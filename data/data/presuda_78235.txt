<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-size:14pt;font-family:'Arial'}
.span3{;font-size:13pt;font-family:'Arial'}
.span4{;font-family:'Arial Narrow';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span class="span1">K.br.10/433</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković - Stamatović, uz učešće Valentine Vukašinović, kao zapisničara, u krivičnom postupku protiv okrivljenog K. M. iz P., zbog sedam krivičnih djela teška krađa iz člana 240 st. 1 tačka 1 Krivičnog zakonika u sticaju sa dva krivična djela krađa iz člana 239 st. 1 Krivičnog zakonika, tri krivična djela falsifikovanje novca iz člana 258 st. 2 Krivičnog zakonika, krivičnim djelom oduzimanje vozila iz člana 248 st. 1 u vezi člana 23 Krivičnog zakonika i krivičnim djelom teška krađa iz člana 240 st. 1 tačka 1 i 2 Krivičnog zakonika, okrivljenog K. D. iz P., zbog dva krivična djela falsifikovanje novca iz člana 258 st. 2 u vezi člana 23 Krivičnog zakonika, krivičnog djela oduzimanje vozila iz člana 248 st. 1 u vezi člana 23 Krivičnog zakonika, krivičnog djela krađa iz člana 239 st. 1 Krivičnog zakonika i krivičnog djela teška krađa iz člana 240 st. 1 tačka 1 i 2 Krivičnog zakonika, okrivljenog M. M. iz P. zbog krivičnog djela falsifikovanje novca iz člana 258 st. 2 u vezi člana 23 Krivičnog zakonika, odlučujući o optužnici ODT-a Podgorica Kt.br 844/06 od 09.09.2008. godine, koju je na glavnom pretresu zastupao Medojević Ivan, zamjenik ODT-a Podgorica, nakon glavnog i javnog pretresa održanog dana 10.03.2014. godine u prisustvu zastupnika optužbe, okrivljenog K. M. i njegovog branioca po službenoj dužnosti P. P. advokata iz P., okrivljenog K. D. i njegovog branioca po službenoj dužnosti advokata P. D. po zamjeničkom punomoćju Č. V. advokata iz P., branioca po službenoj dužnosti okrivljenog M. M., kome se i sudi u odsustvu u smislu člana 324 ZKP-a, advokata P. V., donio je, a dana 12.03.2014 godine i javno objavio </span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">1. </span><span class="span1">K. M.</span><span class="span1">, od oca S. i majke L., rodjene K., rodjen ....... godine u P., sa prebivalištem u P., ul. K. N. br. 3..., državljanin CG, završio osnovnu školu, nezaposlen, srednjeg imovnog stanja, osuđivan: </span><span class="span1">presudom Osnovnog suda u Podgorici K.br.06/1075 od 06.02.2008.godine zbog krivičnog djela iz čl. 240 st.1 tač.1 u vezi čl.49 KZ CG u produženom trajanju - osuđen na kaznu zatvora u trajanju od 15 mjeseci; presudom Višeg suda u Podgorici K.br.274/07 od 07.05.2008.godine zbog krivičnog djela iz čl.300/1 KZCG - osuđen na kaznu zatvora u trajanju od 2 godine, presudom Osnovnog suda u Podgorici K.br. 07/1702 od 13.04.2009. godine zbog krivičnog djela iz člana 240 stav 1 tačka 2 KZ-a na kaznu zatvora u trajanju od 1 godine uslovno na 2 godine, presudom Višeg suda u Podgorici K.br. 44/08 od 10.03.2008. godine zbog krivičnog djela iz člana 143 u vezi člana 20 KZ-a na kaznu zatvora u trajanju od 2 godine, presudom Osnovnog suda u Danilovgradu K.br. 151/08 od 29.01.2009. godine zbog krivičnog djela iz člana 339 st. 1 KZ-a na kaznu zatvora u trajanju od 2 mjeseca, presudom Osnovnog suda u Podgorici K.br. 07/1130 od 23.11.2009. godine zbog krivičnog djela iz člana 240 st. 1 tačka 1 u vezi člana 49 KZ-a na kaznu zatvora u trajanju od 1 godine i 7 mjeseci, presudom Osnovnog suda u Podgorici K.br. 06/921 od 21.12.2009. godine zbog krivičnog djela iz člana 239 st. 1 i člana 240 st. 1 tačka 1  KZ-a na kaznu zatvora u trajanju od 4 mjeseca, presudom Osnovnog suda u Podgorici K.br. 10/3 od 14.09.2010. godine zbog krivičnog djela iz člana 240 st. 1 u vezi člana 49 KZ-a na kaznu zatvora u trajanju od 1 godine, presudom Osnovnog suda u Kotoru K.br. 465/08 od 28.12.2010. godine zbog </span><span class="span1">krivičnog djela iz člana 240 st. 1 tačka 1 i 2 u vezi člana 49 KZ-a na kaznu zatvora u trajanju od 1 godine, presudom Osnovnog suda u Kotoru K.br. 289/11 od 24.11.2011. godine zbog krivičnog djela iz člana 240 st. 1 tačka 1 i 2 u vezi člana 49 KZ-a na kaznu zatvora u trajanju od 6 mjeseci, presudom Osnovnog suda u Podgorici K.br. 536/12 od 23.10.2012. godine zbog krivičnog djela iz člana 240 st. 1 i tačka 1 st. 2 KZ-a na kaznu zatvora u trajanju od 1 godine i 6 mjeseci </span>
</p>
<p>&nbsp;</p>
<p>
<span class="span1">2. K. D.</span><span class="span1">, </span><span class="span1">od oca M. i majke D., rodjene M., rodjen ...... godine u P., sa prebivalištem u P., ulica F. L. br. ..., državljanin CG, završio srednju mašinsku školu, nezaposlen, neoženjen, lošeg imovnog stanja, osuđivan:</span><span class="span1"> presudom Osnovnog suda u Podgorici K.br.06/1604 od 21.10.2008.godine zbog krivičnog djela iz čl.240 st.1 tač.1 u vezi čl.49 KZ CG na kaznu zatvora u trajanju od 1 godine, presudom Višeg suda u Podgorici K.br.24/08 od 28.11.2008.godine zbog krivičnog djela iz čl.300 st.1 KZ na kaznu zatvora u trajanju od 1 godine, presudom Osnovnog suda u Podgorici K.br. 07/1702 od 13.04.2009. godine zbog krivičnog djela iz člana 240 st.1 tačka 2 KZ-a na kaznu zatvora u trajanju od 1 godine uslovno na 2 godine, presudom Višeg suda u Podgorici K.br. 148/11 od 07.03.2012. godine zbog krivičnog djela iz člana 300 st. 1 KZ-a na kaznu zatvora u trajanju od 3 godine i 6 mjeseci, presudom Višeg suda u Podgorici K.br. 274/07 od 07.05.2008. godine zbog krivičnog djela iz člana 300 st. 1 KZ-a na kaznu zatvora u trajanju od 2 godine, presudom Osnovnog suda u Podgorici K.br. 07/1702 od 13.04.2009. godine zbog krivičnog djela iz člana 240 st. 1 tačka 2 KZ-a na kaznu zatvora u trajanju od 1 godine uslovno na 2 godine, presudom Višeg suda u Podgorici K.br. 44/08 od 10.03.2009. godine zbog krivičnog djela iz člana 143 u vezi stava 20 KZ-a na kaznu zatvora u trajanju od 2 godine, presudom Osnovnog suda u Danilovgradu K.br. 151/08 od 29.01.2009. godine zbog krivičnog djela iz člana 339 st.1 KZ-a na kaznu zatvora u trajanju od 2 mjeseca, presudom Osnovnog suda u Podgorici K.br. 07/1130 od 23.11.2009. godine zbog krivičnog djela iz člana 240 st. 1 tačka 1 u vezi člana 49 KZ-a na kaznu zatvora u trajanju od 1 godine i 7 mjeseci, presudom Osnovnog suda u Podgorici K.br. 06/921 od 21.12.2009. godine zbog krivičnog djela iz člana 239 st. 1 i člana 240 st. 1 tačka 1 KZ-a na kaznu zatvora u trajanju od 4 mjeseca, presudom Osnovnog suda u Podgorici K.br. 10/03 od 14.09.2010. godine zbog krivičnog djela iz člana 240 st. 1 tačka 1 u vezi člana 49 KZ-a na kaznu zatvora u trajanju od 1 godine, presudom Osnovnog suda u Kotoru K.br. 465/08 od 24.12.2010. godine zbog krivičnog djela iz člana 240 st. 1 tačka 1 i 2 u vezi člana 49 KZ-a na kaznu zatvora u trajanju od 1 godine, presudom Osnovnog suda u Kotoru K.br. 289/11/08 od 24.11.2011. godine zbog krivičnog djela iz člana 240 st. 1 tačka 1 i 2 u vezi člana 49 KZ-a na kaznu zatvora u trajanju od 6 mjeseci, presudom Osnovnog suda u Podgorici K.br. 536/12 od 23.10.2012. godine zbog krivičnog djela iz člana 240 st. 1 i tačka 1 st. 2 KZ-a na kaznu zatvora u trajanju od 1 godine i 6 mjeseci</span>
</p>
<p>&nbsp;</p>
<p>
<span class="span1">3. M. M., od oca R. i majke B. ,rođene O., rodjen ...... godine u N. P., sa prebivalištem u P., G. – T., državljanin CG, završio Osnovnu školu, oženjen, otac dvoje djece, lošeg imovnog stanja, osuđivan: </span><span class="span1">presudom Osnovnog suda u Podgorici  K.br. 567/08 od 06.02.2009.godine zbog krivičnog djela iz čl.220 st.1 KZ CG na kaznu zatvora u trajanju od 3 mjeseca, presudom Osnovnog suda u Podgorici  K.br. 09/76 od 18.05.2010.godine zbog krivičnog djela iz čl.240 st. 1 tačka 1 KZ CG - na kaznu zatvora u trajanju od 3 mjeseca</span>
</p>
<p>&nbsp;</p>
<p style="text-align:center;">
<span class="span2">I</span>
</p>
<p>&nbsp;</p>
<p style="text-align:center;">
<span class="span1">K r i v i     s u</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">Zato što su i to okrivljeni K. M. i K. D.:</span>
</p>
<p>&nbsp;</p>
<p>
<span class="span1">1.Dana 11. juna 2006. godine oko 23,50 časova u ul. Hercegovačkoj u Podgorici, po prethodnom dogovoru, stavili lažan novac u opticaj, na način što su vozilom došli do oštećene M. S. od koje su tražili da kupe cigarete i tom prilikom joj je okrivljeni K. D. predao lažnu novčanicu od 10 eura, ser. br. X28647244298, koju mu je prethodno dao okrivljeni K., da bi se, pošto je oštećena primijetila da je novčanica lažna, udaljili u nepoznatom pravcu, svjesni svog djela čije su izvršenje htjeli znajući da je njihovo djelo zabranjeno</span>
</p>
<p>&nbsp;</p>
<p>
<span class="span1">- čime su, kao saizvršioci izvršili krivično djelo falsifikovanje novca iz člana 258 st. 2 u vezi člana 23 Krivičnog zakonika</span>
</p>
<p>&nbsp;</p>
<p>
<span class="span1">2. U noći 2l/22. avgusta 2oo6. godine u ul. Kralja Nikole bb u Podgorici, po prethodnom dogovoru, tudje pokretne stvari oduzeli drugom u namjeri da njihovim prisvajanjem pribave sebi protivpravnu imovinsku korist, na način što su fizičkom silom odvalili prozor na prodavnici vodovodnog i elektro materijala «M» vlasništvo oštećenog L. M., nakon čega je okrivljeni K. D. ušao u unutrašnjost odakle je oduzeo i prisvojio novac u iznosu od l2o eura, sa fiokom računske registar kase, lap top kompjuter «ABM-HP Note» i telefon «Motorola» plave boje, sve ukupne vrijednosti 415,00 eura, koje stvari je  okrivljeni K. kroz prozor dodao okrivljenom K. M., svjesni svog djela čije su izvršenje htjeli znajući da je njegovo djelo zabranjeno,</span>
</p>
<p>&nbsp;</p>
<p>
<span class="span1">- čime su, kao saizvršioci, izvršili krivično djelo teška kradja iz čl. 240. st.1 tač.1 u vezi člana 23 Krivičnog zakonika</span>
</p>
<p>&nbsp;</p>
<p>
<span class="span1">Okrivljeni K. M., K. D. i M. M. zato što su:</span>
</p>
<p>&nbsp;</p>
<p>
<span class="span1">3. Dana 9. septembra 2006. godine, oko 21,30 časova na benzinskoj pumpi «O-O» u mjestu Tuzi, Opština Podgorica, po prethodnom dogovoru, stavili lažan novac u opticaj, na način što su putničkim vozilom marke «Golf II» reg.br. ....... kojim je upravljao okrivljeni M. M. došli do navedene pumpe gdje je okrivljeni K. dao okrivljenom K. lažnu novčanicu od 100 dolara serijskog broja A613899451B koji je označenu novčanicu predao Đ. V., radniku na benzinskoj pumpi, nakon čega je Đ. V. kusur u iznosu od 70,00 eura predao okrivljenom M. M., a koju novčanicu kao i novčanicu A138994513B je prethodno tokom 2006. godine u Beogradu od izvjesnog N. D. kao lažan novac pribavio optuženi K. M. u namjeri da ga na području Opštine Podgorica stavi u opticaj kao pravi, svjesni svog djela čije su izvršenje htjeli znajući da je njegovo djelo zabranjeno</span>
</p>
<p>&nbsp;</p>
<p>
<span class="span1">- čime su, kao saizvršioci, izvršili krivično djelo falsifikovanje novca iz čl. 258. st.2. u vezi čl. 23. Krivičnog zakonika</span>
</p>
<p>&nbsp;</p>
<p>
<span class="span1">Pa Sud okrivljenima K. M. i K. D. </span><span class="span1">primjenom citiranog zakonskog propisa te članova 2, 3, 4, 5, 13, 15, 32, 33, 36, 42, 45, 46 i 48 st. 1 Krivičnog zakonika prethodno utvrđuje</span>
</p>
<p>
<span class="span1"> </span>
</p>
<p>
<span class="span1">- Za krivično djelo falsifikovanje novca iz člana 258 st. 2 u vezi člana 23 Krivičnog zakonika, bliže opisanog pod tač. 1 - kazne zatvora u trajanjima od po 6 (šest) mjeseci,</span>
</p>
<p>&nbsp;</p>
<p>
<span class="span1">- za krivično djelo teška kradja iz čl. 240. st.1 tačka 1 u vezi člana 23 Krivičnog zakonika, bliže opisanog pod tač. 2 - kazne zatvora u trajanjima od po 3 (tri) mjeseca, </span>
</p>
<p>&nbsp;</p>
<p>
<span class="span1">- za krivično djelo falsifikovanje novca iz člana 258 st. 2 u vezi člana 23 Krivičnog zakonika, bliže opisanog pod tač. 3 - kazne zatvora u trajanjima od po 6 (šest) mjeseci,</span>
</p>
<p>&nbsp;</p>
<p>
<span class="span1">Pa ih Sud primjenom citiranih zakonskih propisa te člana 48 st. 2 Krivičnog zakonika i članova 226, 227, 229 i 374 Zakonika o krivičnom postupku</span>
</p>
<p>&nbsp;</p>
<p style="text-align:center;">
<span class="span1">O s u đ u j e</span>
</p>
<p>&nbsp;</p>
<p>
<span class="span1">Na jedinstvene kazne zatvora u trajanjima od po 1 (jedne) godine.</span>
</p>
<p>&nbsp;</p>
<p>
<span class="span1">Sud okrivljenog M. M., primjenom citiranog zakonskog propisa, te članova 2, 3, 4, 5, 13, 15, 32, 33, 36, 42, 45 i 46 Krivičnog zakonika i članova 226, 227, 229 i 374 Zakonika o krivičnom postupku</span>
</p>
<p>&nbsp;</p>
<p style="text-align:center;">
<span class="span1">O s u đ u j e</span>
</p>
<p>&nbsp;</p>
<p>
<span class="span1">Na kaznu zatvora u trajanju od 6 (šest) mjeseci.</span>
</p>
<p>&nbsp;</p>
<p>
<span class="span1">Obavezuju se okrivljeni K. M. i K. D. da na ime troškova krivičnog postupka solidarno uplate na račun budžetskih sredstava Crne Gore iznos od 374,00 (tristotinesedamdesetčetiri) eura, a svi okrivljeni na ime sudskog paušala iznose od po 50,00 (pedeset) eura, u roku od 15 dana po pravnosnažnosti presude pod prijetnjom prinudne naplate, kao i troškove krivičnog postupka nastale angažovanjem branilaca po službenoj dužnosti, o kojima će Sud odlučiti posebnim rješenjem.</span>
</p>
<p>&nbsp;</p>
<p style="text-align:center;">
<span class="span2">II</span>
</p>
<p>&nbsp;</p>
<p>
<span class="span1">Prema okrivljenom K. M. na osnovu člana 372 tačka 1 Zakonika o krivičnom postupku</span>
</p>
<p>&nbsp;</p>
<p style="text-align:center;">
<span class="span1">OPTUŽBA SE ODBIJA</span>
</p>
<p>&nbsp;</p>
<p>
<span class="span1">Kojom je predstavljeno da je:</span>
</p>
<p>&nbsp;</p>
<p>
<span class="span1">1.U noći l6/l7. aprila 2oo6. godine u ul. Buda Tomovića bb, u Podgorici, obijanjem, tudju pokretnu stvar oduzeo drugom u namjeri da njenim prisvajanjem pribavi sebi protivpravnu imovinsku korist, na način što je podesnim sredstvom odvalio vrata na kiosku br. 57, vlasništvo oštećenog «D. K.» iz P., ušao u unutrašnjost odakle je oduzeo i prisvojio cigarete strane i domaće proizvodnje, ukupne vrijednosti od 819,95 eura</span>
</p>
<p>&nbsp;</p>
<p>
<span class="span1"> - čime bi izvršio krivično djelo teška krađa iz člana 240 st. 1 tačka 1 Krivičnog zakonika</span>
</p>
<p>&nbsp;</p>
<p>
<span class="span1">2. Dana 8. maja 2oo6. godine u ul. 13. jula, u Podgorici, obijanjem tudju pokretnu stvar oduzeo drugom u namjeri da njenim prisvajanjem pribavi sebi protivpravnu imovinsku korist, na način što je podesnim sredstvom odvalio katanac na vratima kioska br. 2, «T. Š.», vlasništvo oštećenog M. V., ušao u unutrašnjost odakle je oduzeo i prisvojio cigarete strane i domaće proizvodnje, sve ukupne vrijednosti 1.067,48 eura, </span>
</p>
<p>&nbsp;</p>
<p>
<span class="span1">- čime bi izvršio krivično djelo teška krađa iz člana 240 st. 1 tačka 1 Krivičnog zakonika</span>
</p>
<p>&nbsp;</p>
<p>
<span class="span1">3. Dana 1. maja 2006. godine u ul. l3. jula bb, u Podgorici, obijanjem tudju pokretnu stvar oduzeo drugom u namjeri da njenim prisvajanjem pribavi sebi protivpravnu imovinsku korist, na način što je podesnim sredstvom odvalio katanac na vratima kioska «T. Š.» vlasništvo oštećenog M. V., ušao u unutrašnjost odakle je oduzeo i prisvojio cigarete u vrijednosti od 1.019,36 eura, </span>
</p>
<p>&nbsp;</p>
<p>
<span class="span1">- čime bi izvršio krivično djelo teška krađa iz člana 240 st. 1 tačka 1 Krivičnog zakonika</span>
</p>
<p>&nbsp;</p>
<p>
<span class="span1">4. U noći 10/11 maja 2oo6. godine u ul. Kralja Nikole bb, u Podgorici, obijanjem tudju pokretnu stvar oduzeo drugom u namjeri da njenim prisvajanjem pribavi sebi protivpravnu imovinsku korist, na način što je podesnim sredstvom polomio cilindrični uložak brave na vratima kioska br. 77 vlasništvo oštećenog «Dk» P., ušao u unutrašnjost odakle je oduzeo i prisvojio cigarete domaće i strane proizvodnje i galanterije, vrijednosti 51o,23 eura, </span>
</p>
<p>&nbsp;</p>
<p>
<span class="span1">čime bi izvršio krivično djelo teška krađa iz člana 240 st. 1 tačka 1 Krivičnog zakonika</span>
</p>
<p>&nbsp;</p>
<p>
<span class="span1">5. U noći 20/2l avgusta 2006. godine u ul. Bul.Svetog Petra Cetinjskog u Podgorici, obijanjem, tudju pokretnu stvar oduzeo drugom u namjeri da njenim prisvajanjem pribavi sebi protivpravnu imovinsku korist, na način što je podesnim sredstvom otključao cilindrični uložak na vratima kioska br. 77, vlasništvo oštećenog DOO Dk P. ušao u unutrašnjost odakle je oduzeo i prisvojio veću količinu cigareta domaće i strane proizvodnje, u vrijednosti od 636,l8 eura, </span>
</p>
<p>&nbsp;</p>
<p>
<span class="span1">- čime bi izvršio krivično djelo teška kradja iz čl. 240. st.1 tač.1 Krivičnog zakonika </span>
</p>
<p>&nbsp;</p>
<p>
<span class="span1">6. Dana 1.10.2007. godine u Podgorici, na Tuškoj pijaci, obijanjem, tudju pokretnu stvar oduzeo drugom u namjeri da njenim prisvajanjem pribavi sebi protivpravnu imovinsku korist, na način što je upotebom fizičke sile odvalio šper ploču kojom je bio obezbijedjen prozor ugostiteljskog objekta “K”, vlasništvo oštećenog I. D., a zatim kroz tako napravljen otvor ušao u unutrašnjost istog iz automata za igru oduzeo i prisvojio kasu i novac u iznosu od 150,00 eura, sve ukupne vrijednosti 175,00 eura,</span>
</p>
<p>&nbsp;</p>
<p>
<span class="span1"> - čime bi izvršio krivično djelo teška kradja iz čl. 240. st.1 tač.1 Krivičnog zakonika </span>
</p>
<p>&nbsp;</p>
<p>
<span class="span1">7. U noći 9/10.10.2007. godine u Podgorici, u ul. IV jula, obijanjem, tudju pokretnu stvar oduzeo drugom u namjeri da njenim prisvajanjem pribavi sebi protivpravnu imovinsku korist, na način što je podesnim sredstvom odvalio katanac na ulaznim vratima radionice za pravljanje hidrauličnih crijeva, vlasništvo oštećenog „HJV“ ušao u unutrašnjost iste odakle je oduzeo i prisvojio stonu bušilicu i dvije brusilice, ukupne vrijednosti 182,50 eura, </span>
</p>
<p>&nbsp;</p>
<p>
<span class="span1">- čime bi izvršio krivično djelo teška kradja iz čl. 240. st.1 tač.1 Krivičnog zakonika </span>
</p>
<p>&nbsp;</p>
<p>
<span class="span1">Oštećeni Dk i "HJV“ se u pogledu postavljenog imovinsko-pravnog zahtjeva upućuju na redovnu građansku parnicu.</span>
</p>
<p>&nbsp;</p>
<p>
<span class="span1">Troškovi postupka padaju na teret budžetskih sredstava.</span>
</p>
<p>&nbsp;</p>
<p style="text-align:center;">
<span class="span1">III</span>
</p>
<p>
<span class="span1"> </span>
</p>
<p>
<span class="span1">Prema okrivljenom K. M. na osnovu člana 372 tačka 3 Zakonika o krivičnom postupku</span>
</p>
<p>&nbsp;</p>
<p style="text-align:center;">
<span class="span1">OPTUŽBA SE ODBIJA</span>
</p>
<p>&nbsp;</p>
<p>
<span class="span1">Kojom je predstavljeno da je:</span>
</p>
<p>&nbsp;</p>
<p>
<span class="span1">1. Dana 7. maja 2oo6. godine u ul. B.Buhe br. 24, u Podgorici, tudju pokretnu stvar oduzeo drugom u namjeri da njenim prisvajanjem pribavi sebi protivpravnu imovinsku korist, na način što je iz kamiona marke «Mercedes» reg.br. ......, i marke «Mercedes» reg.br. ...... vlasništvo oštećenog Dj. Z. oduzeo i prisvojio četiri akumulatora, ukupne vrijednosti 348,oo eura, svjestan svog djela čije izvršenje je htio, znajući da je njegovo djelo zabranjeno</span>
</p>
<p>&nbsp;</p>
<p>
<span class="span1">- čime bi izvršio krivično djelo krađa iz člana 239 st. 1 Krivičnog zakonika</span>
</p>
<p>&nbsp;</p>
<p>
<span class="span1">2. Dana 15. aprila 2006. godine u ul.Radnička br. 2, u Podgorici, obijanjem tudju pokretnu stvar oduzeo drugom u namjeri da njenim prisvajanjem pribavi sebi protivpravnu imovinsku korist, na način što je ušao u dvorište porodične kuće vlasništvo oštećenog M. V. odakle je oduzeo i prisvojio dva bicikla i to marke “Salcano” i “Montebianco”, ukupne vrijednosti 171,00 eura, svjestan svog djela čije izvršenje je htio znajući da je njegovo djelo zabranjeno</span>
</p>
<p>&nbsp;</p>
<p>
<span class="span1">- čime bi izvršio krivično djelo krađa iz člana 239 st. 1 Krivičnog zakonika</span>
</p>
<p>&nbsp;</p>
<p>
<span class="span1">Oštećeni M. V. se u pogledu postavljenog imovinsko-pravnog zahtjeva upućuje na redovnu građansku parnicu. </span>
</p>
<p>&nbsp;</p>
<p>
<span class="span1">Troškovi postupka u ovom dijelu padaju na teret budžetskih sredstava.</span>
</p>
<p>&nbsp;</p>
<p style="text-align:center;">
<span class="span3">IV</span>
</p>
<p>&nbsp;</p>
<p>
<span class="span1">Prema okrivljenima K. M. i K. D&gt; na osnovu člana 372 tačka 3 Zakonika o krivičnom postupku</span>
</p>
<p>&nbsp;</p>
<p style="text-align:center;">
<span class="span1">OPTUŽBA SE ODBIJA</span>
</p>
<p>&nbsp;</p>
<p>
<span class="span1">Kojom je predstavljeno da su:</span>
</p>
<p>&nbsp;</p>
<p>
<span class="span1">1. Dana 8. septembra 2006. godine u ul. Aerodromska br. 9, u Podgorici, po prethodnom dogovoru, oduzeli tudje motorno vozilo u namjeri da ga upotrijebe za vožnju na način što su ušli u nezaključano putničko vozilo marke «Fiat Punto» reg.br. ......... vlasništvo oštećene Dj. S. ušli u unutrašnost istog i odvezli se u naselje Zabjelo gdje su vozilo parkirali pri čemu je okrivljeni K. D. tudju pokretnu stvar oduzeo drugom u namjeri da njenim prisvajanjem pribavi sebi protivpravnu imovinsku korist u iznosu od preko 150 eura, na način što je izvršio premetačinu u vozilu, te iz ladice oduzeo dokumenta, a potom otvorio haubu od predmetnog vozila iz istog oduzeo i prisvojio akumulator vrijednosti od 22,50 eura, nakon čega su napustili navedeno vozilo, svjesni svog djela čije su izvršenje htjeli znajući da je njihovo djelo zabranjeno</span>
</p>
<p>&nbsp;</p>
<p>
<span class="span1">- čime bi, kao saizvršioci, izvršili krivično djelo oduzimanje vozila iz čl. 248. st.1 Krivičnog zakonika u vezi čl. 23. Krivičnog zakonika a okrivljeni K. D. i krivično djelo kradja iz čl. 239. st.1 Krivičnog zakonika</span>
</p>
<p>&nbsp;</p>
<p>
<span class="span1">Troškovi postupka u ovom dijelu padaju na teret budžetskih sredstava.</span><span class="span4"></span>
</p>
<p>&nbsp;</p>
<p style="text-align:center;">
<span class="span1">O b r a z l  o ž e n j e</span>
</p>
<p>&nbsp;</p>
<p>
<span class="span1">Optužnicom ODT-a Podgorica okrivljenom K. M. stavljeno je na teret da je izvršio</span><span class="span1"> sedam krivičnih djela teška krađa iz člana 240 st. 1 tačka 1 Krivičnog zakonika u sticaju sa dva krivična djela krađa iz člana 239 st. 1 Krivičnog zakonika, tri krivična djela falsifikovanje novca iz člana 258 st. 2 Krivičnog zakonika, krivičnim djelom oduzimanje vozila iz člana 248 st. 1 u vezi člana 23 Krivičnog zakonika i krivičnim djelom djelom teška krađa iz člana 240 st. 1 tačka 1 i 2 Krivičnog zakonika, okrivljenom K. D. dva krivična djela falsifikovanje novca iz člana 258 st. 2 u vezi člana 23 Krivičnog zakonika, krivično djelo oduzimanje vozila iz člana 248 st. 1 u vezi člana 23 Krivičnog zakonika, krivično djelo krađa iz člana 239 st. 1 Krivičnog zakonika i krivično djela teška krađa iz člana 240 st. 1 tačka 1 i 2 Krivičnog zakonika, a okrivljenom M. M. krivično djelo falsifikovanje novca iz člana 258 st. 2 u vezi člana 23 Krivičnog zakonika. Zastupnik optužbe je prije završne riječi odustao od krivičnog gonjenja protiv okrivljenog K. M. za krivična djela bliže predstavljena tačkama 1, 3, 4, 7, 9, 11 i 12 stava I optužnice, precizirao je dispozitiv optužnice kao u izreci presude, pa je u završnoj riječi ostao pri tako preciziranoj optužnici predlažući Sudu da okrivljene oglasi krivim i osudi po zakonu. </span>
</p>
<p>&nbsp;</p>
<p>
<span class="span1">Okrivljeni K. M. je u svojoj odbrani na zapisniku o saslušanju osumnjičenog pred Upravom policije Ku.br. 1448/06 od 10.09.2006. godine u bitnom naveo da je dana 08.09.2006.godine u noćnim časovima pošao sa drugom K. D. na Stari Aerodrom i tom prilikom su obilazili parking prostore u blizini škole na Starom Aerodromu, te su na jednom od parkinga primijetili motorno vozilo "Fiat punto" crne boje, koje je bilo otključano pa su nakon što su vidjeli da je isto otključano ušli u vozilo i to najprije K.D. koji je otvorio ladicu pored instrumental table i tu pronašao ključ od brave za paljenje vozila pa mu je K. predložio da uđe u vozilo kako bi se provozali po gradu. K. D. je sjeo na mjesto vozača, a on na mjesto suvozača, pa je K. D. upravljao oko kilometar predmetnim vozilom da bi nakon toga on sjeo na mjesto vozača i nastavio sa vožnjom. Otuđenim vozilom su došli u naselje Zabjelo gdje su navedeno vozilo parkirali, a nakon toga je K. D. iz vozila demontirao akumulator koji se nalazio ispod haube a vozilo su tu ostavili i napustili. Okrivljeni je dalje naveo da je prije otprilike mjesec dana izvršio provalnu krađu u pmv. "Golf II" u naselju Konik na način što je šarafcigerom djelovao na bravu vozila, istu otključao i iz vozila otuđio jedan CD koji je iste večeri prodao na Tuškom putu nepoznatom licu za iznos od 15 € budući da mu je novac bio potreban za kupovinu alkoholnog pića, a da je prije 10-tak dana takođe izvršio krađu iz pmv."Golf II" i to kao u prethodnom slučaju tj. sa šrafcigerom je otključao vrata i iz vozila otuđio CD čije se marke ne može sjetiti  a koji CD je na Tuškom putu prodao za iznos od 15 €. </span>
</p>
<p>&nbsp;</p>
<p>
<span class="span1">Okrivljeni K. M. je na zapisniku o saslušanju osumnjičenog Ku.br.1423/06 od 10.09.2006.godine - sačinjenom u policiji u prisustvu branioca, u bitnom naveo da je zadnjih nedelju dana boravio u Beogradu u posjeti prijatelju D. N. i za vrijeme tog boravka vidio se sa N. čijeg se prezimena ne sjeća koji mu je tom prilikom dao 200 dolara za koje mu je rekao da su falsifikovani, rekavši mu da proba da ih realizuje. Iz Beograda je došao u petak ujutro i istog se dana vidio sa K. D. kojom prilikom mu je rekao da ima 200 dolara falsifikovanih koje je donio iz Beograda, pa su se dogovorili da se vide sjutradan  tj.u subotu 09.09.2006.godine kako bi pokušali da realizuju neku od tih novčanica. Naveo je da su on i D. sačekali kod Trgovinske škole M. kojeg D. nije poznavao i koji je trebao da ih vozi, pa su sva trojica znali da su dolari falsifikovani i da su prvo pokušali da realizuju 100 dolara na benzinskoj pumpi "Mp" na Zabjelu, ali tu nijesu primili dolare nakon čega su pošli u Tuzi i na jednoj benzinskoj pumpi realizovali 100 dolara na način što ih je on najprije dao u auto K. D. da njom plati 10 litara goriva, a da je kusur od točioca goriva </span><span class="span1">preuzeo M., pa je poslije toga K. D. dao svakome po 20,00 eura od kusura nakon čega su pošli na kamionsku pijacu da popiju piće, a nakon toga ih je interventna jedinica povela. Prije otprilike 2 mjeseca koristio je pmv."Fiat uno"sive boje reg.oznaka ..... i jedne večeri se po gradu vozio sa K. D. i tom prilikom se sa njim dogovorio da realizuju 10 eura falsifikovanih  koje je imao kod sebe, a koje potiču iz predmeta R. N.  koje je on pravio na njegovom štampaču i koje su ostale kod njega. Predmetnu novčanicu realizovao je K. D. kod uličnog prodavca cigareta - žene plave kose koja je stajala na kraju Hercegovačke ulice preko puta kasarne, pa su novčanicu dali iz auta prodavačici, ali je prodavačica primijetila da je novčanica falsifikovana, nakon čega su pošli. Dana 09.09.2006.godine on i K. D. na parking prostoru primijetili da se u pmv."Fiat punto"crne boje nalaze ključevi u bravi i da je auto otključano, pa su, budući da su bili pod dejstvom alkohola i da im je bilo loše, odlučili da se prebace do kuće jer je on morao da popije lijek i nije imao namjeru da vozilo otuđi, već da se posluži i da vozilo odnosne prilike nije oštećeno.</span>
</p>
<p>
<span class="span1">Okrivljeni K. M. je na zapisniku o saslušaju osumnjičenog sačinjenom pred istražnim sudijom ovog Suda na zapisniku Kri.br. 06/1467 u bitnom naveo da je tačno da je prije otprilike 2 mjeseca zajedno sa K. D. negdje oko 22:00 časa otišao u grad i da su došli na kraj ulice Hercegovačke te da su bili sa njegovim vozilom marke "Uno" koji je u međuvremenu prodao. Odnosne prilike on je vozio, a D&gt; je bio na mjestu suvozača pa su stali kod jedne žene da kupe cigarete, a kod sebe je imao 10 € koje su bile falsifikovane, a koje mu je dao jedan momak iz Beograda prije nekih pola godine a koje su inače bile slabo urađene i za koje se vidjelo da su falsifikovane. K. D. je znao da je novac falsifikovan, da mu je dao 10 €, pa je K. kroz prozor dao pare za cigarete, ali je žena koja je prodavala cigarete odmah primijetila da je novac falsifikovan pa su pobjegli, odnosno tačno je da je novac dobio od R. N., koji novac je R&gt; pravio na svom štampaču, a koje su ostale kod njega ,a od momka iz Beograda je dobio falsifikovane dolare. Što se tiče falsifikovanih dolara njih mu je prije tri dana u Beogradu dao D. N. i to 200 dolara  u dvije novčanice po 100 dolara pa je on taj novac donio u Podgoricu u subotu veče tj 09.09.2006.godine kada se predveče našao sa K. D. i ispričao mu da je od Nikolića dobio 200,00 falsifikovanih dolara pa su se dogovrili da pođu i kupe nešto za taj novac. Tako su se našli sa E. tj. M. M. koji je krenuo sa njima i kome je tom prilikom rekao da ima kod sebe 200 falsifikovanih dolara pa je M. pristao da ide sa njima i tako su krenuli na benzinsku pumpu na Nikšićki put na pumpu "M" i to M. kolima odnosno kolima koje mu je ostavila naka žena budući da on radi u "P" i da polira automobile. Kada su stigli na pumpu K. D. je radniku dao 100 falsifikovanih dolara koje mu je prethodno on dao da bi usuo gorivo, ali mu je radnik rekao da ne primaju dolare te da pođu na pumpu u Tuzi jer ih tamo primaju pa su sva trojica tamo pošli, tako da je K. D. radniku pumpe u Tuzima dao 100 dolara  traživši da mu uspe 10 € benzina pa mu je taj radnik vratio 65-67 € nakon čega su otišli u kafanu na Tuški put gdje su pare podijelili među sobom i svaki od njih je dobio 20 eura, ali ih je tu uhvatila policija. Okrivljeni je dalje naveo da je tačno da se 08.09.2006.godine kasno uveče vraćao sa K. D. iz grada i da su išli prema Starom Aerodromu u pravcu kuće i da je ispred jedne od zgrada bilo parkirano vozilo marke "Punto"crne boje i da je na tom vozilu bilo otvoreno vozačevo staklo, pa mu je D. predložio da uđu u kola i da se provozaju i prebace do Zabjela nakon čega bi vozilo ostavili. Odnosnom prilikom bili su pijani, a D. je našao ključeve u ladici kola i pola puta D. je vozio auto,a pola puta on, pa kada su stigli na Zabjelo htio je da vozilo vrate na mjesto odakle su ga i odvezli ali se D. bojao da ih ko ne vidi pa su ga ostavili na Zabjelu u ulici Radosava Burića. Dalje je naveo da nije vidio da je D. iz tog vozila uzeo akumulator već su mu to rekli inspektori u policiji te da zna da su nakon toga on i D. pješke pošli kući i da mu tom prilikom nije spominjao da je bilo što uzeo iz vozila niti je on bilo šta uzeo. Naveo je da nije tačno da je otuđio dva CD-a iz dva vozila "Golf II" i to 30.08.i 25.07.2006.godine a u policiji su mu kazali da kaže da jeste da bi mu to bilo olakšavajuće za sud pa je to tako ponovio, ali da sigurno nije dirao ta dva vozila niti uzimao CD-ove. </span>
</p>
<p>&nbsp;</p>
<p>
<span class="span1">Okrivljeni K. M. je u svom iskazu datom pred istražnim sudijom ovog suda dana 20.09.2006.godine na zapisniku Ki.br.06/310 na identičan način predstavio predmetne događaje kao na zapisniku sačinjenom pred istražnim sudijom ovog suda te pojasnio da što se tiče krađe od 16/17.04.2006 godine,nije tačno da je istu počinio, da se sjeća da je to bilo negdje početkom ljeta 2006 godine, ali ne zna koji je to mjesec bio da je vidio jedan kamion "mercedes" koji je bio parkiran u blizini trim staze u Tološkoj šumi, pored puta i da je bilo oko 02,00 časa poslije ponoći, ali da nije tačno da je odvalio rezervoar, niti je na njemu bilo katanca već je otvorio rezervoar, odmotao čep a zatim stavio crijevo i u dva bidona natočio 100 litara a bidoni su bili po 50 litara.Pojasnio je da je tačno da su on i K. D. istu noć pijani naišli na jednu prodavnicu vodovodnog i elektromaterijala i na njoj je jedan prozor bio ukoso otvoren pa je isti malo nategao a D. je zatim uspio da se provuče kroz njega i uđe unutra i tom prilikom je uzeo lap top, 100 € i telefon marke Motorola. Predmetne stvari D. mu je dodao kroz prozor, lap top je ostavio kući dok je D. uzeo telefon a pare su podijelili, dok su sve stvari vratili kada su uhvaćeni. </span>
</p>
<p>&nbsp;</p>
<p>
<span class="span1">Okrivljeni K. M. je u svom iskazu datom pred istražnim sudijom ovog suda dana 01.02.2008.godine na zapisniku Ki.br.06/310 u bitnom naveo da sa predmetnim djelima koja mu se stavljaju na teret nema nikakve veze niti je u to umiješan, ali da ta djela jeste priznao pred policijom jer je bio pod drogom i krizom a izjavu je sastavio službenik koji je umjesto njega pričao rekavši mu samo da potpiše izjavu. Tačno je da je branilac bio prisutan i da mu je kazao da djela nije počinio na što mu je branilac rekao da ne priznaje ukoliko nije ali mu je rekao da mora da bi ga pustili. </span>
</p>
<p>&nbsp;</p>
<p>
<span class="span1">Okrivljeni K. M. je u svom iskazu na glavnom pretresu u bitnom naveo da su navodi optužnice koji mu se stavljaju na teret tačni jedino vezano za dogadjaj koji se navodi pod tač.6, da je pribavio lažan novac - novčanicu od 100 dolara kod N. D. u Beogradu u namjeri da ga na području Opštine Podgorica stavi u opticaj kao pravi, da je  tačno da su on i K. D. 11.06.2006.godine oko 23,50 časova u ul.Hercegovačkoj u Podgorici preduzeli radnje koje im se stavljaju na teret vezano za stavljanje lažnog novca u opticaj-novčanice od 10 eura, ali ni on ni K. D. nijesu znali da je ta novčanica od 10 eura lažna, a nije se mogao sjetiti odakle im predmetna novčanica. Naveo je da je tačno da su on i K. D. dana 08.09.2006.godine u ul.Aerodromskoj br.9 u Podgorici po prethodnom dogovoru oduzeli predmetno vozilo Fiat punto-sve na način kako im se to i stavlja na teret optužnicom, da je tačno da su on i K. D. u noći 21/22.08.2006.godine u ul.Kralja Nikole bb u Podgorici fizičkom silom odvalili prozor na prodavnici vodovodnog i elektro materijala "M", sve na način kako im se to optužnicom stavlja na teret. Dalje je naveo da je tačno da su on, K. D. i M&gt; M.  dana 09.09.2006.godine oko 21,30 časova na benzinskoj pumpi "O - O" u mjestu Tuzi stavili lažan novac u opticaj, s tim što je samo on znao da je novčanica od 100 dolara lažna, a to nijesu znali K.D. i M.M.. Pošto su mu detaljno pročitani svi navodi optužnice naveo je da su svi ostali navodi  optužnice koji mu se stavljaju na teret nijesu tačni, već je tačno samo ono što je prethodno priznao. </span>
</p>
<p>&nbsp;</p>
<p>
<span class="span1">Nakon što je upoznat sa navodima svoje odbrane date u ranijim fazama postupka - u Upravi policije-u prisustvu branioca i pred istražnim sudijom ovog suda, te s tim u vezi na razlike u kazivanju, okrivljeni je naveo da je činjenica da je kod istražnog sudije dok je bio pod krizom priznao da su on i K.D. znali da je novčanica od 10 eura falsifikovana tj. novčanica koju su upotrijebili u ul.Hercegovačkoj u Podgorici, ali da to nije tačno, tj. nijesu znali da je falsifikovana i da je tačno  da je pred istražnim sudijom priznao da su on, K.D. i M.M. znali za predmetne dolare da su falsifikovani, ali je takvu izjavu dao, očekujući da ukoliko prizna sve da će mu se ukinuti pritvor, pa je tako tačno sve što je na glavnom pretresu naveo, tj. da je samo on znao da su predmetni dolari falsifikovani, ali da nijesu </span><span class="span1">znali K.D. i M.M.. Pojasnio je da se sjeća kada su on i K.D. došli u ul.Hercegovačku sa vozilom marke Fiat uno pa je on dodao K. D. novčanicu od 10 eura,a K. je kroz prozor dodao prodavačici, kako bi kupili neke cigarete, pa kada joj je D. predao tu novčanicu ta gospodja je primijetila da je ta novčanica lažna pa je počela da viče, a kako je tu bila masa naroda on je vozilom krenuo i nestali su odatle. Naveo je da on nije niti K. niti K. govorio odakle mu novčanica i da o njoj prije upotrebe nijesu ništa pričali.</span>
</p>
<p>
<span class="span1">U svojoj odbrani na glavnom pretresu od 28.03.2011. godine okrivljeni je naveo da što se tiče stava I optužnice ne može da kaže da li je tačno da je izvršio ova djela, obzirom da postoje i drugi postupci koji se protiv njega vode, odnosno on nije izvršio ta djela, a što se tiče stava II optužnice ti navodi su tačni. Predmetne prilike on je dao K.D.u novčanicu od 10,00 eura, ali D. nije znao da je novčanica lažna. Pojasnio je da ipak ni on nije znao da je novčanica lažna, odnosno shvatio je da je novčanica od 100 dolara lažna, da su oba znali da je lažna a koju su jedne prilike predali gospođi M., dok za novčanicu od 10 eura nijesu znali da je lažna. Dalje je naveo da je tačno da su on i K.D. u noći 21/22 08.2006. godine u ulici Kralja Nikole preduzeli radnje na prodavnici vodovodnog i elektro materijala „M“ kako im se to stavlja na teret, a tačno je i da su on, K.D. i M.M. dana 09.09.2006. godine na benzinskoj pumpi u Tuzima preduzeli radnje sa ovim dolarima, i svi oni su tada znali da su dolari lažni.</span>
</p>
<p>
<span class="span1">Nakon što mu je predočena odbrana koju je dao na glavnom pretresu od 18.03.2009. godine, okrivljeni je pojasnio da ako je ranije kazao da oni nijesu znali da je novčanica od 100 dolara lažna, onda ostaje pri takvoj odbrani. </span>
</p>
<p>
<span class="span1">U svojoj odbrani na glavnom pretresu od 14.11.2012. godine, okrivljeni je naveo da je od 16 godine heroinski ovisnik, u zatvoru je prestao sa ovim prije sedam mjeseci, ali je imao bolove, pa je novčana sredstva pribavljao kako bi dolazio do novca, a pod terapijama i na liječenju je bio dok se nalazio na izdržavanju kazne. </span>
</p>
<p>
<span class="span1">U završnoj riječi branilac okrivljenog je izjavio da u postupku nije dokazano da je okrivljeni izvršio krivična djela falsifikovanje novca, jer nije bio svjestan da je ona lažna, dok u odnosu na tešku krađu izvršenu u ulici Kralja Nikole nije dokazano da je došlo do obijanja. </span>
</p>
<p>
<span class="span1">U završnoj riječi okrivljeni K.M. je prihvatio završnu riječ svog branioca i izrazio je kajanje zbog svega što je uradio.</span>
</p>
<p>&nbsp;</p>
<p>
<span class="span1">Okrivljeni K.D. je u svojoj odbrani</span><span class="span1"> na zapisniku o saslušanju osumnjičenog Ku.br.1423/06 od 10.09.2006.godine-sačinjenom u policiji u prisustvu branioca, u bitnom naveo da se zadnjih pet do šest godina poznaje sa M.K. i da što se tiče rasturanja falsifikovanih novčanica u apoenima od 100 dolara može da kaže da je sa M.em, koji ga je prethodno zamolio, stupio u kontakt sa E.om tj. M.M.om - koji radi u P odnosno servisu za pranje vozila. Sa M.em je posle završenog posla otišao do kuće i na putu prema kući je sreo K.M. koji mu je kazao da ima 200 dolara tj. dvije novčanice po 100 dolara, a koje je htio da razbije pa je i njega pitao da pođe sa njim, na šta mu je on odgovorio da se već dogovorio sa M.M.om te da ne može ići sa njim, ali ga je K. zamolio da sva trojica pođu da razbiju novčanice pa će ih častiti pićem. Naveo je da je M. uzeo vozilo "Golf II" .... reg.oznaka, pa su prvo pošli do benzinske pumpe "M-P " na Zabjelu gdje su pokušali da novčanice promijene, tj.M. je izašao iz vozila kojim je upravljao M.M. i pitao je točioca goriva da li može da mu razmijeni 100 dolara, ali kako isti nije pristao uputili su se na benzinsku pumpu u Tuzima jer su tamo primali dolarske novčanice. Kada su došli na benzinsku pumpu "O-P" M. ga je zamolio da ponudi novčanicu od 100 dolara i da pita da li može da sipa gorivo za 10 eura i da ostatak dobije u eurima, na šta mu je taj radnik kazao da mora prvo da sipa 10 eura goriva, a da mu ostatak vrati u eurima. M. je odobrio da se sipa 10 eura goriva, pa je kusur vraćen i dat M.M.u koji je kasnije vraćeni kusur predao njemu a on M.u, dok on drugu novčanicu od 100 dolara nije vidio, a po njegovom saznanju nije ni M.M.. Okrivljeni je dalje naveo da što se tiče ispravnosti novčanica u iste </span><span class="span1">nije posumnjao iz razloga jer je M. ranije imao problema sa falsifikovanim novcem, ali je M. njega i M.a kao i točioce goriva na pumpama na Zabjelu i Tuzima uvjeravao tvrdeći da je novac sigurno ispravan, pri čemu je bio posebno uvjerljiv. Po povratku iz Tuzi M. je njemu i K. dao po dvadeset eura kao protivuslugu za opisano činjenje. Naveo je da je tačno da je odnosne prilike bio u društvu K.M. u vozilu "Fiat uno" i da je gospođi koja je u Hercegovačkoj ulici prodavala cigarete predao predmetnu novčanicu od 10 eura jer mu je M. dao novčanicu koju je dodao gospođi budući da se ista nalazila sa njegove strane, tj. bila je bliže njemu, a ona je napravila problem oko tih 10 eura kazavši da su falsifikovani, što on nije znao.</span>
</p>
<p>&nbsp;</p>
<p>
<span class="span1">Okrivljeni K.D. je na zapisniku o saslušaju osumnjičenog sačinjenom pred istražnim sudijom ovog Suda na zapisniku Kri.br. 06/1467 u bitnom naveo da je prije nekih mjesec dana bio sa M.em u gradu i tom prilikom su išli u Hercegovačku ulicu i kako je M. bio svojim kolima "fiat uno" stali su na jednom ćošku, kod jedne žene koja prodaje cigarete, pa kako je on bio bliži M. mu je dao 10 eura da kupi cigarete pa je toj ženi dao novac, ali je ista počela da viče a tada je shvatio da je novac falsifikovan. Od žene je tražio objašnjenje zašto viče,  pa kako mu to nije objasnila, shvatio je o čemu se radi i pokušao  je da joj objasni, čak i pruži svoju ličnu kartu jer mu tetka takođe u blizini prodaje cigarete, ali ista nije htjela da uzme ličnu kartu i onda je M. dao gas i otišli su. U autu se svađao sa M.em zašto mu je dao falsifikovanu novčanicu, ali ga je on uvjeravao da nijesu bile falsifikovane, mada mu je nakon desetak dana priznao da su bile falsifikovane. Okrivljeni je dalje naveo da je prije dva dana zajedno sa M.M.om zvanim E. radio poliranje auta ispred "P" i da su se njih dvojica dogovorili da kada završe posao pođu na piće i tada mu je E. tj. M. kazao da je jedna žena ostavila "Golf II" PV reg.oznaka na poliranje i da će sjutra ujutro po njega doći, odnosno sjutradan uveče tako da tim autom mogu poći na piće pa je otišao kući da se presvuče a nakon što se ponovo uputio put "P" sreo se sa K. M.em koji ga je pozvao na piće ali mu je kazao da se već dogovorio sa M.om, ali je M. rekao da će i on sa njima i da će ih častiti pićem pa su oba krenuli put "P". Kako M. nije bio tamo nazvao ga je telefonom i pitao da li M. može sa njima na što je pristao i rekao da će ih čekati kod Trgovinske škole, a M. mu je rekao da ima kod sebe 200 dolara i da treba negdje da ih razbije, kazavši da će da razbije 100 dolara nakon čega mu je rekao da ima još 100 dolara odnosno tek kada je došla policija je vidio da M. kod sebe ima još 100 dolara. Tom prilikom M. nije kazao da je novčanica falsifikovana, a kada su se našli sa M.om, M. je predložio da pođu na pumpu da usitne dolare, pa su zajedno pošli do jedne pumpe gdje je M. tražio od radnika da mu usitni dolare, ali mu je taj radnik rekao da ne primaju dolare te da pođu do pumpe u Tuzi. Kada su stigli na pumpu u Tuzima, M. mu je dao 100 dolara da ih da radniku kako bi ih isti usitnio pa je izašao iz kola i pitao radnika da ih usitni, ali mu je tom prilikom radnik rekao da neće imati sve da usitni već da će morati da sipaju 5-10 eura goriva. Iz auta sa njim izašao je M. i upitao ga "D. šta ćemo" pa su  i M.a pitali, a on im je rekao da sipaju gorivo, pa je radnik sipao 10 litara goriva, a kusur  je vratio M.u nakon čega su ušli u vozilo i tada je M. njemu predao kusur koji je proslijedio M.u, zbog čega ih je zatim M. častio sa po 20 eura a nakon toga su se uputili ka Podgorici, ostavivši M.a  u jednoj kafani na Tuškom putu. Pojasnio je da ni on ni M.M. nijesu znali da M. ima falsifikovane dolare dok nije došla policija, a 20 € mu je ispalo iz džepa i to 20 € koje mu je M. dao, u trenutku kada su ga privodili iz kafane zajedno sa upaljačem i cigaretama. Dok su bili na pumpi u Tuzima radnik je predmetnu novčanicu od 100 dolara nosio u kafanu koja se nalazi u sklopu pumpe da bi tamo pitao da li je novčanica ispravna gdje su mu ljudi potvrdili da jeste pa se čak i da je sumnjao u to uvjerio da je novčanica ispravna. </span>
</p>
<p>&nbsp;</p>
<p>
<span class="span1">Okrivljeni K.D. je na zapisniku o saslušaju osumnjičenog sačinjenom pred istražnim sudijom ovog Suda na zapisniku Ki.br. 06/310 od 11.04.2007.godine naveo da je tačno </span><span class="span1">da je sa K.em obio prodavnicu vodovodnog materijala, oko ponoći u avgustu mjesecu 2006.godine u ul.Kralja Nikol, a koja prodavnica se nalazi u podrumu zgrade i da je odnosne prilike prozor prodavnice bio otvoren pa je ušao kroz njega, a da se prethodno nije dogovarao sa K. M.em. Iz te prostorije je uzeo telefon marke Motorola, lap top i kasu koju je kompletnu uzeo, a navedene stvari je M.u dodao kroz prozor, a zatim su kasu on i M. bacili o zemlju usled čega se ista otvorila i u kojoj je bilo oko 100,00 eura. On je uzeo telefon, M. lap top, a novac su među sobom podijelili. Te večeri je bio pijan, telefon nije prodavao jer je isto veče došla policija, pa je sve priznao. </span>
</p>
<p>&nbsp;</p>
<p>
<span class="span1">Okrivljeni </span><span class="span1">K.D. je na glavnom pretresu u bitnom naveo da je tačno da je dana 11.06.2006.godine oko 23,50 časova u ul.Hercegovačkoj predao novčanicu od 10 eura prodavačici, u namjeri da za tu novčanicu kupi cigarete, koju novčanicu mu je dao K. M., s tim što nije znao da je ta novčanica lažna. Gospodja kojoj je predao novčanicu odmah je  posumnjala u tu novčanicu i počela je da viče, pa joj je rekao da mu vrati tu novčanicu a da će joj dati drugu, pa kako ona nije htjela da mu tu novčanicu vrati, tako su on i K. otišli odatle. Vezano za dogadjaj koji se odigrao u noći 21/22.08.2006.godine u ul.Kralja Nikole bb u Podgorici, rekao je da je tačno da su on i K. preduzeli predmetne radnje, ali je prozor na predmetnoj prodavnici bio djelimično otvoren, tako da je prozor u potpunosti otvorio i kroz isti ušao u navedenu prodavnicu, te preduzeo radnje koje im se stavljaju na teret, a sve stvari koje su oduzeli kasnije su vraćene osim novca. Vezano za dogadjaj od 09.09.2006. godine koji se odigrao na benzinskoj pumpi u mjestu Tuzi, rekao je da su tačni navodi optužnice u dijelu vezanom za predmetnu novčanicu od 100 dolara, ali da nije tačno da je on znao da je ta novčanica falsifikovana. Kada je tu novčanicu predao Đ.V., on je odnio da je provjeri i nakon provjere tu novčanicu je prihvatio kao ispravnu nakon čega su on, K. i M. pošli na Tuški put u neku kafanu, pa se sjeća da je poslije toga došla policija i privela ih. </span>
</p>
<p>
<span class="span1">Pojasnio je da je u predmetnoj prodavnici vodovodnog materijala, prozor bio na koso otvoren, dakle djelimično otvoren, tj. otvoren u položaju na «V», a kako je tada imao svega 48 kg mogao je da se kroz taj otvor uvuče u prodavnicu, dok je K. za to vrijeme bio ispred prodavnice. Ni na koji način fizičkom silom nije djelovao na prozor, a u pitanju su bile podrumske prostorije. Vezano za unutrašnjost predmetne prostorije, zna da je odmah ispod prozora bio sto i dvosjed i da se i po povratku iz te prostorije, preko tog stola ispeo, uhvatio za prozor koji je bio djelimično otvoren i iskočio vani, a od toga prozor nije pukao. Kada su došli na predmetnu benzinsku pumpu u Tuzima zna da mu je K. M. dao novčanicu od 100 dolara da pita prodavca da li primaju dolare i da li se za njih može kupiti gorivo, što je i uradio, a prodavac mu je rekao da može, pa je zatim pitao M.a za koliko da sipaju gorivo, tj. pitali su M.a zajedno on i E., jer su on i E. bili zajedno izašli van vozila. Te večeri je bio pod uticajem alkohola tako da se ne može sjetiti svih detalja, ali zna da je čovjek koji radi na pumpi provjerio novčanicu i rekao da je sa tom novčanicom sve u redu, a nije se mogao sjetiti zbog čega je K. M. njemu i E.u dao po 20 eura, tj. ne može se sjetiti ni da li im ih je dao. </span>
</p>
<p>&nbsp;</p>
<p>
<span class="span1">U svojoj odbrani na glavnom pretresu od 28.03.2011. godine okrivljeni je naveo da se u pogledu novca koji je stavljen u opticaj u Hercegovačkoj ulici više ničega ne sjeća, a tačno je da je preduzeo radnje koje mu se stavljaju na teret u odnosu na prodavnicu vodovodnog i elektro materijala u ulici Kralja Nikole, ali je naveo da prozor nije bio zatvoren, već je djelimično tj. na koso bio otvoren na nekih 30 stepeni. I u tom momentu je bio pod uticajem droge i kako nije imao ni 30 kg mogao se provući kroz bilo šta. Okrivljeni je dalje naveo da je tačno da je zajedno sa K.D.om i M.em bio na pumpi „O-O“, ali se ne sjeća da je bilo kome predavao novac i nije imao nikakvu predstavu da je novac lažan.</span>
</p>
<p>
<span class="span1">Nakon što mu je predočena odbrana koju je dao na glavnom pretresu od 15.04.2009. godine okrivljeni je naveo da se sada sjetio da je on M. Stani dao novčanicu i sve je tačno što je tada rekao. </span>
</p>
<p>
<span class="span1">U završnoj riječi branilac okrivljenog je naveo da u postupku nije dokazano da je okrivljeni izvršio krivično djelo teška krađa, već obična krađa, a nije ni dokazano da je izvršio krivično djelo falsifikovanje novca.</span>
</p>
<p>
<span class="span1">Okrivljeni K.D. je u završnoj riječi naveo da se kaje zbog svega što je uradio. </span>
</p>
<p>&nbsp;</p>
<p>
<span class="span1">Okrivljeni M.M. je u svojoj odbrani</span><span class="span1"> na zapisniku o saslušanju osumnjičenog Ku.br.1423/06 od 10.09.2006.godine - sačinjenom u policiji u prisustvu branioca u bitnom naveo da je zaposlen u Auto servisu "P" kao vulkanizer, a polira i auta i nedavno je polirao jednu "ladu" na kojoj mu je pomagao K.D. budući da je i on nekada radio u tom servisu. Tada mu je D. rekao da se vide poslije posla da piju piće, na što mu je odgovorio da će vidjeti jer je umoran pa će poći ukoliko bude mogao. K.D. ga je nazvao oko 19,30 časova rekavši mu da se vide i da je sa drugom M.em i da M. ima 200 dolara na što mu je odgovorio da može na kratko da se vidi jer mu je jedna mušterija ostavila auto na poliranje, a da mora i da odmara. Kako je znao mušteriju, uzeo je auto po slobodi i našao se sa D.om i sa M.em pa su pošli da natoče gorivo jer im je kazao da ne želi da ostane bez goriva, budući da nije znao da li u autu ima goriva. Pokušali su da natoče gorivo na pumpi "M-P" ne znajući da pare nijesu u redu mada je M. tvrdio da jesu, a potom su pošli na pumpu u Tuzi jer su im rekli da tamo primaju dolare. Naveo je da je D. dao 100 dolara jednom čovjeku koji im je vratio eure u zamjenu, pa je on ovom čovjeku rekao da je iz Zete i da radi u "P"  ukoliko bude problema sa predmetnim novcem jer je bio ubijeđen da je novac u redu. Poslije toga M. je ostao u kafani na Tuškoj pijaci, a D. mu je dao novac koji mu je vratio čovjek sa pumpe dok je M. dao Deju 20 eura, odnosno  častio ga je. Kada ga je policija privela u CB Podgorica on je priznao čije su pare pa mu je M. kazao da će i na njega da svali i da će kazati da su i oni znali da su pare neispravne, iako to nije znao. </span>
</p>
<p>
<span class="span1"> </span>
</p>
<p>
<span class="span1">Okrivljeni M.M. je na zapisniku o saslušaju osumnjičenog sačinjenom pred istražnim sudijom ovog Suda na zapisniku Kri.br.06/1467 u bitnom naveo da je zaposlen u auto servisu "P" i da tamo radi kao vulkanizer i polira auta, pa je dana 09.09.2006.godine čitav dan radio u servisu i da je tom prilikom sa njim bio i K.D. koji mu je pomagao budući da je nekada tu radio i zna ga kao kolegu sa posla. Radili su do predveče, otprilike do 19:00 časova kada ga je D. pozvao na piće, ali mu je kazao da je umoran te da i sjutra mora da radi a da mogu otići nakratko,  pa su se našli kod Trgovinske škole gdje ga je D. upitao da li sa njima može da ide jedan njegov drug M. koji ima novca i koji će platiti piće ali se nije mogao sjetiti da li je tom prilikom pominjao dolare. D. je tada rekao da može samo na kratko sa njima, jer ih sjutradan čekaju mušterije, pa je on sa vozilom jedne njegove mušterije i to "Golf II" .... reg.oznaka, koji auto je pozajmio po slobodi jer mu je dotična gospođa ostavila auto da ga sjutradan završi došao do Trgovinske škole i tom prilikom im je rekao da nema mnogo goriva u auto i da mogu ostati bez goriva pa se M. ponudio da uspe goriva i otišli su na pumpu M-P na Nikšićku magistralu. Kada su tamo stigli D. ili M. su razgovarali sa radnikom pumpe i misli da su ga pitali da li primaju dolare, a primijetio je i jednog komšiju koji tu radi i kome se javio a taj komšija mu je rekao da na pumpi u Tuzi primaju dolare i da mogu poći tamo da ih zamijene pa su krenuli put Tuzi ne znajući da li će do tamo imati goriva. Okrivljeni je dalje naveo da kada su stigli M. je dao novčanicu D.u i tada je vidio da su dolari u pitanju, ali ne i u kom iznosu je ta novčanica bila, zatim je D. izašao iz vozila, a on za njim, pa je D. upitao da li sipaju gorivo za dolare na što je radnik rekao da nema sitno, ali su poslije ipak nasuli 10 litara goriva, a kusur je radnik vratio njemu i to oko 70 € koji novac je dao D.u a on M.u. Od tog novca M. je D.u dao 20 € da, da on i D. popiju piće na račun toga. Predmetne prilike radnik pumpe je uzeo </span><span class="span1">novčanicu u ruke, gledao je i provjeravao, ali se ne sjeća da li je pitao D.a da li je novčanica ispravna pa je čak nosio i u susjedni dio pumpe a njih dva su išli za njim, a tamo su ljudi gledali novčanicu i pitali D.a da li je ispravna kao i njega na što im je odgovorio da jeste čak im rekavši gdje radi i živi ako bi bilo kakvih problema. Kada su došli u Podgoricu ostavio je M.a pred kafanu na Tuškoj pijaci nakon čega je sa D.om pošao u Zetu da nađe jednog druga koji bi radio sa njim, pa su poslije on, D. i taj mu drug D.R. pošli u kafanu kod M.a jer ih je zvao da časti piće, ali ih je ubrzo policija zaustavila i privela. On nije znao da su dolari neispravni, a ne sjeća se koliko je M. dolara imao kod sebe niti  se sjeća da je pred policijom kazao da mu je D. rekao da M. ima 200 dolara. U MUP - u je rekao čije su pare, što je M.u rekao prije nego su ih ispitivali a M. mu je kazao da će reći da je i on znao da su pare neispravne i da ne zna što mu je sve to trebalo  te da je to rekao kako bi i njega upleo a istoga je vidio dva puta preko D.a a ime mu čak nije znao. </span>
</p>
<p>&nbsp;</p>
<p>
<span class="span1">Okrivljeni M.M. je u svojoj odbrani datoj na glavnom pretresu u bitnom naveo da su n</span><span class="span1">avodi optužnice koji se stavljaju na teret njemu, zatim K.D.u i K.M. vezano za predmetnu novčanicu od 100 dolara tačni u svemu osim što on nije znao da je predmetna novčanica falsifikovana, jer je čak radniku predmetne benzinske pumpe dao podatke o sebi, pa čak i gdje radi, za slučaj da se utvrdi da je ta novčanica falsifikovana. Zna da je radnik te benzinske pumpe novčanicu provjeravao i da nije našao da je ista falsifikovana, što je tek kasnije utvrdjeno.  Pojasnio je da nije tačno da je znao da su predmetni dolari falsifikovani,  jer ne bi govorio na benzinskoj pumpi u Tuzima gdje radi i dolazio vozilom da je znao da su ti dolari falsifikovani, a njemu i K.D.u nije K. M. dao po 20 eura, jer je kusur od 70 eura koji mu je vraćen nakon kupovine goriva kasnije nađen kod K.M. od strane policije. Pojasnio je da su prethodno predmetnu novčanicu pokušali da usitne na jednoj benzinskoj pumpi na Zabjelu, tako da su ih sa te pumpe uputili na pumpu u Tuzi, jer na toj prethodnoj pumpi nijesu primali dolare, a na pumpi na Zabjelu su se on i K.D. raspitivali da li primaju dolare. On i K.D. su zajedno na pumpi na Zabjelu izašli da pitaju za novčanicu od 100 dolara, a on je izašao iz razloga da bi pitao jednog druga koji radi na toj pumpi, a na benzinskoj pumpi u Tuzima zajedno su izašli on i K.D., a K. M. je ostao u vozilu i predmetnu novčanicu je radniku pumpe predao K.D., pa on ne zna da je radnik provjeravao novčanicu i njemu je tada djelovala u redu. Taj čovjek je ulazio u svoju kancelariju i tamo je provjeravao, a misli da je novčanicu provjeravao na aparatu, a i više je ljudi tu novčanicu provjeravalo. Naveo je da ne zna zbog čega su on i K. izalazili na navedenu benzinsku pumpu, a predmetna novčanica od 100 dolara se nalazila kod K.D.a, a K. je dao M. K., dok je kusur na kraju njemu vraćen vjerovatno što je točiocu goriva bio najbliži u tom trenutku. Dok nijesu došli na benzinsku pumpu u Tuzima novčanica od 100 dolara se nalazila kod M.a, jer su mu je prethodno vratili nakon što su htijeli da tu novčanicu upotrijebe za kupovinu goriva na benzinskoj pumpi na Zabjelu. Nakon iskaza svjedoka Đ., okrivljeni je pojasnio da je tačno da je on bio kod gazde pumpe i tada je rekao da je novčanica poslata iz Amerike, ali je naveo da je poslata K.M., što mu je M. prethodno rekao, a istovremeno je rekao svoje ime i prezime i gdje živi tako da ga je policija tako našla. Naveo je da se ne sjeća da je tada govorio da je došao sa aerodroma i nije htio tada da ih sve časti pićem, već je na poziv gazde ušao u lokal.</span>
</p>
<p>
<span class="span1">Sud je zaključio glavni pretres u odustvu okrivljenog, kome se i sudilo u odsustvu po rješenju vanraspravnog vijeća ovog suda u smislu člana 324 ZKP-a, a branilac okrivljenog je u završnoj riječi naveo da u postupku nije dokazano da je okrivljeni izvršio krivično djelo stavljeno mu na teret.</span>
</p>
<p>&nbsp;</p>
<p>
<span class="span1">Sud je u dokaznom postupku saslušao svjedoka-oštećenog I.D., na saglasan predlog stranaka pročitao iskaz svjedoka – oštećene Đ.S. sa zapisnika o glavnom pretresu od 17.12.2012. godine, svjedoka M.S. sa zapisnika pred istražnim sudijom Ki.br. 06/310 od </span><span class="span1">21.09.2007. godine, svjedoka M.V.a sa zapisnika o glavnom pretresu od 17.12.2012. godine, svjedoka Đ.V.a sa zapisnika o glavnom pretresu od 17.12.2012 .godine, svjedoka M.R.a ovlašćenog predstavnika „T-S“ sa zapisnika o glavnom pretresu od 16.01.2013. godine, ovlašćenog predstavnika oštećenog „D-Ka“ svjedoka M.S. od 17.11.2007. godine, svjedoka Đ.Z.a od 30.01.2007. godine, oštećene M. S. od 06.11.2007. godine, ovlašćenog predstavnika DOO „G“ A.M. od 15.10.2007. godine, svjedoka K.H., ovlašćenog predstavnika „HJV“ svjedoka J:N: od 13.05.2008. godine, svjedoka Đ.LJ: od 18.06.2009. godine, svjedoka S.R. sa zapisnika o glavnom pretresu od 28.05.2009. godine, pročitao zapisnik o uvidjaju MUP-a RCG CB Podgorica Ku.br.1027/06 od 09.05.2006.godine, zapisnik o uvidjaju MUP-a RCG CB Podgorica Ku.br.871/2006 od 17.04.2006.godine, zapisnik o uvidjaju MUP-a RCG CB Podgorica Ku.br.1033/2006 od 10.05.2006.godine, zapisnik o uvidjaju MUP-a RCG CB Podgorica Ku.br.1705/2006 od 22.08.2006.godine, zapisnik o uvidjaju MUP-a RCG CB Podgorica Ku.br.981/2006 od 03.05.2006.godine, zapisnik o uvidjaju MUP-a RCG CB Podgorica Ku.br.1811/2007 od 11.10.2007.godine; zapisnik o uvidjaju MUP-a RCG CB Podgorica Ku.br.1809/2007 od 11.10.2007.godine, zapisnik o uvidjaju MUP-a RCG CB Podgorica Ku.br.1779/2007 od 08.10.2007.godine, zapisnik o uvidjaju MUP-a RCG CB Podgorica Ku.br.1716/2006 od 23.08.2006.godine, zapisnik o uvidjaju MUP-a RCG CB Podgorica Ku.br.1600/2006 od 07.08.2006.godine, zapisnik o uvidjaju MUP-a RCG CB Podgorica Ku.br.1072/2006 od 13.05.2006.godine, potvrdu MUP-a CB Podgorica Ku.br.1705/2006 od 22.08.2006.godine - o privremeno oduzetim predmetima od K.M., potvrdu MUP-a CB Podgorica Ku.br.1705/2006 od 28.08.2006.godine - o privremeno oduzetim predmetima od K.D.a, potvrdu MUP-a CB Podgorica Ku.br.1705/2006 od 23.08.2006.godine o vraćenim predmetima L. M., pročitao potvrdu MUP-a CB Podgorica Ku.br.1705/2006 od 23.08.2006.godine o vraćenim predmetima B: D., pročitao izvještaj Centralne banke CG o ekspertizi sumnjivog novca br.0802-10/238-2 od 11.09.2006.godine, pročitao potvrde MUP-a RCG CB Podgorica br.47-04/05 od 11.09.2006.godine i Ku.br.1423/06 od 11.09.2006.godine o privremeno oduzetim predmetima od K.M., pročitao potvrdu MUP-a RCG CB Podgorica br.47-04/05 od 09.09.2006.godine o privremeno oduzetim predmetima od Đ.V.a, pročitao službenu zabilješku MUP-a RCG CB Podgorica Ku.br.1423/2006 od 11.09.2006.godine, pročitao nalaz i mišljenje sudskog vještaka komercijalne struke D.Đ. od 03.06.2008.godine, pročitao izvod iz KE za okrivljenog M.M.a izdat od strane UP CB Podgorica br. 29-245/13-445 od 28.02.2014. godine, izvod iz KE za okrivljenog K.M. izdat od strane UP CB Podgorica br. 29-245/13-4042/2-426 od 28.02.2014. godine, pročitao izvod iz KE za okrivljenog K.D.a izdat od strane UP CB Podgorica br. 28-245/13-4040/2-428 od 28.02.2014. godine i pročitao nalaz i mišljenje vještaka medicinske struke dr. S.M. od 26.11.2012. godine.</span>
</p>
<p>&nbsp;</p>
<p>
<span class="span1">Sud je prihvatio predlog zastupnika optužbe da se u nastavku dokaznog postupka ne saslušava svjedok M. L. obzirom da je isti nepoznat na adresi iz spisa predmeta, kao i da se ne provode dokazi čitanjem zapisnika o saslušanju osumnjičenog K.M. datog pred Upravom policije Ku.br. 1705/06 od 22.08.2006. godine, Ku.br. 871/2006 od 22.04.2006. godine, Ku.br. 1034/2006 od 12.05.2006. godine, Ku.br. 1809/2006 od 11.10.2007. godine i Ku.br. 142872006 od 11.09.2006. godine i zapisnika o saslušanju osumnjičenog K.D.a Ku.br. 1705/06 od 28.08.2006. godine i Ku.br. 1428/2006 od 10.09.2006. godine.</span>
</p>
<p>
<span> </span>
</p>
<p>
<span class="span1">Svjedok Đ.V.o je prilikom saslušanja kod istražnog sudije  ovog suda - na zapisniku Ki.br.06/310  od 15.10.2007.godine u bitnom naveo da je radio na benzinskoj pumpi O- O u Tuzima kao točilac goriva i da su u septembru mjesecu 2006. godine u noćnoj smjeni oko 21 čas došla tri lica vozilom pljevaljskih registarskih oznaka te da su dvojica izašla iz vozila i da su se za uslugu obratili njegovom kolegi tražeći da im se natoči gorivo u iznosu od 10 eura s tim da su imali novčanicu od 100 dolara, a sjeća se i da ga je kolega pitao </span><span class="span1">za kurs i da je predmetnu novčanicu od 100 dolara uzeo u ruke i da mu je ista bila sumnjiva jer je bila izblijedjela i slabijeg kvaliteta. Pošto je gazda bio u jednoj kafani koja se nalazi u sklopu pumpe pošao je do njega i sa njim je pošao i jedan od dva momaka koji su izašli iz vozila, nižeg rasta malo puniji, dok se drugi vratio u kola. Naveo je da je gazdi objasnio o čemu se radi na što mu je gazda rekao da uzme predmetnu novčanicu, ali da zapiše registarske tablice vozila dok je momak koji je došao sa njim ubjeđivao gazdu da je novčanica ispravna jer je dobio od nekoga iz Amerike. Tom momku je on vratio kusur od predmetnih 100,00 dolara, nakon što su mu sipali gorivo u vrijednosti od 10 eura, poslije čega je taj momak ušao u vozilo i otišao. Pošto su momci otišli novčanicu od 100 dolara odnio je kod jednog druga koji se razumije u to pa kada je taj drug vidio odmah je rekao da je falsifikovana nakon čega je tu novčanicu ponio u stanicu policije Tuzi gdje je isto veče dao izjavu, poslije čega su doveli dva momka koja su bila u vozilu i on ih je prepoznao.</span>
</p>
<p>&nbsp;</p>
<p>
<span class="span1">Svjedok Đ.V.o je na glavnom pretresu na identičan način predstavio predmetni događaj kao i prilikom saslušanja pred istražnim sudijom ovog suda te pojasnio da je vozilo sa kojim su došli momci bilo pljevaljskih registarskih oznaka i da misli da je to bilo vozilo Golf II, a kada je kod istražnog sudije naveo da je jedan od trojice momaka bio malo puniji i da mu je rekao da je novčanicu dobio od nekog iz Amerike, te da je ubjedjivao njegovog gazdu da je novčanica ispravna, da je mislio na prisutnog okrivljenog, čije ime i prezime ne zna, ali može ukazati rukom na njega - pokazujući rukom na okrivljenog M.M.a. Iz auta su prvo izašla dva lica i prvo su predali novčanicu njegovom kolegi R.S., a zatim je jedan od njih dvojice pošao za njim u kafić gdje je sjedio gazda i ubjedjivao ga da je novčanica ispravna i da je dobio od nekog iz Amerike. Predmetna novčanica mu je bila sumnjiva, bledja nego što uobičajeno treba da bude, a osim toga pod prstima mu je bila sumnjiva. Niko od ovih momaka mu se nije predstavljao po imenu i prezimenu i niko od njih mu nije objašnjavao gdje radi. Registarske oznake vozila napisao je na ruci, vjerovatno u nastojanju da momci to ne primijete, jer nije bilo poslovno da ih provjerava i upisuje da oni vide, a da se poslije pokaže da je novčanica ispravna, jer bi to značilo da se odmah odbija mušterija, a pumpa je bila tek u otvaranju.</span>
</p>
<p>
<span class="span1">Pojasnio je da je gazda tog momka pitao je li novčanica falsifikovana, na što mu je odgovorio da nije, da je dobio od nekog iz Amerike, a misli da je natočio gorivo nakon što mu je gazda rekao da to može da učini. </span>
</p>
<p>&nbsp;</p>
<p>
<span class="span1">Svjedok R.S. je na glavnom pretresu u bitnom naveo da je odnosne prilike točio gorivo na benzinskoj pumpi, gdje je u to vrijeme bio novi radnik i da novčanicu o kojoj je riječ nije gledao jer je novčanica predata Đ.V.  - njegovom kolegi, tako da mu za taj slučaj nije ništa poznato. Poznato mu je da je tom prilikom u neko vozilo marke "Golf" sipao gorivo i da se pominjao novac u iznosu od 100 dolara, ali ne zna na koji način se ustanovilo da se radi o falsifikovanom novcu.</span>
</p>
<p>&nbsp;</p>
<p>
<span class="span1">Svjedok - oštećena Đ.S. je prilikom saslušanja pred istražnim sudijom ovog suda - na zapisniku Ki.br.06/310 od 15.10.2007.godine u bitnom navela da je svoje vozilo "Fiat punto" reg. oznaka ......., noć prije nego što se desila krađa, parkirala u  Aerodromskoj ulici br.9  ispred zgrade u kojoj živi. Predmetno vozilo je bilo zaključano, staklo podignuto, a isto je imalo alarm mada se ne sjeća da li ga je uključila  budući da joj se često dešava da zaboravi da zaključa kola ili da podigne staklo, zbog čega nije mogla da kaže ništa sa sigurnošću tj. da li je to veče auto ostavila zaključano i obezbijeđeno. Kada je primijetila da joj nema auta odmah je pozvala policiju, a nekih četiri sata poslije iz policije su joj kazali da su njeno vozilo našli kod Kineske ambasade kod Ljubovića. Kada je došla da preuzme vozilo  primijetila je da su joj iz ladice nestala lična pisma kao i lične stvari, te da je ladica bila preturana. U ladici je držala i rezervni ključ od vozila a taj ključ je odnosne </span><span class="span1">prilike bio u bravi od upravljača. U autu nije bilo vrednijih stvari veće materijalne vrijednosti, a jedino što je odnešeno iz vozila je akumulator  za koji ne može reći koje je marke bio i koliko je isti bio star te da su joj kola vraćena a akumulator nije. Izjavila je da se ne pridružuje krivičnom gonjenju protiv okrivljenih i da ne traži naknadu štete.</span>
</p>
<p>&nbsp;</p>
<p>
<span class="span1">Svjedok - oštećena Đ.S. je na glavnom pretresu na identičan način predstavila predmetni događaj, kao i prilikom saslušanja pred istražnim sudijom pa je pojasnila da ne može biti sigurna da li je predmetno vozilo odnosne prilike bilo otključano ili zaključano jer je zbog velikih obaveza koje ima rasijana, ali je potpuno sigurna da joj se ključ od vozila nalazio u ladici odnosne prilike - u unutrašnjosti vozila.</span>
</p>
<p>&nbsp;</p>
<p>
<span class="span1">Svjedok Đ.LJ: je na glavnom pretresu u bitnom naveo da se sjeća predmetnog događaja, jer je vlasnik pumpe "O-O" u Tuzima i da je predmetnom prilikom sjedio u kafe baru koji se nalazi u okviru pumpe te da je ušao u bar njegov radnik Đ.V.o koji mu je donio novčanicu od 100 dolara za koju mu je kazao da neki momci hoće da tom novčanicom plate točenje goriva. Novčanica mu je djelovala sumnjivo, pa je u kafe bar ušao jedan od momaka koji mu je djelovao najstariji i to okrivljeni M.M. koji mu je kazao da je došao sa aerodroma i da nije imao vremena da razmijeni tu novčanicu, pa je on rekao svom radniku da prihvati novčanicu, ali i da uzme podatke od lica i podatke o vozilu kojim je došao, tačnije da upiše registarske oznake predmetnog vozila. Momak koji im je dao novčanicu kasnije je želio da časti piće sve koji su se nalazili u kafe baru, ali on to nije prihvatio poslije čega je taj momak pošao. Naveo je da je svom radniku rekao da predmetnu novčanicu ponese negdje u centar i istu provjeri jer na benzinskoj pumpi nijesu imali detektor za otkrivanje lažnih novčanica pa kako je otkriveno da se radi o lažnoj novčanici, slučaj je prijavljen policiji. Izjasnio se da se ne pridružuje krivičnom gonjenju protiv okrivljenih i da prema istima ne postavlja imovinsko-pravni zahtjev.</span>
</p>
<p>&nbsp;</p>
<p>
<span class="span1">Svjedok - oštećeni M.V. je prilikom saslušanja pred istražnim sudijom ovog suda - na zapisniku od 21.09.2007.godine u bitnom naveo da su mu prije nekih godinu i po dana nestala dva bicikla koja su se nalazila iza njegove kuće koja se nalazi u ulici Radničkoj br. 42  u Podgorici te da predmetna bicikla nijesu bila zaključana i obezbijeđena, a radilo se o biciklu marke "Salkano" i "Montebjanko" s tim da je jedno bilo plave a drugo sive boje  i da su bila stara oko godinu dana. U pitanju su bila sportska bicikla koja je kupio za sina i kćerku te da je primijetio da ih nema tek ujutro tako da pretpostavlja da su nestala u toku noći. Nije se pridružio krivičnom gonjenju a postavio je imovinsko pravni zahtjev.</span>
</p>
<p>&nbsp;</p>
<p>
<span class="span1">Svjedok - oštećeni M.S. je prilikom saslušanja pred istražnim sudijom ovog suda - na zapisniku Ki.br.06/310 od 04.10.2007.godine u bitnom naveo da je 2006. godine obijen njihov kiosk u ulici 13. Jula preko puta Pravnog fakulteta i da je nakon obijanja izvršen popis u trafici i sačinjene su popisne liste a predmetni kiosk je dva puta obijan i u maju 2006 godine. Popisne liste su predate osiguravajućem društvu i na osnovu tih krađa naknađena je sva šteta. Naveo je da se ne pridružuje krivičnom gonjenju i ne postavlja imovinsko-pravni zahtjev.</span>
</p>
<p>&nbsp;</p>
<p>
<span class="span1">Ovlašćeni predstavnik DOO "G" CG iz Podgorice – A. M. je prilikom saslušanja pred istražnim sudijom ovog suda - na zapisniku Ki.br.06/310 od 15.10.2007.godine u bitnom naveo da su u vrijeme kada je krađa izvršena prostorije preduzeća bile u ulici Ilije Plamenca bb u Podgorici, u prizemlju te da je krađa izvršena najvjerovatnije preko noći, jer kada je ujutro došao na posao i ušao na prednja vrata prostorija preduzeća primijetio je da su srednja vrata – drvena, a koja se nalaze unutar prostorija, bila obijena na način što je brava bila potpuno izvaljena i slomljena tako da je zaključio da je došlo do krađe. Primijetio je da iz prostorije nedostaje monitor od kompjutera marke LG, u pitanju je ravni </span><span class="span1">monitor, dok kompjuter nije odnijet, iz ladice sa stola koleginice H. M. nedostajalo 400,00 €, što su ustanovili kada je koleginica došla na posao nakon 10 - tak minuta. Nije primijetio da su u prostoriji neke druge ladice otvarane, niti plakari, ni da je bilo premetačine a u prostoriji je bilo ukupno tri stola. Nakon što su pozvali policiju vidio je da su provalnici ušli sa zadnje strane na aluminijska vrata koja su bila potpuno odvaljena, vjerovatno pajserom, ali su ista bila priljubljena kao da su zatvorena, a istog dana ili pak sjutradan primijetio da u plakaru nema fotoaparata koji je bio digitalni za koji mu se čini da je bio marke "Olimpis", star nekih 5-6 mjeseci. Naveo je da se pridružuje krivičnom gonjenju te da postavlja imovinsko - pravni zahtijev u vrijednosti otuđenih stvari.</span>
</p>
<p>&nbsp;</p>
<p>
<span class="span1">Svjedok - oštećeni Đ.Z.o je prilikom saslušanja pred istražnim sudijom ovog suda - na zapisniku Ki.br.06/310 od 30.10.2007.godine u bitnom naveo da ne zna vrijeme kada se to desilo ali zna da je bilo u toku noći, da su mu u dvorištu kuće u naselju Tološi u ul.Boška Buhe br.24, bila parkirana dva kamiona kipera, marke "Mercedes", bijele boje, jedan reg oznaka ........, a drugi ........ te da su oba bila zaključana. Ujutro kada se probudio primijetio je da su haube na oba kamiona razbijene i odvaljene i to u dijelu gdje su zakačke sa kojima se hauba zatvara i pričvršćava kako se ne bi mogla otvoriti i iz jednog kamiona nestala su dva akumulatora, a iz drugog još dva akumulatora, te da su isti bili 145 ampera, dva stara nekih 15-tak dana dok su druga dva bila starija - od ranijih godina. Na oba kamiona odvaljeni su čepovi od rezervoara koji se zaključava svojim ključem iz kojih je uzeto nešto nafte mada to nijesu bile neke velike količine tako da ne zna koliko je nafte nestalo. Isto jutro prijavio je slučaj policiji koja je izašla i izvršila uviđaj, a poslije toga ga niko nije zvao niti zna da su predmetni akumulatori nađeni. Izjavio je da se ne pridružuje krivičnom gonjenju i ne postavlja imovinsko-pravni zahtijev.</span>
</p>
<p>
<span class="span1"> </span>
</p>
<p>
<span class="span1">Svjedok-oštećena M. S. je prilikom saslušanja pred istražnim sudijom ovog suda - na zapisniku Ki.br.06/310 od 06.11.2007.godine u bitnom navela da je radila na cigaretama u ul.Hercegovačkoj ispred "Gurmana" i da je bilo kasno uveče kada se ispred nje zaustavilo jedno vozilo marke "Fiat uno" crne boje za koji se ne može sjetiti registarskih oznaka, ali ih je znala kada je slučaj prijavila i u vozilu su bila dva momka, pa je izašao suvozač dok je vozač ostao u kolima. Momak koji je izašao bio je crne kose - nešto kraće, srednjeg rasta, mršav koji je tražio da kupi cigarete - sarajevsku Drinu pa mu je dala cigarete, uzela novčanicu i krenula da mu vrati kusur ali je odmah primijetila da nešto nije u redu jer se vidjelo na mjestu gdje stoje žigovi da su isti prekopirani. Pored nje bile su neke cure pa je pred njima prokomentarisala da je novčanica falsifikovana te da nije htjela da je vrati momku nakon čega su oni počeli da joj prijete da će je ubiti i uz to su je i psovali, a nakon toga je momak ušao u kola pa su otišli. Slučaj je prijavila policiji i predala im falsifikovanu novčanicu od 10,00 eura, a što se tiče momka koji joj je predao novčanicu misli da je isti i prije ovoga tri puta joj davao falsifikovane novčanice od 10, a poslije i od 20 eura, ali da ga tada nije prijavljivala, mada prvi put ne zna da li je to bio momak koji je dao novac kritične prilike, ali ga je drugi put uhvatila koleginica.</span>
</p>
<p>&nbsp;</p>
<p>
<span class="span1">Ovlašćeni predstavnik DKP-a M. S. je prilikom saslušanja pred istražnim sudijom ovog suda - na zapisniku Ki.br.06/310 od 07.11.2007.godine u bitnom navela da što se tiče krađe koja je izvršena 16/17.04.2006.godine u kiosku br.57 u ul. Buda Tomovića tom prilikom nije vršen samo popis duvana  koji se nalazio u trafici, da je radnica komisiji izjavila da je odnešen samo duvan, te kako je prethodnu noć prije nego što je predmetna krađa izvršena, radnica kioska izvršila popis, to je upoređivanjem popisnih lista i popisnih lista duvana koji je zatečen  nakon obijanja utvrđeno da je iz kioska nestalo duvana po vrsti i količini  i cijeni kako to stoji u popisnim listama  od 17.04.2006.godine tako da je ukupna šteta 819,95 eura. Što se tiče krađe izvršene 09.05.2006.godine u ul.Boška Buhe u kiosku br. 65 nemaju podataka vezanih za predmetni datum o tome da li je neko  </span><span class="span1">pokušao ili eventualno izvršio krađu u predmetnom kiosku. Vezano za krađu izvršenu 10/11.05.2006.godine u kiosku br.87 u ul.Kralja Nikole u predmetnom kiosku izvršen je popis i utvrđeno je šta je od robe zatečeno nakon obijanja pa je na osnovu toga njihovo računovodstvo, a po osnovu popisnih lista  ranijih zaduženja  i razduženja sa robom i pazarom, moguće finansijski utvrditi iznos nastale štete te opredijeliti vrijednost domaćeg, stranog duvana, cigareta, ostale robe i eventualno depozita koji je kritičnom prilikom nestao iz trafike te da je nemoguće pojedinačno po vrsti i količini robe utvrditi  koliko je u konkretnom slučaju odnešeno iz trafike, a sve iz razloga što se jednom godišnje vrše popisi tako da vrijednost provalne krađe iznosi 510,23 eura. Navela je da je krađa izvršena u noći 20/21.08.2006.godine, a vrijednost oduzetih stvari iznosi 636,18 eura, ali vezano za ovu krađu od strane MUP-a kiosku br.77 izvršen je povraćaj cigareta u iznosu od 18 € pa u naprijed navedenim iznosima postavlja imovinsko-pravni zahtjev. </span>
</p>
<p>&nbsp;</p>
<p>
<span class="span1">Svjedok - oštećeni K. H. je prilikom saslušanja pred istražnim sudijom ovog suda - na zapisniku Ki.br.06/310 od 11.03.2008.godine u bitnom naveo da živi  u ul.27 Marta br.1 u zgradi u kojoj ima i podrum na kom podrumu su drvena vrata zaključana katancem, pa mu je krajem aprila mjeseca 2007.godine  jedan komšija K. rekao da su mu vrata od podruma izvaljena  te da pođe da ih pogleda. Kada je sišao vidio je da su vrata izvađena iz donjih šarki i podignuta skroz gore tako da je bilo prostora da se odrasla osoba mogla provući i da je vrlo vjerovatno da je neko držao vrata da bi se ta osoba mogla provući i iznijeti stvari, a iz podruma mu je odnijeta jedna plinska peć za koju ne zna koje je marke bila, stara oko pola godine, kao i 5 punih plinskih boca od kojih je svaka imala po 16 litara, te da je u podrumu bilo još nekih stvari ali koje nijesu bile vrijednije. Nakon ovoga odmah je pozvao policiju koja je obavila uviđaj, a njemu ništa nije vraćeno pa se pridružio krivičnom gonjenju lica za koje se ispostavi da je oduzelo predmetne stvari i zatražio je naknadu štete.</span>
</p>
<p>&nbsp;</p>
<p>
<span class="span1">Ovlašćeni predstavnik OD "HJV“ Jauković Nedjeljko je u svom iskazu datom pred istražnim sudijom ovog suda na zapisniku Ki.br. 06/310 od 13.05.2008.godine u bitnom naveo da imaju radionicu za izradu hidrauličnih crijeva koja se nalazi u ul.IV Jula bb u Podgorici, a koja radionica radi preko dana, a krađa se desila 2007.godine u toku noći te da su on i ortak ujutro kada su došli na posao primijetili da nema katanca na vratima, da su vrata otvorena te da u radionici nedostaje jedna stona brusilica, zatim jedna ručna brusilica marke "Iskra", jedna bušilica marke "Iskra" i jedna pokvarena bušilica marke "Iskra". Osim pokvarene bušilice ostale su bile stare 4-5 godina, te da je Iskrin alat bio crvene boje a stona brusilica za koju ne zna marku plave boje te da je ista bila montirana na jednom postolju sa kojega je razmontirana i skinuta dok je postolje ostalo. Predmetne prilike je ponešeno i nešto sitnog alata, mada nije siguran, dok po radionici nije bilo preturanja, te da ukoliko je nešto od stvari nađeno traži da mu se vrati, dok gonjenje prepušta državnim organima tako da se neće izjašnjavati o pridruživanju krivičnom gonjenju i imovinsko - pravnom zahtjevu.</span>
</p>
<p>&nbsp;</p>
<p>
<span class="span1">Svjedok I. D. je u svom iskazu na glavnom pretresu naveo da je u njegovom ugostiteljskom objektu „K.“ koji se nalazio na Tuškoj pijaci došlo do krađe, na način što je slomljen prozor i iz objekta je oduzet novca u iznosu od nekih 150-200 eura. Svjedok se nije pridružio krivičnom gonjenju i nije postavio imovinsko pravni zahtjev.</span>
</p>
<p>&nbsp;</p>
<p>
<span class="span1">Iz zapisnika o uvidjaju MUP-a RCG CB Podgorica Ku.br.1027/06 od 09.05.2006.godine proizilazi da je predmetni kiosk lociran u ul.13. Jula - preko puta zgrade Pravnog fakulteta, da su ulazna vrata objekta koja se nalaze sa zadnje strane zatečena otvorena a da je pokretna aluminijska roletna koja se nalazi  iza ulaznih vrata zatečena podignuta, dok je ista oštećena usled djelovanja fizičke sile. Na vratima je primijećeno da je </span><span class="span1">polomljen cilindrični uložak brave, da je unutrašnja polovina zatečena u vratima dok spoljnji dio nije nađen na licu mjesta te da je i katanac odvaljen, a koji takođe nije zatečen na licu mjesta, a pregledom unutrašnjosti kioska zatečena je premetačina stvari. U toku noći 07/08.05.2006.godine NN izvršilac je najprije podesnim sredstvom i fizičkom silom odvalio katanac sa ulaznih vrata, zatim polomio cilindrični uložak brave, otvorio vrata, fizičkom silom podigao aluminijsku roletnu, ušao u unutrašnjost i tom prilikom otuđio veću količini cigareta strane i domaće proizvodnje koja nije ustanovljena do momenta vršenja uviđaja. Kriminalistički tehničar izvršio je pregled lica mjesta i tom prilikom nijesu nađeni tragovi podobni za identifikaciju počinioca.</span>
</p>
<p>&nbsp;</p>
<p>
<span class="span1">Iz zapisnika o uvidjaju MUP-a RCG CB Podgorica Ku.br.871/2006 od 17.04.2006.godine proizilazi da je u toku noći 16/17.04.2006.godine izvršena provalna krađa u kiosku br.57 vlasništvo Duvankomerca koji je lociran u ul.Buda Tomovića bb na Zabjelu kada je NN izvršilac ili više njih najvjerovatnije podesnim sredstvom i fizičkom silom djelovali u predjelu jezička cilindričnog uloška brave i kase gdje se jezičak zabravljava i gdje je napravljeno oštećenje obzirom da je jezičak brave zatečen "zaključanom" položaju. Vrata su zatečena otvorena, a na kasi vrata gdje zabravljuje jezičak je primijećeno vidno oštećenje. Ulaskom u prodajni prostor NN izvršioci napravili su djelimičnu premetačinu  i iz kioska je otuđena izvjesna količina cigareta domaće i strane proizvodnje kao i ostale galanterije čija vrijednost nije utvrđena do završetka uviđaja.</span>
</p>
<p>&nbsp;</p>
<p>
<span class="span1">Iz zapisnika o uvidjaju MUP-a RCG CB Podgorica Ku.br.1033/2006 od 10.05.2006.godine proizilai da je kamion kiper marke "Mercedes", bijele boje, reg.oznaka ..........., vlasništvo Đ.Z.a zatečen parkiran u ul.Boška Buhe ispred broja 24, a pored njega je zatečen kamion kiper marke "Mercedes", bijele boje, reg.oznaka .........., a kojim kamionom je vlasništvo Đ.Z.o. Kamioni su bili parkirani ispred kuće oštećenog, pa je su u toku noći 06/07.05.2006.godine NN počinilac ili više njih, upotrebom podesnog alata demontirali i prisvojili akumulatore  NN marke, od 145 ampera sa dva navedena kamiona, pa su zatim odšrafili čepove rezervoara za gorivo sa oba kamiona i iz rezervoara  prisvojili po 50 litara goriva – nafte. </span>
</p>
<p>&nbsp;</p>
<p>
<span class="span1">Iz zapisnika o uvidjaju MUP-a RCG CB Podgorica Ku.br.1705/2006 od 22.08.2006.godine proizilazi da je prodavnica "M" locirana u suterenu stambene zgrade  u izgradnji u ul.Kralja Nikole bb iznad Trgovinske škole pored marketa "Gras". Prozor na prodavnici je na nivou trotoara, a isti je bio djelimično otvoren i postavljen na rezu. Sa spoljašnje strane zatečena je flaša viskija i razna dokumentacija dok je unutar prodavnice izvršena djelimična premetačina, razbijena fioka računske registar kase i ista otuđena sa novcem. U toku noći 21/22.08.2006.godine, NN počinilac ili više njih, fizičkom silom odvalili su djelimično otvoren prozor na navedenoj prodavnici, a zatim kroz napravljen otvor ušli kroz unutrašnjost i iz prodavnice prisvojili  120€ zajedno sa fiokom računske registar kase, potom lap top kompjuter ABM HP Note sa police koji je neispravan  i mobilni telefon marke "Motorola", plave boje br. kartice 069/365-069.</span>
</p>
<p>&nbsp;</p>
<p>
<span class="span1">Iz zapisnika o uvidjaju MUP-a RCG CB Podgorica Ku.br.981/2006 od 03.05.2006.godine proizilazi da je vlasnik kioska T-š koji se nalazi u ul.13. Jula M.S.. Dalje je konstatovano da se na izložbenim staklima sa unutrašnje strane nalaze plastične roletne te da je roletna koja se nalazi  na vratima bila podignuta do pola, da katanac kojim su bila obezbijeđena vrata nije pronađen na licu mjesta kao ni uložak brave koji je polomljen sa spoljnje strane. U toku noći 30.04./01.05.2006.godine NN izvršilac podesnim sredstvom i fizičkom silom je odvalio katanac kojim su vrata bila obezbijeđena, zatim uložak brave sa spoljnje strane i podigao roletnu koja je bila nezaključana, te ušao u kiosk i iz istog otuđio izvesnu količinu cigareta. </span>
</p>
<p>&nbsp;</p>
<p>
<span class="span1">Iz zapisnika o uvidjaju MUP-a RCG CB Podgorica Ku.br.1811/2007 od 11.10.2007.godine proizilazi da je izvršena provalna krađa u pomoćnoj prostoriji vlasništvo K.H. koja prostorija je locirana  u podrumskom dijelu kolektivne zgrade u ul.27 marta  br.1. Ulazna vrata ostave napravljena su od drvenih dasaka, slabo obezbijeđena - sa jednim katancem koji se nalazi u gornjem desnom dijelu vrata. Dolaskom na lice mjesta katanac je zatečen na vratima, te na njemu nema tragova djelovanja fizičke sile, dok su vrata  odvaljena u donjem dijelu i ista su oštećena. U unutrašnjosti prostorije nijesu zatečeni predmeti – stvari, tako da nije bilo premetačine. U vremenskom periodu  od 27.04 do 30.04.2007.godine NN izvršilac je najvjerovatnije fizičkom silom  otvorio slabo obezbijeđena  drvena ulazna vrata ostave i iz unutrašnjosti otuđio 4 pune plinske boce zapremine 15 litara, kao i jednu plinsku peć. </span>
</p>
<p>&nbsp;</p>
<p>
<span class="span1">Iz zapisnika o uvidjaju MUP-a RCG CB Podgorica Ku.br.1809/2007 od 11.10.2007. godine proizilazi da je izvršena provalna krađa u radionici za pravljenje hidrauličnih crijeva  OD "HJV" koja je locirana u ulici ........... P.. Dana 09.10.2007.godine obaviještena je ekspozitura za dežurstvo PJ Podgorice da je u toku noći 09/10.10.2007.godine izvršena krađa u predmetnoj radionici, pa je po dobijenom obavještenju od strane Ekspoziture za dežurstvo na lice mjesta izašla ekipa za uviđaj koja je zatekla suvlasnika OD "HJV" J.N. Radionica je napravljena od čvrstog materijala, da su ulazna vrata od radionice napravljena od lima i koja su se obezbijeđivala katancem. NN izvršilac ili više njih najvjerovatnije su podesnim sredstvom koje nije zatečeno na licu mjesta i fizičkom silom odvalili katanac, koji nije pronađen na licu mjesta, otvorili ulazna vrata radionice, ušli u unutrašnjost odakle su  otuđili sa radnog stola dvije brusilice i jednu bušilicu od kojih je jedna brusilica bila stona njemačke proizvodnje, a druga kao i bušilica proizvodnje "Iskra", crevene boje. </span>
</p>
<p>&nbsp;</p>
<p>
<span class="span1">Iz zapisnika o uvidjaju MUP-a RCG CB Podgorica Ku.br.1779/2007 od 08.10.2007.godine proizilazi da je izvršena provalna krađa u kafani K vlasništvo I.D. koja je locirana na Tuškoj pijaci. Dana 01.10.2007.godine obaviještena je Ekspozitura za dežurstvo od strane I.D. da je u pomenutoj kafani izvršena provalna krađa i da je u toku noći 30.09./01.10.2007.godine  od strane  NN izvršioca izvršena provalna krađa na način što je izvršilac podesnim sredstvom i fizičkom silom odvalio šper ploču kojim je bio obezbijeđen prozor, a potom kroz napravljen prozor ušao u unutrašnjost  i iz automata za igru otuđio  kasu u kojoj se nalazilo oko 150€. </span>
</p>
<p>&nbsp;</p>
<p>
<span class="span1">Iz zapisnika o uvidjaju MUP-a RCG CB Podgorica Ku.br.1716/2006 od 23.08.2006. godine proizilazi da je izvršena krađa u kiosku broj 77 vlasništvo DOO Dk lociranog u ulici:.................... - preko puta H.... Ulazna vrata kioska zatečena su otključana, a unutar kioska izvršena je premetačina. U toku noći 20/21.08.2006.godine NN počinilac ili više njih, podesnim sredstvom ili original ključem otključali su cilindrični uložak brave na ulaznim vratima kioska, pa su zatim otvorili vrata, ušli u kiosk i iz istog prisvojili cigarete i galanteriju. </span>
</p>
<p>&nbsp;</p>
<p>
<span class="span1">Iz zapisnika o uvidjaju MUP-a RCG CB Podgorica Ku.br.1600/2006 od 07.08.2006.godine proizilazi da je izvršena provalna krađa u kancelarijama  vlasništvo DOO "G" CG, koje su locirane u prizemlju  stambene zgrade u ulici Vojvode Ilije Plamenca bb Podgorici te da je dana 02.08.2006.godine dežurnu službu CB Podgorica obavijestio M.A. Pregledom lica mjesta zatečeni su tragovi odvaljivanja na sporednim vratima sa dvorišne strane stambene zgrade te da su ti tragovi zatečeni  u predjelu brave eloksiranih vrata  i u dijelu rama vrata a da je u unutrašnjosti prostorije zatečena otvorena ladica  radnog stola H. M. Cilindrični jezičak brave nalazio se u položaju zaključano, a </span><span class="span1">tokom noći 01/02.08.2006. godine izvršena je provalna krađa  na način što je NN izvršilac upotrebom podesnog predmeta odvalio bravu na sporednim vratima kancelarije, kroz čiji je prostor prošao u drugu kancelariju  odakle je iz radnog stola otuđio 400 eura u apoenima  po 100 eura, kao i monitor kompjutera LG serijskog broja ASSYPINO3171TZ1528A. </span>
</p>
<p>&nbsp;</p>
<p>
<span class="span1">Iz zapisnika o uvidjaju MUP-a RCG CG Podgorica Ku.br.1072/2006 od 13.05.2006.godine proizilazi da je izvršena krađa u kiosku broj 77 vlasništvo DOO Dk lociranog u ulici ........ u P. - preko puta ......., a na ulaznim vratima polomljen je cilindrični uložak brave čiji spoljašnji dio nije pronađen na licu mjesta, dok je unutar kioska izvršena premetačina. U toku noći 10/11.05.2006.godine NN počinilac ili više njih upotrebom podesnog sredstva polomili su uložak brave na vratima kioska, zatim su otvorili vrata i ušli u kiosk i iz istog prisvojili cigarete i galanteriju.</span>
</p>
<p>&nbsp;</p>
<p>
<span class="span1">Iz potvrde MUP-a CB Podgorica Ku.br.1705/2006 od 22.08.2006.godine - o privremeno oduzetim predmetima od K.M. se utvrđuje da je ovlašćeni policijski službenik dana 22.08.2006.godine  u 15 časova od K.M. privremeno oduzeo sledeće predmete:7 kutija cigareta marke Marlboro (crveni),4 kutije cigareta marke Marlboro (bijeli),14 kutija cigareta marke Goloaz,7 kutija cigareta marke Ronson,5 kutija cigareta marke Rakel,4 kutije cigareta marke Jork, 1 kutiju cigareta marke Monte Karlo,1 kutiju cigareta marke Ronhil, Lap Top marke HPC,ACN 052285882,crne boje u crnoj torbi. </span>
</p>
<p>&nbsp;</p>
<p>
<span class="span1">Iz potvrde MUP-a CB Podgorica Ku.br.1705/2006 od 28.08.2006.godine-o privremeno oduzetim predmetima od K.D.a se utvrđuje da je ovlašćeni policijski službenik dana 22.08.2006.godine u 13 časova od K.D.a privremeno oduzeo sledeće predmete: "Motorolu"T 191 svijetlo plave boje, IMEI br.44928110-120158-5 i karticu sa brojem 069/365-069.</span>
</p>
<p>&nbsp;</p>
<p>
<span class="span1">Iz potvrde MUP-a CB Podgorica Ku.br.1705/2006 od 23.08.2006.godine o vraćenim predmetima L. M. se utvrđuje da je ovlašćeno službeno lice izvršilo vraćanje predmeta dana 23.08.2006.godine i to: Lap Top marke HPC, ACN 052285882, crne boje u crnoj torbi, "Motorola"T 191 svijetlo plave boje, IMEI br.44928110-120158-5 i karticu sa brojem 06........</span>
</p>
<p>&nbsp;</p>
<p>
<span class="span1">Iz potvrde MUP-a CB Podgorica Ku.br.1705/2006 od 23.08.2006.godine o vraćenim predmetima B.D. se utvrđuje da je ovlašćeno službeno lice izvršilo vraćanje predmeta dana 23.08.2006.godine i to: 7 kutija cigareta marke Marlboro (crveni),4 kutije cigareta marke Marlboro (bijeli),14 kutija cigareta marke Goloaz (6 plavog i 8 crvenog),7 kutija cigareta marke Ronson,5 kutija cigareta marke Rakel,4 kutije cigareta marke Jork,1 kutiju cigareta marke Monte Karlo, 1 kutiju cigareta marke Ronhil.</span>
</p>
<p>&nbsp;</p>
<p>
<span class="span1">Iz Izvještaja Centralne banke CG o ekspertizi sumnjivog novca br.0802-10/238-2 od 11.09.2006.godine se utvrđuje da je za dvije sumnjive novčanice u apoenu od 100 USD, serijskih brojeva: AG13899451B,AG13899453B i jednu sumnjivu novčanicu u apoenu od 10 eura serijskog broja X28647244298 utvrđeno da su sve sumnjive novčanice falsifikati INDIKATIVA 22940 varijacija D, osrednje do dobre izrade i EUA0010C11b loše izrade.</span>
</p>
<p>
<span class="span1"> </span>
</p>
<p>
<span class="span1">Iz potvrde MUP-a RCG CB Podgorica br.47-04/05 od 11.09.2006.godine i Ku.br.1423/06 od 11.09.2006.godine o privremeno oduzetim predmetima od K.M. se utvrđuje da je ovlašćeni policijski službenik dana 10.09.2006.godine u 00,05 časova od K.M. privremeno oduzeo sledeće predmete i to: 2 novčanice od 20 eura serijskih brojeva N </span><span class="span1">58000657314 i U 16855213235 i jednu novčanicu od 5 eura serijskog broja U 29480231138.</span>
</p>
<p>
<span class="span1"> </span>
</p>
<p>
<span class="span1">Iz potvrde MUP-a RCG CB Podgorica br.47-04/05 od 09.09.2006.godine o privremeno oduzetim predmetima od Đ.V.a se utvrđuje da je ovlašćeni policijski službenik dana 09.09.2006.godine u 23,30 časa od Đ.V.a privremeno oduzeo novčanicu od 100 USD serijskog broja AG 13899451B.</span>
</p>
<p>&nbsp;</p>
<p>
<span class="span1">Iz službene zabilješke MUP-a RCG CB Podgorica Ku.br.1423/2006 od 11.09.2006.godine se utvrđuje da je ista sačinjena dana 10.09.2006.godine oko 00.50 časova u CB Podgorica, te da su angažovani od strane dežurne službe a povodom potrage za pmv. Golf II, crvene boje, reg.oznaka PV - 214-67 te da je navedeno vozilo primijećeno oko 22.00 časa na području Tuzi. Povodom obavještenja da lica iz navedenog vozila rasturaju falsifikovani novac ovlašćeni službenici uključili su se u potragu za navedenim vozilom i licima u njemu  te  je vozilo bilo primijećeno u ulici IV Jula, tačnije kod dva solitera. U vozilu su se nalazila dva lica M.M. i N.D., te da je izvršen pregled lica i vozila i da nije nađeno ništa interesantno, a da na pitanje postavljeno vozaču čije je vozilo isti je odgovario "jedne gospođe", te da su im navedena lica kazala da vozilo nijesu otuđila, istovremeno dajući informaciju da dok su bili u rejonu Tuzi da su sa njima bila još dva lica i da znaju da su razmjenjivali novac - dolare  na dvije benzinske pumpe u Tuzima,  a isti su ostali u jednoj kafani blizu lica mjesta. Ta lica su ih povela do te kafane i ukazali na lica K.M. i K.D.a koje izvode iz lokala i koji kazuju da su bili u društvu sa M.em i N. Izvršen je pregled lica i kod K.a u novčaniku pronađena je papirna novčanica od 100 dolara za koju je to lice navelo da je falsifikovana, pa su zatim ovlašćeni službenici obavijestili DS i "M-6" o preduzetim mjerama i radnjama kao i o pronađenom novcu, te navedenim licima, saopštili da će biti privedena u CB zbog vozila koje se potraživalo  i falsifikovanog novca. </span>
</p>
<p>&nbsp;</p>
<p>
<span class="span1">Iz nalaza i mišljenja vještaka medicinske struke dr. S.M. od 26.11.2012. godine proizilazi da je okrivljeni K. M. osoba prosječnih intelektualnih sposobnosti, sa razvijenom toksikomanskom zavisnošću (psihička i fizička) o heroinu. U vrijeme izvršenja krivičnog djela bila je prisutna zavisnost o heroinu, pa je vještak mišljenja da je u vrijeme izvršenja krivičnog djela okrivljeni bio sposoban da shvati značaj svog djela kao i da upravlja svojim postupcima. Obzirom da je okrivljeni zavisnik o upotrebi psihoaktivnih supstanci vještak je mišljenja da je sa medicinske strane potrebno primijeniti mjeru bezbjednosti obaveznog liječenja od narkomanije koja se može sprovesti u penalnoj ustanovi ili u drugoj ustanovi zavisno od stava Suda. </span>
</p>
<p>
<span class="span1">U odnosu na okrivljenog K.D.a vještak je mišljenja da je isti osoba ispod prosječnih intelektualnih kapaciteta, sa simptomima poremećaja ličnosti (asocijalne psihopatije) i kongitivnih intelektualnih poremećaja zbog višegodišnje upotrebe heroina i isti pokazuje toksikomanski tip zavisnosti o heroinu. U vrijeme izvršenja krivičnog djela okrivljeni je mogao da shvati značaj svog djela i da upravlja svojim postupcima, pa obzirom da je zavisnik o heroinu vještak je mišljenja da je potrebno primijeniti mjere obaveznog liječenja od narkomanije koja se može primijeniti i  u penalnoj ustanovi zavisno od stava Suda. </span>
</p>
<p>&nbsp;</p>
<p>
<span class="span1">Iz nalaza i mišljenja vještaka komercijalne struke D. Đ. od 03.06.2008.godine proizilazi da vrijednost stvari bliže predstavljenih stavom II tačka 3 optužnice iznosi: fioke računske kase - 10,00 eura, lap topa marke „ABM-HP Note“ – 250,00 eura, mobilnog telefona marke „Motorola“ 35,00 eura, što sa otuđenim novcem od 120,00 eura iznosi ukupno 415,00 eura. </span>
</p>
<p>&nbsp;</p>
<p>
<span class="span1">Iz izvoda iz KE za okrivljenog M.M.a izdatog od strane UP CB Podgorica pod br. 29-245/13-445 od 28.02.2014. godine proizilazi da je isti </span><span class="span1">osuđivan: </span><span class="span1">presudom Osnovnog suda u Podgorici  K.br. 567/08 od 06.02.2009.godine zbog krivičnog djela iz čl.220 st.1 KZ CG na kaznu zatvora u trajanju od 3 mjeseca, presudom Osnovnog suda u Podgorici  K.br. 09/76 od 18.05.2010.godine zbog krivičnog djela iz čl.240 st. 1 tačka 1 KZ CG - na kaznu zatvora u trajanju od 3 mjeseca.</span>
</p>
<p>&nbsp;</p>
<p>
<span class="span1">Iz izvoda iz KE za okrivljenog K.M. izdaog od strane UP CB Podgorica br. 29-245/13-4042/2-426 od 28.02.2014. godine proizilazi da je isti osuđivan i to: </span><span class="span1">presudom Osnovnog suda u Podgorici K.br.06/1075 od 06.02.2008.godine zbog krivičnog djela iz čl. 240 st.1 tač.1 u vezi čl.49 KZ CG u produženom trajanju - osuđen na kaznu zatvora u trajanju od 15 mjeseci; presudom Višeg suda u Podgorici K.br.274/07 od 07.05.2008.godine zbog krivičnog djela iz čl.300/1 KZCG -osuđen na kaznu zatvora u trajanju od 2 godine, presudom Osnovnog suda u Podgorici K.br. 07/1702 od 13.04.2009. godine zbog krivičnog djela iz člana 240 stav 1 tačka 2 KZ-a na kaznu zatvora u trajanu od 1 godine uslovno na 2 godine, presudom Višeg suda u Podgorici K.br. 44/08 od 10.03.2008. godine zbog krivičnog djela iz člana 143 u vezi člana 20 KZ-a na kaznu zatvora u trajanju od 2 godine, presudom Osnovnog suda u Danilovgradu K.br. 151/08 od 29.01.2009. godine zbog krivičnog djela iz člana 339 st. 1 KZ-a na kaznu zatvora u trajanju od 2 mjeseca, presudom Osnovnog suda u Podgorici K.br. 07/1130 od 23.11.2009. godine zbog krivičnog djela iz člana 240 st. 1 tačka 1 u vezi člana 49 KZ-a na kaznu zatvora u trajanju od 1 godine i 7 mjeseci, presudom Osnovnog suda u Podgorici K.br. 06/921 od 21.12.2009. godine zbog krivičnog djela iz člana 239 st. 1 i člana 240 st. 1 tačka 1 KZ-a na kaznu zatvora u trajanju od 4 mjeseca, presudom Osnovnog suda u Podgorici K.br. 10/3 od 14.09.2010. godine zbog krivičnog djela iz člana 240 st. 1 u vezi člana 49 KZ-a na kaznu zatvora u trajanju od 1 godine, presudom Osnovnog suda u Kotoru K.br. 465/08 od 28.12.2010. godine zbog krivičnog djela iz člana 240 st. 1 tačka 1 i 2 u vezi člana 49 KZ-a na kaznu zatvora u trajanju od 1 godine, presudom Osnovnog suda u Kotoru K.br. 289/11/08 od 24.11.2011. godine zbog krivičnog djela iz člana 240 st. 1 tačka 1 i 2 u vezi člana 49 KZ-a na kaznu zatvora u trajanju od 6 mjeseci, presudom Osnovnog suda u Podgorici K.br. 536/12 od 23.10.2012. godine zbog krivičnog djela iz člana 240 st. 1 i tačka 1 st. 2 KZ-a na kaznu zatvora u trajanju od 1 godine i 6 mjeseci. </span>
</p>
<p>&nbsp;</p>
<p>
<span class="span1">Iz  izvoda iz KE za okrivljenog K.D.a izdatog od strane UP CB Podgorica pod br. 28-245/13-4040/2-428 od 28.02.2014. godine proizilazi da je isti </span><span class="span1">osuđivan:</span><span class="span1"> presudom Osnovnog suda u Podgorici K.br.06/1604 od 21.10.2008.godine zbog krivičnog djela iz čl.240 st.1 tač.1 u vezi čl.49 KZ CG - osuđen na kaznu zatvora u trajanju od 1 godine, presudom Višeg suda u Podgorici K.br.24/08 od 28.11.2008.godine,zbog krivičnog djela iz čl.300 st.1 KZ - osuđen na kaznu zatvora u trajanju od 1 godine, presudom Osnovnog suda u Podgorici K.br. 07/1702 od 13.04.2009. godine zbog krivičnog djela iz člana 240 st.1 tačka 2 KZ-a na kaznu zatvora u trajanju od 1 godine uslovno na 2 godine, presudom Višeg suda u Podgorici K.br. 148/11 od 07.03.2012. godine zbog krivičnog djela iz člana 300 st. 1 KZ-a na kaznu zatvora u trajanju od 3 godine i 6 mjeseci, presudom Višeg suda u Podgorici K.br. 274/07 od 07.05.2008. godine zbog krivičnog djela iz člana 300 st. 1 KZ-a na kaznu zatvora u trajanju od 2 godine, presudom Osnovnog suda u Podgorici K.br. 07/1702 od 13.04.2009. godine zbog krivičnog djela iz člana 240 st. 1 tačka 2 KZ-a na kaznu zatvora u trajanju od 1 godine uslovno na 2 godine, presudom Višeg suda u Podgorici K.br. 44/08 od 10.03.2009. godine zbog krivičnog djela iz člana 143 u vezi stava 20 KZ-a na kaznu zatvora u trajanju od 2 godine, presudom Osnovnog suda u Danilovgradu K.br. 151/08 od 29.01.2009. godine zbog krivičnog djela iz člana 339 st.1 KZ-a na kaznu zatvora u trajanju od 2 mjeseca, presudom Osnovnog suda u Podgorici K.br. 07/1130 od 23.11.2009. godine zbog krivičnog djela iz člana 240 st. 1 tačka 1 u vezi </span><span class="span1">člana 49 KZ-a na kaznu zatvora u trajanju od 1 godine i 7 mjeseci, presudom Osnovnog suda u Podgorici K.br. 06/921 od 21.12.2009. godine zbog krivičnog djela iz člana 239 st. 1 i člana 240 st. 1 tačka 1 KZ-a na kaznu zatvora u trajanju od 4 mjeseca, presudom Osnovnog suda u Podgorici K.br. 10/03 od 14.09.2010. godine zbog krivičnog djela iz člana 240 st. 1 tačka 1 u vezi člana 49 KZ-a na kaznu zatvora u trajanju od 1 godine, presudom Osnovnog suda u Kotoru K.br. 465/08 od 24.12.2010. godine zbog krivičnog djela iz člana 240 st. 1 tačka 1 i 2 u vezi člana 49 KZ-a na kaznu zatvora u trajanju od 1 godine, presudom Osnovnog suda u Kotoru K.br. 289/11/08 od 24.11.2011. godine zbog krivičnog djela iz člana 240 st. 1 tačka 1 i 2 u vezi člana 49 KZ-a na kaznu zatvora u trajanju od 6 mjeseci, presudom Osnovnog suda u Podgorici K.br. 536/12 od 23.10.2012. godine zbog krivičnog djela iz člana 240 st. 1 i tačka 1 st. 2 KZ-a na kaznu zatvora u trajanju od 1 godine i 6 mjeseci. </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">I</span>
</p>
<p>&nbsp;</p>
<p>
<span class="span1">Sud je nakon ocjene navoda optužbe, odbrane okrivljenih K. M. i K.D.a, te ostalih provedenih dokaza, kako pojedinačno, tako i u njihovoj ukupnosti, utvrdio da su okrivljeni izvršili krivična djela na način u vrijeme i na mjestu kako je to predstavljeno stavom I izreke presude. </span>
</p>
<p>&nbsp;</p>
<p>
<span class="span1">U postupku je utvrđeno da su okrivljeni K. M. i K.D. dana 11. juna 2006. godine oko 23:50 časova u ul. Hercegovačkoj u Podgorici, po prethodnom dogovoru, stavili lažan novac u opticaj, na način što su vozilom došli do oštećene M. S. od koje su tražili da kupe cigarete i tom prilikom joj je okrivljeni K.D. predao lažnu novčanicu od 10 eura, ser. br. X28647244298, koju mu je prethodno dao okrivljeni K., da bi se, pošto je oštećena primijetila da je novčanica lažna, udaljili u nepoznatom pravcu. Prednje činjenično stanje Sud je utvrdio iz iskaza svjedoka M. S. koja je u svom iskazu navela da je predmetne večeri prodavala cigarete u Hercegovačkoj ulici ispred "Gurmana" i da je bilo kasno uveče kada se ispred nje zaustavilo jedno vozilo marke "Fiat uno" crne boje u kojem su se nalazila dva momka, pa je iz auta izašao suvozač, dok je vozač ostao u kolima, i tražio je da kupi cigarete - sarajevsku Drinu pa mu je dala cigarete, uzela novčanicu i krenula da mu vrati kusur, ali je odmah primijetila da nešto nije u redu jer se vidjelo na mjestu gdje stoje žigovi da su isti prekopirani zbog čega nije htjela da vrati novčanicu, nakon čega su oni počeli da joj prijete da će je ubiti i uz to su je i psovali, a nakon toga je momak ušao u kola pa su otišli, što je u svojoj odbrani pred Upravom policije Ku.br.1423/06 od 10.09.2006. godine i istražnim sudijom Kri.br. 06/1467 priznao okrivljeni K. M. navodeći da je kod sebe imao 10,00 eura falsifikovanog novca koje je po dogovoru sa okrivljenim K.D.om pokušao da stavi u opticaj u Hercegovačkoj ulici kada je K.D. dao prodavačici novčanicu pokušavajući da kupi cigarete, ali je ona primijetila da je novac lažan zbog čega su pobjegli, a da je predmetna novčanica od 10 eura, ser. br. X28647244298 falsifikovana proizilazi iz Izvještaja Centralne banke Crne Gore od 11.09.2006. godine.  </span>
</p>
<p>&nbsp;</p>
<p>
<span class="span1">Navode odbrane okrivljenog K.D.a da on predmetnom prilikom nije znao da je novac lažan i da je samo po predlogu okrivljenog K.a predao novčanicu kako bi kupio cigarete, kao i navode odbrane okrivljenog K.a sa glavnog pretresa gdje je prvo tvrdio da ni on ni K.D. nijesu znali da je novac lažan, odnosno da samo okrivljeni K. nije znao da je novčanica falsifikovana, ovaj Sud nije prihvatio, jer je očigledno da je ovakva odbrana neubjedljiva i usmjerena isključivo na izbjegavanje krivice. Naime, kada se odbrana </span><span class="span1">okrivljenog K.a data pred Upravom policije i istražnim sudijom, koji zapisnici su sačinjeni u svemu u skladu sa odredbama tada važećeg ZKP-a, dovede u vezu sa iskazom svjedoka M. S., koji iskaz je Sud prihvatio kao istinit i objektivan, nesumnjivo se zaključuje da je između okrivljenih prethodno postojao dogovor da baš na ovaj način stave novac u opticaj, da je okrivljeni K. prethodno nabavio falsifikovanu novčanicu, a potom je zajedno sa okrivljenom K.D.om stavio u opticaj, a za koju novčanicu je i okrivljeni K. znao da je lažna, obzirom da je svjedok M. navela da je ona vrlo lako uočila da je novac lažan (što znači i da je okrivljeni K. to mogao da uoči) da je zbog toga momak koji je izašao iz auta (misleći na okrivljenog K.D.a) psovao i da joj je prijetio tražeći da mu vrati novac, kojim iskazom se obesmišljavaju navodi okrivljenog da je on shvatio da je novčanica falsifikovana tek kada mu je oštećena rekla, da je pokušavao navodno mirnim tonom da joj objasni da on ništa ne zna, da je pokušavao da joj preda svoju ličnu kartu, jer u tom slučaju okrivljeni K. ne bi imao niti jednog razloga da prijeti oštećenoj, da je psuje i da zahtijeva da mu vrati novac (kako je to objasnila oštećena u svom iskazu) niti bi isti odmah, zajedno sa okrivljenim K.em, pobjegao sa lica mjesta.  </span>
</p>
<p>&nbsp;</p>
<p>
<span class="span1">Postupajući na opisani način okrivljeni su bili svjesni svog djela, čije izvršenje su htjeli, postupajući sa direktnim umišljajem kao oblikom krivice, djelujući po prethodnom dogovoru i zajedno - kao saizvršioci, u čijim radnjama su se pored objektivnih stekla i sva subjektivna obilježja bića krivičnog djela falsifikovanje novca iz člana 258 st. 2 u vezi člana 23 Krivičnog zakonika.   </span>
</p>
<p>&nbsp;</p>
<p>
<span class="span1">Dalje, u postupku je utvrđeno da su okrivljeni K. M. i K.D. u toku noći 2l/22. avgusta 2006. godine u ul. Kralja Nikole bb u Podgorici, po prethodnom dogovoru, tudje pokretne stvari oduzeli drugom u namjeri da njihovim prisvajanjem pribave sebi protivpravnu imovinsku korist, na način što su fizičkom silom odvalili prozor na prodavnici vodovodnog i elektro materijala «M» vlasništvo oštećenog L. M., nakon čega je okrivljeni K.D. ušao u unutrašnjost odakle je oduzeo i prisvojio novac u iznosu od 120 eura, sa fiokom računske registar kase, lap top kompjuter «ABM-HP Note» i telefon «Motorola» plave boje, sve ukupne vrijednosti 415,00 eura, koje stvari je  okrivljeni K. kroz prozor dodao okrivljenom K.M.. Prednje činjenično stanje Sud je utvrdio iz navoda odbrane okrivljenog K.M. date u toku cijelog postupka u kojoj je on naveo da je tačno da je zajedno sa okrivljenim K.D.om dana 21/22 avgusta 2006. godine u pijanom stanju naišao na jednu prodavnicu vodovodnog i elektromaterijala, pa je okrivljeni K. kroz jedan prozor koji je bio ukoso otvoren uspio da uđe i da iz te prostorije oduzme lap top, registar kasu u kojoj se nalazio novac u iznosu preko 100,00 eura i telefon marke Motorola, koji navodi su potvrđeni zapisnikom u uviđaju MUP-a RCG CB Podgorica Ku.br. 1705/2006 od 22.08.2006. godine u kojem je konstatovano da je u ulici Kralja Nikole u prodavnici „M“ došlo do provalne krađe kojom prilikom je otuđeno 120,00 eura novca zajedno sa fiokom računske registar kase, lat top ABM HP Note kao i mobilni telefon marke „Motorola“, koji predmeti su i oduzeti od okrivljenog K.D.a i vraćeni oštećenom L. M. – kako to proizilazi iz potvrda MUP-a CB Podgorica od Ku.br. 1705/2006, dok je tačnu vrijednost oduzetih stvari Sud utvrdio iz nalaza i mišljenja vještaka komercijalne struke D. Đ. od 03.06.2008. godine koji nalaz je Sud cijenio kao stručan i objektivan, izrađen u skladu sa pravilima struke. </span>
</p>
<p>&nbsp;</p>
<p>
<span class="span1">Okrivljeni K.D. u svojoj odbrani nije sporio da je zajedno sa K. M.em izvršio krađu u prodavnici vodovodnog i elektromaterijala u ulici Kralja Nikole i da su zajedno iz navedene prodavnice oduzeli sve što im se optužnicom stavlja na teret (dakle novac u iznosu od 120 eura, sa fiokom računske registar kase, lap top kompjuter «ABM-HP Note» i telefon «Motorola» plave boje, sve ukupne vrijednosti 415,00 eura) ali je tvrdio da ni na koji način nije djelovao fizičkom silom na prozor koji je bio otvoren na „V“, već da se samo provukao kroz otvor koji je postojao. Krivično djelo teška krađa iz člana 240 st. 1 tačka 1 </span><span class="span1">Krivičnog zakonika postoji ako je krađa učinjena obijanjem ili provaljivanjem zatvorenih zgrada, soba, kasa, ormana ili drugih zatvorenih prostora ili drugim savlađavanjem većih prepreka, pa kada se citirana zakonska odredba dovede u vezu sa navodima odbrane okrivljenog K.a (u kojoj je naveo da su oni „silom“ otvorili prozor, odnosno malo ga „nategli“) a naročito sa zapisnikom o uviđaju Ku.br. 1705/2006 od 22.08.2006. godine u kojem je izričito konstatovano da je NN počinilac ili više njih fizičkom silom odvalo djelimično otvoren prozor na prodavnici, onda se nesumnjivo zaključuje da je predmetni objekat bio zatvoren i da se u njega nije moglo ući bez nasilnog prodiranja, pa su tako okrivljeni upotrebom fizičke sile odvalili prozor koji je bio postavljen na rezi, oduzeli predmetne stvari sve u namjeri pribavljanja protivpravne imovinske koristi, pri čemu su isti bili svjesni svog djela čije izvršenje su htjeli znajući da je njihovo djelo zabranjeno, postupajući sa direktnim umišljajem kao oblikom krivice, ostvarujići sva obilježja bića krivičnog djela teška krađa iz člana 240 st. 1 tačka 1 Krivičnog zakonika. </span>
</p>
<p>&nbsp;</p>
<p>
<span class="span1">Dalje, u postupku je utvrđeno da su okrivljeni K. M., K.D. i M.M. dana 9. septembra 2006. godine, oko 2l,30 časova na benzinskoj pumpi «O-O» u mjestu Tuzi, Opština Podgorica, po prethodnom dogovoru, stavili lažan novac u opticaj, na način što su putničkim vozilom marke «Golf II» reg.br. ........ kojim je upravljao okrivljeni M.M. došli do navedene pumpe gdje je okrivljeni K. dao okrivljenom K. lažnu novčanicu od loo dolara serijskog broja A613899451B koji je označenu novčanicu predao Đ.V., radniku na benzinskoj pumpi, nakon čega je Đ.V.o kusur u iznosu od 70,00 eura predao okrivljenom M.M.u, a koju novčanicu kao i novčanicu A138994513B je prethodno tokom 2006.godine u Beogradu od izvjesnog N.D. kao lažan novac pribavio optuženi K. M. u namjeri da ga na području Opštine Podgorica stavi u opticaj kao pravi. Naime, iz iskaza svjedoka Đ.V.a proizilazi da su predmetnog dana u večernjim časovima na njegovom radnom mjestu u na benzinskoj pumpi „O-O“ došla tri nepoznata momka vozilom pljevaljskih registarskih oznaka tražeći da im se natoči gorivo u iznosu od 10 eura i da su mu kao novčanicu predali 100 američkih dolara koje je on prihvatio tek pošto se konsultovao sa gazdom koji mu je tom prilikom rekao da obavezno zapiše registarske oznake automobila, što je u svom iskazu potvrdio i svjedok Đ.LJ:, vlasnik pumpe, navodeći da ga je jedan od tih momaka ubjeđivao da je novčanica ispravna, iako se kasnije ispostavilo da je riječ o falsifikovanom novcu – kako to proizilazi iz izvještaja Centralne banke o ekspertizi sumnjivog novca br. 0802-10/238-2 od 11.09.2006. godine u kojem je konstatovano da su dvije novčanice od po 100 dolara serijskih brojeva AG138994513B i AG13899453B falsifikovane, što je u potpunosti potvrdio okrivljeni K. u svojoj odbrani ne samo pred Upravom policije već i na saslušanju pred istražnim sudijom Kri.br. 06/1467 u kojem je naveo da je prethodno od izvjesnog N.D. nabavio 200 dolara falsifikovanog novca (u apoenima od po 100 dolara) koje je imao namjeru da stavi u opticaj, pa je tako u dogovoru sa K.D.om i M.M.om, kojima je rekao da je novac lažan, pokušao da ih zamijeni za eure na benzinskoj stanici na Nikšićkom putu, pa kako tamo nijesu primali dolare pošli su u Tuzi, nasuli nešto goriva i kusur od 70,00 eura su podijelili među sobom. Međutim, u svojoj odbrani na glavnom pretresu okrivljeni K. je više puta mijenjao svoju odbranu, prvo tvrdeći da su svi znali da je novac lažan, pa potom da niko nije znao, odnosno da je samo on znao, dok su okrivljeni K. i M. tokom cijelog postupka tvrdili da nijesu znali da je novac lažan i da su se sasvim slučajno zatekli na licu mjesta. Kada se odbrane okrivljenih dovedu u međusobnu vezu i u vezu sa iskazima saslušanih svjedoka, lako se zaključuje da su okrivljeni u toku postupka mijenjali svoju odbranu prilagođavajući je iskazima saslušanih svjedoka, kao i postojanje nelogičnosti i kontradiktornosti o odlučnim činjenicama, koje okolnosti su Sud opredijelile da iste odbaci kao neistinite i sračunate isključivo na izbjegavanje krivice. </span>
</p>
<p>&nbsp;</p>
<p>
<span class="span1">Naime, potpuno nelogično djeluje tvrdnja okrivljenog K.D.a da on nije znao da je novac falsifikovan, naročito kod činjenice da je prethodno u junu mjesecu takođe zajedno sa </span><span class="span1">okrivljenim K.em stavio lažan novac u opticaj – novčanicu od 10,00 eura, da je u konkretnom slučaju išao zajedno sa okrivljenim do Tuzi i tamo predao novčanicu radniku pumpe i da je za opisano činjenje dobio 20,00 eura novca od vraćenog kusura, što znači da je među okrivljenima postojao prethodni dogovor koji je uključivao i kasniju podjelu novca, baš onako kao što je to naveo okrivljeni K. u svojoj odbrani pred istražnim sudijom. Isto tako, okrivljeni M., kao uostalom i okrivljeni K., je tvrdio da ih je K. ubjeđivao da je novac ispravan, iako je na glavnom pretresu okrivljeni K. tvrdio da u autu nije ni bilo razgovora o novcu, a zatim je na glavnom pretresu tvrdio da nije dobio 20,00 eura zbog ovog posla, iako je to priznao u saslušanju pred istražnim sudijom istovremeno ukazujući da nije imao niti jednog razloga da sumnja u ispravnost novca zbog čega se i predstavio radniku na pumpi, govoreći mu gdje živi i čime se bavi. Međutim, svjedok Đ.V.o je u svom iskazu, koji je Sud cijenio kao istinit i objektivan jasno naveo da mu se niko od ovih momaka nije predstavljao niti mu je govorio gdje radi, već je krišom na ruci zapisao tablice njihovog auta, da je jedan od tih momaka – ukazujući na okrivljenog M.a sve njih ubjeđivao da je novac ispravan, dok je svjedok Đ.LJ:, u čiji iskaz Sud nije imao niti jednog razloga da sumnja, naveo da mu je okrivljeni M. rekao da je upravo došao sa aerodroma i da nije imao vremena da razmijeni novčanicu, koje tvrdnje je okrivljeni M. prećutao u svojoj odbrani u prethodnom postupku, pa i na glavnom pretresu sve do momenta dok svjedok Đ. nije to pomenuo, a iz čega se jasno zaključuje da je isti znao da je novac lažan, da je namjerno obmanuo gazdu pumpe da je došao sa aerodroma i da je sa sobom donio dolare, jer mu tu informaciju nije dao okrivljeni K., kako je to on pokušao da objasni u svojoj odbrani, obzirom da  okrivljeni K. to nije nikada spomenuo.           </span>
</p>
<p>&nbsp;</p>
<p>
<span class="span1">Postupajući na opisani način, okrivljeni su bili svjesni svog djela čije izvršenje su htjeli, postupajući sa direktnim umišljajem kao oblikom krivice, svjesni da po prethodnom dogovoru na opisani način stavljaju lažan novac u opticaj u čijim radnjama su se ostvarili svi elementi bića krivičnog djela falsifikovanje novca iz člana 258 st. 2 u vezi člana 23 Krivičnog zakonika. </span>
</p>
<p>&nbsp;</p>
<p>
<span class="span1">Optužnicom ODT-a Podgorica okrivljenom K.M. stavljeno je na teret da je izvršio i krivično djelo falsifikovanje novca iz člana 258 stava 2 Krivičnog zakonika obzirom da je tokom 2006 godine u Beogradu od izvjesnog N.D. pribavio lažan novac od 100 dolara ser. broja A613899453BEZ u namjeri da ga na području Opštine Podgorica stavi u opticaj kao pravi, što ni sam okrivljeni K. u svojoj odbrani nije sporio, ali je u toku postupka nesumnjivo utvrđeno da je okrivljeni K. ovom prilikom nabavio dvije lažne novčanice od po 100 dolara serijskog broja AG138994513B i AG13899453B, od kojih je jednu novčanicu i to onu serijskog broja AG138994513B, zajedno sa okrivljenima K.D.om i M.M.om stavio u opticaj predajući ga radniku pumpe na benzinskoj stanici u Tuzima kako je to predstavljeno stavom I izreke presude. Dakle, kod ovakvog stanja stvari nabavljanje lažnog novca se javlja samo kao prethodni stadijum krivičnog djela – upotrebe, odnosno stavljanje u opticaj lažnog novca, tako da u konkretnom slučaju ne postoji sticaj krivičnih djela, već će učinilac po osnovu prividnog idealnog sticaja odgovarati samo za jedno krivično djelo, zbog čega je Sud izmijenio činjenični opis i pravnu kvalifikaciju krivičnog djela stavljenog okrivljenom K.u na teret, smatrajući da se na navedeni način ne povrjeđuje objektivni identitet optužnice.  </span>
</p>
<p>&nbsp;</p>
<p>
<span class="span1">Sud je prilikom izbora vrste i visine kazne u smislu čl. 42 Krivičnog zakonika, cijenio sve okolnosti koje utiču da kazna bude manja ili veća (olakšavajuće i otežavajuće okolnosti), pa je od olakšavajućih okolnosti na strani okrivljenog K.M. cijenio njegove lične i imovinske prilike, njegovu mladost u vrijeme izvršenja djela, kao i protek vremena od izvršenja krivičnog djela, u odnosu na okrivljenog K.D.a Sud je od olakšavajućih okolnosti cijenio njegove lične i imovinske prilike, protek vremena i njegovu mladost u vrijeme </span><span class="span1">izvršenja krivičnog djela, u odnosu na okrivljenog M.M.a Sud je od olakšavajućih okolnosti cijenio njegove lične i imovinske prilike, činjenicu da je isti otac dvoje djece kao i protek vremena od izvršenja djela, dok od otežavajućih okolnosti u odnosu na sve okrivljene Sud nije cijenio njihovu osuđivanost obzirom da se uvidom u izvod iz KE na ime okrivljenih utvrđuje da su isti osuđivani samo poslije izvršenja predmetnog krivičnog djela, pa je, imajući u vidu i stepen krivice okrivljenih, okrivljenima K.M. i K.D.u </span><span class="span1">za krivično djelo falsifikovanje novca iz člana 258 st. 2 u vezi člana 23 Krivičnog zakonika prethodno utvrdio kazne zatvora u trajanju od po 6 (šest) mjeseci, za krivično djelo teška kradja iz čl. 240. st.1 tač.1 u vezi člana 23 Krivičnog zakonika kazne zatvora u trajanju od po 3 (tri) mjeseca, a za krivično djelo falsifikovanje novca iz člana 258 st. 2 u vezi člana 23 Krivičnog zakonika kazne zatvora u trajanju od po 6 (šest) mjeseci, pa im</span><span class="span1"> je primjenom člana 48 st. 2 Krivičnog zakonika izrekao jedinstvene kazne zatvora u trajanju od po 1 (jedne) godine, a okrivljenom M.M.u je za krivično djelo </span><span class="span1">falsifikovanje novca iz člana 258 st. 2 u vezi člana 23 Krivičnog zakonika </span><span class="span1">izrekao kaznu zatvora u trajanju od 6 mjeseci, smatrajući da će kazne zatvora kao u izreci presude u dovoljnoj mjeri uticati na okrivljene da ubuduće ne vrše krivična djela, te da će se u svemu ostvariti svrha kažnjavanja iz čl. 32. Krivičnog zakonika, a u okviru opšte svrhe propisivanja i izricanja krivičnih sankcija iz čl. 4. st. 2. Krivičnog zakonika.</span>
</p>
<p>&nbsp;</p>
<p>
<span class="span1">Iako je odredbom člana 258 stav 5 Krivičnog zakonika predviđeno obavezno oduzimanje lažnog novca, iako je vještak medicinske struke dr. S.M. u svom nalazu i mišljenju od 26.11.2012. godine predložio primjenu mjere bezbjednosti obaveznog liječenja narkomana, Sud prema okrivljenima nije izrekao ove krivične sankcije smatrajući da bi na navedeni način povrijedio odredbe člana 400 ZKP-a i načelo zabrane preinačenja na štetu okrivljenog. Naime, prvostepenom presudom ovog suda K.br. 08/1480 od 03.07.2009. godine prema okrivljenima nije izrečena mjera bezbjednosti oduzimanja predmeta, niti mjera bezbjednosti obaveznog liječenja narkomana, a na navedenu presudu žalba je izjavljena samo od strane branilaca okrivljenih K.D.a i K.M., dakle ne i od strane državnog tužioca, pa Sud, shodno članu 400 ZKP-a, nije mogao prema okrivljenima da izmijeni presudu na njihovu štetu u pogledu pravne kvalifikacije i krivične sankcije (koju činjenicu je Sud imao u vidu i prilikom odmjeravanja kazne za izvršena krivična djela) i da im izrekne dodatne krivične sankcije, pa bez obzira što se predmetna mjera obaveznog liječenja narkomana pokazala nužnom, samo njeno trajanje, koje bi, shodno članu 71 KZ-a, moglo trajati i duže od izrečene kazne zatvora, bilo bi na štetu okrivljenih.  </span>
</p>
<p>&nbsp;</p>
<p>
<span class="span1">Kako je Sud okrivljene oglasio krivim to je okrivljene K.M. i K.D.a obavezao da na ime troškova krivičnog postupka solidarno uplate na ručun budžetskih sredstava Crne Gore iznos od 110,00 eura na ime vještačenja po vještaku komercijalne struke, kao i iznos od 264,00 eura na ime vještačenja  vještaka medicinske struke - neuropsihijatra prof. dr. M. St., kao i sve okrivljene iznose od po 50,00 eura na ime sudskog paušala, koji iznos je odmjeren shodno trajanju, složenosti postupka i imovinskim prilikama okrivljenih, dok će o troškovima nastalim angažovanjem branilaca po službenoj dužnosti Sud odlučiti posebnim rješenjem, sve shodno članu 226, 227 i 229 Zakonika o krivičnom postupku.</span>
</p>
<p>
<span class="span1">  </span>
</p>
<p>
<span class="span1">II, III, IV</span>
</p>
<p>&nbsp;</p>
<p>
<span class="span1">Kako je zastupnik optužbe prije završnih riječi odustao od krivičnog gonjenja u odnosu na okrivljenog K.M. i to za krivična djela predstavljena stavom I tačka 1, 3, 4, 7, 9, 11 i 12 optužnice to je Sud u stavu II izreke presude, bez upuštanja u ocjenu dokaza, prema okrivljenom donio presudu kojom se optužba odbija shodno članu 372 stav 1 ZKP-a, dok se oštećeni „D“ i „HJV“ u pogledu postavljenog imovinsko-pravnog zahtjeva uputio na </span><span class="span1">redovnu građansku parnici, a troškovi krivičnog postupka u ovom dijelu padaju na teret budžetskih sredstava, shodno članu 239 i 230 ZKP-a. </span>
</p>
<p>&nbsp;</p>
<p>
<span class="span1">Takođe, Sud je prema okrivljenom K.M. u stavu III izreke presude, a prema okrivljenima K.M. i K.D.u u stavu IV izreke presude donio presudu kojom se optužba odbija, bez upuštanja u ocjenu provedenih dokaza, shodno članu 372 tačka 3 ZKP-a zbog nastupanja apsolutne zastarelosti krivičnog gonjenja, dok se oštećeni M.V. u pogledu postavljenog imovinsko pravnog zahtjeva upućuje na redovnu građansku parnicu, a troškovi postupka u ovom dijelu padaju na teret budžetskih sredstava, sve shodno članu 239 i 230 ZKP-a. Naime, kako je za krivično djelo krađa iz člana 239 Krivičnog zakonika zaprijećena kazna zatvora u trajanju do 3 godine, a za krivično djelo oduzimanje vozila iz člana 248 stav 1 Krivičnog zakonika kazna zatvora u trajanju do 2 godine, to je, shodno članu 124 Krivičnog zakonika apsolutna zastarelost krivičnog gonjenja nastupila 2012. godine, imajući u vidu da su okrivljeni predmetne radnje koje im se stavljaju na teret preduzeli u maju, aprilu i  septembru 2006. godine. </span>
</p>
<p>&nbsp;</p>
<p>
<span class="span1">Na osnovu izloženog, odlučeno je kao u izreci presude. </span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana 12.03.2014 godine</span>
</p>
<p>&nbsp;</p>
<p>
<span class="span1">ZAPISNIČAR</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">SUDIJA</span>
</p>
<p>
<span class="span1">Valentina Vukašinović, s.r.</span><span class="span1"></span><span class="span1"></span><span class="span1"></span><span class="span1">Larisa Mijušković Stamatović, s.r.                                                                                </span>
</p>
<p>&nbsp;</p>
<p>&nbsp;</p>
<p>
<span class="span1">Pravna pouka:</span>
</p>
<p>&nbsp;</p>
<p>
<span class="span1">Protiv ove presude može se izjaviti žalba </span>
</p>
<p>
<span class="span1">u roku od 15 (petnaest) dana od dana prijema</span>
</p>
<p>
<span class="span1">pismenog otpravka,Višem sudu u Podgorici, </span>
</p>
<p>
<span class="span1">a preko Ovog suda.</span>
</p>
<p>&nbsp;</p>
<p style="text-align:center;">
<span class="span1">ZTO: Valentina Vukašinović</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
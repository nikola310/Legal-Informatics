<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">                         </span>
</p>
<p style="text-align:right">
<span class="span1">   Posl.br. K. 358/14</span>
</p>
<p>
<span class="span1">                    </span>
</p>
<p style="text-align:center;">
<span class="span1">U IME CRNE GORE </span>
</p>
<p>&nbsp;</p>
<p>
<span class="span1">Osnovni sud u Kotoru, kao nadležni prvostepeni krivični sud, po sudiji Momirki Tešić, uz učešće zapisničara Ana-Marije Petković, u krivičnom predmetu protiv okrivljenih Zekić Srđana i Zekić Bojana, zbog krivičnog djela ugrožavanja sigurnosti iz čl.168. st.1. Krivičnog zakonika Crne Gore, koji se vodi po optužnom predlogu ODT-a Kotor Kt.br.  206/14 od 21.10.2014 godine, nakon održanog glavnog i javnog pretresa dana 29.12.2014 godine, u prisustvu zamjenika ODT-a Kotor Ljiljane Milić, okrivljenog Zekić Bojana, a u odsustvu uredno pozvanog okrivljenog Zekić Srđana koji je prethodno ispitan i njiegovog branioca adv. Milovana Orovića, shodno člau 457 ZKP-a, sud je donio dana 30.12.2014 godine i javno objavio sledeću</span>
</p>
<p>&nbsp;</p>
<p style="text-align:center;">
<span class="span1">P R E S U DU </span>
</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">1. ZEKIĆ SRĐAN JMB 0107982272105 od oca Radomira i majke Dragice   rođene Cvejić, rođen 01.07.1982 godine u Rožajama, stalno nastanjen u  Budvi, Ivanovići bb, državljanina Crne Gore, dipl. Pravnika, neoženjen, bez djece sa završenom VSS, srednjeg imovnog stanja, neosuđivan, protiv kojeg se ne vodi postupak za drugo krivično djelo.</span>
</p>
<p>&nbsp;</p>
<p>
<span class="span1">2. ZEKIĆ BOJAN JMB 2010980272020 od oca Radomira i majke Dragice rođene Cvejić, rođen 20.10.1980 godine u Rožajama, stalno nastanjen u Rožajama, Radeva mala bb, državljanina CG, profesor, oženjen, otac dvoje maloljetne djece, sa završenom VSS, srednjeg imovnog stanja, neosuđivan, protiv kojeg se ne vodi postupak za drugo krivično djelo.</span>
</p>
<p>&nbsp;</p>
<p style="text-align:center;">
<span class="span1">K r i v i      su</span>
</p>
<p>&nbsp;</p>
<p>
<span class="span1">Što su, </span>
</p>
<p>&nbsp;</p>
<p>
<span class="span1">dana 02.04.2014 godine oko 22,00h ispred porodične kuće oštećenog Zekić Marka u Bečićima, opština Budva,svjesni svog djela i želeći  njegovo izvrešnje, ugrozili sigurnost oštećenog prijetnjom da će napasti na njegov  život ili tijelo, na način što je nakon kraće verbalne rasprave sa oštećnim okr. Zekić Srđan sa sjekirom u rukama preskočio među koja dijeli njihova dvorišta i krenuo u pravcu oštećenog upućujući mu prijetnje "Ubitću te, zaklaću te", zbog čega se oštećeni izmakao a okrivljeni sjekirom udario u plastično bure, nakon čega je okr. Zekić Bojan dok se oštećeni kretao prema ulazu u kuću uputio mu prijetnje "Samoubico, pošto sam sebi nisi mogao, ja ću da ti presudim", što je sve kod oštećenog izazvalo osjećaj uznemirenosti.</span>
</p>
<p>&nbsp;</p>
<p>
<span class="span1">- čime su učinili krivično djelo ugrožavanja sigurnosti iz čl. 168.st. 1. Krivičnog zakonika CG.</span>
</p>
<p>&nbsp;</p>
<p>
<span class="span1">Pa sud okrivljenima Zekić Srđanu i Zekić Bojanu zbog krivičnog djela   </span><span class="span1">ugrožavanja sigurnosti iz čl. 168. st.1. </span><span class="span1">Krivičnog  zakonika CG, a na osnovu odredbi čl. 3, 4, 5, 8, 13, 15, 36, 42,52, 53, 54. KZ i čl. 368. i 374. ZKP,  izriče</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU </span>
</p>
<p>&nbsp;</p>
<p>
<span class="span1">Kojom im utvrđuje kazne zatvora u trajanju od po trideset dana i istovremeno određuje da se kazna neće izvršiti ukoliko okrivljeni za vrijeme od jedne godine, od dana pravosnažnosti presude ne učine novo krivično djelo.</span>
</p>
<p>
<span class="span1"> </span>
</p>
<p>
<span class="span1">Dužni su okrivljeni  na ime sudskog paušala uplatiti iznos od po 50, 00 eura, u roku od 15 dana od dana pravosnažnosti presude na žiro račun broj 832-16-52, a u korist budžeta Crne Gore, i dokaz o uplati dostaviti ovom sudu s pozivom na br. K. 358/14/14.</span>
</p>
<p>&nbsp;</p>
<p>
<span class="span1">Oštećeni Zekić Marko se sa imovinsko pravnim zahtjevom upićuje na parnicu.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e n j e </span>
</p>
<p>&nbsp;</p>
<p>
<span class="span1">ODT Kotor je aktom Kt. br. 206/14 od 21.10.2014 godine stavilo na teret Zekić Srdjanu i Zekić Bojanu izvršenje krivičnog djela ugrožavanja sigurnosti iz čl.168. st.1.Krivičnog zakonika CG. </span>
</p>
<p>&nbsp;</p>
<p>
<span class="span1">U svojoj odbrani okrivljeni Zekić Srdjan na zapisniku pred ODT-om Kotor od 07.05.2014 godine izjavio je da je kritične prilike bio na placu koji pripada njemu i njegovom stricu Vukašinu, te da su dan prije čistili to imanje, odnosno dvorište i tada su  WC šolju odložili na njihovom imanju zajedno sa crijepom i još nekim materijalom koji je bio za korištenje, dok su ostalo bacili, ali se ne može se sjetiti da li je ta WC šolja bila okrenuta prema imanju Zekić Marka. Sjutradan je Zekić Simo došao ispred njihove kuće i razgovarao sa njegovim bratom Zekić Bojanom, jer on tada nije bio u kući i  tražio  od njega da uklone šolju sa njihovog imanja do uveče, inače će preduzeti nešto. Njegov brat ga je pitao što mu smeta šolja na njihovom imanju, a Simo je odgovorio da mu smeta i da je treba skloniti. Njegov brat je ponovio što mu smeta ova šolja, na što je Simo odgovorio da je on Bog i da on sprovodi zakon i da će biti kako on kaže. Kritične prilike on je sa svojim stricem Vukašinom čistio plac i upravo su završavali sa tim, kada je poslije 22,00h uveče došao Marko, otišao u kuću i poslije 5 minuta  izašao sa ocem Simom, prešao njihovo dvorište, uzeo šolju i bacio je u njihovom pravcu, tako da se ona razbila. On je ustao i pošao do mjesta gdje je pala šolja koja se slomila, Marko se povukao prema svom dvorištu, odnosno prema međi i tu je stajao držeći se za pojas, prijetio im “Pobiću vas, zapamtićete vi mene, iseliću vas odavde, jebem vam majku”. Koliko je vidio za pojasom je imao pištolj i držao se za njega, ali ga nije vadio. Vidio je dršku od pištolja  i Marko je rukom držao tu dršku i prijetio. Marko radi u obezbjeđenju, tako da nije znao da li je to službeni ili njegov privatni pištolj. Simo im je uputio psovke psujući im sve mrtvo i živo, a istovremeno je i prijetio “zapamtit ćete vi mene sutra”. Simo je podržavao Marka da ih psuje, a on i njegov stric uopšte nisu reagovali na ove prijetnje,  da ni bakon toga okrivljeni izjavio da je ustao, krenuo prema kući, sjeo u auto i pošao u policiju da ih prijavi. Nije upućivao nikakve prijetnje ni uvrede  Zekić Marku niti Zekić Simu, niti je imao bilo kakvu namjeru da se sa njima obračunava, a nije ni imao sjekiru kod sebe, niti je istima prijetio. naveo je da je već desetak puta prijavljivao Zekić Sima i Marka u </span><span class="span1">Policiji Budva i tek sada je prvi put pozvan, a izmedju njih se vodi imovinsko pravni spor i misli da je upravo ovaj događaj razlog zbog čega su oni podnijeli prijavu.</span>
</p>
<p>&nbsp;</p>
<p>
<span class="span1">U svojoj odbrani okrivljeni Zekić Bojan na zapisniku pred ODT-om Kotor od 01.07.2014 godine izjavio je  da je dan prije kritičnog događaja bio u dvorištu, gdje je popravljao mašinu za košenje trave, kada je, misli bilo oko dva sata popodne na ivicu njihovog placa s puta došao Zekić Simo, koji je inače njihov komšija i svojta, a sa čijiom porodicom njegova vodi spor zbog uzurpacije zemljišta, te mu se obratio riječima “ko je ovo radio i ko je ovo uzdizao” misleći na odlaganje otpada koji su oni bili skupili i odložili  na udaljenosti od oko 5 metara od granice sa njegovom parcelom i WC šolju koja je bila odložena otprilike na udaljenosti od 1 m do 1,5 m od granice placa koji koristi Zekić Simo, na crijepu sa ostalim sanitarijama. Ne sjeća se kako je bila odložena ta WC šolja, odnosno da li je bila okrenuta prema kući Zekića. Nije želio sa njima da komunicira zato što inače ne govore, našto mu je Simo odgovorio“ dobro, ja sam Bog, ja mogu  da radim što hoću, a mogu ako hoću da kontrolišem i u frižider što stavljate”, zatim  se okrenuo i otišao. Kasnije je sa svojm bratom Srđanom i stricem Vukašinom palio ovaj otpad, a WC šolju nijesu sklonili sa mjesta gdje su je bili odložili. U dvorištu je bio do 21,00h, kontrolisao je vatru, da bi poslije 21,00h otišao na posao, a inače radi u ruskoj firmi “Bečići one” kao obezbjedjenje u četiri stambene zgrade – kompleks. Radio je do 07,00h ujutro i vratio se kući, tako da ne zna što se kasnije dešavalo, odnosno telefonom je obavješten od brata Srđana da je pomenutu WC šolju slomio Marko, sin od Sima, te da je isti držao pištolj kada ju je bacao. Nije prijetio niti  Marku, niti Simu, niti je crijepom gađao bure, jer nije bio tu već na radnom mjestu što se može provjeriti kod njegove firme. Nije tačno da je za Markom išao vozilom, da mu je mahao da stane i uputio mu prijetnje jer nije bio tu. Tvrdi da je u 21,30h pošao na posao, a Zekić Marko se vratio sa posla u 22,00h tako mu je brat Srđan rekao. To veče kad su ložili vatru, on nije prijetio Marku, niti je Marko tada bio tu. Nije krenuo za Markom u Policiju, tako da nikakvog verbalnog ni fizičkog kontakta nije imao sa Zekićima.</span>
</p>
<p>&nbsp;</p>
<p>
<span class="span1">Sud je u dokaznom postupku radi utvrđivanja činjeničnog stanja i krivice okrivljenog proveo sledeće dokaze: saslušao svjedoka Zekić Sima i svjedoka oštećenog Zekić Marka te izvršio uvid u uvjerenje Ministarstva pravde od 28.10.2014 godine na ime Zekić Srđana i u uvjerenje Ministarstva pravde od 11.12.2014 godine na ime Zekić Bojana. </span>
</p>
<p>
<span class="span1">Nije bilo predloga za dopunu dokaznog postupka. </span>
</p>
<p>&nbsp;</p>
<p>
<span class="span1">Svjedok–oštećeni Zekić Marko izjavio je da je neposredno prije kritičnog dana na međi izmedju parkinga koji koriste Vukašin, Bojan i Srđan i parkinga koji koriste njegov otac i on, bila postavljena prljava WC šolja, tako što je ista bila okrenuta prema njihovom parkingu i dvorištu. Ovo zna, zato što je Bojan sutradan lično njegovom ocu  rekao da je on to postavio. Prvo ovo nije shvatio kao provokaciju, pa je istu okrenuo na drugu stranu, a ne u pravcu njihove kuće, jer su njihove kuće dalje od ovoga, a  zaista je bilo neprijatno gledati u istu. Kritičnog dana vidio je da je šolja ponovo okrenuta, odnosno stavljena na isto mjesto kako je i bila, okrenuta prema njihovom dvorištu. U 14,00h je pošao na posao i rekao je svom ocu Simu da podje kod Vukašina da mu kaže da ukloni tu šolju. Vukašin je rekao da je on nije tu postavio, pa je njegov otac pošao kod Bojana koji mu je lično rekao “ ja sam je postavio” i nešto u smislu “ti bi u frižider da mi zaviriš”, a njegov otac mu je rekao da to ukloni jer je zaista nepristojno da tu stoji. Poslije 22,00h, odnosno oko 22,15h </span><span class="span1">vratio se sa posla i pošto se parkira pravo prema toj međi gdje je bila postavljena WC šolja, vidio je Srđana i Vukašina iznad WC šolje, a bili su u alkoholisanom stanju, jer su cjeli dan pili i galamili, a što je saznao od oca. Ušao je u kuću, skinuo uniformu i izašao ispred kuće, prišao tom zidu i okrenuo WC šolju u položaju da se ne vidi ni od jednih ni od drugih. Vratio se do kuće, Vukašin je tada počeo galamiti, došao je do WC šolje i ponovo je okrenuo u isti položaj kao i ranije, našto je on ponovo prišao i odgurnuo je na njihov dio parkinga. Tada je nastao haos i Srđan je kao “os” sa sjekirom u rukama “poletio” prema njemu i da mu se nije izmakao, udrio bi ga sigurno sa njom, ali je on pobjegao, a Sđjan je udario sjekirom u njihovo plastično bure. Kada je Srđan krenuo sjekirom prema njemu, preskočio je među koju su oni postavili, širine 80 cm i visine isto tako. Vukašin je za Srđanom krenuo ali nije prilazio u njihovo dvorište, vidio je da drži drvo u ruci podignuto i obratio se njegovom ocu Simu “bukadžijo, dođi, jebem ti mrtvog oca i majku, ti si mi odgovoran za smrt djeteta”. Kada je Srđan krenuo prema njemu sa sjekirom u rukama, prijetio mu je “ubit ću te, zaklat ću te”. Ušao je u kuću sa svojim ocem i pozvao policiju telefonom, našto mu je policija rekla da dođe u stanicu. Kada je krenuo u stanicu, Bojan je pojurio autom za njim, blicao mu, svirao, jurio ga sigurno 2-3 kilometra, a kroz prozor rukom mahao da stane. Prije ovoga odnosno prije nego što je on ušao u kuću i Bojan mu je uputio prijetnje govoreći mu “samoubico”, pošto sam sebi nisi mogao ja ću da ti “presudim”. Nije se na ovo obazirao, otišao je pravo u policiju, gdje su dali izjave. I dalje je naveo  da on nema pištolj, niti je zadužen sa pištoljem na poslu, a inače radi kao obezbjeđenje u “Nikšić guard security” i pištolj duži jedino kada se radi transport novca. Nije prijetio Vukašinu, Bojanu i Srđanu, niti ih je vrijeđao, nije imao ni vremena da bilo što progovori, već kao što je rekao, pobjegao je u kuću jer je Srđan krenuo sa sjekirom prema njemu, uputio mu prijetnje, što je učinio i Bojan, dok je Vukašin psovao njegovog oca i njega, optužujući njega i oca da su oni odgovorni za smrt njegovog djeteta. Zbog ovoga mu je bila ugrožena sigurnost kao i njegovom ocu, te su mislili da te noći neće preteći. Kada se vraćao iz policije bio je opet uznemiren i pod istrahom da će mu se nešto desiti. Pridružio se krivičnom gonjenju i postvio imovinsko pravni zahtjev.</span>
</p>
<p>&nbsp;</p>
<p>
<span class="span1">Svjedok Zekić je naveo da je dana 02.04.2014 godine tačno na međi koja odvaja njegovo imanje od imanja Zekić Vukašna, Srđana i Bojana, njegov sin Marko zatekao prljavu WC šolju, okrenutu prema mjestu gdje parkira svoje vozilo. Nije vidio ko je stavio tu WC šolju na ovom mjestu, ali mu je Bojan lično rekao da je on tu šolju tako stavio. Njegov sin Marko je šolju okrenuo u položaj tako da ista ne bude okrenuta prema njihovim kućama, nego prema dolje, te je pošao na posao ujutro i kada se vratio sa posla oko 22,30h, vidio je i on sam da je šolja ponovo okrenuta prema njima, pa ju je Marko odgurnuio prema njima, ali se ona nije slomila. Marko je krenuo prema svojoj kući i on je sam bio tu sa ženom ispred njegovih ulaznih vrata, te kada se Marko okrenuo, Vukašin je krenuo prema šolji i rekao da sve što nađe, misleći na lavabo, WC šolju, polomljene kante, da će postaviti na mjestu prema njima. Tada je Vukašin sa sinovcima Srđanom i Bojanom krenuo u njihovom pravcu, Srđan je imao sjekiru u rukama i samo je Srđan prešao preko zida koji ih je djelio, Marko je vidio što će da se desi, pa je pobjegao, a on je stajao sa svojom ženom, koja je plakala, da bi Srđan, pošto je ušao u njihovo dvorište, sjekriom udario u njihovo armirano platično bure zapremnine 5000 lita i isto  oštetio oštricom sjekire, o čemu posjeduje fotografiju. Kad je Srđan udario sjekirom u bure, Vukašin ga je na sav glas psovao govoreći mu “ jebat ću ti majku i mrtvog oca”, a Srđan je Marku rekao isto to, s tim što mu je prijetio da će ga ubiti, psujući ga “jebat ću ti majku i oca”. </span><span class="span1">Dalje je naveo da je Bojan crijepom gadjao u  bure, te mu uputio rječi “Rajko,ludi, nečeš ti brukat po Budvi i nećeš gledat u naše frižidere”. Tada mu Vukašin nije prijetio, osim što mu je uputio uvredljive rječi. Izjavio je da njegov sin Marko ne posjeduje bilo kakav pištolj, niti  ga je imao kritične prilike, da mu nije prijetio niti ih vrijedjao, već da je bio zatečen i riječi im nije rekao. Dalje je naveo da oni imaju razmirice oko imanja, da se radi oko nekih 20 cm zemljišta koje ih dijeli, a da je to u stvari put, odnosno dio njihove parcele, te da teče postupak po tužbi Zekić Radomira pred ovim Sudom. Zbog ovih prijetnji njemu je bila ugrožena sigurnost, a misli  sigurnost njegovih sinova, inače je srčani bolesnik što je Zekić Vukašinu i Srdjanu poznato te da mu je od ovog slučaja još više ugroženo zdravstveno stanje. Četiri puta prije ovog događaja dolazila je policija po prijavi Srđana i Bojana zbog navodnog sukoba izmedju njih. </span>
</p>
<p>
<span class="span1"></span>
</p>
<p>
<span class="span1">Svjedok Zekić Zlatana izjavila je da je dva dana prije kritičnog dogadjaja vidjela  na međji koja djeli njihova dva imanja WC šolju prljavu i okrenutu  prema njihovoj kući.  Njen suprug Simo je pošao kod Vukašina Zekića da ga zamoli da je skloni koji mu je rekao da je on nije ni stavio, pa se zatim njen suprug obratio Zekić Bojanu koji mu je rekao “ nećeš valjda da mi kažeš što ću i u frižider da stavim”. Njen sin Marko je ovu šolju okrenuo prema dolje, obzirom da je  u blizini njihve kuće i da sjede na terasi, ali  neko je preko noći vratio šolju na isto mjesto okrenutu prema njihovoj kući. Istog dana oko podna Vukašin, Bojan i Srđan su založili vatru  iznad WC šolje, tu su sjedali i pili, ali ona nije obraćala pažnju, da bi navečer kada je njen sin Marko došao sa posla, a ona ležala u dnevnu sobu i gledala televiziju odjednom čula viku.  Čula je da se nešto vani dešava, istrčala je i vidjela na sred puta upaljeno vozilo i Bojana kako se kreće prema mjestu gdje su zapalili vatru, te da je glasno vikao i prijetio njenom sinu Marku da će ga ubiti, prebiti i vrijeđao ih da su ubice. Nije vidjela sjekiru u Srđanovim rukama a to je saznala od svog sina, koji je tada  pored nje projurio kako bi uzeo mobilni telefon i zvao policiju. Dalje je navela da je Marko odmah pošao u policiju pošto ih je prethodno pozvao a za njim su krenuli Bojan i Srđan. Ne zna što se dešavalo prije toga, jer je izašla iz kuće tek kada je njen sin došao sa posla, osim što je vidjela da je bure koje stoji u njihovom dvorištu isječeno sjekirom. Marko joj  je rekao da je Srđan sa sjekirom u ruci preskočio tu među i krenuo prema njemu, te da je tada sjekirom udario u ovo bure. Navela je da je njen sin Zekiće lijepo zamolio da okrenu tu šolju na drugu stranu, ako već namjeravaju da ona tu treba da stoji. Njen suprug je srčani bolesnik, ovo ga je dosta uzrujalo, cjelu noć je bio u bolnici, a da njen sin Marko ničim nije izazvao Zekiće osim što je samo rekao da ukoliko šolja treba da stoji na tom mjestu, da stoji okrenuta tako da je ne bi gledali. </span>
</p>
<p>&nbsp;</p>
<p>
<span class="span1">Iz uvida u uvjerenja Ministarstva pravde na ime Zekić Srđana i Zekić Bojana utvrđeno je da isti ranije nijesu osuđivani. </span>
</p>
<p>&nbsp;</p>
<p>
<span class="span1">Cijeneći sve provedene dokaze pojedinačno i u uzajamnoj povezanosti shodno članu 370 stav 3, a u odnosu na odbrane okrivljenih, sud je utvrdio činjenično stanje kao u izreci presude. Krivičnopravno ocjenjujući ovako utvrđeno činjenično stanje, sud je našao da su okrivljeni učinili krivično dijelo koje im se stavlja na teret pa ih je oglasio krivim za isto. </span>
</p>
<p>&nbsp;</p>
<p>
<span class="span1">Činjenićno stanje sud je utvrdio na osnovu izjava svjedoa oštećenog Zekić Marka i svjedoka Zekić Sima i Zekić Zlatane, a koje iskaze je sud prihvatio. </span>
</p>
<p>
<span class="span1">Dakle, imajući u vidu izjave svjeoka oštećenog Zekić Marka, svjedoka Zekić Sima i Zekić Zlatane, sa jedne strane i okrivlenih sa druge strane, za sud je nesporno da je postojala netrpeljivost između ove dvije strane, na jednoj Vukašina, Srđana i Bojana Zekića, a na drugoj Marka i Sima Zekića, koji su inače u rodbinskoj vezi, a koja je kulminirala nakon postavljanja otpada među kojim se našla i prljava wc šolja, na međi koja odvaja imanja pomenute dvije strane i koju je postavio Bojan sa Srđanom i Vukašinom. Sud je u potpunosti prihvatio iskaz oštećenog -svedoka Zekić Marka koji na detaljan način opisuje kritični događaj, a  ovo tim prije što je iskaz  istog potvrdjen  iskazom svjedoka Zekić Sima, a u jednom dijelu i iskazom svjedoka Zekić Zlatane, obzirom da je ista iz kuće izašla tek kada je čula galamu ispred kuće. Naime, Zekić Marko navodi da kritičnog dana kada je u 14,00 časovao pošao na posao da je rekao svom ocu Simu da podje kod Vukašina i da mu kaže da ukloni postavljenu šolju i da kada se oko 22,00-22,15 časova vratio sa posla i pošto se parkirao pravo prema toj medji gdje je bila postavljena WC šolja vidio je Srdjana i Vukašina iznad te  WC šolje, nakon  čega je ušao u kuću i skinuo uniformu,te izašao ispred kuće, prišao tom zidu i okrenuo WC šolju u položaj da se ista ne vidi, nakon čega se vratio do kuće, a Vukašin je počeo da galami,došao do to WC šolje i ponovo istu okrenuo u položaj kao i ranije, nakon čega je on ponovo prišao i odgurnuo je na dio parkinga okrivljenog. Oštećeni - svjedok Zekić Marko navodi da je tada nastao haos i da je Srdjan sa sjekirom u rukama poletio ka njemu i da se nije izmakao da bi ga Srdjan udario sigurno sa sjekirom,pa je pobjegao, a Srdjan je udario sjekirom u njihovo plastično bure.Pojansio je da kada je Srdjan krenuo sjekirom prema njemu, da je preskočio ogradu, a Vukašin je krenuo za Srdjanom i nije prelazio u njihovo dvorište, ali je vidio da je Vukašin držao drvo u ruci podignuto i obraćao se njegovom ocu u smislu "</span><span class="span1">bukadžijo, dođi, jebem ti mrtvog oca i majku, ti si mi odgovoran za smrt djeteta”, i da mu je Srđan kada je krenuo prema njemu sa sjekirom u rukama, prijetio mu je “ubit ću te, zaklat ću te”, nakon čega je ušao je u kuću sa svojim ocem i pozvao policiju telefonom, našto mu je policija rekla da dođe u stanicu, te da kada je krenuo u stanicu, Bojan je pojurio autom za njim, blicao mu, svirao, jurio ga sigurno 2-3 kilometra, a kroz prozor rukom mahao da stane, a prije ovoga odnosno prije nego što je ušao u kuću i Bojan mu je uputio prijetnje govoreći mu “samoubico”, pošto sam sebi nisi mogao ja ću da ti “presudim”, Svjedok oštećeni Zekić Marko je naveo da mu je kritične prilike bila ugrožena sigurnsot, jer mu se prijetilo napadom na njegov život i tijelo . Sud je prihvatio iskaz oštećenog Zekić  Marka, ovo tim prije što je isti potvrdjen i navodima iskaza svjedoka Zekić Sima,koji je naveo da je vidio </span><span class="span1"> da kada je njegov sin Marko došao sa posla oko 22,30 časova, da je šolja ponovo okrenuta prema njihovoj kući i da je Marko tu šolju odgurnuo prema okrivljenima i da kada je Marko krenuo prema svojoj kući, da je Vukašin Zekić sa sinovcima Srdjanom i Bojanom krenuo u njihovom pravcu i da Srdjan ima sjekiru u rukama, nakon čega je Srdjan prešao preko zida koji ih dijeli, a Marko pobjegao da bi Srdjan pošto je ušao u njihovo dvorište sjekirom udario  u njihovo armirano plstično bure.Dalje je naveo da kada je Srdjan udario sjekirom u bure,  </span><span class="span1">Vukašin ga je na sav glas psovao govoreći mu “ jebat ću ti majku i mrtvog oca”, a Srđan je Marku rekao isto to, s tim što mu je prijetio da će ga ubiti, psujući ga “jebat ću ti majku i oca” i da je Bojan crijepom gadjao u bure, te mu uputio rječi “Rajko,ludi, nečeš ti brukat po Budvi i nećeš gledat u naše frižidere”. I svjedok Zekić Zlatana je navela da kada je čula viku ispred kuće da je smanjila ton na televizoru i istrčala ni stepenice i vidjela na sred puta upaljeno vozilo sa sva četiri žmigavca i Bojana kako se kreće prema mjestu gdje je bila naložena vatra,glasno je vikao i prijetio njenom sinu Marku da " će ga ubiti,prebiti" i vrijedjao ih da su " ubice". Svjedok Zekić Zlatana je takođe navela i da nije vidjela sjekiru u Srđanovim rukama, </span><span class="span1">a to je saznala kasnije od svog sina, koji je tada  pored nje projurio kako bi uzeo mobilni telefon i zvao policiju, nakon čega je Marko odmah pošao u policiju, a za njim su krenuli Bojan i Srđan. Ovaj svjedok je naveo i da nije znala što se dešavalo prije toga, jer je izašla iz kuće tek kada je njen sin došao sa posla, osim što je vidjela da je bure koje stoji u njihovom dvorištu isječeno sjekirom, a Marko joj  je rekao da je Srđan sa sjekirom u ruci preskočio tu među i krenuo prema njemu, te da je tada sjekirom udario u ovo bure.</span>
</p>
<p>&nbsp;</p>
<p>
<span class="span1">Sud nije prihvatio odbrane okrivljenih koji su negirali izvršenje krivičnog djela,jer  smatra da su njihovi navodi usmjereni na izbjegavanju krivice, ovo tim prije  što su u suprotnosti sa iskazima kako svjedoka - oštećenog Zekić Marka, tako i svjedoka Zekić Sima i Zekić Zlatane, a koje iskaze je sud prihvatio. Navode odbrane okrivljenog Zekić Bojana da u kritično vrijeme nije bio na licu mjesta, već da je oko 21,30 časova pošao na posao sud nije prihvatio, ovo tim prije kada se uzme u obzir  da je upravo na osnovu  iskaza kako oštećenog-svjedoka Zekić Marka, tako i svjedoka Zekić Sima i Zlatane utvrdjeno da je kritične prilike na licu mjesta bio Zekić Bojan,koji je svjedoku-oštećenom Zekić Marku  upućivao prijetnje, a koje je oštećeni Zekić Marko doslovce ponovio i to: " samoubico,pošto sam nisi mogao, ja ću da ti presudim" i to prije nego što je ušao u kuću da pozove policiju. Navode odbrane okrivljenog Zekić Srdjana da  kritične prilike nije prijetio oštećenom niti je uvrijedio Zekić Marka i Zekić sima, a niti je imao sjekiru kod sebe, sud nije prihvatio jer su njegovi navodi u potpunosti opovrgnuti iskazom svjedoka - oštećenog Zekić Marka,koji je na detaljan način opisao kritični dogadjaj,te iskazom svjedoka zekić Sima koji je takodje očevidac dogadjaja, koji je naveo da je vidio da je okrivljeni Zekić Srdjan pošto je ušao u njihovo dvorište, sjekirom udario u njihovo armirano plastično bure, ovo tim prije kada se uzme u obzir da je i svjedok Zekić Zlatana navela da kada je izašla iz kuće da je vidjela da je bure koje stoji u njihovom dvorištu isječeno sjekirom,a kasnije joj je sin rekao da je Zekić Marko sjekirom udario u ovo bure. Obzirom na prednje, to sud nije prihvatio odbranu okrivljenog Zekić Srdjana da on kritične prilike nije imao sjekiru, ovo tim prije kada se uzme u obzir da su svjedok oštećeni Zekić Marko i svjedok Zekić Simo vidjeli da on u rukama ima sjekiru i da istom udara u plastično bure, pa pri činjenici da na tom plastičnom buretu stvarno postoji trag od udarca sjekire,to je sud prihvatio iskaze oštećenog svjedoka Zekić Marka i svjedoka Zekić Sima.</span>
</p>
<p>&nbsp;</p>
<p>
<span class="span1">Sud je utvrdio da su okrivljeni kritične prilike </span><span class="span1">postupali sa umišljajem, pri čemu su bili uračunljivi i svjesni svog djela, i želeći njegovo izvršenje, a do čijeg izvršenja je i došlo na način bliže opisan u izreci ove presude. Dakle, okrivljeni Zekić Srđan je znao da kretanje u pravcu oštećenog sa sjekirom u ruci, te preskakanjem međe koja ih dijeli, upućujući istom riječi "ubiću, te zaklaću te",  zbog čega se oštećeni izmakao a okrivljeni Zekić Srđan udario sjekirom u plastično bure, te riječi "Samoubico, pošto sam sebi nijesi mogao, ja ću da ti presudim" koje je okrivljeni Zekić Bojan uputio oštećenom te gađanje crijepom put njega, predstavljaju prijetnje da će napasti na njegov život i tijelo, kojima ugrožavaju sigurnost oštećenog Zekić Marka, a to su i htjeli.  </span><span class="span1">Budući da je navedene riječi oštećeni shvatio kao prijetnju i da su kod istog dovele do osjećaja ugroženosti, to su se u radnjama okrivljenih pored subjektivnih ostvarili i svi objektivni elementi krivičnog djela ugrožavanje sigurnosti iz člana 168. stav 1. KZ CG.    </span>
</p>
<p>&nbsp;</p>
<p>
<span class="span1">Prilikom odlučivanja o vrsti i visini kazne sud je imao u vidu da je za ovo krivično djelo propisana novčana kazna ili kazna zatvora do jedne godine. U smislu čl.42. KZ-a sud je na strani okrivljenog Zekić Srđana kao olakšavajuće okolnosti cijenio njegovu raniju neosuđivanost, dok je kod okrivljenog Zekić Bojana pored ranije neosuđivanosti cijenio kao olakšavajuće okolnosti i to što je isti porodičan čovjek, otac dvoje mal.djece, dok otežavajućih okolnosti nije našao. S tim u vezi sud je okrivljenima izrekao uslovne osude kojima im je </span><span class="span1">utvrdio kazne zatvora u trajanju od po trideset dana i istovremeno određuje da se kazna neće izvršiti ukoliko okrivljeni za vrijeme od jedne godine, od dana pravosnažnosti presude ne učine novo krivično djelo. S</span><span class="span1">ud je mišljenja da će se upozorenjem </span><span class="span1">uz prijetnju kaznom zatvora, u dovoljnoj mjeri uticati na okrivljene da ubuduće ne vrše krivična djela, ovo tim prije što isti u svom dosadašnjem zivotu nijesu pokazali sklonost ka asocijalnom ponašanju, čime će se ostvariti svrha uslovne osude iz čl.52.KZ-a u okviru opšte svrhe krivičnih sankcija iz čl.4. st.2. KZ-a.   </span>
</p>
<p>&nbsp;</p>
<p>
<span class="span1">Shodno naprijed navedenom te primjenom odredbi</span><span class="span1"> čl. 3, 4, 5, 8, 13, 15, 36, 42, 52, 53 i 54 KZ-a CG i čl. 368 i 374 ZKP-a, odlučeno je kao u izreci presude</span><span>.</span>
</p>
<p>
<span class="span1">Sud je obavezao </span><span class="span1">okrivljene da na ime sudskog paušala uplate iznos od po 50, 00 eura, u roku od 15 dana od dana pravosnažnosti presude na žiro račun broj 832-16-52, a u korist budžeta Crne Gore, i dokaz o uplati dostave ovom sudu s pozivom na br. K. 358/14/14.</span>
</p>
<p style="text-align:center;">
<span class="span1">OSNOVNI SUD U KOTORU</span>
</p>
<p style="text-align:center;">
<span class="span1">Dana 30.12.2014 godine</span>
</p>
<p>&nbsp;</p>
<p>
<span class="span1">Zapisničar</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">     S u d i j a</span>
</p>
<p>
<span class="span1">Ana-Marija Petković </span><span class="span1"></span><span class="span1"></span><span class="span1"></span><span class="span1"></span><span class="span1">              Momirka Tešić sr.</span>
</p>
<p>&nbsp;</p>
<p>
<span class="span1">PRAVNA POUKA: Protiv ove presude dozvoljena je žalba u roku od 8 dana od dana prijema iste, Višem sudu Podgorice, preko ovog Suda.</span>
</p>
<p>&nbsp;</p>
</div>
</div>


</body>
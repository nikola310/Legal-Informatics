<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{font-weight:bold;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:start;hyphenate:auto;font-family:Times New Roman;font-size:12pt;}
</style>
<meta content="ljiljana.popovic" name="author">
</head>
<body class="b1 b2">
<p class="p1">
<span class="s1">                                                                                                             K.br.256/10</span>
</p>
<p class="p1"></p>
<p class="p1"></p>
<p class="p1">
<span class="s1">					 U IME NARODA</span>
</p>
<p class="p1"></p>
<p class="p1"></p>
<p class="p1">
<span>		Osnovni sud u Pljevljima, kao prvostepeni krivični sud, po sudiji Ljiljani Popović, uz sudjelovanje  zapisničara Zore Leković, u krivičnom predmetu protiv  optužene P.S. iz P., koju brani Z. N. advokat iz P., zbog krivičnog djela uvrede  iz čl.195 st.1  Krivičnog zakonika CG , a po privatnoj tužbi privatne tužiteljice Dž.V. iz P.a, koju zastupa  V. N., advokat iz P.,  od 18.10.2010.godine,  nakon održanog glavnog i javnog pretresa , u prisustvu privatne tužiteljice,njenog punomoćnika  advokata V.N.  i   optužene P.S.,  dana 18.11.2010.godine , donio je i javno objavio </span>
</p>
<p class="p1"></p>
<p class="p1"></p>
<p class="p1">
<span>					</span><span class="s1">   P R E S U D U </span>
</p>
<p class="p1"></p>
<p class="p1"></p>
<p class="p1">
<span>		</span><span class="s1">Optužena P. S., </span><span>od oca M. i majke S. rođ.Ž., rođena u P. dana .....godine, sa prebivalištem u P., državljanin CG, neudata, zaposlena u "B. -K." iz P., pismena, završila srednju školu, srednjeg imovnog stanja, neosuđivana,</span>
</p>
<p class="p1"></p>
<p class="p1"></p>
<p class="p1">
<span>					</span><span class="s1"> K R I V A     J E </span>
</p>
<p class="p1"></p>
<p class="p1">
<span>		</span><span class="s1">Što je :</span>
</p>
<p class="p1"></p>
<p class="p1">
<span>		Dana 15.10.2010.godine u 17,16 časova sa svog mobilnog telefona broja .... na mobilni telefon privatne tužiteljice Dž.V.broja .... poslala SMS poruku uvredljive sadržine "e baš ćemo sve preko suda i kako si me izbacila iz stana kako bi ga izdala za više para i kako si mi iznijela sve stvari koje si mi izdala na korišćenje </span><span class="s1">i za moje stvari koje su nestajale prilikom tvojih</span><span> </span><span class="s1">posjeta</span><span>",- </span>
</p>
<p class="p1"></p>
<p class="p1">
<span>		</span><span class="s1">čime je izvršila   krivično  djelo uvrede  iz čl.195 st.1 Krivičnog Zakonika  CG,</span>
</p>
<p class="p1"></p>
<p class="p1">
<span>		pa je sud na osnovu već citiranog zakonskog propisa te primjenom članova 4,13,15,32,39,42,45 i 46 KZ CG, te čl. 199, 202 i 364 ZKP-a</span>
</p>
<p class="p1"></p>
<p class="p1">
<span>											</span>
</p>
<p class="p1">
<span>					</span><span class="s1"> O S U DJ U J E </span>
</p>
<p class="p1"></p>
<p class="p1">
<span>		Na novčanu kaznu  u iznosu od  600 (šesto) eura  , koja će se u slučaju nenaplativosti  zamijeniti kaznom zatvora  tako što će se za svakih započetih  25,00 eura  novčane kazne  odrediti jedan dan zatvora. </span>
</p>
<p class="p1"></p>
<p class="p1">
<span>                        Izrečenu novčanu kaznu optužena je dužna platiti  u roku od 3.mjeseca  po pravnosnažnosti presude.</span>
</p>
<p class="p1"></p>
<p class="p1">
<span>		Optužena je dužna platiti privatnoj tužiteljici na ime troškova krivičnog postupka iznos od  200,00 €  kao i ovom sudu na ime paušala  iznos od 55,00 € .</span>
</p>
<p class="p1">
<span>		</span>
</p>
<p class="p1">
<span>	</span><span class="s1">						</span>
</p>
<p class="p1">
<span class="s1">				  O b r a z l o ž e nj e </span>
</p>
<p class="p1"></p>
<p class="p1">
<span>		Privatna tužiteljica Dž.V.privatnom tužbom od 18.10.2010.godine optužila je P. S. iz P. da je izvršila krivično djelo uvrede iz čl.195 st.1 Krivičnog zakonika CG tako što joj je sa svog mobilnog telefona na mobilni telefon privatne tužiteljice broj ..... poslala dana 14.10.2010.godine u 20,40 časova poruku sadržine " pošalji mi porukom broj žiro računa a račune ćeš dostaviti preko D. a tebi će Bog da sudi onako kako si i zaslužila" i istog dana poslala i poruku u 21,19 časova sadržine "šta ti je to falilo i šta ćeš sad da izmisliš interesuje me. Po račune dolaziti neću u to budi sigurna" kao i dana 15.10.2010.godine u 17,16 sati sa svog mobilnog telefona broja .... optužena joj poslala poruku sadržine "e baš ćemo sve preko suda i kako si me izbacila iz stana kako bi ga izdala za više para i kako si mi iznijela sve stvari koje si mi izdala na korišćenje i za moje stvari koje su nestajale prilikom tvojih posjeta". U završnoj riječi lično i u riječi svog punomoćnika ostajući pri podnijetoj privatnoj tužbi predložila da sud optuženu oglasi krivom i osudi po zakonu za krivično djelo uvrede iz čl.195 st.1 Krivičnog zakonika CG kao i da je obaveže da privatnoj tužiteljici naknadi troškove krivičnog postupka prema priloženom troškovniku.</span>
</p>
<p class="p1"></p>
<p class="p1">
<span>		Optužena P.S.  u svojoj odbrani navodi da je zaposlena sam  u "B.-K." u  P.i da je stanovala sam privatno u D. da bi  od  01.marta 2010.godine  počela privatno da stanuje  u stanu vlasništvo privatne tužiteljice u P.i  koji se  nalazi na Starom aerodromu.  Dogovor  izmedju nje i privatne užiteljice je  bio  da u tom stanu   stanuje na duže vrijeme  jer imam  dosta svojih stvari i gardarobe i  teško joj je sa tolikim stvarima da se često preseljava.  U stanu privatne  tužiteljice imala je cimerku D. stim što  je D.bila u jednoj sobi  a ona je bila u  drugoj sobi.  Negdje u maju mjesecu 2010.godine D. je otišla u inostranstvo na školovanje pa je tako prestala da stanuje u ovom stanu  a nju je privatna tužiteljica  zamolila  da  nadje neku cimerku koja će  stanovati u D.sobi  pa je to pokušala, čak  je dala i oglas u tender  ali nije našla  cimerku.  Negdje oko 20.juna 2010.godine  otišla je kod rodjaka u S.  gdje je bila za  vikend i kad se vratila  vidjela je  da je  privatna tužiteljica dolazila u stan  i da je iznijela  stvari  koje joj je  prilikom  prelaska u njen stana dala na korišćenje   a  iznijela je  frižider, ugaonu garnituru,  veš mašinu  i nešto svog i mog posudja.  Pošto  je soba koju je ona koristila bila zaključana  nije ulazila u njenu sobu  a sva hrana iz frižidera  je bila po stanu, pa su se nakupile muve i ta hrana se pokvarila.  Iz tih razloga    je krajem juna  prestala da stanuje u tom stanu  a nakon toga čula da je  privatna tužiteljica  našla nove stanare  i to jednu porodicu. Optužena je dalje dodala da je svaku  kiriju platila  redovno  a tačno je da nije plaćala račune za vodu  jer  računi za vodu  uopšte nijesu ni dolazili u tu zgradu  pa  je privatna tužiteljica bila  rekla  da će  ona donijeti račune iz  V.  ali ih nije donijela dok je ona stanovala u njenom stanu.  I račune za struju  je platila  osim za  jun mjesec  ali  to zato što je  prestala da stanuje  odnosno od  01.jula počela da stanuje u novom stanu  a račun  za struju dolazi   do 10-setog u mjesecu pa nije imala račun.  Poslije dva mjeseca  privatna tužiteljica je zvala da plati  račune za vodu i struju, čak je i taj čovjek  koji je počeo da stanuje u stanu  zvao na telefon  sigurno mu je ona dala broj njenog telefona  i ona je  rekla da će  te račune platiti  ali da joj donesu račune  jer nije htjela da ide u stan da ona uzima te račune. Optužena navodi da je  tačno je  da je sa  svog broja ....  dana 14.10.2010.godine  u večernjim satima   poslala privatnoj tužiteljici poruku  kao što to piše u tužbi  a tačno je da joj je odmah nakon te poruke  poslala i  drugu poruku  sadržine kao što piše u privatnoj tužbi.  Ove njene poruke  su bile odgovor  na  poruke privatne tužiteljice  da ide  u sobu u kojoj sam stanovala u njenom stanu  i uzme   račune.  Navodi da je dana 15.10.2010.godine  u  popodnevnim časovima   odnosno  tačno u 16,03   časova   dobila  poruke od privatne tužiteljice  sa  njenog  broja  ... sadržine " direktor  "B.-K."  će biti obaviješten o  tvom ponašanju,  o tome kako rešavaš dugove, kakve poruke šalješ  i o sadržaju tužbe.  Ko si ti  da mi naredjuješ šta da radim, zbog svog  duga  i svega onoga   što si ostavila kad si pobjegla iz stana  naučićeš na sudu."  Tada je napisala  poruku " e baš će mo sve preko suda i kako si me izbacila iz stana kako bi ga izdala za više para i kako  si mi iznijela sve stvari koje si mi izdala na korišćenje i za moje stvari koje su nestajale prilikom tvojih posjeta"  a inače  kada je privatna tužiteljica  iznijela posudje  iz stana  za vrijeme dok je ona bila u S.  odnijela je i njenu  šolju za  čaj koju sam dobila od majke, šolja je bila  ljubičaste boje a na njoj je pisalo M., a jedne prilike    primijetila je  da joj u stanu nema kišobrana  narandžaste boje  na kome je pisalo "B.- K.parfimerije".  Kazala je da je od privatne tužiteljice  14.10.2010.godine  u 19,51 časova  dobila poruku  sadržine  "  računi su u stanu gdje  si ostavila dug a za uvrede farbe po zidu i stvari koje si uzela  sud".  Na ovu poruku je odgovorila  sa porukom  od 14.10.2010.godine  za kojoj u tužbi  piše da je poslala u 21,19 časova.  Optužena ističe da se ne osjeća krivom  što je  poslala ove poruke  jer joj je privatna tužiteljica  prijetila  direktorom,  da će da dodje   u njenu firmu da traži direktora  mada je njen direktor upoznat  sa cijelom ovom ovom situacijom.  Ne  spori   račune za vodu  i jedan račun za  struju  i  ona će to da plati  ali traži da joj se dostave računi  i izmiriće to. Inače od tog stana  6 ljudi je imalo ključeve, u stan su dolazili  brat privatne tužiteljice iz Sutomora,  neka rodjaka,  D. koja je  njoj i predala ključ kad je počela da stanujem u ovom stanu,  dečko privatne tužiteljice  i još neki ljudi.</span>
</p>
<p class="p1"></p>
<p class="p1">
<span>		Branilac optužene u završnoj riječi ističući da nema dokaza da je optužena počinila krivično djelo koje joj se stavlja na teret pa je predložio da sud optuženu oslobodi od optužbe i naknadi joj troškove krivičnog postupka prema priloženom troškovniku.</span>
</p>
<p class="p1"></p>
<p class="p1">
<span>		U dokaznom postupku sud je saslušao u svojstvu svjedoka privatnu tužiteljicu Dž. V. i  pročitao izvod iz KE za  optuženu.   </span>
</p>
<p class="p1"></p>
<p class="p1">
<span>		Nakon provedenog dokaznog postupka  i ocjene izvedenih dokaza kako svakog pojedinačno tako i u medjusobnoj pvoezanosti  a pri tom cijeneći odbranu optužene  ovaj sud je utvrdio  činjenično stanje bliže opisano izrekom ove presude. </span>
</p>
<p class="p1"></p>
<p class="p1">
<span>		Naime, optužena  P. S. priznaje da je privatnoj tužiteljici  poslala  sve poruke  kako to i piše  u tužbi ali da se ne smatra krivom. </span>
</p>
<p class="p1"></p>
<p class="p1">
<span>		 Privatna tužiteljica  Dž.V.u iskazu datom  u svojstvu svjedoka  navodi  da je tačno da je vlasnik stana u P. i da je u tom stanu stanovala neka djevojka D. a od 01.marta 2010.godine u stanu počela da stanuje i optužena. Stanarke su imale svaka svoju sobu i ključeve od soba a namještaj privatne tužiteljice koji se nalazio u drugom dijelu stana stanarke su mogle da koriste. Od kad je optužena počela da stanuje u tom stanu možda je 3 do 4 puta došla u stan da vidi situaciju što je njeno pravo kao vlasnika pa je optuženoj posle poruke optužene "ti nisi normalna" negdje oko 20. juna 2010.godine dala otkaz i optužena se iz stana iselila prije 01.jula 2010.godine a da je nije obavijestila o tome kao i da je tačno da su računi za struju i vodu došli kasnije i to posle iselenja optužene i bili su u stanu pa je optužena trebala da dođe u stan, uzme račune i plati. Tačno je da je optuženoj poslala poruke kako to i navodi optužena kao i da je optužena njoj poslala poruke navedene u privatnoj tužbi i druge koje nije navela u tužbi i poruke navedene u tužbi smatra uvredljivim porukama kojim su povrijeđeni njena čast i ugled. Poruku optužene od 15.10.2010.godine tumači kao da je potkradala optuženu. Po profesiji je ljekar i majka 14-naestogodišnje djevojčice i ovakvo ponašanje optužene joj veoma teško pada jer nikad je niko tako grubo nije uvrijedio.</span>
</p>
<p class="p1"></p>
<p class="p1">
<span>		 Cijeneći iskaze privatne tužiteljice dat  u svojstvu  svjedoka   i dovodeći njen iskaz  u vezu sa   odbranom  optužene a naime da je  tačno  da je poslala  sve navedene poruke sud je prihvatio kao istinit i  nepristrasan iskaz privatne tužiteljice.	</span>
</p>
<p class="p1">
<span>	</span>
</p>
<p class="p1">
<span>		Dakle , iskazom  privatne tužiteljice Dž. V. koji iskaz je potvrdjen priznanjem  optužene da je poslala sporne poruke   na nesumnjiv način je utvrdjeno da je optužena dana 15.10.2010. godine   u popodnevnim satima u 17,16 sati  privatnoj tužiteljici  sa svog mobilnog telefona broja ....  na  mobilni  telefon  privatne tužiteljice broja ....  poslala poruku  uvredljive  sadržine  i to : " e baš ćemo sve preko suda i kako si me izbacila iz stana kako bi ga izdala za više para i kako si mi iznijela sve stvari koje si mi izdala na korišćenje i za moje stvari koje su nestajale prilikom tvojih posjeta". Po mišljenju suda ova poruka je uvredljive sadržine kojom se vrijeđa čast i dostojanstvo privatne tužiteljice koja je majka djevojčice od 14 godina a po profesiji ljekar jer iz riječi " i za moje stvari koje su nestajale prilikom tvojih posjeta" može se izvesti logičan zaključak da je po navodima optužene privatna tužiteljica prilikom dolaska u svoj stan u kome je stanovala optužena optuženoj protivpravno oduzimala tj. krala stvari i ove riječi mogu uticati na ugled privatne tužiteljice. Po mišljenju suda  optužena je bila svjesna  da  ova poruka  ima  uvredljivu sadržinu i da se istom vrijedja  čast i  dostojanstvo privatne tužiteljice  i  u ovim radnjama optužene  stoje svi bitni elementi bića krivičnog djela uvrede  iz čl.195 st.1 KZ CG , pa je  sud optuženu kao umišljajnog učinioca oglasio krivom  i osudio  po zakonu. </span>
</p>
<p class="p1"></p>
<p class="p1">
<span>		Sud je mišljenja da poruka optužene upućena privatnoj tužiteljici dana 14.10.2010.godine u 20,40 časova sadržine "pošalji mi porukom broj žiro računa a račune ćeš dostaviti preko D. a tebi će Bog da sudi onako kako si zaslužila" i poruka od istog dana poslata u 20,19 časova "šta ti je to falilo i šta ćeš sad da izmisliš interesuje me. Po račune dolaziti neću u to budi sigurna" nijesu poruke uvredljive sadržine. </span>
</p>
<p class="p1">
<span>									</span>
</p>
<p class="p1">
<span>		Dakle, kako je sud u postupku utvrdio da je poruka optužene od 15.10.2010.godine od 17,16 časova kako je to bliže opisano izrekom ove presude uvredljive sadržine i samim tim optužena izvršila krivično djelo uvrede iz čl.195 st.1 Krivičnog zakonika CG to je sud optuženu oglasio krivom i osudio po zakonu a prilikom  odlučivanja  o vrsti i visini  kazne sud je cijenio sve okolnosti  koje utiču  na vrstu i visinu kazne. Optužena je mlada djevojka, neudata.Nije do sada dolazila u sukob sa zakonom što je utvrdjeno iz izvoda iz KE.  Sve ove okolnosti sud je uzeo kao osobito olakšavajuće okolnosti  na strani optužene pa je optuženoj  ublažio   kaznu  ispod zakonom predvidjenog minimuma  za ovo krivično djelo  i izrekao joj novčanu kaznu  u iznosu od 600 (šesto) eura  smatrajući  da će se i ovim iznosom  novčane kazne  postići svrha kažnjavanja  prema optuženoj  i dovoljno uticati na optuženu da više ne vrši krivična djela.U smislu čl.39 KZ CG  sud je obavezao optuženu  da izrečenu novčanu kaznu  plati  u roku od 3.mjeseca  po pravosnažnosti  presude. </span>
</p>
<p class="p1">
<span>						</span><span class="s1">		</span>
</p>
<p class="p1">
<span>		Shodno čl.199 i 202 ZKP-a  sud je obavezao optuženog  da privatnoj tužiteljici naknadi troškove krivičnog postupka  u iznosu od 200,00 €  koji čine   troškovi sastava privatne tužbe po advokatu  u iznosu od 75,00 € , te taksa na  tužbu i odluku suda  u iznosu od po 25,00 € i zastupanje po advokatu na jednom  održanom glavnom pretresu u iznosu od 75,00 €,    kao i da na ime paušala  plati  ovom  sudu iznos od  55,00 €  koji iznos je odmjeren  obzirom na dužinu trajanja i složenost krivičnog postupka, te imovno stanje optužene.</span>
</p>
<p class="p1"></p>
<p class="p1">
<span>		 </span>
</p>
<p class="p1">
<span>		</span><span class="s1"> OSNOVNI SUD U PLJEVLJIMA , dana 18.11.2010.godine.</span>
</p>
<p class="p1"></p>
<p class="p1"></p>
<p class="p1">
<span>Zapisničar, 							 	   S u d i j a,</span>
</p>
<p class="p1">
<span>Zora Leković 						        		Ljiljana Popović </span>
</p>
<p class="p1"></p>
<p class="p1">
<span class="s1">PRAVNA POUKA:</span>
</p>
<p class="p1">
<span>		  Protiv ove presude može se izjviti žalba u roku od 8.dana po prijemu</span>
</p>
<p class="p1">
<span>		 iste   Višem sudu Bijelo Polje, a preko ovog suda. </span>
</p>
<p class="p1"></p>
<p class="p1">
<span class="s1">DOSTAVITI:</span>
</p>
<p class="p1">
<span class="s1">1 x Privatnoj tužiteljici</span>
</p>
<p class="p1">
<span class="s1">1 x Punomoćniku privatne tužiteljice</span>
</p>
<p class="p1">
<span class="s1">1 x Optuženoj</span>
</p>
<p class="p1">
<span class="s1">1 x Braniocu optužene</span>
</p>
<p class="p2"></p>


</body>
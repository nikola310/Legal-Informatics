<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.875in 1.0in 1.25in;}
.s1{font-weight:bold;}
.s2{color:black;}
.s3{font-family:Times New Roman;color:black;}
.s4{font-family:Times New Roman;}
.s5{font-weight:bold;color:black;}
.s6{font-family:Times;}
.p1{margin-left:-0.125in;text-align:end;hyphenate:auto;font-family:Times;font-size:13pt;}
.p2{margin-left:-0.125in;text-align:end;hyphenate:auto;font-family:Times New Roman;font-size:12pt;}
.p3{margin-left:-0.125in;text-align:center;hyphenate:auto;font-family:Times;font-size:13pt;}
.p4{text-align:center;hyphenate:auto;font-family:Times New Roman;font-size:13pt;}
.p5{text-align:center;hyphenate:auto;font-family:Times;font-size:13pt;}
.p6{text-indent:0.5in;text-align:justify;hyphenate:auto;font-family:Times;font-size:13pt;}
.p7{text-indent:0.625in;text-align:justify;hyphenate:auto;font-family:Times;font-size:13pt;}
.p8{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p9{text-align:start;hyphenate:auto;font-family:Times New Roman;font-size:13pt;}
.p10{text-indent:0.5in;text-align:center;hyphenate:auto;font-family:Times New Roman;font-size:13pt;}
.p11{text-indent:0.5in;margin-left:-0.125in;text-align:justify;hyphenate:auto;font-family:Times;font-size:13pt;}
.p12{text-indent:0.5in;margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p13{text-align:start;hyphenate:auto;font-family:Times;font-size:13pt;}
.p14{text-indent:0.5in;margin-left:1.5in;text-align:justify;hyphenate:auto;font-family:Times;font-size:13pt;}
.p15{text-align:justify;hyphenate:auto;font-family:Times;font-size:13pt;}
.p16{text-align:justify;hyphenate:auto;font-family:Times New Roman;font-size:13pt;}
.p17{text-indent:0.5in;text-align:center;hyphenate:auto;font-family:Times;font-size:13pt;}
.p18{text-align:start;hyphenate:auto;font-family:Times New Roman;font-size:12pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">                                                                        K.br. 345/12 </span>
</p>
<p class="p2"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p4">
<span class="s1">         U IME CRNE GORE</span>
</p>
<p class="p4"></p>
<p class="p5"></p>
<p class="p6">
<span class="s1">OSNOVNI SUD U BARU</span><span>, kao prvostepeni krivični, sudija G. Š., kao sudija pojedinac, sa zapisničarom M. M., u krivičnom predmetu okrivljenog </span><span class="s1">LJ. DŽ.</span><span>, zbog krivičnog djela nasilje u porodici ili u porodičnoj zajednici iz čl. 220 st.1 Krivičnog zakonika, po optužnom predlogu Osnovnog državnog tužilaštva u Baru Kt. br. 437/12 od 12.09.2012. godine, nakon održanog glavnog javnog pretresa u prisustvu zastupnika optužbe pripravnika Osnovnog državnog tužilaštva V. S., u odsustvu okrivljenog, dana 24.12.2012. godine donio je i javno objavio</span>
</p>
<p class="p6"></p>
<p class="p7">
<span>                                    </span>
</p>
<p class="p7">
<span>                                         </span><span class="s1">       P R E S U D U</span>
</p>
<p class="p7"></p>
<p class="p7"></p>
<p class="p8">
<span class="s2">Okrivljeni </span><span class="s1">LJ. DŽ.</span><span>, Ev. br. ..., raseljeno lice sa K., od oca M. i majke A., rođene K., rođen ... godine u P., sa prebivalištem u B., M.bb, državljanin Srbije, penzioner, oženjen, otac četvoro djece, završio srednju školu, lošeg imovnog stanja, neosuđivan; </span>
</p>
<p class="p9"></p>
<p class="p9"></p>
<p class="p10">
<span class="s1">K r i v  j e :</span>
</p>
<p class="p10"></p>
<p class="p8"></p>
<p class="p8">
<span>Što je:</span>
</p>
<p class="p9"></p>
<p class="p8">
<span>Dana 03.07.2012. godine, oko 12,30 časova, u porodičnoj kući u naselju M., Opština Bar, primjenom grubog nasilja narušio duševni i tjelesni integritet člana porodične zajednice - snahe M., na način što je nakon kreće prepirke fizički nasrnuo na istu, izudarao je pesnicama po glavi i nogama u predjelu tijela, a nakon toga uhvatio za kosu i vukao po podu, kojom prilikom joj je nanio lake tjelesne povrede : crvenilo kože sa otokom u lijevom jagodičnom predjelu, zahvatajući i lijevu stranu lica, krvni podliv kože sa otokom u predjelu lijeve polovine gornje usne i krvni podliv kože u predjelu desne polovine leđa; </span>
</p>
<p class="p9"></p>
<p class="p8">
<span>-čime je učinio krivično djelo - </span><span class="s1">nasilje u porodici ili u porodičnoj zajednici iz </span>
<br>
<span class="s1">č1.220. st.1. Krivičnog zakonika. </span>
</p>
<p class="p9"></p>
<p class="p8">
<span>Pa mu sud primjenom 4, 32, 36, 42, 52, 53 i 54 Krivičnog zakonika i čl 359, 360 i 364  ZKP-a, i z r i č e :  </span>
</p>
<p class="p8"></p>
<p class="p8"></p>
<p class="p8">
<span>			</span><span class="s1">          USLOVNU OSUDU</span>
</p>
<p class="p8"></p>
<p class="p8"></p>
<p class="p11">
<span>  Kojom mu utvrđuje kaznu zatvora u trajanju od 30 (trideset) dana i istovremeno određuje da se kazna neće izvršiti ukoliko okrivljeni u roku od 1 (jedne) godine ne učini novo krivično djelo.</span>
</p>
<p class="p11"></p>
<p class="p12">
<span>Oštećena Lj. M. se radi ostvarivanja imovinsko pravnog zahtjeva upućuje na parnični postupak. </span>
</p>
<p class="p12"></p>
<p class="p12">
<span>Okrivljeni je dužan da plati troškove krivičnog postupka u iznosu od 120,00 € u roku od 15 dana od dana pravosnažnosti pod prijetnjom izvršenja.</span>
</p>
<p class="p13"></p>
<p class="p13"></p>
<p class="p14">
<span class="s1">           O b r a z l o ž e n j e</span>
</p>
<p class="p14"></p>
<p class="p15"></p>
<p class="p6">
<span>Optužnim predlogom Osnovnog državnog tužioca u Baru Kt.br. 437/12 od 12.09.2012. godine stavljeno je na teret okrivljenom izvršenje krivičnog djela bliže opisanog u izreci presude.</span>
</p>
<p class="p15"></p>
<p class="p15">
<span>	Glavni pretres je održan u odsustvu </span><span class="s3">okrivljenog na osnovu čl.457 ZKP – a, jer mu se poziv nije mogao uručiti zbog neprijavljivanja promjene adrese, a kako je saslušan ocijenjeno je da njegovo  prisustvo nije nužno. </span>
</p>
<p class="p15"></p>
<p class="p15">
<span>          Okrivljeni je u svojoj odbrani izjavio da je dana </span><span class="s4">03.07.2012. godine oko 12,30 časova, primijetio da iz džepa njegove košulje koja se nalazila u njegovoj sobi nedostaje 50 eura, a da ih je tu ostavio vidio je M. sin B.. On je pitao B. da on nije uzeo novac, na šta je M. reagovala žučno, vikala je na njega, psovala ga je. Nakon toga on je krenuo da izađe iz kuće pa je isključio osigurač, kako M. ne bi trošila struju, jer imaju veliki dug oko 2.500 eura, na šta je ona reagovala na čin što je fizički nasrnula na njega, udarala ga je rukama, po glavi i tijelu, a onda ga je udarila stolicom po glavi, i on se samo branio, udarao je i on nju i povukao za kosu, pala je na koljena, ali nije tačno da je vukao po patosu. M. nije prijavio u policiju. Bilo mu je žao zbog malog djeteta, pa je otišao u Hitnu medicinsku pomoć gdje mu je ljekar konstatovao povrede. </span>
</p>
<p class="p16"></p>
<p class="p6">
<span>U dokaznom postupku saslušana je svjedok oštećena Lj. M., pročitani su : </span><span class="s3">izvještaj ljekara JZU Zavoda za hitnu medicinsku pomoć broj protokola 6879 od 03.7.2012. godine na ime Lj. . nalaz i mišljenje sudskog vještaka med.struke K. N. od 30.8.2012. godine, izvod iz kaznene evidencije na ime okrivljenog MUP Republike Srbije  PU P.broj Ku-1873/12 od 12.10.2012. godine.</span>
</p>
<p class="p16"></p>
<p class="p16">
<span class="s2">	Svjedok oštećena </span><span class="s5">LJ. M. </span><span class="s2">je izjavila da je da d</span><span>ana 03.07.2012. godine oko 12,30 časova došlo do verbalnog konflikta između njenog svekra Lj. Dž. i nje zbog toga što je on napao njenog sina B. da mu je iz džepa od košulje uzeo - ukrao 50,00 eura. Nakon toga on je krenuo da izađe iz kuće i odvrnuo osigurač, tako da je nestalo struje u cijeloj kući pa pošto je htjela djetetu da sprema da jede, pitala ga je šta to radi, nakon čega je on nasrnuo na nju izudarao je pesnicama po glavi i nogama u predjelu njenih nogu, a nakon toga je oborio na patos, rukom uhvatio za kosu i vukao po podu, prilikom je zadobila povrede, što dokazuje izvještajem ljekara specijaliste. </span>
</p>
<p class="p16"></p>
<p class="p8">
<span class="s2">Iz izvještaja ljekara JZU Zavoda za hitnu medicinsku pomoć broj protokola 6879 od 03.7.2012. godine na ime Lj. M. i nalaza i mišljenje sudskog vještaka med.struke K.N.od 30.8.2012. godine utvrđeno je da je oštećena u predmetnom događaju zadobila </span><span>crvenilo kože sa otokom u lijevom jagodičnom predjelu. zahvatajući i lijevu stranu i krvni podliv kože sa otokom u predjelu lijeve polovine gornje usne, kao i krvni podliv kože u predjelu desne polovine leđa. Navedene povrede koje je zadobila Lj. M. predstavljaju u vrijeme nanošenja. procijenjeno kako pojedinačno, tako i u svom ukupnom djelovanju. laku tjelesnu povredu i nanešene su višekratnim dejstvom tupine aktivno zamahnutog mehaničkog oruđa u što bi spadalo  : stisnuta pesnica, šaka, noga i slično. Crvenilo u predjelu desne strane lica samo po sebi ne predstavlja tjelesnu povredu, a isto je nastalo dejstvom tupine aktivno zamahnutog mehaničkog oruđa u što bi spadalo  : šaka, stisnuta pesnica, i slično. </span>
</p>
<p class="p8"></p>
<p class="p8">
<span class="s2">U predmetnom događaju Lj. Dž. je zadobio krvni podliv sa oguljotinom kože u čeonom predjelu na granici sa kosmatim predjelom, pet oguljotina kože u predjelu lica i čeonom predjelu, kružnog oblika promjera po 1x1 cm.,  prugastu-trakastu oguljotinu kože u predjelu grudi, oguljotinu kože u predjelu unutrašnje strane lijeve natkoljenice, kružnog oblika, promjera 1x1 cm, oguljotinu kože u predjelu unutrašnje strane desne natkoljenice, kružnog oblika , promjera 1 x 1 cm. </span><span>Navedene povrede koje je zadobio Lj. Dž. predstavljaju u vrijeme nanošenja procijenjeno kako pojedinačno, tako i u svom ukupnom djelovanju. laku tjelesnu povredu i nanešene su višekratnim dejstvom tupine aktivno zamahnutog mehaničkog oruđa u što bi spadalo  : stolica, pesnica, nokti i slično. </span>
</p>
<p class="p8"></p>
<p class="p8">
<span class="s2">Iz izvoda iz kaznene evidencije na ime okrivljenog MUP Republike Srbije  PU P. broj Ku-1873/12 od 12.10.2012. godine utvrđeno je da okrivljeni nije osuđivan. </span>
</p>
<p class="p16"></p>
<p class="p16">
<span class="s2">         </span><span class="s6">Ocjenom izvedenih dokaza utvrđeno je da je okrivljeni učinio krivično djelo koje mu je stavljeno na teret na način predstavljen u dispozitivu. </span>
</p>
<p class="p15"></p>
<p class="p8">
<span>Okrivljeni je krivično djelo izvršio na način što je svojoj snahi M., nakon kreće prepirke, zadao udarce pesnicama po glavi i nogama u predjelu tijela, a nakon toga uhvatio za kosu i vukao po podu. Postupajući na navedeni način oštećenoj je nanio lake tjelesne povrede : crvenilo kože sa otokom u lijevom jagodičnom predjelu, zahvatajući i lijevu stranu lica, krvni podliv kože sa otokom u predjelu lijeve polovine gornje usne i krvni podliv kože u predjelu desne polovine leđa. Okrivljeni u svojoj odbrani izjavio ne priznaje da je učinio krivično djelo navodeći da je njega oštećena fizički napala, a da je u toku tog napada on njoj zadavo udarce, ali u samoodbrani i da je povikao za kosu, nakon čega je oštećena pala. Ni okrivljeni,dakle, nije osporavao da je oštećenoj zadavao udarce, što je u postupku na nesumnjiv način utvrđeno. Povrede koje su zadobili okrivljeni i oštećena bile su predmet medicinskog vještačenja vještaka K. N., koji je sud prihvatio kao jasan i stručan. </span>
</p>
<p class="p8"></p>
<p class="p8">
<span>Oštećena Lj. M. je u svom iskazu predstavila da je okrivljeni njoj zadavao udarce i da je vukao za kosu, što potvrđuje okrivljeni u svojoj odbrani, medicinska dokumentacija i nalaz i mišljenje vještaka medicinske struke, međutim, nalaz i mišljenje vještaka medicinske  struke potvrđuje i da je oštećena okrivljenom zadavala udarce od kojih je okrivljeni zadobio više lakih tjelesnih povreda, ali te povrede nisu predmet postupka koji je pokrenut prema okrivljenog. Po ocjeni suda oštećena svojim ponašanjem nije dala povod okrivljenom za fizički napad, jer je okrivljeni nakon što je krenuo da izlazi iz kuće isključio struju u kući čime je oštećenoj onemogućio da svom djetetu spremi jelo, nakon čega je nastao sukob između okrivljenog i oštećene. </span>
</p>
<p class="p8"></p>
<p class="p8">
<span>Okrivljeni je krivično djelo učinio primjenom grubog nasilja, kojom prilikom je ugrozio duševni i tjelesni integritet člana svoje porodice snahe Lj. M. </span>
</p>
<p class="p6"></p>
<p class="p8">
<span>Okrivljeni je krivično djelo učinio postupajući sa direktnim umišljajem, svjestan da djelo čini prema članu svoje porodice.  </span>
</p>
<p class="p6"></p>
<p class="p8">
<span>Odlučujući se za krivičnu sankciju prema okrivljenom sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti sud je cijenio lične prilike jer je okrivljeni čovjek u ozbiljnim godinama, do sada neosuđivan, porodične prilike jer je oženjen i otac četvoro djece. Otežavajućih okolnosti na strani okrivljenog nije bilo. Ocijenjeno je da prema okrivljenom nije potrebno izricanje efektivne kazne zatvora, da će se izricanjem uslovne osude u potpunosti postići svrha izricanja uslovne osude i na taj način dovoljno uticati na okrivljenog da u buduće ne čini krivična djela. </span>
</p>
<p class="p8"></p>
<p class="p8">
<span>Odluka o imovinsko pravnom zahtjevu zasniva se na odredbi čl. 239 st. 2 Zakonika o krivičnom postupku. Oštećena Lj. M. je postavila imovinsko pravni zahtjev koji nije mogla precizirati. Oštećena sudu nije dostavila ni jedan dokaz na osnovu koga bi se moglo odlučiti o osnovanosti imovinsko pravnog zahtjeva, a kako podaci iz krivičnog postupka nisu pružali osnov ni za potpuno ni za djelimično presuđenje, a njihovo pribavljanje bi vodilo znatnom odugovlačenju postupka, sud je uputio oštećenu da imovinsko pravni zahtjev ostvari u parničnom postupku.</span>
</p>
<p class="p6"></p>
<p class="p8">
<span>Odluka o troškovima krivičnog postupka zasniva se na odredbi čl. 229 st.1 ZKP i ista se odnosi na troškove izrade nalaza i mišljenja vještaka medicinske struke Borovinić Budimira u iznosu od 82,50 €. Troškovi rada suda određeni su prema trajanju, složenosti krivičnog postupka i imovinskim prilikama optuženih.</span>
</p>
<p class="p6"></p>
<p class="p6">
<span>Na osnovu izloženog odlučeno je kao u izreci presude</span>
</p>
<p class="p17"></p>
<p class="p17"></p>
<p class="p17">
<span class="s1">OSNOVNI SUD U BARU</span>
</p>
<p class="p17">
<span class="s1">Dana 24.12.2012. godine</span>
</p>
<p class="p15"></p>
<p class="p15">
<span class="s1"> ZAPISNIČAR,				                                              S U D I J A</span>
</p>
<p class="p13">
<span class="s1">M. M.				                                    G. Š.</span>
</p>
<p class="p15"></p>
<p class="p15"></p>
<p class="p15">
<span class="s1">PRAVNA POUKA</span><span>:Protiv ove presude može se </span>
</p>
<p class="p15">
<span>izjaviti žalba Višem sudu u Podgorici u roku od</span>
</p>
<p class="p15">
<span>8 (osam) dana od dana prijema pismenog otpravka.</span>
</p>
<p class="p15">
<span>Žalba se predaje ovom sudu u dva primjerka.</span>
</p>
<p class="p13"></p>
<p class="p13"></p>
<p class="p13"></p>
<p class="p13">
<span class="s1">DNA</span><span>:- 1 x ODT</span>
</p>
<p class="p13">
<span>          - 1 x okrivljenom preko oglasne table</span>
</p>
<p class="p13">
<span>          - oštećenoj Lj. M. nakon pravosnažnosti. </span>
</p>
<p class="p13">
<span>          - u spise</span>
</p>
<p class="p13"></p>
<p class="p18"></p>


</body>
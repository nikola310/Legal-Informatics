&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Posl. br. K. 230/10/10<br>
U IME NARODA!<br>
&nbsp;<br>
Osnovni sud u Kotoru, kao nadležni prvostepeni krivični sud, u vijeću sastavljenom od Predsjednika vijeća -sudije Momirke Marović i članova vijeća -sudija porotnika Mršulja Petra i Vukašina Vujovića, uz učešće zapisničara Ana Marije Petković, u krivičnom predmetu protiv okrivljenog P.D. zbog krivičnog djela razbjništva&nbsp; iz čl. 242. st. 1. Krivičnog zakonika, koji se vodi po optužnici ODT Kotor Kt. br. 110/10 od 18.05.2010 godine, nakon održanog glavnog i javnog pretresa dana 02.04.2011 godine u prisustvu zamjenika ODT Kotor Tanje Čolan, okrivljenog P.D., branioca&nbsp; okrivljenog adv. N. K. po zamjeničkom punomoćju adv. M.P., dana 5.4.2011 godine donio je i javno objavio sledeću<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;<br>
PRESUDU<br>
&nbsp;<br>
Okrivljeni P.D. JMBG ......... od oca J. i majke D. rodjene K., rodjen ......... godine u C., stalno nastanjen u B., naselje ........., državljanin CG, sa završenom SSS, radnik, oženjen, otac jednog mal.djeteta,pismen, lošeg imovnog stanja, ranije osudjivan ranije osudjivan i to presudom III Opštinskog suda u Beogradu K. 708/93 od 15.12.1994 godine, zbog krivičnog djela iz člana 33. Zakona o oružju, na tri mjeseca zatvora uslovno na jednu godinu, presudom Višeg suda u Podgorici K. 77/99 od 30. 12. 1993 godine zbog krivičnog djela iz čl. 153 st. 1. Krivičnog zakonika RCG na jednu godinu zatvora uslovno na dvije godine, presudom Osnovnog suda u Kotoru K. 296/93 od 07. 04. 1998. godine zbog krivičnog djela iz čl. 153. Krivičnog zakonika RCG na tri mjeseca zatora, presudom Osnovnog suda u Kotoru K. 262/00 od 19. 11. 2001. godine zbog krivičnog djela iz čl. 153. Krivičnog zakonika RCG na tri mjeseca zatvora, presudom Osnovnog suda u Baru K. 642/06 od 26. 02. 2007. godine zbog krivičnog djela iz čl. 412/2/1 u vezi člana 49. Krivičnog zakonika na tri mjeseca zatvora i presudom Opštinskog&nbsp; suda u Šidu&nbsp; K. 7/09 od 05. 02. 2009. godine zbog krivičnog djela iz čl. 355 Krivičnog zakonika RS na trideset dana zatvora i mjera bezbjednosti trajno oduzimanje putne isprave,<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
Kriv je<br>
&nbsp;<br>
Što je dana 18.09.2009 godine oko 03, 00 časova u Budvi, u namjeri da prisvajanjem tudjih pokretnih stvari za sebe pribavi protivpravnu imovinsku korist, prijetnjom da će napasti na život oštećenog D.D. iz B., oduzeo novac u iznosu od 2, 100 eura, na štetu DOO " M.C. " N., na način što je sa maskom na glavi ušao u kazino " H. " koji posluje u okviru DOO " M.C.“, &nbsp;prišao oštećenom uperivši plastični pištolj umotan u bijeli peškir u istog, uhvatio ga rukom oko vrata govoreći: " Daj pare, daj sve ", a onda istog udario pištoljem u glavu, nakon čega mu je oštećeni predao novac, te trčećim korakom napustio lice mjesta<br>
&nbsp;<br>
-čime je učinio krivično djelo razbojništva iz čl. 242. st. 1. Krivičnog zakonika.<br>
&nbsp;<br>
Pa ga sud na osnovu naprijed navedene krivičnopravne odredbe te odredbi čl. 3, 5, 8, 13, 15, 32, 33, 36, 42, 45. i 46. KZ-a i čl. 358. i 364. ZKP-a<br>
&nbsp;<br>
OSUDJUJE<br>
&nbsp;<br>
NA KAZNU ZATVORA U TRAJANJU OD 8 /osam/ MJESECI koju će okrivljeni izdržati nakon pravosnažnosti presude.<br>
&nbsp;<br>
Okrivljeni je dužan da na ime sudskog paušala plati iznos od 55, 00 eura, u roku od 15 dana od dana pravosnažnosti presude, na žiro račun Osnovnog suda Kotor broj 832-16-52 i da dokaz o uplati dostavi sudu s pozivom na posl. br. K. 230/10/10.<br>
&nbsp;<br>
Okrivljeni se obavezuje da oštećenom DOO " M.c. " N. na ime imovinskopravnog zahtjeva uplati iznos od 2.100 eura u roku od tri mjeseca od dana pravosnažnosti presude.<br>
Obrazloženje<br>
&nbsp;<br>
ODT Kotor je aktom Kt. br. 110/10 od 18.05.2010 godine optužio P.D. zbog izvršenja krivičnog djela razbojništva iz člana 242. st. 1. Krivičnog zakonika.<br>
Postupajući po podignutoj optužnici sud je zakazao glavni pretres i isti održao dana 02. 04. 2011. godine u prisustvu zamjenika ODT Kotor Tanje Čolan, okrivljenog P.D., branioca&nbsp; okrivljenog adv. N.K. po zamjeničkom punomoćju adv. M.P., i dana 5.4.2011 godine donio a nakon vijećanja i glasanja odluku u ovoj krivično pravnoj stvari.<br>
U završnoj riječi zastupnik ODT Kotor Tanja Čolan je izjavila da ostaje kod podignute optužnice, te predložila da sud okrivljenog oglasi krivim i kazni po zakonu.<br>
U završnoj riječi branilac okrivljenog&nbsp; adv. N.K. je izjavio da nije dokazano da je okrivljeni učinio krivično djelo koje mu se stavlja na teret i predložio je sudu da okrivljenog oslobodi od optužbe.&nbsp;<br>
U završnoj riječi okrivljeni P.D. je izjavio da ostaje kod navoda svoje odbrane i završne riječi svog branioca i dodao da smatra da mu je oko djelo namješteno od strane policije.<br>
Okrivljeni je u svojoj odbrani pred istražnim sudijom iskoristio zakonsko pravo da se brani ćutanjem, ali je dodao da mu je majka krajem sezone bacila dio odjeće, koju nije nosio. Na glavnom pretresu okrivljeni je pružio odbranu navodeći da ne priznaje izvršenje krivičnog djela i da se ne osjeća krivim. Istakao je da je onog jutra kada je lišen slobode otišao za N. kada ga je pozvala majka i rekla mu da ga traži policija kojom prilikom mu je dala broj policajca koji ga je tražio. Naveo je da je nazvao policajca koji ga je tražio i istom rekao da će doći u B. za dva sata. Pojasnio je da je, kada je došao u B. otišao u stanicu policije i da su mu od strane inspektora D. pokazane fotografije na kojima se vidjela roba, i da ga je inspektor pitao da li su to njegove stvari, nakon čega je potvrdio da jesu, nakon čega je inspektor rekao policajcu da mu stave lisice na ruke. Pojasnio je da je tom prilikom saznao da se pljačka desila 6 mjeseci ranije tj. prije nego je lišen slobode. Istakao je da on to nije učinio, da je kritične prilike spavao u svojoj kući jer radi jutarnju smjenu u JU " M.i g. " B.. Naveo je da je tražio od inspektora da provjere preko video nadzora da li se on tj. okrivljeni ikada približavao kladionici " H." i da je tražio da se putem njegovog mobilnog telefona provjeri gdje se on, tj. okrivljeni u kritičnom periodu nalazio obzirom da se to može provjeriti preko T- mobile. Istakao je da ima samo jednu telefonsku karticu i to sa brojem ........... i da je taj broj isključen jer nije platio telefonski račun i da drugi broj nikada nije posjedovao. Pojasnio je da ga je u policijskoj stanici, a prije nego što je trebao da bude sproveden kod istražnog sudije, inspektor D. upitao da li je učinio predmetno krivično djelo, obrazlažući da mu je ta informacija potrebna zbog mirne savjesti, kojom prilikom je istom odgovorio da nije, nakon čega&nbsp; mu je inspektor rekao " onda ćeš nam morati reći ko je".<br>
&nbsp;<br>
U dokaznom postupku radi utvrdjivanja činjeničnog stanja i krivice okrivljenog sud je proveo sledeće dokaze i to: saslušao ovlašćenog predstavnika " M.c. " N. R. M., svjedoka M.D. i oštećenog D.D., pročitao iskaz svjedoka N.M. sa zapisnika pred istražnim sudijom ovog suda od 30. 03. 2010. godine, iskaz svjedoka Dj.M. sa zapisnika pred istražnim sudijom ovog suda od 30. 03. 2010. godine, zapisnik o pretresanju stana i drugih prostorija UP Budva od 01. 03. 2010. godine br. 26-02-240/10-389/09, službenu zabilješku Uprave policije PJ Budva od 18. 09. 2009. godine, zapisnik o uvidjaju Uprave policije PJ Budva od 18. 09. 2009. godine, izvješaj o DNK vještačenju broj 1891-1/09 forenzičkog centra Danilovgrad od 22. 2. 2010. godine, izvod iz kaznene evidencije za okrivljenog Uprave policije ispostave Cetinje od 01. 07. 2010. godine, izvršio uvid u foto-dokumentaciju PJ Budva br. 300/09 od 18.09.2009 godine, &nbsp;fotodokumentaciju forenzičkog centra grupe za biološka ispitivanja br. 1891- 1/09 od 22.02.2010 godine i u foto-dokumentaciju UP PJ Budva br. 300/09 od 18. 09. 2009 godine .<br>
Nije bilo predloga za dopunu dokaznog postupka, niti prigovora na izvedene dokaze.<br>
Ovlašćeni predstavnik " M.c."&nbsp; R.M. je izjavio da se pridružuje krivičnom gonjenju i da postavlja imovinsko pravni zahtjev. Istakao je da ima saznanje da se desila pljačka kazina i da je oduzet novac u iznosu od oko 2000 eura. Naveo je da se tačno ne sjeća iznosa zbog proteka vremena i da zna da su svjedoci bili radnici kazina.<br>
Svjedok M.D. je izjavio da je bio zaposlen u kazinu i da je kritičnog dana radio noćnu smjenu od ponoći do 08, 00 ujutru, i da je bio prisutan i menadžer D.D.. Pojasnio je da je pošao do trafike da kupi cigarete i da se, kada se vratio, iznenadio vidjevši uznemirenog D. koji mu je rekao da je izvršena pljačka, i da je neki maskirani momak sa fantomkom na glavi, koji je imao pištolj otudjio pazar iz kazina. Naveo je da je u kazinu bilo 2,100 eura i da to zna jer je u ponoći preuzeo smjenu i prebrojao pazar. Istakao je da je to redovna procedura koja se ponavlja svaki put kada se preuzima smjena. Naveo je da je D. bio ljut zbog velikog iznosa koji je ukraden. Pojasnio je da su momci koji su bili za aparatima bili smireni i da su igrali kao da se ništa nije desilo. Pojasnio je da ih je tu noć prvi put vidio i da ih ne zna od ranije.<br>
Oštećeni D.D. je pred istražnim sudijom ovog suda izjavio da je u kritičnom periodu radio kao poslovodja u kazinu H. i da je kritične prilike bio u kazinu H. udaljen 2-3 metra od pulta. Naveo je da su za aparatima bila dva momka odvojeno i to Dj. koji je redovno dolazio i drugi momak kojeg ne poznaje. Istakao je da je radnik M. bio van objekta jer ga je poslao da kupi cigarete. Pojasnio je da je odjednom utrčao jedan momak koji je bio maskiran i da je isti imao preko lica crnu fantomku sa prorezima za oči preko koje je bila narandžasta kapuljača, duksericu narandžaste boje, svijetlo plave farmerke i patike. Pojasnio je da je držao ispruženu ruku u kojoj je držao nešto što je bilo pokriveno bijelim peškirom. Istakao je da je, nakon što mu je prišao, uperio lijevu ruku u kojoj se nalazio taj predmet, i da je tada vidio da je u pitanju pištolj. Naveo je da ga je desnom rukom uhvatio oko vrata i povukao ka pultu, govoreći na sav glas" daj pare", i da ga je, a nakon što je vidio da oklijeva, povukao jače i rekao " daj sve". Istakao je da mu je dao sve što je bilo u fioci tj. 2, 100 eura. Pojasnio je da ga je u jednog trenutku pištoljem udario po glavi, i da je, kada mu je predao novac&nbsp; isti stavio u džep i izašao kroz vrata u pravcu pekare M., a zatim prema dvorištu ispred restorana M.. Napomenuo je da je bio priseban i da je potrčao za njim pozivajući policiju koja je brzo stigla. &nbsp;Nakon što je oštećenom prikazan fotoelaborat sa odjećom, isti je odgovorio da je navedeno lice na sebi imalo narandžastu duksericu sa kapuljačom, a misti i da je imalo i crveni kačket ispod kapuljače, crvene patike iz fotoelaborata, i izbjedjele farmetke, a o pištolju se nije decidno mogao izjasniti, jer ga je vidjeo samo malo i kratko, pošto je bio zamotan u bijeli peškir. Oštećeni je na glavnom pretresu dodao da iako je taj predmet koji je to lice držalo u ruci bio prkriven peškirom, po izgledu istog, vidjelo se da je u pitanju pišštolj, a i po dodiru je osjetio da je u pitanju metalni predmet, a prilikom udara koji je zadobio, te da nije osjetio da je između tog predmeta i njegove glave bio peškir, već je osjetio udarac nečin metalnim. Naveo je i da kritične prilike nije zadobio povrede, a udarac nije bio prejak, a zadobio ga je prilikom guranja ka pultu, i da nije išao u Dom zdravlja Budva koko bi mu se konstatovale ovreede. Poasnio je i da je ovo lice koje je ktitične prilike ušlo u kladionicu i oduzelo novac, molo manje od njega a on ima 2,05 m, mršavije i niže od njega 10-15 cm. Nije se pridružio krivičnom gonjenju, a naveo je da nije on oštećen već kladionica H..<br>
Svjedok N. M. je izjavio da je kritične večeri sa komšijom Dj. došao u H. da malo odigraju na aparatima. Naveo je da su tu bili već neko vrijeme kada je sa njegove lijeve strane ušao razbojnik. Pojasnio je da nije znao da se radi o razbojniku, i da nije čuo da je razbojnik tražio novac. Naveo je da je odjednom zavladala tišina i da mu je, kada se okrenuo, &nbsp;komšija Dj. kazao " šta ovo bi". Pojasnio je da je bio toliko zaokupljen igrom da razbojnika nije vidio i da ne zna šta se dešavalo za vrijeme dok je razbojnik bio unutra. Istakao je da je kasnije čuo da se razbojnik zadržao nepun minut i da video snimak može da potvrdi da je on zaista bio za aparatom i da nije ni dizao glavu dok se sve dešavalo. Naveo je da okrivljenog P. ne poznaje, da mu njegovo ime ništa ne predstavlja i da misli da ga ni njegov komšija Dj. ne zna.<br>
Svjedok Dj.M. je izjavio da je kritične večeri sa drugom M.N. došao u kazino H. da odigraju malo na aparatima. Naveo je da su u kazinu bili pola sata kada je odjednom uletio neki momak govoreći D. " daj pare ". Pojasnio je da se polako okrenuo i vidio figuru visokog momka koji je bio maskiran i držao ispruženu ruku umotanu u peškir, ali da pištolj i cijev nije mogao da vidi. Naveo je da je razbojnik tražio novac dva puta, nakon čega je D. otišao iza pulta ,jer ga je razbojnik gurnuo u tom pravcu i dao mu novac.Pojasnio je da je razbojnik zgrabio novac a zatim istrčao kroz druga vrata, a za njim i D.. Istakao je da je sve trajalo manje od minuta. Napomenuo je da ne bi mogao prepoznati razbojnika jer je bio maskiran. Naveo je da je odlučio da ne reaguje jer se uplašio.<br>
Uvidom u zapisnik o pretresanju stana i drugih prostorija UP Budva je utvrdjeno da su ovlašćeni policijski službenici dana 1.3.2010 godine, izvršili pretres stana vlasništvo P.J., u prisustvu P.J. i&nbsp; D. i samog osumnjičenog D.P. i gradjana S.B. i P.J. i da su tom prilikom oduzete jedne farmerice svijetlo bijele boje pronadjene u spavaćoj sobi na spratu, uz potvrdu.<br>
&nbsp;Uvidom u službenu zabilješku Uprave policije PJ Budva je utvrdjeno da su dana 18.09.2009 godine ovlašćena službena lica PJ Budva prilikom pretrage terana u neposrednoj blizini zgrade M. i trafostanice na zemljanom dijelu pronašli sledeće predmete: narandžastu duksericu dugih rukava sa kapuljačom marke "A.V., nailonsku kesu sa natpisom " M.M. ", teksas farmerice plavo-bijele boje sa natpisom " WR-W. S.", crveni kačket sa natpisom na prednjoj strani " B.d.", bijelu majicu&nbsp; kratkih rukava sa natpisom " V. " sa slikama astronauta sa prednje strane veličine XL, crnu potkapu, patike crvene boje marke " N.S. " vel. 45 sa crnim znakom, plastični pištolj kineske proizvodnje, model 515, crne boje i&nbsp; tri papirića bijele boje.<br>
Uvidom u zapisnik o uvidjaju Uprave policije PJ Budva je utvrdjeno da je isti sačinjen dana 18. 09. 2009 godine u vezi krivičnog djela razbojništva iz čl. 242. st. 1. Krivičnog zakonika koje je izvršeno u noći 18. 09. 2009 godine oko 03, 05 časova u Budvi, u Kazinu H., vlasništvo D.O.O. M.C.N., na štetu lica D.D. iz B. od strane NN izvršioca.<br>
Uvidom u izvješaj o DNK vještačenju forenzičkog centra Danilovgrad je utvrdjeno da su na fantomci, crvenoj kapi-kačketu, bijeloj majici kratkih rukava, narandžastoj dukserici sa kapuljačom, farmericama utvrdjeni miješani DNK profili kod kojih se može izdvojiti glavna komponenta koja se u potpunosti podudara sa DNK profilom P.D., i da se može zaključiti da se na svim izuzetim uzorcima sa navedenih predmeta nalazi biološki materijal P.D.. Na plastičnom pištolju dobijen je djelimični DNK profil koji se podudara sa DNK profilom P.D.. Na patikama je utvrdjen miješani DNK profil koji potiče od minimum 3 osobe koji je zbog izraženih stohastičkih fenomena nepodoban za statističku interpretaciju. P.D. se ne može eliminisati kao lice koje je moglo doprinjeti ovom miješanom DNK profilu.<br>
Uvidom u izvod iz kaznene evidencije Uprave policije ispostave Cetinje je utvrdjeno da je okrivljeni P.D. ranije osudjivan i to presudom III Opštinskog suda u Beogradu K. 708/93 od 15.12.1994 godine, zbog krivičnog djela iz člana 33. Zakona o oružju, na tri mjeseca zatvora uslovno na jednu godinu, presudom Višeg suda u Podgorici K. 77/99 od 30. 12. 1993 godine zbog krivičnog djela iz čl. 153 st. 1. Krivičnog zakonika RCG na jednu godinu zatvora uslovno na dvije godine, presudom Osnovnog suda u Kotoru K. 296/93 od 07. 04. 1998. godine zbog krivičnog djela iz čl. 153. Krivičnog zakonika RCG na tri mjeseca zatora, presudom Osnovnog suda u Kotoru K. 262/00 od 19. 11. 2001. godine zbog krivičnog djela iz čl. 153. Krivičnog zakonika RCG na tri mjeseca zatvora, presudom Osnovnog suda u Baru K. 642/06 od 26. 02. 2007. godine zbog krivičnog djela iz čl. 412/2/1 u vezi člana 49. Krivičnog zakonika na tri mjeseca zatvora i presudom Opštinskog &nbsp;suda u Šidu &nbsp;K. 7/09 od 05. 02. 2009. godine zbog krivičnog djela iz čl. 355 Krivičnog zakonika RS na trideset dana zatvora i mjera bezbjednosti trajno oduzimanje putne isprave. &nbsp;<br>
Uvidom u foto-dokumentaciju PJ Budva je utvrdjen izgled mjesta gdje je pronadjena garderoba i plastični pištolj koji je korišćrn, izgled pronadjenih stvari i to: dukserice, kačketa, majice kratkih rukava, potkape, farmerica, plastičnog pištolja, patika i mjesta pored pronadjene garderobe gdje je okrivljeni ugasio cigaretu. &nbsp;<br>
Uvidom u foto-dokumentaciju forenzičkog centra grupe za biološka ispitivanja je utvrdjen izgled predmeta koji su podvrgnuti DNK vještačenju.<br>
&nbsp;Uvidom u foto-dokumentaciju UP PJ Budva je utvrdjen izgled zgrade u kojoj se nalazi Kazino H., pulta -šanka kazina gdje se nalazio otudjeni novac, ladice stola u kojoj se nalazio otudjeni novac, vrata na koja je okrivljeni ušao i &nbsp;vrata na koja je okrivljeni izašao.<br>
&nbsp;<br>
Cijeneći provedene dokaze, kako pojedinačno tako i u uzajamnoj povezanosti sud je utvrdio činjenično stanje opisano u izreci presude. &nbsp;<br>
&nbsp;<br>
Sud je ovakvo činjenično stanje utvrdio na osnovu iskaza oštećenog D.D. koji je na detaljan način opisao čitav događaj i koji je naveo da je u kazino utrčao jedan momak koji je bio maskiran, i da je držao ispruženu ruku u kojoj je držao nešto što je bilo pokriveno bijelim peškirom i da je vidio da je u pitanju pištolj. Naveo je da ga je desnom rukom uhvatio oko vrata i povukao ka pultu, govoreći na sav glas" daj pare", i da ga je, nakon što je vidio da oklijeva, povukao jače i rekao " daj sve", i u jednog trenutku pištoljem ga je udario po glavi, i da je, kada mu je predao novac isti stavio u džep i izašao kroz vrata. Iskaz oštećenog D.je je potvrdio i svjedok Dj.M. koji je naveo da je kritične večeri sa drugom M.N. došao u kazino H. kada je odjednom uletio neki momak koji je bio maskiran i držao ispruženu ruku umotanu u peškir, ali da pištolj i cijev nije mogao da vidi, i da je razbojnik tražio novac dva puta, nakon čega je D. otišao iza pulta, jer ga je razbojnik gurnuo u tom pravcu i dao istom novac, nakon čega je razbojnik zrabio novac a zatim istrčao kroz druga vrata. Svjedok N.M. je potvrdio iskaz svjedoka Đ. da se kritične prilike nalazio u kazinu H. ali da obzirom da je bio zaokupljen igrom na aparatu, nije vidjeo napadača obzirom da je bio okrenut leđima, samo ga je Đ. u jednom momentu pitao „što ovo bi“. Da se kritične prilike na štetu DOO M.C.N., otuđen novac u iznosu od 2.100 eura utvrđuje se i na osnovu iskaza svjedoka M.D. koji je neposredno pred otuđenje prebrojao novac koji se nalazio u kazinu, i čiji iskaz je sud prihvatio. imajući u vidu naprijed navedeno sud je prihvatio iskaz oštećenog D.D., tim prije što se navedeni svjedok nije pridružio krivičnom gonjenju, niti postavio imovinsko pravni zahtjev, pa sud smatra da oštećeni nije procesno zainteresovan za ishod ovog postupka a na štetu okrivljenog. Međutim sud nije prihvatio navod iskaza oštećenog u dielu da ga je kritične prilike okrivljeni u ruci držao metalni predmet, obzirom da je neposredno nakon izvršenja djela u neposrednoj blizini kazina između ostalog pronađena sva garderoba i plastični pištolj okrivlenog, te budući i da je sam oštećeni rekao da je isti samo na trenutak ugledao i to kratko i da je bio umotan u peškir, te i da je zadobio udarac pištoljem u glavu, to sud smatra da je oštećeni u datoj situaciji, pri takvom ponašanju okrivljenog prema njemu, bio u takvom psihičkom stanju da je izveo zaključak da je pištolj metalni odnosno pravi, a tim prije što je i sam rekao da nije zadobio povredu od tog udarca, jer da je zadobio udarac metalnim pištoljem svakako bi zadobio povredu.<br>
Okrivljeni je negirao izvršenje krivičnog djela, navodeći da mu je isto namješteno od strane policije, međutim sud nije prihvatio odbranu okrivljenog, jer smatra da je ista data u cilju izbjegavanja krivice. Prednje iz razloga, što je odbrana okrivljenog u suprotnosti sa izvještajem o DNK vještačenju Forenzičkog centra Danilovgrad, a koji izvješta je sud prihvatio, i iz kojeg proizilazi da su na fantomci, crvenoj kapi-kačketu, bijeloj majici kratkih rukava, narandžastoj dukserici sa kapuljačom, farmericama utvrdjeni miješani DNK profili kod kojih se može izdvojiti glavna komponenta koja se u potpunosti podudara sa DNK profilom P.D., i da se može zaključiti da se na svim izuzetim uzorcima sa navedenih predmeta nalazi biološki materijal P.D., a takođe je i na plastičnom pištolju dobijen djelimični DNK profil koji se podudara sa DNK profilom P.D., a na patikama je utvrdjen miješani DNK profil koji potiče od minimum 3 osobe koji je zbog izraženih stohastičkih fenomena nepodoban za statističku interpretaciju, te da se P.D. ne može eliminisati kao lice koje je moglo doprinjeti ovom miješanom DNK profilu. Imajući u vidu prednje, za sud je neprihvatljiv navod odbrane okrivljenog da mu majka svake godine baci dio odjeće koju ne nosi, tim prije što su ktitične prilile u blizini samog kazina H. u B. pronađeni sve odevni predmeti koji pripadaju okrivljenom, u što ne može spadati i plastični pištolj, na kojem je takođe pronađen djelimični DNK profil koji se podudara sa DNK profilom P.D., te i fantomka i drugi odjevni predmeti na kojima su utvrdjeni miješani DNK profili kod kojih se može izdvojiti glavna komponenta koja se u potpunosti podudara sa DNK profilom P.D.. Dakle za sud je neprihvatljiva odbrana okrivljenog, da on kritične prilike nije učinio navedeno krivično djelo, upravo iz razoga što je neposredno nakon izvršenog krivičnog djela u neposrednoj blizini kazina pronađeni odjevni predmeti koji svi pripadaju okrivljenom, a između ostalog i fantomka sa prorezima za oči, a za koju se oštećeni D. izjasnio da je okrivljeni kritične prilike imao na licu, te i plastični pištolj na kojem je takođe pronađen djelimični DNK profil koji se podudara sa DNK profilom P. D., što dodatno kod suda stvara uvjerenje da fantomka i plastični pištolj ne predstavljaju garderobu, koju je navodno majka okrivljenog bacila obzirom da je ne nosi.&nbsp; Dakle za sud je nesporno da je okrivljeni kritične prilike učinio krivično djelo navedeno u izreci, tim prije što je na svoj garderobi i rekvizitima-plastipnom pištolju i fantomci pronađen DNK profil okrivljenog P.D..<br>
&nbsp;Dakle, imajući u vidu da je za krivično djelo razbojništvo potrebno je da neko u namjeri da prisvajanjem tužih pokretnih stvari za sebe pribavi protivpravnu imovinsku korist, prijetnjom da će napasti na život ili tijelo nekog lica pa kako je utvrđeno da je okrivljeni P. prijetnjom da će napasti na život oštećenog D.D. iz B., oduzeo novac u iznosu od 2, 100 eura, na štetu DOO " M.C. " N., na način što je sa maskom na glavi ušao u kazino " H. " koji posluje u okviru DOO " M.C. prišao oštećenom uperivši plastični pištolj umotan u bijeli peškir u istog, uhvatio ga rukom oko vrata govoreći: " Daj pare, daj sve ", a onda istog udario pištoljem u glavu, nakon čega mu je oštećeni predao novac, te trčećim korakom napustio lice mjesta, time je ostvario sve buitne elemente bića krivičnog djela stavljenog mu na teret. Sud smatra da je u konkretnom slučaju prijetnja učinjena plastičnim pištoljem koji je bio umotan u peškir, bila ozbiljna i ostvariva, tim prije što je okrivljeni držao pištolj uperen u oštećenog, te ga gurao ka pultu i u toku guranja ga udario pištoljem po glavi pri tom mu govoreći “ daj pare, daj sve“, što je prinudilo oštećenog da okrivljenom preda novac. Dakle u konkretnom slučaju novac je oduzet upotrebom prinude.<br>
Dakle, sud smatra da su se u radnjama okrivljenog ostvarila sva bitna obilježja bića krivičnog djela razbojništva iz člana 242. stav 1. KZ. Sud je tako našao da su okrivljeni djelovao umišljajno, jer je bio svjesni da navedenim postupanjem čini krivično djelo, a čije izvršenje je htjeo, tim prije što je za sebe pribavio protivpravnu imovinsku korist u iznosu od 2.100 eura, iako je znao da je ovakav osnov sticanja protivpravan, a to mu je i bila namjera. Obzirom na provedeni dokazni postupak, sud je izmijenio činjenični opis djela, na način kao u izreci.<br>
Odlučujući o vrsti i visini kazne koju treba izreći okrivljenom sud je imao u vidu da je za predmetno krivično djelo razbojništva u Zakoniku propisana kazna zatvora od dvije do deset godina. U konkretnom slučaju sud je okr. P. izrekao kaznu zatvora u trajanju od osam mjeseci. Sud je prilikom određivanja kazne okrivljenom primjenio odredbe čl.45 i 46 KZ, o ublažavanju, smatrajući da će se i ovom efektivnom kaznom ostvariti svrha kažnjavanja, a to znači da će ona dovoljno uticati na okrivljenog da u buduće ne čine ovakva i slična krivična djela,&nbsp; kao i na buduće učinioce krivičnih djela.<br>
Kao olakšavajuće okolnosti na strani okrivljenog sud je cijenio da se oštećeni D. niji pridružiio krivičnom gonjenju, dok je kao naročito olakšavajuću okolnost cijenio da je okrivljeni porodični čovjek, otac jednog mal. djeteta, koji obezbjeđuuje egzistenciju za svoju porodicu, dok je kao otežavajuću okolnost cijenio njegovu raniju osuđivanost.<br>
Iz navedenih razloga i na osnovu naprijed navedene krivičnopravne odredbe, te odredaba čl. 3, 5, 8, 13, 15, 32, 33, 36, 42, 45 i 46 KZ-a , te čl. 358. i 364. ZKP, donesena je odluka o krivici okrivljenog Paovića.&nbsp;<br>
Sud je obavezao okrivljenog da na ime sudskog paušala plati iznos od 55, 00 eura, u roku od 15 dana od dana pravosnažnosti presude, na žiro račun Osnovnog suda Kotor broj 832-16-52 i da dokaz o uplati dostavi sudu s pozivom na posl. br. K. 230/10/10.<br>
Sud je takođe okrivljenog obavezao da oštećenom DOO " M.c. " N. na ime imovinskopravnog zahtjeva uplati iznos od 2, 100 eura u roku od tri mjeseca od dana pravosnažnosti presude.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; OSNOVNI SUD U KOTORU<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp; Dana, 05. 04. 2011. godine<br>
&nbsp;<br>
Zapisničar&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Predsjednik vijeća-sudija<br>
Ana Marija Petković&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Momirka Marović<br>
&nbsp;<br>
PRAVNA POUKA: Protiv ove&nbsp; presude dozvoljena je žalba Višem sudu u Podgorici, u roku od 15 dana, od dana prijema, a preko ovog suda.<br>

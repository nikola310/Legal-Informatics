<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.01875in 1.0in 1.0833334in;}
.p1{text-align:justify;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>										K.br.369/12</span>
</p>
<p class="p2">
<!--Image link to '0.jpg' can be here-->
<span>  </span>
</p>
<p class="p1">
<span>                                                                                                                  										</span>
</p>
<p class="p2">
<span>U IME CRNE GORE</span>
</p>
<p class="p3"></p>
<p class="p1"></p>
<p class="p1">
<span>	OSNOVNI SUD U BIJELOM POLJU, prvostepeni krivični sud, sudija  pojedinac Dragan Mrdak, uz učešće namještenika suda Koviljke Lješnjak, zapisničara, u krivičnom predmetu protiv okrivljenih S. N.a i G. M.a, iz Bijelog Polja, zbog po jednog krivičnog djela davanje lažnog iskaza iz čl. 389. st.1. Krivičnog zakonika, postupajući po optužnom predlogu oštećenog kao tužioca N. H.a iz Bijelog Polja, nakon održanog usmenog, glavnog i javnog pretresa u prisustvu oštećenog kao tužioca N. H.a, okrivljenih S. N.a i G. M.a i njihovog branioca, advokata N. M.a, dana 25. 02. 2013.godine,  donio je i javno objavio:</span>
</p>
<p class="p1">
<span> </span>
</p>
<p class="p1"></p>
<p class="p2">
<span>P R E S U D U</span>
</p>
<p class="p1"></p>
<p class="p1"></p>
<p class="p1">
<span>	Okrivljeni:</span>
</p>
<p class="p1"></p>
<p class="p1">
<span>	 S. N., JMBG ... od oca R. i majke H., rođene B., rođen 24. 02. 1968 godine u Bijelom Polju, sa prebivalištem u mjestu Kanje, opština Bijelo Polje, oženjen, otac dvoje djece od kojih jedno maloljetno, pismen, sa završen srednjom saobraćajnom školom, srednjeg imovnog stanja, nezaposlen, neosuđivan.</span>
</p>
<p class="p1"></p>
<p class="p1">
<span>	G. M. JMBG ... od oca M. i majke M., rođene M., rođen 27.06.1956 godine, u Bijelom Polju, sa prebivalištem u mjestu rođenja Dobrinje bb, pismen sa završenom srednjom mašinskom školom, oženjen, otac troje punoljetne djece, nezaposlen, lošeg imovnog stanja, osuđivan i to: presudom Opštinskog suda Metković Okružni sud Split K.br.393/75, Kž.449/76 od 24.10.1976 godine, zbog krivičnog djela iz čl.306. st.3. u vezi st.1, čl. 258.st.1.KZ SFRJ, na jednu godinu zatvora uslovno za tri godine i novčanu kaznu od 9245,50 dinara i presudom Osnovnog suda u Bijelom Polju K.br.150/93 od 17. 06. 1993 godine, zbog krivičnog djela  iz čl.152.st.1. KZ CG, na četiri mjeseca zatvora uslovno za jednu godinu,   </span>
</p>
<p class="p1"></p>
<p class="p1">
<span>	- na osnovu čl. 373 st. 1. tač.2  Zakonika o krivičnom postupku,</span>
</p>
<p class="p1"></p>
<p class="p1"></p>
<p class="p2">
<span>OSLOBAĐAJU  SE OD OPTUŽBE</span>
</p>
<p class="p1"></p>
<p class="p1">
<span>	Kojom je predstavljeno da su:</span>
</p>
<p class="p1"></p>
<p class="p1">
<span>	-  U postupku istražnih radnji kod Osnovnog državnog tužilaštva u Bijelom Polju u predmetu Kt.br.22/12 protiv okrivljenog S. DŽ.a, dali lažne iskaze, da su bili prisutni kada je okrivljeni S. DŽ., napao podnosioca prijave N. H.a i da je isti tom prilikom, navodno izazivao na tuču S. DŽ.a i upućivao mu uvrede i prijetnje i ako oni nijesu bili prisutni događaju, niti se isti odvijao na način  kako su svjedočili na temelju kojih iskaza je ODT u Bijelom Polju, rješenjem Kt.br.22/12 od 25.05.2012 godine, odbacio krivičnu prijavu oštećenog,</span>
</p>
<p class="p1"></p>
<p class="p1">
<span>	- čime bi izvršili po jedno krivično djelo davanje lažnog iskaza iz čl.389. st.1. Krivičnog zakonika, </span>
</p>
<p class="p1"></p>
<p class="p1">
<span>	- jer nije dokazano da su optuženi izvršili krivična djela za koja su  optuženi.</span>
</p>
<p class="p1"></p>
<p class="p1">
<span>	Troškovi postupka padaju na teret Budžeta CG.</span>
</p>
<p class="p1">
<span> </span>
</p>
<p class="p1">
<span>	Oštećeni kao tužilac N. H.o se radi ostvarivanja imovinsko pravnog zahtjeva upućuje na parnični postupak.  </span>
</p>
<p class="p1"></p>
<p class="p1"></p>
<p class="p2">
<span>O b r a z l o ž e nj e</span>
</p>
<p class="p1"></p>
<p class="p1">
<span class="s1">	</span><span>Rješenjem ODT-a iz Bijelog Polja Kt.br.233/12 od 11.10.2012 godine, odbačena je krivična prijava N. H.a iz Bijelog Polja podnijeta protiv S. N.a i G. M.a iz Bijelog Polja, zbog po jednog  krivičnog djela davanje lažnog iskaza iz čl. 389. st.3.  Krivičnog zakonika</span>
</p>
<p class="p1"></p>
<p class="p1">
<span>	Shodno čl. 59 Zakonika o krivičnom postupku oštećeni kao tužilac N. H.o, je u ostavljenom roku dana 12.11.2012. godine, podnio ovom sudu optužni predlog oštećenog kao tužioca protiv okrivljenih S. N.a i G. M.a oba iz Bijelog Polja,  zbog po jednog krivičnog djela  davanje lažnog iskaza iz čl. 389. st.1. Krivičnog zakonika.</span>
</p>
<p class="p1"></p>
<p class="p1">
<span>	Glavni pretres je održan i zaključen dana 25. 02. 2013. godine u  prisustvu oštećenog kao tužioca N. H.a okrivljenih S. N.a i G. M.a, te njihovog  branioca advokata N. M.a.</span>
</p>
<p class="p1"></p>
<p class="p1">
<span>	U završnoj riječi oštećeni kao tužilac je ostao pri podnijetom optužnom predlogu i navodima iz svog iskaza. Smatra da iz  izvedenih dokaza proizilazi da su okrivljeni izvršili djela stavljena im na teret. Tražio je da ih sud oglasi krivim i osudi na kaznu po zakonu, kao i da ih obaveže da mu plate troškove postupka po AT-u. </span>
</p>
<p class="p1"></p>
<p class="p1">
<span>	Okrivljeni S. N. negirao je djelo i krivicu za isto a branio se da je kritičnog dana 23.09.2012 godine, bio očevidac dešavanja između N. H.a i S. DŽ.a u mjestu Kanje, kojom prilikom je vidio dio događaja kad su se njih dvojica međusobno pogurali. O ovom događaju je svjedočio pred sudom u predmetu gdje je okrivljeni bio S. DŽ., a tužilac N. H.o. Kritičnog dana u prodavnici S. DŽ.a je malo popio, pa ga je posle toga policija kontrolisala, isključila iz saobraćaja i odredila mu policijsko zadržavanje. To je bilo istog dana kada je posle događaja DŽ.a poveo do SUP-a da da izjavu i u povratku je alkotestiran i isključen iz saobraćaja. Kritičnog dana je ispred prodavnice S. DŽ.a u mjestu Kanje, sjedio za stolom sa G. M.om, sa njima za stolom nije bilo drugih lica, a u prodavnici su bili pokojni K. M.a i  M. Ć.o električar. DŽ. je radio u prodavnici, a njegova žena je služila piće za ova dva stola. Ovaj objekat je prodavnica, mada tu imaju dva stola za kojima često ljudi sjede da popiju piće. Kritičnog dana u SUP je poveo S. DŽ.a i tom prilikom od njega u SUP-u, nijesu uzimali izjavu, a u povratku zgrade SUP-a, na raskrsnici kod ''Volija'', kontrolisan je od strane  saobraćajne policije, alkotestiran, a potom zadržan u policiju. Ova kontrola saobraćaja bila je negdje oko deset sati uveče.</span>
</p>
<p class="p1"></p>
<p class="p1">
<span>	U završnoj riječi u potpunosti je usvojio završnu riječ svog branioca i tražio da ga sud oslobodi.</span>
</p>
<p class="p1"></p>
<p class="p1">
<span>	Okrivljeni G. M. negirao je djelo i krivicu za isto a branio se da je dana 23.09.2011 godine, bio u prodavnici koju u mjestu Kanje, drži S. DŽ.. U toj prodavnici imaju neka dva stola, gdje povremeno svrati da popije piće, pošto je to zadnja prodavnica na putu ka njegovoj kući u mjestu Dobrinje. U prodavnici je bio za stolom sa S. N.om. Bio je očevidac dešavanja između S. DŽ.a i N. H.a gdje su se njih dvojica po putu kao djeca počerupali. On i N. nijesu ustajali, koliko je to njima ozbiljno i važno djelovalo. O ovom događaju davao je izjavu kod tužioca. Oni su sjedjeli za stolom koji se nalazi u uglu, koji je nekako zatvoren, to je van prodajnog objekta i tu se u blizini parkiraju vozila. Osim njih dvojice, tu su bili S. DŽ. koji je radio u prodavnici, njegova žena Z.a, električar M. Ć.o i ne sjeća se da li je tu još neko bio. O tome da li još ima gostiju, nije vodio računa, niti mu je to nešto bilo važno, pa ne zna da li je u prodavnici bilo još mušterija ili gostiju. Sa njim je kritičnog događaja  za stolom ispred prodavnice bio S. N., koji je prisutan na glavnom pretresu kao okrivljeni a možda je prethodno pogrešno izgovorio njegovo ime, jer ima problema sa izgovorom pošto u gornjoj vilici ima protezu, a u donjoj nema zuba.</span>
</p>
<p class="p1"></p>
<p class="p1">
<span>	U završnoj riječi u potpunosti je usvojio završnu riječ svog branioca i tražio da ga sud oslobodi.</span>
</p>
<p class="p1"></p>
<p class="p1">
<span>	U završnoj riječi branilac okrivljenih  advokat M. N. je istakao: da smatra da su navodi iz optužnog predloga supsidijarnog tužioca u potpunosti opovrgnuti izvedenim dokazima, odnosno da su izvedenim dokazima potvrđene odbrane okrivljenih iz čega proizilazi da su navodi iz optužnog predloga u cjelosti neosnovani. Tražio je od suda da okrivljene oslobodi od optužbe kao i da im nadoknadi troškove postupka za angažovanog branioca po AT-u.</span>
</p>
<p class="p1"></p>
<p class="p1">
<span>	Radi utvrdjivanja odlučnih činjenica i donošenja pravilne i zakonite odluke sud je u dokaznom postupku izveo sledeće dokaze: saslušao u svojstvu svjedoka: supsidijarnog tužoca N. H.a i svjedoka S. DŽ.a, izvršio uvid u spise predmeta ODT-a Kt.br.233/12, izvršio uvid u spise predmeta Osnovnog suda u Bijelom Polju K. br.417/12 i to u zapisnike sa glavnih pretresa od 31.10.2011 godine; 11.11.2011 godine; 23.11.2011 godine; 01.12.2011 godine; 12.12.2011 godine; i u presudu K.br. 417/11 od 12.12.2011 godine, izvršio uvid u spise predmeta Osnovnog suda u Bijelom Polju K.br.254/12 i to u u spise predmeta ODT-a Kt.br.22/12  zapisnike sa glavnih pretresa od 22. 10.2012. godine; i od 12.11..2012. godine; u presudu K.br.254/12 12.11.2012. godine; izvršio uvid u presudu Višeg suda u Bijelom Polju Kž.br.897/12 od 21.12.2012 godine; izvršio uvid u izvod iz KE za okrivljenog G. M.a, uvid u izvod iz KE za okrivljenog S. N.a i izvršio uvid u izvod iz KE za S. N.a. Predloga za izvođenje drugih dokaza nije bilo.  </span>
</p>
<p class="p1">
<span>	 </span>
</p>
<p class="p1">
<span>	Cijeneći odbrane okrivljenih, i dokaze pojedinačno i u medjusobnoj vezi, a na osnovu čl. 370 Zakonika o krivičnom postupku, sud je utvrdio činjenično stanje, i na osnovu istog zaključio da nije dokazano da su okrivljeni izvršili po jedno krivično djelo davanje lažnog iskaza iz čl. 389. st.1. KZ-a, stavljeno im na teret optužnim predlogom oštećenog kao tužioca. </span>
</p>
<p class="p1"></p>
<p class="p1">
<span>	Supsidijarni tužilac je optužnim predlogom od 12.11.2012 godine, kao i u svom iskazu, tvrdio da su naprijed naznačeni iskazi S. N.a i G. M.a lažni jer oni nijesu prisustvovali događaju između njega i S.a od 23.09.2011 godine, a taj događaj nije se odvijao na način kako su oni u ovim iskazima naveli. </span>
</p>
<p class="p1"></p>
<p class="p1">
<span>	  Odbrane okrivljenih  ''u kojima su oni negirali djelo i krivicu i istakli da su dana 23.09.2011 godine, bili prisutni u mjestu Kanje, u prodavnici  koju u svojoj kući drži S. DŽ. i da su bili očevidci dešavanja između S. N.a i N. H.a'' sud je prihvatio iz sledećih razloga:   </span>
</p>
<p class="p1"></p>
<p class="p1">
<span>	U čl.389. st.1. Krivičnog zakonika, propisano je ''svjedok,vještak, prevodilac ili tumač, koji da lažni iskaz pred sudom, u disciplinskom, prekršajnom ili u upravnom postupku, ili u drugom zakonu propisanom postupku - kazniće se zatvorom do tri godine''.</span>
</p>
<p class="p1"></p>
<p class="p1">
<span>	Dakle za postojanje ovog krivičnog djela, neophodno je da svjedok da lažan iskaz pred sudom u disciplinskom, prekršajnom ili u upravnom, ili u drugom zakonom propisanom postupku.</span>
</p>
<p class="p1"></p>
<p class="p1">
<span>	Naime iz iskaza svjedoka S. DŽ.a proizilazi da je dana 23.09.2011 godine, bio u prodavnici koju drži u svojoj kući, kada je naišao N. H.o. Tom prilikom dok je H.o prolazio između njega i H.a bilo je neke priče, a potom i guranja. Kada je H.o naišao, on je sjedio sa Ć.om M.em i pokojnim K. M.om za jednim stolom, dok su u jednom ćošku za stolom sjedjeli G. M. i S. N.. Dok je trajao kritični događaj između njega i N.a, tu su cijelo vrijeme bili prisutni G. i S., koji nijesu ustajali od stola. G. i S. N. su sjedjeli u jednom ćošku ispred prodavnice, koliko se sjeća G. je pio sok a N. pivo. To je bilo negdje oko 13 časova. Njega su iz policije zvali negdje oko šest sedam sati popodne a možda i kasnije, pa ga je potom N., svojim autom negdje oko devet sati uveče, doveo do zgrade policije i on je dao izjavu. N.ovim vozilom, vraćali su se ka Kanjama i tom prilikom ih je saobraćajna policija zaustavila na raskrsnici ka Rasovu, pored ''Volija''. N. je alkotestiran, potom isključen iz saobraćaja i priveden na otrežnjenje. U postupku koji je vođen kod sudije Violete Raičević, htio je da predloži da se u svojstvu svjedoka saslušaju G. M. i S. N., to mu sudija nije dozvolila, obrazlažući ''da mu nijesu potrebni, jer ima svjedoka M.a''. Predlagao je da se u svojstvu svjedoka sasluša i vozač, čijeg se imena sad ne sjeća, a koji je kritičnog događaja prebacio N.a sa lica mjesta. Iskaz ovog svjedoka, sud je u potpunosti prihvatio, kao jasan, logičan i uvjerljiv, nesračunat na otežavanje ili pak olakšavanje krivično pravnog položaja okrivljenih, potvrđen navodima iz odbrana okrivljenih, te sadržinom pisanih dokaza.</span>
</p>
<p class="p1"></p>
<p class="p1">
<span>	Iz iskaza supsidijarnog tužioca N. H.a, saslušanog u svojstvu svjedoka proizilazi da okrivljeni S. i G. nijesu prisustvovali kritičnom događaju između njega i S. DŽ.a od 23.09.2011 godine, koji se desio u mjestu Kanje ispred prodavnice S. DŽ.a. U suprotno bi i njih postavio za svjedoke kao i ostale.</span>
</p>
<p class="p1"></p>
<p class="p1">
<span>	U spisima predmeta ODT-a iz Bijelog Polja KT.br. 22/12 koji spisi se nalaze u okviru spisa predmeta ovog suda K.br.254/12 postoji zapisnik o saslušanju - oštećenog G. M.a KT.br.22/2012 od 04.04.2012 godine. U ovom zapisniku G. M. je svjedočio: ''dana 23.09.2011 godine, nalazio sam se u mjestu Kanje, sjedio sam za stolom ispred prodavnice koju u svojoj kući drži S. DŽ., koji je sjedio za susjednim stolom zajedno sa M. D.om  i licem po prezimenu K.. U jednom momentu čuo sam  DŽ.a kako se obraća nekom riječima: ''šta je to komšija, ni merhaba, ni dobar dan''. Ove njegove riječi skrenule su mi panju i  okrenuo sam se da vidim kome su upućene. Primijetio sam N. H.a koji je na ove DŽ.ove riječi odgovorio: ''ti si za mene mrtav''. H.o se u tom momentu nalazio na lijevoj strani ulice, gledano ka Mioču, na nekih 10 - 12 m, od mjesta gdje sam se ja nalazio. Nakon što je H.o ponovio ove riječi došlo je do psovanja između H.a i DŽ.a, H.o je rekao DŽ.u ''dođi da ti jebem mater'', našta je DŽ. ustao i krenuo prema H.u, koji je u tom momentu skinuo jaknu. Ovo H.ovo ponašanje je sam shvatio kao izazivanje. Između njih dvojice došlo je do čupanja, koje je meni više ličilo na guranje, nego na tuču. Ističem da tom prilikom DŽ. nije pesnicama udarao H.a. Inače cijeli događaj nije trajao više od pola minuta, jer je M. D. ubrzo došao do njih dvojice i razdvojio ih. Nakon ovoga H.o je uzeo jaknu i nastavio da ide dalje putem. Dodajem i to da kod H.a nakon ovog događaja nijesam primijetio nikakve povrede. Meni ovaj događaj nije izgledao kao nešto ozbiljno, u suprotnom bi i sam ustao da ih razvadim, za čim u konkretnom slučaju nije bilo potrebe. Kritičnom prilikom H.o nije spominjao ništa u vezi poreza, niti je svraćao u prodavnicu''.</span>
</p>
<p class="p1"></p>
<p class="p1">
<span>	U spisima predmeta ODT-a iz Bijelog Polja KT.br. 22/12  koji spisi se nalaze u okviru spisa predmeta ovog suda K.br.254/12 postoji zapisnik o saslušanju svjedoka S. N.a KT.br.22/2012 od 04.04.2012 godine. U ovom zapisniku S. N. je svjedočio:  ''kritičnog dana nalazio sam se ispred prodavnice koju u svojoj kući drži S. DŽ.. Sjedio sam za stolom sa G. M.om, dok su za drugim stolom sjedjeli DŽ., M. D. zvani Ć.o i K. M.a. U jednom momentu primijetio sam da putem prolazi N. H.o, koji tom prilikom nije svraćao u prodavnicu a u trenutku kada je prošao prodavnicu na nekih pet metara DŽ. mu se obratio riječima ''šta je komšija, nećeš ni merhaba''. H.o mu je na to odgovorio ''ti si za mene rahmet - mrtav''. DŽ. je tada rekao ''ponovi to'', a H.o je na to skinuo jaknu, opsovao DŽ.a, u tom momentu DŽ. mu je već bio prišao i odgurnuo ga, međutim H.o je nakon toga ostao u stojećem položaju. Ističem da DŽ. pesnicama nije udarao H.a. Ubrzo je ustao M. koji je krenuo za DŽ.om i razdvojio ih. Nakon ovoga H.o je nastavio da ide putem, isti nije imao povrede po glavi, a DŽ. se vratio za sto ispred prodavnice. Kasnije tog dana oko 17,00 časova, primijetio sam H.a koji je prolazio pored ove prodavnice, tj. kamionom je prolazio pored iste''.</span>
</p>
<p class="p1"></p>
<p class="p1">
<span>	Iz spisa ovog suda K.br.254/12  proizilazi da je pravnosnažnom i izvršnom presudom K.br.254/12 od 12.11.2012 godine, okrivljeni S. DŽ. na osnovu čl. 370. st.1. tač.2. Zkp-a, oslobođen od optužbe za krivično djelo napad na službeno lice u vršenju službene dužnosti iz čl. 376. st.2. u vezi st. 1. Krivičnog zakonika, stavljeno mu na teret optužnim predlogom oštećenog kao tužioca N. H.a. U  činjeničnom opisu dispozitiva optužnog predloga supsidijarnog tužioca je bilo predstavljeno da je okrivljeni S. DŽ.: ''dana  23.09.2011 godine, oko 14,30 časova, u mjestu Kanje opština Bijelo Polje, napao službeno lice oštećenog N. H.a, zaposlenog na poslovima namještenika za naplatu javnih prihoda u opštini Bijelo Polje u vršenju službene dužnosti naplate  poreza na nepokretnost, na način što mu se kada je oštećeni saopštio razlog dolaska sadržan u  činjenici da treba da izvrši naplatu poreza, obratio riječima ''  šta se šećeš ti špijune ovuda po Kanjama, ti si državni neprijatelj br.1 i ti kao takav radiš za državu, jebem mater tebi i onom ko te postavi i Mila i sve vas nabijem na k...c, ako ja budem živ ti ovaj posao nećeš raditi'', nakon čega je fizički nasrnuo na oštećenog i više puta ga izudarao po glavi i tijelu stisnutim pesnicama i nogama obuvenim u cipele i nanio mu lake tjelesne povrede''.</span>
</p>
<p class="p1"></p>
<p class="p1">
<span>	Nesporno je da je u postupku istražnih radnji ODT-a iz Bijelog Polja Kt.br.22/12 sada okrivljeni G. M. dao iskaz u svojstvu oštećenog pred zamjenicom ODT-a na zapisnik od 04.04.2012 godine. Takođe je nesporno da je u istom postupku istražnih radnji ODT-a iz Bijelog Polja Kt.br. 22/12 sada okrivljeni S. N. dao iskaz u svojstvu svjedoka na zapisnik od 04.04.2012 godine. Postupak u predmetu ODT-a iz Bijelog Polja Kt.br.22/12 je okončan donošenjem rješenja Kt.br.22/12 od 25.05.2012 godine, kojim je odbačena krivična prijava N. H.a, podnijeta protiv S. DŽ.a, zbog krivičnog djela napad na službeno lice u vršenju službene dužnosti iz čl.376. st.2. u vezi st.1. KZ, jer u radnjama osumnjičenog nema elemenata bića, prijavljenog krivičnog djela, niti drugog krivičnog djela za koje se goni po službenoj dužnosti.</span>
</p>
<p class="p1">
<span>	</span>
</p>
<p class="p1">
<span>	Nakon prijema ovog rješenja i obavještenja tužioca od 25.05.2012 godine, oštećeni N. H.o, je u smislu čl.59. st.3. Zkp-a, preduzeo gonjenje, protiv S. DŽ.a podnošenjem Osnovnom sudu u Bijelom Polju, optužnog predloga oštećenog kao tužioca dana 16.07.2012 godine, po kom optužnom predlogu su formirani spisi K.br.254/12.</span>
</p>
<p class="p1"></p>
<p class="p1">
<span>	U predmetu ovog suda K.br.254/12 sada okrivljeni G. M., saslušan je u svojstvu svjedoka na zapisnik sa glavnog pretresa od 22.10.2012 godine, kojom prilikom je u potpunosti ostao pri svom iskazu iz istražnog postupka sa zapisnika Kt.br.22/12 od 04.04.2012 godine. Sada okrivljeni S. N. takođe je saslušan u svojstvu svjedoka na zapisnik sa glavnog pretresa od  od 12. 11. 2012 godine, kojom prilikom je u potpunosti ostao pri svom iskazu iz istražnog postupka sa zapisnika Kt.br.22/12 od 04.04.2012 godine.</span>
</p>
<p class="p1"></p>
<p class="p1">
<span>	U predmetu ovog suda K.br.254/12 sudska odluka - Presuda K.br.254/12  od 12.11.2012 godine, zasnovana je između ostalih dokaza i na iskazima svjedoka G. M.a i S. N.a. Sud je prihvatio da su oni bili očevidci dešavanja između S. DŽ.a i N. H.a u mjestu Kanje dana 23.09.2011 godine. Njihovim iskazima, sud je poklonio punu vjeru osim navoda iz njihovih iskaza ''DŽ. nije udarao pesnicama H.a, kod H.a nije bilo povreda na glavi''.</span>
</p>
<p class="p1"></p>
<p class="p1">
<span>	Iz naprijed istačenog proizilazi zaključak da su okrivljeni G. M. i S. N. bili dana 23.09.2011 godine, u mjestu Kanje, opština Bijelo Polje i to u prodavnici koju u tom mjestu drži S. DŽ. i da su bili očevidci dešavanja između N. H.a i S. DŽ.a, kao što su to tvrdili kako u postupku istražnih radnji kod ODT-a u Bijelom Polju Kt. br. 22/12 kada su davali iskaze u svojstvu oštećenog odnosno svjedoka tako i u predmetu ovog suda K.br.254/12 kada su na glavnom pretresu od 22.10.2012 godine, G. M. odnosno 12.11.2012 godine, S. N., saslušani u svojstvu svjedoka.</span>
</p>
<p class="p1"></p>
<p class="p1">
<span>	Okolnost da sada okrivljeni G. M. i S. N. u predmetu ovog suda K.br.417/11 nijesu saslušavani u svojstvu svjedoka i da u tom postupku niko od stranaka nije predložio njihovo saslušanje, po ocjeni suda ne znači da G. i S. nijesu bili očevidci kritičnog događaja od 23.09.2011 godine, između privatnog tužioca iz tog predmeta N. H.a i okrivljenog S. DŽ.a. Ovo posebno kad se ima u vidu odbrana okrivljenog S. DŽ.a iz tog predmeta u kojoj je on negirao djelo i krivicu i istakao da se kritičnog dana i događaja od 23.09.2011 godine, uopšte nije sretao sa privatnim tužiocem N. H.om u mjestu Kanje. Po ocjeni suda slijedeći takvu svoju odbranu okrivljenom S.u u tom predmetu nije bilo u interesu da predloži saslušanje svjedoka očevidaca događaja G. M.a i S. N.a.</span>
</p>
<p class="p1"></p>
<p class="p1">
<span>	Supsidijarni tužilac je predstavio da je na temelju iskaza koje su tada svjedoci a sada okrivljeni S. N. i G. M. dali u predmetu ODT-a iz Bijelog Polja Kt. br. 22/12, ODT iz Bijelog Polja, Rješenjem Kt.br.22/12 od 25.05.2012 godine, odbacio krivičnu prijavu oštećenog. Iz čega proizilazi da su lažni iskazi S.a i G.a, doveli u zabludu ODT iz Bijelog Polja, što je za posledicu imalo donošenje nepravilne odluke (Rješenja ODT-a iz Bijelog Polja Kt.br.22/12 od 25.05.2012 godine). Međutim, ovakvo rezonovanje i postupanje ODT-a iz Bijelog Polja, dobilo je svoju punu potvrdu u sudskom postupku gdje je u predmetu Osnovnog suda u Bijelom Polju K.br. 254/12 donijeta oslobađajuća presuda K.br.254/12 od 12.11.2012 godine, nakon što je oštećeni kao tužilac u smislu čl. 59. st.3 Zkp-a, preduzeo gonjenje iz prednjeg se nameće jedini logičan zaključak da iskazi tada svjedoka S. N.a i G. M.a dati u postupku istražnih radnji ODT-a iz Bijelog Polja Kt. br.22/12 nijesu lažni niti su za posledicu imali donošenje nepravilne odluke.</span>
</p>
<p class="p1"></p>
<p class="p1">
<span>	Da su okrivljeni S. N. i G. M. bili očevidci događaja, koji se desio dana 23.09.2011 godine, u mjestu Kanje, Opština Bijelo Polje, između N. H.a i S. DŽ.a prihvatili su: kako ODT iz Bijelog Polja, donoseći Rješenje Kt.br.22/12 od 25.05.2012 godine; tako Osnovni sud u Bijelom Polju donoseći Presudu K.br.254/12 od 12.11.2012 godine; kao i Viši sud u Bijelom Polju, donoseći Presudu Kž.br.897/12 od 21.12.2012 godine.</span>
</p>
<p class="p1"></p>
<p class="p1">
<span>	U pogledu izvoda iz KE za S. N.a, br.03-245-/12-14159 od 18.12.2012 godine, sud je utvrdio da se radi o očiglednoj grešci UP PJ Bijelo Polje, jer su podaci iz kaznene evidencije traženi za S. N.a, pa iz tih razloga, sud nije cijenio ovaj pisani dokaz.</span>
</p>
<p class="p1"></p>
<p class="p1">
<span>	Sa navedenih razloga sud je imajući u vidu načelo ''in dubio pro reo'' po kojem činjenice koje idu na teret okrivljenom moraju biti na nesumljiv način dokazane, u slučaju sumnje odlučio u korist okrivljenih i iste usled nedostatka dokaza oslobodio od optužbe za po jedno krivično djelo  davanje lažnog iskaza iz čl. 389. st.1. Krivičnog zakonika stavljeno im na teret optužnim predlogom oštećenog kao tužioca.</span>
</p>
<p class="p1"></p>
<p class="p1">
<span>	Troškovi postupka u smislu čl. 230 Zkp-a, padaju na teret Budžeta CG, pošto se u konkretnom slučaju radi o supsidijarnom tužiocu, koji je stupio na mjesto Državnog tužioca.</span>
</p>
<p class="p1"></p>
<p class="p1">
<span>	Oštećeni je  u smislu čl.239 Zkp-a, radi ostvarivanja imovinsko pravnog zahtjeva upućen na parnični postupak.</span>
</p>
<p class="p1"></p>
<p class="p1">
<span>	Sa iznijetog je odlučeno kao u izreci presude, a shodno čl. 373 st. 1. tač.2.    Zakonika o krivičnom postupku.                                                        </span>
</p>
<p class="p1"></p>
<p class="p1"></p>
<p class="p2">
<span>OSNOVNI SUD U BIJELOM POLJU</span>
</p>
<p class="p2">
<span>Dana,  25.02.2013. godine</span>
</p>
<p class="p1"></p>
<p class="p1">
<span>ZAPISNIČAR,			 		                        S U D I J A , </span>
</p>
<p class="p1">
<span>Koviljka Lješnjak s.r.					         Dragan Mrdak s.r.</span>
</p>
<p class="p1"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{text-decoration:underline;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{margin-bottom:0.083333336in;text-align:center;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-align:center;hyphenate:auto;keep-with-next.within-page:always;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
.p8{text-indent:0.49166667in;text-align:justify;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Arial;font-size:12pt;}
</style>
<meta content="ivan.adamovic" name="author">
</head>
<body class="b1 b2">
<p class="p1">
<span>				</span><span class="s1">K. br. 	84/12</span>
</p>
<p class="p2">
<!--Image link to '0.jpg' can be here-->
</p>
<p class="p2"></p>
<p class="p2">
<span>									</span>
</p>
<p class="p3">
<span>U IME CRNE GORE</span>
</p>
<p class="p3"></p>
<p class="p4">
<span>OSNOVNI SUD U BIJELOM POLJU, po sudiji pojedincu Ivanu Adamoviću, uz učešće namještenika suda Draginje B., kao zapisničara, u krivičnom predmetu protiv okrivljenog B.V.a iz Mojkovca naselje R.a bb, zbog krivičnog djela falsifikovanje isprave iz čl. 412 st. 1 Krivičnog zakonika, po optužnom predlogu Osnovnog državnog tužilaštva u Bijelom Polju, KT. br. 373/11 od 23. 02. 2012. godine,  nakon održanog glavnog i javnog pretresa, u prisustvu zamjenika ODT-a u Bijelom Polju Ljubice Jelić i okrivljenog B.V.a, dana 10. 09. 2012. godine, donio je i objavio, </span>
</p>
<p class="p4"></p>
<p class="p5"></p>
<p class="p5"></p>
<p class="p6">
<span>P R E S U D U</span>
</p>
<p class="p5"></p>
<p class="p5"></p>
<p class="p5">
<span>	Okrivljeni B.V., od oca S. i majke D., rodjene P., rođen .... godine u Mojkovcu, sa prebivalištem u istom mjestu naselje R.a bb, državljanin Crne Gore, neoženjen, sa završenom srednjom školom, lošeg imovnog stanja, osuđivan.</span>
</p>
<p class="p5"></p>
<p class="p5"></p>
<p class="p6">
<span>K R I V     J E</span>
</p>
<p class="p7"></p>
<p class="p5"></p>
<p class="p5">
<span>	 Zato što je:</span>
</p>
<p class="p5"></p>
<p class="p5">
<span>	-Neutvrđenog dana u novembru mjesecu 2008 godine u Bijelom Polju, u namjeri da se upotrijebi kao prava, izdao lažnu mjenicu serije AA0500883 u ime B.R.a, bez njegovog ovlašćenja sa njegovim podacima, u rubrici "Potpis lica koje je izdalo mjenicu" i pod brojem "1" na poleđini mjenice, pa je takvu lažnu mjenicu, dana 12. 11. 2008 godine, upotrijebio kao pravu, tako što je uz zahtjev za kredit na ime B.Z.predao u M."A." u Bijelom Polju i po osnovu tog kredita podigao novac u iznosu od 2.000,00€, </span>
</p>
<p class="p5"></p>
<p class="p5">
<span>	-čime je izvršio krivično djelo posebni slučajevi falsifikovanja isprave iz čl. 413 st. 1 tač. 3, u vezi sa čl. 412 st. 2 u vezi st. 1 Krivičnog zakonika.</span>
</p>
<p class="p4"></p>
<p class="p5">
<span>	-pa ga sud primjenom citiranog zakonskog propisa, te čl. 2, 4, 5, 13, 15, 32, 36, 42, 45 i 46 Krivičnog zakonika i čl. 226, 229 i 374 Zakonika o krivičnom postupku,</span>
</p>
<p class="p5"></p>
<p class="p5"></p>
<p class="p2">
<span>O S U Đ U J E</span>
</p>
<p class="p2"></p>
<p class="p5"></p>
<p class="p8">
<span>Na  kaznu zatvora od 45 (četrdesetpet) dana.  </span>
</p>
<p class="p8"></p>
<p class="p8">
<span>Okrivljeni se obavezuje da plati ovom sudu na ime paušala iznos od 30,00€, kao i na ime ostalih troškova krivičnog postupka iznos od 187,00€, koje iznose će uplatiti na račun Depozita novčanih kazni, troškova postupka i paušala CG, broj: 832-151-35, u roku od 15 dana po pravosnažnosti presude pod prijetnjom prinudnog izvršenja, s tim što je dokaze o uplati istih dužan dostaviti krivičnoj pisarnici ovog suda.</span>
</p>
<p class="p5"></p>
<p class="p5">
<span>	Imovinsko pravnog zahtjeva nije bilo. </span>
</p>
<p class="p5"></p>
<p class="p5"></p>
<p class="p6">
<span>O b r a z l o ž e nj e</span>
</p>
<p class="p5"></p>
<p class="p5"></p>
<p class="p5">
<span>	Optužnim predlogom Osnovnog državnog tužilaštva u Bijelom Polju, Kt. br. 373/11 od 23. 02. 2012 godine, optuženom B.V.u iz Mojkovca,  stavljeno je na teret izvršenje krivičnog djela falsifikovanja isprave iz čl. 412 st. 1 Krivičnog zakonika, s tim što je zamjenik ODT-a prije davanja završne riječi izmijenila činjenični opis optuženje i pravnu kvalifikaciju pa je u  tom smislu sadržano u izreci presude. </span>
</p>
<p class="p5"></p>
<p class="p5">
<span>	Glavni pretres je zaključen u prisustvu zamjenika ODT-a u Bijelom Polju Ljubice Jelić i okrivljenog B.V.a.   </span>
</p>
<p class="p5"></p>
<p class="p5">
<span>	Zamjenik ODT-a u B.Polju Ljubica Jelić  u završnoj riječi izjavila je da ostaje pri izmijenjenoj optužbi, predlažući sudu da okrivljenog oglasi krivim i osudi na kaznu po zakonu.  </span>
</p>
<p class="p5"></p>
<p class="p5">
<span>	Okrivljeni B.V. u svojoj odbrani tokom istražnog postupka u bitnom je naveo, da on nije unosio podatke u dokumentaciju za žiranta B.R.a, a takođe nije mu poznato ni ko je ove podatke unio. </span>
</p>
<p class="p5"></p>
<p class="p5">
<span>	 U svojoj odbrani na glavnom pretresu okrivljeni B., negirao je izvršenje krivičnog djela koje mu je stavljeno na teret, kao i svoju krivicu a u svojoj odbrani u bitnom je naveo da mu je B.R.o stric, koga je on pitao da mu bude žirant za kredit koji je imao namjeru da podigne kod A. B.. Navodi i da je žirantu kazao da će podići kredit na ime B. J., na iznos od 1.200,00 €, te da je B.R.o pristao da mu bude žirant pa je administrativnu zabranu i izjavu žiranta, ovjerio u Fondu PIO. Okrivljeni dalje navodi da je zatim administrativnu zabranu i izjavu predao službeniku A. B. K.G.. Nakon što je formulare predao službeniku K.a isti ga je obavijestio da ne može podići kredit u tom iznosu a da žirant bude samo B.R.o s obzirom da B.R.o ima malu penziju. K. mu je tada predložio da podigne kredit na drugo ime pa je on pitao svoju sestru B. Z. da bude nosilac kredita u iznosu od 2.000,00 € a za žiranta je našao R.M.a. Dalje je naveo da je zahtjev za dobijanje kredita najvjerovatnije on ispunio i predao zajedno sa formularima za žiranta R.M.a. Tvrdio je da je jedini žirant za kredit na ime B.Z.u iznosu od 2.000,00 € bio R.M. a kazao je još da mu nije poznato na koji način se pojavljuje B.R.o kao žirant u predmetnom kreditu. Takođe je naveo da on nije potpisivao B.R.a i R.M.a u mjenici priloženoj za dobijanje predmetnog kredita. </span>
</p>
<p class="p5">
<span>	U završnoj riječi okrivljeni je ostavio sudu utvrđivanje njegove krivice, s tim što je molio sud ako je nađe, da ga što blaže kazni. </span>
</p>
<p class="p5"></p>
<p class="p5">
<span>	Radi utvrđivanja odlučnih činjenica i krivice okrivljenog sud je, u dokaznom postupku na glavnom pretresu, izveo dokaze: saslušao svjedoke R.M.a, B. Z., B.R.a, pročitao nalaz i mišljenje vještaka grafološke struke N.V.od 20.07.2012. godine, pročitao kreditnu dokumentaciju M. A. na ime nosioca kredita B.Z.i to administrativnu zabranu i izjavu žiranta na ime B.R.a, pročitao dopis Fonda PIO br. 01-151, pročitao izvod iz djelovodnika Fonda PIO te izvršio uvid u izvod iz KE na ime okrivljenog.  Drugih predloga za izvođenje dokaza nije bilo.</span>
</p>
<p class="p9">
<span>	 </span>
</p>
<p class="p5">
<span>	Nakon savjesne ocjene svih provedenih dokaza, pojedinačno i u njihovoj međusobnoj vezi, sud je na nesumnjiv način utvrdio da je okrivljeni  izvršio krivično djelo posebni slučajevi falsifikovanja isprave iz čl. 413 st. 1 tač. 3, u vezi sa čl. 412 st. 2 u vezi st. 1 Krivičnog zakonika i istog je oglasio krivim iz sledećih razloga.</span>
</p>
<p class="p9">
<span> </span>
</p>
<p class="p5">
<span> 	Sud je cijenio iskaz svjedokinje B. Z., iz čijeg iskaza datog tokom istražnog postupka proizilazi da je nju B.V. sredinom novembra mjeseca 2008. godine, zamolio da na njeno ime podigne kredit kod "A.B." u iznosu od 2.000,00 €, na šta je ona pristala, s tim što je V. bio u obavezi da obezbijedi žirante. Navela je da ne zna ko su bili žiranti za ovaj kredit već da je samo V. obavijestio, da određenog dana pođe u B.u kako bi podigla novac. </span>
</p>
<p class="p5">
<span>	U svom iskazu na glavnom pretresu ponovila je iskaz dat u istrazi, pojašnjavajući da se njena majka zove D.a B. i da joj nije jasno na koji način je u zahtjevu za dobijanje kredita navedeno B. (J.a) Z.a. Dodala je da je u Filijalu "A. B." u Mojkovcu došla kada joj je V. kazao da ode radi podizanja čeka kako bi podgila novac. Navela je i da nije potpisivala ugovor sa B. niti da je podnosila zahtjev za podizanje kredita, navodeći i da potpis u predmetnoj dokumentaciji nije njen. Navela je i da ona nije tražila od žiranata da se potpišu na mjenici, dodajući da na mjenici, ugovoru i zahtjevu za dobijanje kredita nije njen svojeručni potpis. </span>
</p>
<p class="p5">
<span>	Analizirajući iskaz ove svjedokinje sud prihvata navode u dijelu da je nju zamolio B.V. da podigne kredit za njega a na njeno ime, kao i navode da je preuzela ček od "A. B." kako bi kasnije podigla novac. Međutim navode ove svjedokinje u dijelu da ona nije potpisala predmetni ugovor sud ne prihvata obzirom da se vještak grafološke struke u svom mišljenju određeno izjašnjava da je potpis ove svjedokinje na Ugovoru u rubrici zajmoprimac kao i na prednjoj strani mjenice serije AA0500883, ispod teksta priznajem za svoje, značajno sličan sa potpisom ove svjedokinje sadržanom u zapisniku o saslušanju svjedoka Kri. br. 295/11. </span>
</p>
<p class="p5"></p>
<p class="p5">
<span>	Sud je cijenio iskaz svjedoka R.M.a koji u svom iskazu u bitnom navodi, da ga je tokom 2008. godine B.V. zamolio da mu bude žirant koji mu je kako navodi tom prilikom kazao i da će podići kredit kod "A. B." u iznosu od 2.000,00 €, na šta je on pristao. Naveo je i da se ne sjeća da li je V. kazao eventualno da će kredit podići na ime svoje sestre, s tim što je on mislio da će kredit podići na svoje ime. U obrascima za kredit kako je naveo nije bilo navedeno ko je nosilac kredita niti iznos kredita. Iskaz ovog svjedoka sud je u potpunosti prihvatio kao objektivan.</span>
</p>
<p class="p5"></p>
<p class="p5">
<span>	Sud je cijenio iskaz svjedoka B.R.a  koji u svom iskazu u bitnom navodi, da ga je okrivljeni B.V. tokom 2008. godine, pitao da mu bude žirant za kredit koji je on namjeravao da podigne kod "A. B." na ime B. J. u iznosu od 800,00 €. On svjedok B.R.o je dokumentaciju zajedno sa B.V.om odnio u prostorije Fonda PIO gdje je dokumentacija ovjerena a ovaj svjedok nije ništa upisivao u dokumentaciju jer je kako navodi vjerovao B.V.u. Dalje je naveo da mu je B.V. kasnije kazao da kredit B. J.i nije odobren. Dalje navodi da je kasnije od službenika "A. B." telefonom upoznat kako je on svjedok, navodno žirant na iznos od 2.000,00 € B. Z.i. Negirao je da je on bio žirant B. Z.i navodeći da ga B.V. nije pitao da bude žirant njoj. Dalje je naveo da na formularu izjava žiranta koji mu je sud prezentirao na mjestu svojeručni potpis, nije njegov potpis. Iskaz ovog svjedoka sud je prihvatio, obzirom da je potvrđen i nalazom i mišljenjem vještaka grafološke struke. </span>
</p>
<p class="p5"></p>
<p class="p5">
<span>	Iz Ugovora o zajmu zaključenog izmedju "A. B." i B.Z. od 12.11.2008 godine, sud je utvrdio da se zajmodavac "A. B.a" obavezala da zajmoprimcu B. Z.i  preda iznos od 2.000,00 € po zaključenju ugovora u svrhu kupovine krave i adaptacije štale a zajmoprimac se obavezuje da će zajam vratiti u roku od 30 mjeseca. U čl. 11 pomenutog Ugovora navedeno je da je zajmoprimac obavezan zajmodavcu predati instrumente obezbjedjenja naplate zajma i to administrativnu zabranu sa izjavom žiranta i mjenicu, na ime R.M. i B.R.o.</span>
</p>
<p class="p5"></p>
<p class="p5">
<span>	Iz administrativne zabrane "A. B." na ime B.R.o proizilazi da je zavedena pod brojem 01-5917 dana 17.11.2008 godine, u Fondu PIO Područno odjeljenje Bijelo Polje. U pismenu je navedeno da na zahtjev i uz saglasnost B.R.a Fond PIO se obavezuje staviti i sprovoditi administrativnu zabranu na njegovoj penziji  a na žiro račun "A.a".	</span>
</p>
<p class="p5">
<span> </span>
</p>
<p class="p5">
<span>	Iz izjave žiranta B.R.a zavedene u pod brojem 01-5917 dana 17.11.2008 godine, u Fondu PIO Područno odjeljenje Bijelo Polje, proizilazi da B.R.o ovlašćuje "A." da bjanko mjenicu potpisanu može ispuniti na duži iznos, učiniti je dospjelom i utužiti, ako B. (J.a) Z.a, ne ispuni preuzete obaveze. U rubrici svojeručni potpis žiranta pisanim latiničnim slovima upisano je B. R.. </span>
</p>
<p class="p5"></p>
<p class="p5">
<span>	Iz dopisa Fonda PIO br. 01-151 proizilazi da je nakon uvida u djelovodnik Fonda PIO za 2008. godinu, utvrđeno da je pod rednim vrojem 01-5917 od 17.11.2008. godine, evidentiran B.R.o sa ličnom kartom izdatom od MUP-a Kotor, lično potpisao i žirirao B. J.i, što proizilazi i iz kopije djelovodne knjige.</span>
</p>
<p class="p5"></p>
<p class="p5">
<span> 	Sud je cijenio nalaz i mišljenje vještaka grafološke struke N.V.br. 83/12 od 20.07.2012. godine. Predmet vještačenja bilo je utvrđivanje da li je podatke za žiranta B.R.a na prednjoj strani i poleđini mjenice serije AA0500883, svojeručno ispisao B.V. kao i utvrđivanje da li je B.V. skripter potpisa B.R.a koji se nalazi na izjavi žiranta br. 01-5917 od 17.11.2008. godine, te da li je skripter potpisa korisnika kredita B. Z..  U svom mišljenju vještak N. se izjasnila da je okrivljeni B.V. ispisao podatke za prvog žiranta B.R.a koji se nalaze na prednjoj strani i poleđini mjenice serije AA0500883. Dalje je navela da okrivljenog B.V.a ne isključuje kao mogućeg skriptera porpisa B. R. koji se nalazi u rubrici svojeručni potpis žiranta na izjavi žiranta br. 01-5917 od 17.11.2008. godine. Takođe je mišljenje da potpise B. Z.a koje se nalaze u rubrici zajmoprimac na ugovoru o zajmu br. LD0832500009 od 12.11.2008. godine, kao i na prednjoj strani mjenice serije AA0500883 ispod teksta priznajem za svoje nije ispisao B.V. već ih je najvjerovatnije ispisala B. Z.a.</span>
</p>
<p class="p5">
<span>	.</span>
</p>
<p class="p5">
<span>	Iz izvoda iz KE na ime okrivljenog utvrđuje se da isti do sada osuđivan, dva puta i to presudama Osnovnog suda u Bijelom Polju K. br. 667/04 od 17.04.2007. godine, zbog KD iz čl. 152. st. 2. u vezi st. 1. KZ RCG  kojom mu je izrečena kazna zatvora od 30 dana uslovno za jednu godinu i presudom K. br. 350/04 od 01.11.2007. godine, zbog KD iz čl. 136/2-1 KZ RCG kojom mu je izrečena kazna zatvora od tri mjeseca uslovno za dvije godine. </span>
</p>
<p class="p4"></p>
<p class="p5">
<span>	Izmijenjenom optužbom okrivljenom B.V.u stavljeno je na teret izvršenje krivičnog djela posebni slučajevi falsifikovanja isprave iz čl. 413 st. 1 tač. 3, u vezi sa čl. 412 st. 2 u vezi st. 1 Krivičnog zakonika, na način što je neutvrđenog dana u novembru mjesecu 2008 godine u Bijelom Polju, u namjeri da se upotrijebi kao prava, izdao lažnu mjenicu serije AA0500883 u ime B.R.a, bez njegovog ovlašćenja sa njegovim podacima, u rubrici "Potpis lica koje je izdalo mjenicu" i pod brojem "1" na poleđini mjenice, pa je takvu lažnu mjenicu, dana 12. 11. 2008 godine, upotrijebio kao pravu, tako što je uz zahtjev za kredit na ime B.Z.predao u M. "A." u Bijelom Polju i po osnovu tog kredita podigao novac u iznosu od 2.000,00€. </span>
</p>
<p class="p5">
<span>	Okrivljeni B.V. branio se da on nije potpisivao B.R.a i R.M.a u mjenici priloženoj za dobijanje predmetnog kredita. Svjedok B.R.o osim što ne spori da je pristao da bude žirant za kredit na ime B. J. i da je zajedno sa okrivljenim ovjerio administrativnu zabranu i izjavu žiranta u Fondu PIO, negira da je bilo šta potpisivao u prostorijama "A. B.", te da je bio žirant B. Z.i.</span>
</p>
<p class="p5">
<span>	Nesporno je utvrđeno da se na spornoj mjenici serije AA0500883, na prednjoj strani pod brojem 1 nalazi potpis B.R.o kao i na poleđini mjenice pod brojem 1. Analizirajući nalaz i mišljenje vještaka grafološke struke to jasno proizilazi da je sporne potpise "B.R.o" na prednjoj strani i poleđini sporne mjenice, pod br. 1, ispisao upravo okrivljeni B.V.. Takođe nesporno je utvrđeno kako iz odbrane okrivljenog tako i iz iskaza svjedokinje B.Z.da je svu dokumentaciju za predmetni kredit pribavio okrivljeni B.V., te da je nakon što je potpisao B.R.a na spornoj mjenici istu i predao službenicima "A. B." radi dobijanja kredita od iste, na ime B. Z..</span>
</p>
<p class="p5">
<span> </span>
</p>
<p class="p5">
<span>	 Iz navednih razloga, ne prihvatajući odbranu okrivljenog, a iz dokaza izvedenih tokom postupka, sud je utvrdio činjenično stanje kao u izreci presude, pa su se u opisanim radnjama okrivljenog B.a, po ocjeni ovog suda, stekla su se sva bitna obilježja, bića krivičnog djela posebni slučajevi falsifikovanja isprave iz čl. 413 st. 1 tač. 3, u vezi sa čl. 412 st. 2 u vezi st. 1 Krivičnog zakonika, za koje je i oglašen krivim, jer je okrivljeni svjesno napravio lažne isprave, jer ga B.R.o nije ovlastio  da u njegovo ime sačini spornu mjenicu, niti da ga potpiše, a svjesno je postupao i kada je opisane lažne isprave upotrijebio kao prave, pa je time i bio svjestan svog djela i krivično djelo je izvršio sa direktnim umišljajem.  </span>
</p>
<p class="p5"></p>
<p class="p5">
<span>	Prilikom odlučivanja o vrsti i visini krivične sankcije, sud je cijenio sve okolnosti iz čl. 42 Krivičnog zakonika koje utiču da kazna bude veća ili manja, pa je od olakšavajućih okolnosti na strani okrivljenog našao da se radi o licu relativno mlađe životne dobi, lošeg imovnog stanja, pristojnog i korektnog ponašanje tokom suđenja, dok je od otežavajućih okolnosti našao da je isti do sada osuđivan dva puta, koje presude su izrečene 2007. godine, za neistovrsna krivična djela pa raniju osuđivanost kako zbog protoka vremena tako i zbog neistovrsnosti krivičnoh djela, nije cijenio kao otežavajuće okolnosti te je mišljenja da sve olakšavajuće okolnosti predstavljaju naročito olakšavajuće okolnosti na strani okrivljenog koje su kao takve po ocjeni ovog suda podobne za izricanje kazne ispod granice propisane zakonom, pa je sud istog osudio na kaznu zatvora od 45 dana cijeneći da će se sa ublaženom kaznom postići svrha kažnjavanja. </span>
</p>
<p class="p5"></p>
<p class="p5">
<span>	Shodno čl. 226 i 229 Zakonika o krivičnom postupku, odlučeno je u pogledu troškova postupka, pa je okrivljeni obavezan da na ime paušala plati sudu iznos od 30,00 €, pri čemu je sud vodio računa o složenosti i dužini trajanja krivičnog postupka, te imovinskom stanju okrivljenog, kao i da plati troškove vještačenja po vještaku grafološke struke isplaćenih iz predračunskih sredstava suda, u iznosu od 187,00€.</span>
</p>
<p class="p5"></p>
<p class="p4">
<span>Iz iznijetog je odlučeno kao u izreci presude, a shodno čl. 374 Zakonika o krivičnom postupku. </span>
</p>
<p class="p5"></p>
<p class="p5"></p>
<p class="p2">
<span>OSNOVNI SUD U BIJELOM POLJU</span>
</p>
<p class="p2">
<span>Dana  10. 09. 2012. godine </span>
</p>
<p class="p5"></p>
<p class="p5">
<span>ZAPISNIČAR,			 			 	          S U D I J A,  </span>
</p>
<p class="p5">
<span>Draginja B. s.r.					                 Ivan Adamović s.r.</span>
</p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5">
<span>	</span>
</p>
<p class="p9"></p>
<p class="p9"></p>
<p class="p7"></p>
<p class="p7"></p>
<p class="p7"></p>


</body>
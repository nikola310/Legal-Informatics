<strong>OSNOVNI SUD U BERANAMA</strong><br>
<strong>K. br. 23/10</strong><br>
&nbsp;<br>
&nbsp;
<div style="text-align: center;">
	<strong>U IME NARODA</strong></div>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Osnovni sud u Beranama kao prvostepeni krivični, po sudiji Draganu Dašiću kao sudiji pojedincu, uz sudjelovanje Mirjane Čukić kao zapisničara, u krivičnom predmetu protiv okrivljenog<strong> A. M.</strong>, iz L., Opština G., B i H, zbog krivičnog djela ugrožavanje javnog saobraćaja iz čl. 339. st. 1. &nbsp;Krivičnog zakonika Crne Gore, &nbsp;po optužnom predlogu Osnovnog državnog tužilaštva u Beranama, Kt. br.411/2009 od 25.12.2009. godine, nakon održanog usmenog, glavnog i javnog pretresa u prisustvu okrivljenog A. M. i njegovog branioca adv. A. H., iz B., a u odsusutvu uredno pozvanih Zamjenika Osnovnog državnog tužilaštva u Beranama Dragoljuba Popovića, i oštećenih Š. J. i U. A.,&nbsp; donio je i javno objavio dana 28.06.2010. godine,<br>
&nbsp;<br>
&nbsp;
<div style="text-align: center;">
	<strong>P R E S U D U</strong></div>
&nbsp;<br>
&nbsp;<br>
Okrivljeni: <strong>A. M.,</strong> zv. H., od oca O. i majke H., rođene M., rođen ... godine u L., Opština G., B. i H., sa prebivalištem u mjestu rođenja, državljanin B. i H., po zanimanju vozač, oženjen-otac troje djece, pismen završio Srednju školu, siromašnog imovnog stanja, neosuđivan.<br>
&nbsp;
<div style="text-align: center;">
	<strong>K r i v&nbsp;&nbsp; j e :</strong></div>
&nbsp;<br>
<strong>Što je : </strong><br>
&nbsp;<br>
Dana 07.12.2009. godine, oko 17,45 časova, na magistralnom putu B.-R., u mjestu zv. "T.", Opština B., upravljao teretnim motornim vozilom marke "Man" reg. oznaka ...., sa priključnim vozilom-poluprikolicom reg. oznaka ... suprotno odredbama čl. 44. i 48. st.1. ZOBS-a na putevima, ugrozio javni saobraćaj i doveo u opasnost život i tijelo ljudi, na način što je izvršio radnju preticanja i time ometao normalno kretanje vozila koja dolaze iz suprotnog smjera, tako što je prešao preko neisprekidane uzdužne linije na kolovoznu traku namijenjenu za kretanje vozila iz suprotnog smjera, zbog čega je došlo do kontakta zadnje lijeve bočne strane teretnog motornog vozila "Man" sa prikolicom i prednje čeone lijeve strane putničkog vozila "Pasat", reg. oznaka BA ..., koje mu je dolazilo u susret, kojom prilikom su zadobili lake tjelesne povrede, i to: vozač putničkog motornog vozila "Pasat" U. A. povrede u vidu nagnječenja glave i tijela i suvozač p.m.v. marke "Pasat" Š. J. kontuzione povrede glave i trupa.<br>
&nbsp;<br>
- Čime je izvršio krivično djelo ugrožavanje javnog saobraćaja iz čl. 339. st.1. Krivičnog zakonika Crne Gore.<br>
&nbsp;<br>
- Pa ga sud za izvršeno krivično djelo na osnovu navedenog Zakonskog propisa, te primjenom čl. 15, 32, 39, 42, 45, i 46 KZ CG, kao i primjenom čl. 364. ZKP-a,<br>
&nbsp;&nbsp;
<div style="text-align: center;">
	<strong>O S U Đ U J E</strong></div>
&nbsp;<br>
&nbsp;<br>
Na novčanu kaznu u iznosu od 1.200,00 € /jednu hiljadu i dvije stotine/ eura&nbsp; koju je dužan platiti u roku od 15 dana od dana pravosnažnosti presude.<br>
&nbsp;<br>
Ukoliko se novčana kazna ne plati u naznačenom roku, ista će se zamijeniti kaznom zatvora, računajući za svakih započetih 25,00 € /dvadeset pet/ eura, novčane kazne 1 /jedan/ dan zatvora.<br>
&nbsp;<br>
Okrivljeni se obavezuje da na ime troškova krivičnog postupka isplati sudu iznos od 198,00 € /stodevedeset osam/ eura, kao i da na ime paušala plati sudu iznos od 30,00 € /trideset/ eura, u roku od 15 dana od dana pravosnažnosti presude pod prijetnjom prinudnog izvršenja.<br>
&nbsp;<br>
Oštećeni Š. J. i U. A., iz B., se radi ostvarivanja imovinsko-pravnog zahtjeva za naknadu štete upućuju na parnicu, shodno čl. 212. st. 2. ZKP-a.<br>
&nbsp;<br>
<strong>O b r a z l o ž e nj e</strong><br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Osnovno državno tužilaštvo u B., optužnim predlogom Kt.br.&nbsp; 411/2009 od 25.12.2009. godine, optužilo je A. M., iz G., B i H, da je izvršio krivično djelo ugrožavanje javnog saobraćaja iz čl. 339. st. 1. KZ CG. Na glavni pretres od 28.06.2010. godine,&nbsp; nije pristupio Zamjenik ODT u Beranama Dragoljub Popović, iako je uredno pozvan, pa je sud na osnovu čl. 453. st. 1. ZKP-a, glavni pretres održao i zaključio u njegovom odsustvu.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Oštećeni Š. J. i U. A., nijesu se pridružili krivičnom gonjenju protiv okrivljenog A. M., a isti su radi ostvarivanja imovinskopravnog zahtjev za naknadu štete, upućeni na parnicu.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Izjašnjavajući se o navodima iz optužnog predloga Osnovnog državnog tužilaštva u B., okrivljeni<strong> A. M.,</strong>&nbsp; je tokom postupka u svoju odbranu naveo sledeće:<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Da je dana&nbsp; 07.12.2009. godine, oko 17,40 časova, upravljao svojim teretnim motornim vozilom marke "Man", reg.oznaka ..., i priključnim vozilom reg. oznaka ..., magistralnim putem iz pravca B. u pravcu R.. Da je dolaskom u mjesto T., vidio&nbsp; da se na njegovoj kolovoznoj traci ispred njega kreće teretno motorno vozilo,&nbsp; koje je bilo natovareno čamovim trupcima, te da je isto htio da pretekne, obzirom da se kretalo dosta sporo,&nbsp; te je istu radnju i započeo. Dalje je naveo, da je preticanje započeo na isprekidanoj liniji i kada je završio preticanje jednim dijelom svog vozila prešao je na svoju kolovoznu traku i da je u tom trenutku naišlo vozilo iz suprotnog smjera i udarilo ga u bočnu stranu od vučnog vozila. Naveo je, da ne zna koje je marke to vozilo bilo,&nbsp; a nakon toga je odmah stao i izašao da pomogne povrijeđenima, a vidio je da su iz vozila izašla dva momka, koji su zbog povreda prevezeni u medicinski centar. Istakao je, da se profesionalno bavi vožnjom od 1975. godine i da je mogućnost izbjegavanja saobraćajne nezgode što se njega tiče bila nemoguća, ali da se vozilo iz suprotnog smjera moglo kretati sporije, i da mu je žao sbog navedenog događaja. Na glavnom pretresu&nbsp; je dodao, da se kontakt vozila sa gumom pogonskog vozila, koja je od kabine udaljena šest metara, desio na kraju isprekidane linije.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;Okrivljeni A. M. u završnoj riječi je izjavio da u potpunosti prihvata završne riječi svog branioca adv. <strong>&nbsp;A. H. </strong>koji je istakao:<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Da djelo stavljeno optuženom na teret, optuženi nije učinio sa umišljajem, već se saobraćajna nezgoda desila ne samo zbog njegovog propusta nego i zbog propusta drugih učesnika u saobraćajnoj nezgodi. Istakao je, da je optuženi procijenio kritične prilike da može izvršiti radnju preticanja na bezbijedan način i započeo je tu radnju. Te da njegova procjena da završi preticanje na bezbijedan način nije mogla da se realizuje zbog toga što je vozač preticanog vozila reg. tablica BA ..., sa priključnim vozilom BA ... marke Mercedes, kojim je upravljao D. Ž., povećavao brzinu u momentu kada je optuženi vršio preticanje na isprekidanoj liniji,&nbsp; da isti nije povećavao brzinu, vjerovatno ne bi ni došlo do udesa, i da je brzinu duplirao sa 20 na 40 km/h, ali vrlo kratko. Da je takvo ponašanje vozača navedenog vozila produžilo putanju preticanja i vrijeme preticanja, pa je to razlog zbog čega optuženi nije realizovao procjenu bezbijednosti preticanja. Dalje je naveo, da je drugi razlog zbog kojeg nije stigao da realizuje preticanje na bezbijedan način brzina vozila iz suprotnog smjera reg.oznaka BA ..., pa je zbog toga optuženi završio preticanje, u završnoj fazi, na punoj liniji. Takođe je naveo, da optuženi nije postupio sa umišljajem, te da je sve preuzeo da izbjegne sudar sa vozilom iz suprotnog smjera. Iz navedenih razloga, molio je sud da putem ublažavanja kazne izrekne adekvatnu krivičnopravnu sankciju.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Radi pravilnog i zakonitog presuđenja ove krivično-pravne stvari sud je na glavnom pretresu u dokaznom postupku izveo sledeće dokaze:<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; u svojstvu svjedoka saslušao oštećene Š. J. i U. A.; izvršio uvid u izvještaj ljekara specijaliste Opšte bolnice u B., br..., od 08.12.2009. godine na ime Š. J., izvršio uvid u izvještaj ljekara specijaliste Opšte bolnice u B., br..., od 08.12.2009. godine na ime U. A.; pročitao zapisnik o vanrednom tehničkom pregledu teretnog vozila marke "Man" reg.oznaka .. (označeno A. M.); pročitao zapisnik o vanrednom tehničkom pregledu putničkog vozila marke "Pasat", reg.oznaka BA ... (vozač U. A.); izvršio uvid u skicu lica mjesta saobraćajne nezgode u mjestu "T.", od 07.12.2009. godine, izvršio uvid u dijagram t.m.v. "Man" vozač A. M., od 07.12.2009. godine, izvršio uvid u fotodokumentaciju Uprave policije PJ B., br..., od 07.12.2009. godine; pročitao zapisnik o uviđaju od 07.12.2009. godine; pročitao nalaz i mišljenje vještaka medicinske sruke Dr M. B. iz predmeta Kri.br.344/2009 od 18.12.2009. godine; pročitao nalaz i mišljenje vještaka saobraćajne struke N. M., u predmetu Kri.br.344/09 od 21.12.2009. godine; na glavnom pretresu od 02.03.2010. godine saslušao vještaka saobraćajne struke N. M.; izvršio uvid u uvjerenje Policijske stanice G.-Ministarstva unutrašnjih poslova od 14.04.2010. godine i izvršio uvid u akt Ministarstva pravde B. i H. br.... od 28.04.2010. godine.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Nakon sprovedenog dokaznog postupka cijeneći navode optužbe, odbranu okrivljenog, te izvedene pobrojane dokaze, cijeneći ih u smislu čl. 17. i 360. ZKP-a, a dovodeći ih u vezu jedne sa drugim, sud je stao na stanovištu da su činjenice iz činjeničnog opisa izreke presude u svemu dokazane i da je okrivljeni&nbsp; A. M., izvršio krivično djelo ugrožavanje javnog saobraćaja iz čl. 339.&nbsp; st. 1. KZ CG, koje mu je optužnim predlogom Osnovnog državnog tužilaštva stavljeno na teret, pa ga je oglasio krivim i krivično-pravno odgovornim, jer nije bilo osnova koji bi isključivali postojanje krivičnog djela i krivično-pravne odgovornosti okrivljenog. Pri tom sud nije prihvatio odbranu optuženog koji je negirao izvršenje krivičnog djela, jer&nbsp; njegova odbrana nema uporišta u izvedenim dokazima, ista je neuvjerljiva i data je u cilju izbjegavanja krivične odgovornosti. Naime, okrivljeni je istakao, da je radnju preticanja započeo po isprekidanoj liniji, gdje je inače isto i dozvoljeno, ali da je istu radnju u završnoj fazi realizovao na neisprekidanoj liniji iz razloga, što je vozač preticanog vozila povećavao brzinu kretanja. Međutim, tokom postupka je kao nesporno&nbsp; utvrđeno, da je optuženi radnju preticanja vršio na mjestu gdje je sredinom kolovoza izvučena neisprekidana linija, dakle na mjestu gdje je zabranjeno preticanje. Takođe, na moguću opasnost u slučaju vršenja iste radnje dodatno je uticala i činjenica da se dio kolovoza gdje je vršeno preticanje nalazi u zavoju u desno, pa je i preglednost bila ograničena, a sve to upućuje na zaključak da se na tom dijelu puta saobraćaj mora odvijati sa povećanom pažnjom. Imajući prednje u vidu, okrivljeni se nije pridržavao saobrajnih propisa, pa je iz tih razloga&nbsp; ugrozio saobraćaj i doveo u opasnost život i tijelo ljudi, jer je time ometao normalno kretanje vozila koji dolaze iz suprotnog smjera. Takođe, eventualno nepravilno ponašanje drugih učesnika u saobraćaju, ne može isključiti krivičnu odgovornost okrivljenog, upravo iz razloga što je i sam postupao suprotno saobraćajnim propisima.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz iskaza svjedoka-oštećenog <strong>Š. J., </strong>vidi se da se dana 07.12.2009. godine, nalazio na mjestu suvozača u pmv marke "Pasat", kojim je upravljao U. A. i da su se kretali iz pravca .R. put B.Dalje se vidi, da se u mjestu T., u jednoj blagoj krivini odjednom, ispred njihovog vozila našla još dva teretna kamiona. Svjedok-oštećeni je istakao, da je U. A. pokušao da izbjegne direktan sudar sa kamionom koji se nalazio na njihovoj kolovoznoj traci, skretanjem u desno, ali nije uspio, obzirom da se na desnoj traci nalazio potporni zid. Takođe je pojasnio, da se po njegovoj procjeni, U. A. kretao brzinom 50 do 60 km/h, a pritom su razgovarali da je put prilično nebezbjedan, jer su u mjestu L.primijetili led na putu, pa su iz tih razloga i vozili oprezno. Dalje je naveo, da je optuženog i njegov kamion primijetio na udaljenosti od oko 20 metara i pri samom izlasku iz krivine, te da se na kolovoznim trakama nalazio po jedan kamion. Te da je prilikom sudara udario glavom u šoferšajbnu i da se kasnijih detalja ne sjeća, a da su&nbsp; nakon toga prevezeni u medicinski centar, gdje im je ukazana pomoć i gdje su se zadržali dva dana. Kao oštećeni, nije se pridružio krivičnom gonjenju protiv optuženog A.M., a zadržao je pravo da imovinsko pravni zahtjev za naknadu štete ostvari u parničnom postupku.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz iskaza svjedoka-oštećenog <strong>U. A., </strong>vidi se da je dana 07.12.2009. godine upravljao svojim p.m.v. marke "Pasat", reg.oznaka BA ..., i da se na mjestu suvozača nalazio Š. J., te da su se kretali iz pravca R. put B.. Svjedok-oštećeni je naveo da se, dolaskom u mjesto T., u jednoj blagoj desnoj krivini, gledano iz njegovog pravca, odjednom se ispred njegovog vozila našla dva teretna kamiona. Dalje je naveo da je pokušao da izbjegne direktan sudar sa kamionom koji se nalazio na njegovoj kolovoznoj traci, skretanjem udesno, ali da nije uspio jer se na desnoj strani nalazio potporni zid. Svjedok-oštećeni je pojasnio da se u konkretnoj nezgodi kretao brzinom od oko 50 do 55 km/h i to sa pojačanom opreznošću jer je dugogodišnji vozač te da je tokom vožnje vodio razgovor sa Š. J. da je put prilično nebezbjedan. Takođe je istakao da je vozilo optuženog primijetio na udaljenosti od 20 do 30 metara i to u trenutku kada su se na obje kolovozne trake nalazila dva kamiona, koja su po njegovoj procjeni u trenutku udara bila paralelna, eventualno da je kamion optuženog bio nekoliko metara ispred kamiona na drugoj kolovoznoj traci. Svjedok-oštećeni je još naglasio da je u trenutku kada ih je ugledao počeo da koči i da skreće udesno ali, obzirom da se na desnoj strani nalazio potporni zid, nije uspio da izbjegne čeoni udar. Dalje je naveo da se ne sjeća u koji dio vozila je udario i da se ne sjeća da li je izgubio svijest u nezgodi ali da je zadobio povrede i da zajedno sa Š. prevezen u bolnicu.&nbsp; Kao oštećeni, nije se pridružio krivičnom gonjenju protiv optuženog A. M., a zadržao je pravo da imovinskopravni zahtjev za naknadu štete ostvari u parnici.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je u potpunosti prihvatio iskaze navedenih svjedoka jer su medjusobno saglasni kao i u skladu sa izvedenim pisanim dokazima. Na osnovu istih je utvrdjeno da se predmetnog dana, na magistralnom putu B.-R., u mjestu "T.", desila saobraćajna nezgoda. Takođe je utvrđeno i da su u nezgodi učestvovali optuženi A. M., koji je upravljao teretnim motornim vozilom i oštećeni U. A., koji je upravlajo p.m.v. Pasat i Š. J., kao suvozač u istom. Dalje je utvrđeno, da se nezgoda desila iz razloga što je optuženi A. M. prešao sa svojim vozilom na suprotnu kolovoznu traku krećući se iz pravca B. u pravcu R.,&nbsp; u trenutku kada je preticao vozilo prelazeći na punu liniju na mjestu gdje se nalazi krivina i tako preša suprotnu kolovoznu traku kojom su se iz pravca R. u pravcu B. kretali oštećeni.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz zapisnika o vanrednom tehničkom pregledu teretnog vozila marke "MAN" reg.oznaka ... sa priključnim vozilom reg.oznaka ... (označeno A. M.), vidi se da se dana 08.12.2009. godine, zbog utovara od oko 20 T nije mogao izvršiti vanredni tehnički pregled. Dok se iz zapisnika o vanrednom tehničkom pregledu putničkog vozila marke "Pasat", reg.oznaka BA ... (vozač U.A.), vidi da se vanredni tehnički pregled navedenog vozila nije mogao izvršiti zbog vešeg stepena havarije na istom.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je u potpunosti prihvatio navedene zapisnike kao dokaz, jer isti potiču od kompetentnog društva za vršenje tehničkog pregleda, a iz istih je utvrđeno da je&nbsp; teretno motorno vozilo marke "MAN" ..., sa priključnim vozilom reg.oznaka .. i p.m.v. marke "Pasat" reg.oznaka BA ..., upućeni na vanredni tehnički pregled ali da se isti, dana 08.12.2009. godine, nije mogao izvršiti zbog utovara, odnosno zbog većeg stepena havarije na p.m.v. marke Pasat. Isto potvrđuje činjenicu da je navedena havarija nastala kao posledica saobraćajne nezgode u kojoj su učestvovala navedena vozila.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz uvida u izvještaj ljekara specijaliste Opšte bolnice u B., br...., od 08.12.2009. godine, na ime Š.J., izvještaja ljekara specijaliste Opšte bolnice u B., br...., od 08.12.2009. godine, na ime U. A., kao i iz nalaza i mišljenja vještaka medicinske sruke Dr M. B. iz predmeta Kri.br.344/09 od 18.12.2009. godine vidi se da je dana 08.12.2009. godine, izvršen pregled Š. J. i U. A., te da tom prilikom konstatovano da je Š.J. u saobraćajnoj nezgodi, zadobio povrede i to kontuzione povrede glave i trupa dok je U. A. u saobraćajnoj nezgodi zadobio povrede u vidu nagnječenja glave i tijela. Iz istih dokaza se vidi da su navedene povrede kvalifikovane kao lake tjelesne povrede.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je navedene dokaze u potpunosti prihvatio jer isti potiču od nadležnih i stručnih lica, kao i od vještaka koji &nbsp;je kompententan za davanje stručnog, jasnog i objektivnog nalaza i mišljenja, a koji su u skladu i sa drugim dokazima izvedenim na glavnom pretresu. Iz istih je kao nesporno utvrđeno da su oštećeni U.A. i Š. J., u predmetnoj saobraćajnoj nezgodi, zadobili lake tjelesne povrede i to U. A. povrede u vidu nagnječenja glave i tijela a Š. J. kontuzione povrede glave i tijela.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz zapisnika o uviđaju od 07.12.2009. godine skice lica mjesta saobraćajne nezgode, dijagrama t.m.v. "Man", (vozač A. M.) od 07.12.2009. godine, fotodokumentacije Uprave policije od 07.12.2009. godine, i nalaza i mišljenja vještaka saobraćajne struke N. M., u predmetu Kri.br.344/09 od 21.12.2009. godine kao i saslušanjem istog vještaka, vidi se da se predmetna saobraćajna nezgoda desila dana 07.12.2009. godine, oko 17,45 časova, na magistralnom putu B.-R., u mjestu zv. T., Opština B.. Takođe se vidi da su u istoj nezgodi učestvovali p.m.v. marke Volkswagen tip Pasat, reg.oznake BA-..., kojim je u vrijeme nezgode upravljao U. A., sa kojim se u isto vrijeme u vozilu nalazio i Š. J., kao i teretno vozilo marke MAN, reg.oznake ...., sa priključnim vozilom-poluprikolicom reg.oznake ..., kojim je u vrijeme nezgode upravljao A. M., i teretno vozilo marke Mercedes, reg.oznake BA-.., sa priključnim vozilom-prikolicom reg.oznake BA-..., kojim je u vrijeme nezgode upravljao D. Ž.. Iz navedenih dokaza je još utvrđeno da u uslovima noćne vidljivosti, kada je kolovoz puta bio suv, a preglednost ograničena, na potezu magistralnog puta koji se nalazi u zavoju u desno, gdje je sredinom kolovoza izvučena neisprekidana bijela linija i zabranjeno preticanje, vozač skupa vozila A. M., angažujući lijevu kolovoznu traku, pri brzini kretanja od 42km/h, vršio je preticanje skupa vozila koji se kretao ispred njega brzinom od 26km/h, zbog čega je u završnoj fazi preticanja došlo do sudara zadnje lijeve bočne strane vučnog vozila skupa vozila kojim je upravljhao i prednje čeone lijeve strane putničkog vozila Pasat, koje mu je dolazilo u susret. Te da je do kontakta došlo na prostoru desne kolovozne trake kojom je vožen p.m.v. Pasat i da je u datim uslovima i opisanoj saobraćajnoj situaciji vozač skupa A. M., preticanje započeo na nedozvoljenom mjestu, u trenutku kada mu horizontalna preglednost nije pružala prostornu mogućnost za nesmetano i bezbjedno preticanje u odnosu na eventualni neilazak vozila iz suprotnog smjera. Dalje, da takvim svojim neadekvatnim postupanjem, u datoj saobraćajnoj situaciji, on je načinio propust koji se smatra osnovnim razlogom uzročno vezanim za stvaranje opasne situacije i nastanak predmetne nezgode. Takođe, da je vozaču Pasata bilo onemogućeno dalje kretanje unaprijed, po njegovoj desnoj polovini kolovoza, te da pri utvrđenoj brzini kretanja, nijesu postojaletehničke mogućnosti za izbjegavanje nezgode preuzimanjem radnje kočenja niti je to zbog ograničenog prostora sa njegove desne strane (betonski potporni zid) bilo moguće, preduzimanjem radnje bočnog izmicanja vozila u desno. Vidi se i da brzina kojom se kretao Pasat, za opisane uslove saobraćaja, nije bila prilagođena ali da nije bila od uticaja na uzrokovanje nezgode a uticala je na težinu posledica iste. Takođe se vidi i da su u predmetnoj saobraćajnoj nezgodi povrede zadobili vozač p.m.v.marke "Pasat" U. A., kao i njegov saputnik u vozilu Š. J..<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je navedene dokaze, prihvatio kao precizne i jasne, jer su isti dati od strane vještaka koji je kompententan za davanje istih, a na osnovu kojih je utvrđeno da se predmetna saobraćajna nezgoda desila dana 07.12.2009. godine, oko 17,45 časova, na magistralnom putu B.-R., u mjestu zv. T., Opština B.. Takođe je utvrđeno, da optuženi A. M. upravljao teretnim motornim vozilom marke "Man", reg.oznaka ..., sa priključnim vozilom-poluprikolicom reg.oznaka ..., te da je sredinom kolovoza gdje je izvučena neisprekidana bijela linija i zabranjeno preticanje, angažujući lijevu kolovoznu traku, vršio preticanje skupa vozila koji se kretao ispred njega, zbog čega je u završnoj fazi preticanja došlo do sudara zadnje lijeve bočne strane vučnog vozila skupa vozila kojim je upravljao i prednje čeone lijeve strane putničkog vozila Pasat, reg.oznaka BA .... koje mu je dolazilo u susret. Te da je A. M., preticanje započeo na nedozvoljenom mjestu, u trenutku kada mu horizontalna preglednost nije pružala prostornu mogućnost za nesmetano i bezbjedno preticanje u odnosu na eventualni nailazak vozila iz suprotnog smjera. Iz istih dokaza&nbsp; utvrđeno je i da su oštećeni U. A.i Š.J., u predmetnoj nezgodi, zadobili povrede.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz uvjerenja Policijske stanice G.-Ministarstva unutrašnjih poslova od 14.04.2010. godine i&nbsp; uvidom u akt Ministarstva pravde B. i H. br... od 28.04.2010. godine, utvrđeno je da je A. M.,prema podacima iz kaznene evidencijeneosuđivan.&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Pravnom analizom naprijed utvrđenog činjeničnog stanja sud je našao da su se u opisanim radnjama okrivljenog A. M. stekla sva bitna obeležja bića krivičnog djela ugrožavanje javnog saobraćaja iz čl. 339. st. 1. KZ CG. Naime, svim izvedenim dokazima tokom postupka je utvrđeno, da je okrivljeni dana 07.12.2009. godine, oko 17,45 časova, na magistralnom putu B.-R., u mjestu zv. "T.", Opština B., upravljao teretnim motornim vozilom marke "Man" reg. oznaka ..., sa priključnim vozilom-poluprikolicom reg. oznaka .... Navedena činjenica utvrđena je na osnovu svih izvedenih dokaza, kao i na osnovu odbrane okrivljenog, koji istu nije negirao. Takođe je utvrđeno i da je okrivljeni&nbsp; upravljao svojim vozilom suprotno odredbama čl. 44. i 48. st.1. ZOBS-a na putevima, te da je tako ugrozio javni saobraćaj i doveo u opasnost život i tijelo ljudi na način što je izvršio radnju preticanja i time ometao normalno kretanje vozila koja dolaze iz suprotnog smjera. Navedena činjenica proizilazi iz okolnosti što je okrivljeni preduzimajući radnju preticanja prešao preko neisprekidane uzdužne linije na kolovoznu traku namijenjenu za kretanje vozila iz suprotnog smjera, odnosno što je radnju preticanja vršio na mjestu gdje je isto saobraćajnim propisima zabranjeno, a isto je potvrđeno i nalazom i mišljenjem vještaka saobraćajne struke. Tokom postupka je takođe utvrđeno i da je upravo iz navedene, nedozvoljene situacije došlo do kontakta zadnje lijeve bočne strane teretnog motornog vozila "Man" sa prikolicom i prednje čeone lijeve strane putničkog vozila "Pasat", reg. oznaka BA ..., koje mu je dolazilo u susret, a u kojem su se nalazili oštećeni. U toku postupka je takođe utvrđeno da je na osnovu posledica predmetnog krivičnog djela, to jest na osnovu ugrožavanja i dovođenja u opasnost života i tijela ljudi, ostvaren i objektivni uslov ovog krivičnog djela u vidu nastanka lakih tjelesnih povreda kod oštećenih. Naime u predmetnom događaju vozač i suvozač u p.m.v. "Pasat" su zadobili &nbsp;lake tjelesne povrede i to: &nbsp;vozač putničkog motornog vozila "Pasat" U. A. povrede u vidu nagnječenja glave i tijela i suvozač p.m.v. marke "Pasat" Š. J. kontuzione povrede glave i trupa.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Djelujući na opisani način, okrivljeni A. M. je postupao sa umišljajem, obzirom da je isti bio svjestan svog djela, odnosno svjestan &nbsp;da nepridržavajući se saobraćajnih propisa, može prozrokovati zabranjenu posledicu-ugroziti javni saobraćaj i izazvati opasnost za život i tijelo ljudi, &nbsp;pa je i pristao na to, te je usled tog njegovog držanja, ta posledica i nastupila. Na navedenu činjenicu naročito upućuje okolnost da je okrivljeni dugogodišnji vozač, te da mu je vožnja i osnovno zanimanje, pa su mu morali biti poznati saobraćajni propisi, anaročito činjenica da je izričito zabranjeno preticanje vozila preko neisprekidane linije duž kolovoza. Okrivljeni je morao je biti svjestan i opasnosti preduzimanja radnje preticanja u situaciji kada je bezbjednost prilikom vožnje ugrožena i zbog atmosferskih prilika kao i zbog smanjene preglednosti usled zavoja na putu. Iz svega navedenog prozilazi da je okrivljeni predmetno djelo izvršio sa umišljajem.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Prilikom odlučivanja o izboru, vrste i visine krivične sankcije koju u konkretnom slučaju treba primijeniti prema okrivljenom A. M. za naprijed navedeno krivično djelo sud je imao u vidu sve okolnosti u smislu čl. 42. KZ CG. Tako je od olakšavajućih okolnosti na strani okrivljenog A. M. sud cijenio i uzeo u obzir da se radi o oženjenom čovjeku, ocu troje djece, siromašnog imovnog stanja, koji do sada nije osuđivan kao počinilac krivičnih djela, dok otežavajućih okolnosti na strani okrivljenog nije bilo,&nbsp; pa mu je sud primjenom čl. 39. KZ CG, izrekao novčanu kaznu u iznosu od 1.200,00 /jednu hiljadu i dvije stotine/ eura. Po mišljenju suda izrečena kazna je srazmjerna težini izvršenog krivičnog djela i stepenu krivične odgovornosti okrivljenog, te će se ovom vrstom i visinom kazne u okviru opšte svrhe izricanja krivičnih sankcija, propisanih čl. 4. st. 2. KZ CG, postići svrha kažnjavanja propisana&nbsp; čl. 32.&nbsp; istog Zakona. Osnovano se može očekivati da će se izrečena kazna pozitivno djelovati na prevaspitavanje okrivljenog, te da će ista na njega uticati da u buduće ne vrši krivična djela.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Odluka o troškovima krivičnog postupka zasnovana je na odredbi čl. 202. st. 1. ZKP-a, a predstavlja izdatke koje je sud imao kao naknadu vještacima medicinske i saobraćajne struke za date nalaze i mišljenja, dok je paušalni iznos odmjeren s obzirom na složenost i trajanje krivičnog postupka, te imovnog stanja okrivljenog, shodno čl. 199. st. 9. ZKP-a.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je oštećene Š. J. i U. A., iz B., radi ostvarivanja imovinsko-pravnog zahtjeva za naknadu štete uputio na parnicu, shodno čl. 212. st. 2. ZKP-a.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; S iznijetih razloga odlučeno je kao u izreci presude.<br>
&nbsp;<br>
&nbsp;
<div style="text-align: center;">
	<strong>OSNOVNI SUD U BERANAMA,</strong><br>
	<strong>Dana, 28. 06. 2010. godine.</strong></div>
&nbsp;<br>
&nbsp;<br>
<strong>Zapisničar,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;S U D I J A,</strong><br>
<strong>Mirjana Čukić&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dragan Dašić</strong><br>
&nbsp;<br>
<strong>PRAVNA POUKA:</strong><br>
Protiv ove presude nezadovoljna stranka<br>
ima pravo žalbe u roku od 8 (osam) dana<br>
od&nbsp; dana prijema iste presude i to Višem<br>
&nbsp;sudu u Bijelom Polju, a preko ovog suda.<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>

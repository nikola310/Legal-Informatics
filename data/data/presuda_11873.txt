&nbsp;<br>
<strong><img src="file:///C:\Users\LIDIJA~1.JOV\AppData\Local\Temp\msohtml1\01\clip_image001.png"></strong><br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; K.br.&nbsp; 65/12</strong><br>
&nbsp;<br>
&nbsp;<br>
<strong>U IME CRNE GORE</strong><br>
&nbsp;<br>
&nbsp;<br>
<strong>OSNOVNI SUD U KOLAŠINU</strong>, kao prvostepeni krivični, po sudiji Mirjani Čepić, uz učešće zapisničara Mašković Marijane, u krivičnom predmetu protiv okrivljenog B. D., iz K., zbog krivičnog djela lažno prijavljivanje iz čl.388 st.1 Krivičnog zakonika Crne Gore, postupajući po optužnom predlogu ODT iz Kolašina Kt.br.37/12 od 25.06.2012.godine nakon održanog glavnog javnog pretresa u prisustvu zastupnika optužnog akta ODT iz Kolašina Grujić Vojislava, okrivljenog B. D. i njegovog branioca N. V., dana 23.11.2012. godine donio je i javno objavio,-<br>
&nbsp;<br>
&nbsp;<br>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp; P R E S U D U</strong><br>
&nbsp;<br>
&nbsp;<br>
<strong>Okrivljeni:</strong><br>
&nbsp;<br>
<strong>1. B. D.</strong>, JMBG ..., od oca V. i majke R. rodj. B., rodjen ....godine u K., gdje je i nastanjen – B., Srbin, državljanin Crne Gore, govori srpskim a razumije crnogorski jezik, radnik, razveden, otac jednog djeteta, pismen, završio srednju školu, lošeg imovinskog stanja, osuđuvan<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
<strong>K r i v&nbsp;&nbsp;&nbsp; j e :</strong><br>
&nbsp;<br>
<strong>Zato što je :</strong><br>
&nbsp;<br>
Dana 19.01.2012.godine u K., ovlašćenom službeniku Uprave policije - Ispostave K. prijavio da je Š. N. učinila krivična djela prevara iz čl.244 st.3 u vezi st.1 i falsifikovanje isprave iz čl.412 st.1 Krivičnog zakonika Crne Gore, za koja se goni po službenoj dužnosti, iako je znao da ta djela nijesu učinjena, na način što je na zapisniku o prjemu krivične prijave dao izjavu da je Š. N. na njegovo ime po osnovu falsifikovanja kreditne dokumentacije kod A. banke u K. podigla kredit u iznosu od 4.000,00 €, a da on nikada nije podigao kredit u tom iznosu, nikada nije išao u banku da potpiše mjenicu, a stigla mu je administrativna zabrana na platu za naznačeni iznos novca<br>
&nbsp;<br>
-čime je izvršio krivično djelo lažno prijavljivanje iz čl.388 st.1&nbsp; Krivičnog zakonika.<br>
&nbsp;<br>
Pa mu sud primjenom citirane zakonske odredbe te čl.2, 4 st.2, 32, 52, 53, 54 Krivičnog zakonika i čl.229 i 374 ZKP-a&nbsp;&nbsp; i z r i č e -<br>
&nbsp;<br>
&nbsp;<br>
<strong>USLOVNU OSUDU</strong><br>
&nbsp;<br>
&nbsp; Kojom okrivljenom B. D. utvrdjuje kaznu zatvora u trajanju od po&nbsp; 3 (tri) mjeseca i istovremeno odredjuje da se ista neće izvršiti ukoliko okrivljeni u roku od 1 (jedne) godine ne počine novo krivično djelo.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
Obavezuje se okrivljeni da na ime troškova krivičnog postupka uplati iznos od 573,00 € te da na ime sudskog paušala uplati iznos od 30,00 € u roku od 15 dana od dana pravosnažnosti presude pod prijetnjom prinudnog sudskog izvršenja na žiro-račun br.832-196-94 koji se vodi na ime Osnovnog suda u Kolašinu.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;<br>
&nbsp;<br>
<strong>O b r a z l o ž e nj e</strong><br>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ODT iz Kolašina je svojim optužnim aktom Kt.br.37/12 od 25.06.2012. godine stavio na teret okrivljenom B. D. da je počinio krivično djelo lažno prijavljivanje iz čl.388 st.1 Krivičnog zakonika na način, mjesto i vrijeme činjenično i pravno opisano u izreci presude. Pri podnijetom optužnom predlogu ODT iz Kolašina Grujić Vojislav ostao je do okončanja glavnog pretresa i u završnoj riječi&nbsp; precizirao činjenični opis djela kao u izreci presude, smatrajući da je izvedenim dokazima, a posebno iz zapisnika o prijemu krivične prijave i iz nalaza i mišljenja vještaka grafološke struke,&nbsp; u potpunosti utvrđeno izvršenje krivičnog djela od strane okrivljenog i predložio da sud okrivljenog oglasi krivim i osudi po zakonu.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni B. D.&nbsp;&nbsp;&nbsp;&nbsp; je u svojoj odbrani datoj na glavnom pretresu dana 11.09.2012.godine u prisustvu&nbsp; adv. N. V. naveo da ne priznaje izvršenje krivičnog djela niti prihvata krivicu za isto i da ostaje pri odbrani datoj na zapisnik pred ODT Kolašin Kt.br.37/12 od 15.06.2012.godine u kojoj je naveo da je dana 19.01.2012.godine&nbsp; podnio prijavu Upravi policije – Ispostava K. protiv Š.N. zv.N. i A. banke jer su na njegovu štetu izvršili krivično djelo prevara i falsifikovanje kreditne dokumentacije, po kom osnovu je Š. N. podigla kredit kod te banke u iznosu od 4.000,00 €, dalje navodi da nema ništa sa tim kreditom i da ga je Š. N. tokom 2007.godine pitala da joj uzme kredit&nbsp; na svoje ime u iznosu od 500,00 € i da joj je tad predao ovjerene obrasce iz škole i kopiju lične karte, a kad je pitao šta je bilo s kraditom, ona nije znala da mu kaže koliko je novca uzela. Dalje navodi da nije išao u A. banku do 12.01.2012.godine jer je prije toga dobio administrativnu zabranu, a i M. D. mu je rekao da je i njemu stigla administrativna zabrana i da je vraćao navedeni kredit a da su mu sve pare nakon toga vraćene, da je u tom kreditu od 4.000,00 € on upisan kao korisnik a drugi žirant je bio E. V.. U svojoj odbrani dalje navodi da tvrdi da nije potpisao zahtjev za odobravanje gotovinskog nenamjenskog kredita A. banci, ugovor o gotovinskom nenamjenskom kreditu od 06.07.2007.godine niti je ispisao tekst na mjenici “priznajem”, da nije potpisao mjenično ovlašćenje koje je ovjereno u Osnovnom sudu u Kolašinu dana 04.09.2007.godine i nalog blagajni po osnovu kojeg mu je isplaćen iznos od 4.000,00 € , izjavljuje da se ne osjeća krivim za krivično djelo koje mu se stavlja na teret jer nikoga nije lažno prijavio. Dodao da je nesporno da je on Š. N. dao ovjerene obrasce odnosno administrativnu zabranu koju su potpisali direktor i sekretar škole, da na administrativnoj zabrani nije bio naznačen iznos kredita a da je nosilac kredita bio on, jer se tako dogovorio sa oštećenom. Takođe dodaje&nbsp; da je do 03.09.2007.godine bio na bolničkom liječenju jer je imao hiruršku intervenciju na oku i da se nakon toga nalazio u P.i, kod ujaka I. N., gdje je boravio do 10.09.2007.godine a prednje kao dokaz da novac podignut po predmetnom kreditu dana 06.09.2007.godine nije podigao lično.<br>
Branilac okrivljenog je u svojoj završnoj riječi izjavila da smatra da okrivljeni nije kriv za ktivično djelo stavljeno mu na teret bez obzira na provedene dokaze odnosno vještačenja po vještacima grafološke struke, smatra da okrivljeni nije izvršio ovo krivično djelo, iako su oba vještaka grafološke struke potvrdila da je okrivljeni potpisao spornu dokumentaciju, jer krivično djelo lažno prijavljivanje čini onaj ko prijavi određeno lice da je učinilo krivično djelo za koje se goni po službenoj dužnosti a zna da to lice nije učinilac krivičnog djela, dakle krivično djelo mora biti izvršeno s umišljajem I učinilac mora biti svjestan da onaj na koga se prijava odnosi nije učinio krivično djelo, dok okrivljeni B. u krivičnoj prijavi koju je podnio nije tvrdio da je to učinila Š. N., već je naveo da je to učinio neko u njegovo ime a on samo misli da je Š. N.. Dalje navodi da prilikom podnošenja prijave okrivljeni nije bio svjestan da ona nije učinila krivično djelo i da je znao da je on potpisao spornu dokumentaciju, da je okrivljeni u tom vremenskom periodu a i nakon toga bio liječen kod ljekara spec. neuropsihijatra i bio pod terapijom, tako da apsolutno nije bio svjestan činjenice da je potpisao određena dokumenta, da i danas tvrdi da nije ulazio u A. banku da podigne taj novac do 12.januara tekuće godine kada je prvi put ušao u banku. Branilac dalje navodi da se sud tokom postupka uvjerio da okrivljeni nije preduzeo nijednu radnju radi preduzimanja kredita, da je oštećena Š. N. tvrdila da je okrivljeni obezbijedio žirante i da joj je on samo vratio povratio pozajmljeni novac od tog kredita, dok su sami svjedoci žiranti posvjedočili da su žirirali oštećenoj jer im je saopštaila da se radi o kreditu za nju i da je ona nosilac, odnosno da će podići kredit na ima okrivljenog a da je ona u obavezi da kredit vrati, da je sud utvrdio da je oštećena, bez znanja okrivljenog, primala od A. banke opomene pred tužbu za predmetni kredit i da se izjasnila da je demantovala pojedine izjave okrivljenog putem medija i izjavila za medije da je lično ona bila u A.banci kada je okrivljeni navodno podigao kredit. Branilac okrivljenog je na kraju navela da smatra da je okrivljeni pred sudom govorio istinu i da ni u jednom momentu nije pokušao da obmane sud i da prilikom podnošenja prijave da je neko u njegovo ime podigao kredit a misli da je to Š. N., nije bio svjestan da je on u stvari potpisao predmetna dokumenta i smatra da sud treba da donese oslobađajuću presudu za okrivljenog.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni B. D. je u svojoj završnoj riječi prihvatio završnu riječ svog branioca i dodao da je oštećena vratila nekih petnaest rata kredita i nakon toga obustavila sva plaćanja, a u međuvremenu je podigla kredit na ime svoje kćerke u iznosu od 2.214,56 € koji on vraća i smatra da nije počinio krivično djelo koje mu se stavlja na teret.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; U dokaznom postupku sud je saslušao svjedokinju oštećenu Š. N., svjedoke M. D., E. V. i I. N., izvršio uvid u : zabilješku UP Ispostava K. 22/3-240-461 od 06.04.2012.godine; kreditnu dokumentaciiju po osnovu ugovora o kreditu između B. D. i A. banke; izvod iz KE na ime okrivljenog; pročitao otpusnu listu sa epikrizom KCCG Podgorica od 03.09.2007.godine u grafološku ekspertizu vještaka grafologa S. S. od 24.05.2012.godine, saslušao vještaka grafološke struke S. S. i&nbsp; pročitao nalaz i mišljenje vještaka grafologa V. N. od 16.11.2012.godine.<br>
Svjedokinja oštećena Š. N. u svom iskazu datom na glavnom pretresu dana 11.09.2012.godine je navela da je okrivljeni boravio u njenom lokalu kao stalni gost od 1997.godine, da je pio na versiju, vraćao dugove, da su međusobno te dugove prebijali i da joj je pozajmljivao novac. Navela je da je okrivljeni lično podigao kredit, da je on našao žirante, da su novčana srestva podignuta od strane okrivljenog i da ona nema nikakve veze sa ovim kreditom, osim što joj je okrivljeni od tog novca pozajmio 500,00 € a kasnije još 200,00 €, da je bila izložena maltretiranju od strane okrivljenog, da je on u sredstvima javnog informisanja dao tekst u kojem je &nbsp;optužio da podigla iznos od 500,00 € falsifikujući njegove isprave i da je ona to demantovala. Takođe je navela da su žiranti E. V. i M. D. sjedeli u njenoj kafani i da im je rekla da budu žiranti okrivljenom sa razloga što je jedan dio novčanih sredstava okrivljeni trebao da da njoj i da je okrivljeni donio formulare iz banke i dao ih žirantima. Dodala je da ne isključuje mogućnost da je u ime okrivljenog primila opomenu pred utuženje od strane banke, iako je glasila na ima okrivljenog jer je on stalno boravio kod nje. Pridružuje se krivičnom gonjenju protiv okrivljenog dok prema istom ne ističe imovinsko-pravni zahtjev.<br>
Svjedok M. D. u svom iskazu datom na glavnom pretresu dana 24.09.2012.godine navodi da je u periodu 2007.godine u roku od 10 dana bio žirant po dvije kreditne partije, da ga je Š. N. pitala da joj žirira i da je on pristao, ali da nije znao ko je nosilac kredita. Dalje tvrdi&nbsp; da ga B. D.nikada nije pitao da mu bude žirant, da mu je kreditnu dokumentaciju dala N. i on je potpisao, i da je po dobijanju opomene saznao ko je B. D., koga inače zna kao M.. Takođe navodi da je po dobijanju opomene otišao kod N. u kafanu gdje je zatekao B. D., a prije toga su mi u banci rekli da je on nosilac kredita, a da je korisnik Š. N. i da kako je tada shvatio nije bilo sporno da je N. nosilac kredita iako je glasio na B. D., da mu je N. rekla da iscijepa opomene i da će ona vratiti kredit. Nakon izvršenog uvida u originalnu kreditnu dokumentaciju izjasnio se da je mjenicu potpisao on, ali se ne može sjetiti gdje. Dalje navodi da mu je po osnovu ovih administrativnih zabrana odbijano od plate tako da je od ovog kredita vratio nekih 2.000,00 € , da je nakon godinu dana sreo Š. N. ispred P. banke i ista mu je tada rekla da ne zna ni koji je drugi kredit i da ne zna da on vraća dva kredita u kojima se pojavljuje Š. N. kao korisnik kredita i po kreditu gdje je nosilac D.G. kao i po kreditu gdje je nosilac B. D.. Ne pridružuje se krivičnom gonjenju protiv okrivljenog , niti ističe imovinsko pravni zahtjev.<br>
Svjedok E. V. je u svom iskazu datom na glavnom pretresu dana 24.09.2012.godine naveo da ga je tokom 2007.godine Š. N. pitala da joj žirira i da nije rekla da će nosilac kredita biti B. D. i da nije znao na koji iznos žirira, da je svu kreditnu dokumentaciju koju mu je dala Š.N.popunio u FAK-u, da je mjenicu popunio u banci tom prilikom je bila prisutna šalterska službenica i on. Dalje je neveo da je po dobijanju opomene pred utuženje saznao da je B. D.r nosilac kredita, da ga je kontaktirao ali da mu je isti rekao da nema veze s tim kreditom, pa je pozvao Š. N. koja mu je rekla da neće biti problema i da će ona vratiti kredit. Istakao je da mu je od kredita odbijeno negdje oko 270,00 € jer mu je u međuvremenu prestao radni odnos i da je za drugog žiranta saznao nakon godinu dana, kada ga je D. M.kontaktirao da pita da li zna kome su žirirali i ko je B. D..<br>
Svjedok I. N., ujak okrivljenog, u svom iskazu datom na glavnom pretresu 05.11.2012.godine naveo je da je B. D. u septembru mjesecu tačnije početkom septembra išao na operaciju oka,da je&nbsp; iz bolnice otpušten 03.09. što se može vidjeti iz otpusne liste, na kojoj je bilo evidentirano i kada treba da se javi na kontrolu i obzirom da je riječ o operaciji oka koja zahtjeva stavljanje kapi i uzimanje oredjene terapije redovno, navodi da je B.D. boravio kod njega do dana kontrole, da nije napuštao stan a da je nakon kontrole pošao za K..<br>
U službenoj zabilješci UP Ispostava K. 22/3-240-461 od 06.04.2012.godine konstatovano je da je ovlašćeni policijski službenik, nakon podnošenja prijave, uzeo od B. D. neophodan materijal – rukopis, radi grafološkog vještačenja tako što je okrivljeni svojeručno ispisao tekst sa mjenice i to dva puta sitnim i krupnim slovima sa sitnim i krupnim svojeručnim potpisom.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz kreditne dokumentacije formirane po osnovu ugovora o kreditu između A. banke i B. D., utvrđuje se da je podnosilac zahtjeva za odobrenje gotovinskog nenamjenskog kredita B. (V.) D., da je zaposlen kod J...„R. M.“, da ima prosječna neto primanja u iznosu od 214,80 €, da je traženi iznos kredita 4.000,00 € na period vraćanja od 60 mjeseci, da su žiranti M. D. i E. V., da je ugovor o gotovinskom nenamjenskom kreditu br.505000000007336084/07 od 06.09.2007.godine sklopljen između ugovornih strana i to A. banke i B. D., da se na mjeničnom ovlašćenju nalazi potpis B. D., da se na kopiji lista br.1690 iz knjige ovjera Osnovnog suda Kolašin nalazi potpis B. D..&nbsp; Iz uvida u mjenicu serijskog broja AA0215384 utvrđuje se da je za svoju priznaje B. D., u donjem desnom uglu u rubrici „trasant“ stoji potpis M. D. sa adresom i mjestom zaposlenja, dok se na poleđini date mjenice nalaze M. D. i E. V.. Uvidom u ovjeru podataka za žiranta izdatu od strane Opštine K. Sekretarijat za ekonomiju,finansiju i imovinu i u ovjeru podataka za žiranta izdatu od strane DOO „F.“ utvrđeno je da se M. D.i E. V. javljaju kao žiranti&nbsp; obezbjeđenja otplate kredita B.D.. Iz uvida u nalog blagajni se utvrđuje da se na mjestu „primio“ nalazi potpis „B. D.r“.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz izvoda iz KE izdatog na ime okrivljenog od strane UP Ispostava K. br.245/12-844/2 od 05.07.2012.godine utvrđuje se da je B. D.osuđivan i to presudom Osnovnog suda M. K.br.100/89 od 09.01.1990.godine za krivično djelo iz čl.186 st.1 u vezi čl.182 KZ SRBIH.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz otpusne liste sa epikrizom KC CG od 03.09.2007.godine se utvrđuje da&nbsp; je B. D.bio na bolničkom liječenju u Kliničkom centru CG od 29.08. do 03.09.2007.godine.<br>
&nbsp; &nbsp;&nbsp;&nbsp;&nbsp;&nbsp;&nbsp;&nbsp; Iz nalaza i mišljenja vještaka S. S.od 24.05.2012.godine utvrđuje se da je sporni tekst na mjenici „priznajem“ i potpise „B. D.“ na kreditnoj dokumentaciji napisao B. D.. U svom neposrednom izjašnjavanju pred sudom na glavnom pretresu 05.10.2012.godine grafolog S. S. je naveo da ostaje u potpunosti pri grafološkoj ekspertizi i datom nalazu i mišljenju za grafološko vještačenje. Na glavnom pretresu vještaku je prezentirana originalna kreditna dokumentacija kao i original knjige ovjera Osnovnog suda u Kolašinu kod kog je ovjereno mjenično ovlašćenje i za koje je okrivljeni tvrdio da ga nije potpisao. Uporeživanjem originalne dokumentacije sa kopijom kao i uvidom u knjigu ovjera, te uvidom u nalog blagajni za isplatu sredstava po odobrenom kreditu vještak se decidno izjasnio da svi potpisi pripadaju B.D.. Saglasan ovom nalazu je u potpunosti nalaz i mišljenje vještaka grafologa N. V.e od 14.11.2012.godine u kom se utvrđuje da je sporne potpise „B. D.“ koji se na dostavljenoj kreditnoj dokumentaciji A. banke nalaze u rubrikama „potpis dužnika“, „tražilac kredita“, „primio“, „korisnik“ kao i pod rednim brojem 1690-na fotokopiji lista iz knjige ovjera Osnovnog suda u Kolašinu, kao i potpis nakon teksta „priznaje“ na mjenici ispisao B. D..<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Cijeneći sve izvedene dokaze kako pojedinačno tako i u njihovom medjusobonom odnosu na nesumnjiv način je utvrdjeno da su se u radnjama okrivljenog stekli svi bitni elementi bića krivičnog djela lažno prijavljivanje iz čl. 388 st. 1 Krivičnog zakonika, naime nesporno je da je okrivljeni dana 19.01.2012.godine u Kolašinu, ovlašćenom službeniku Uprave policije - Ispostave K. prijavio da je Š. N. učinila krivična djela prevara iz čl.244 st.3 u vezi st.1 i falsifikovanje isprave iz čl.412 st.1 Krivičnog zakonika Crne Gore, za koja se goni po službenoj dužnosti, iako je znao da ta djela nijesu učinjena, na način što je na zapisniku o prjemu krivične prijave dao izjavu da je Š. N. na njegovo ime po osnovu falsifikovanja kreditne dokumentacije kod A. banke u K. podigla kredit u iznosu od 4.000,00 €, a da on nikada nije podigao kredit u tom iznosu, nikada nije išao u banku da potpiše mjenicu, a stigla mu je administrativna zabrana na platu za naznačeni iznos novca. Ovakav zaključak proizilazi iz dva obavljena vještačenja po vještacima grafološke struke, koji su se decidno izjasnili da je sve sporne potpise, ispisao svojeručno B.D.. Nesporno je dakle da je okrivljeni u vrijeme prijavljivanja oštećene znao znao da je on potpisao svu dokumentaciju, bez obzira na činjenicu da li je kredit podigao u korist i za potrebe oštećene Š. N.. Takodje od značaja za&nbsp; postojanje ovog djela nisu iskazi saslušanih svjedoka M. D. i E. V. koji su bili žiranti na ovom kreditu, u smislu da su oni naknadno saznali da je nosilac kredita B. D. a ne Š. N. koja ih je zamolila za uslugu da budu žiranti po ovom kreditu,jer je u krajnjem ovo stvar medjusobnog dogovora okrivljenog i oštećene. Takodje je irelevantno da li je novac od podignutog kredita iskoristila oštećena ili pak okrivljeni, jer se radnja ovog krivičnog djela sastoji u tome da je neko lažno prijavio odredjeno lice, u konkretnom slučaju oštećenu, kao počinioca krivičnog djela. Prijava se mora odnositi na odredjeno lice, a očigledno je da je okrivljeni u svojoj prijavi koju je podnio protiv Š. N. označio upravo oštećenu kao počinioca krivičnih djela prevare i falsifikovanja isprava, i ako je znao da ista to nije učinila, bez obzira na tvrdnju odbrane da okrivljeni nije naznačio oštećenu kao počinioca krivičnog djela već je naznačio da je neko u njegovo ime zaključio ugovor o kreditu odnosno podigao novac na ime odobrenog kredita. Sud nije prihvatio ni iskaz svjedoka I. N., ovo sa razloga što je riječ o svjedoku odbrane, ujedno i privilegovanom svjedoku, koji je istakao da je od izlaska iz bolnice 03.09. 2007 godine pa do kontrole ,okrivljeni boravio kod njega u Podgorici, a da tom prilikom nije napuštao stan, takodje se ovaj svjedok nije precizno izjasnio do kog datuma je tačno okrivljeni boravio kod njega. Nesporno da je B. izašao iz bolnice 03.09.2007.godine,što se utvrdjuje iz otpusne liste sa epikrizom, a da je novac sa blagajne po nalogu okrivljeni podigao i nalog&nbsp; potpisao 06.09.2007.godine što je nesporno utvrdjeno kroz nalaze vještaka. Dovodeći u vezu sve izvedene dokaze, posebno cjelokupnu kreditnu dokumentaciju, kao i nalaze vještaka grafologa, koji kod suda nijesu izazvali bilo kakvu dilemu u pogledu validnosti, sa odbranom okrivljenog, sud je istu odbacio u cjelosti kao usmjerenu na izbjegavanje krivično pravne odgovornosti, tim prije što okrivljeni uporno negira da je potpisao dokumentaciju, da je bio u banci i ako su upravo naprijed navedeni dokazi opovrgli njegove tvrdnje.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Opredjeljujući se za krivičnu sankciju sud je cijenio sve okolnosti od značaja za individualizaciju iste, a tiču se ličnosti okrivljenog i djela stavljenog mu na teret, pa je od olakšavajućih okolnosti na strani okrivljenog našao da je riječ o ocu jednog djeteta, loših imovinskih prilika dok otežavajućih okolnosti nije bilo, činjenicu da je okrivljeno do sada osudjivan sud nije cijenio kao otežavajuću sa razloga što je od ranije osude protekao relativno dug vremenski period 22 godine.&nbsp; Pri činjenici da je za ovoo krivično djelo predvidjena kazna zatvora od tri mjeseca do tri godine sud je okrivljenom izrekao uslovnu osudu kojom mu je utvrdio kaznu zatvora u trajanju od tri mjeseca i istu uslovio na period od jedne godine. Po mišljenju suda ovakvom vrstom krivične sankcije postići će se svrha kažnjavanja predvidjena čl. 32 Krivičnog zakonika.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Kako je okrivljeni oglašen krivim to ga je sud obavezao na plaćanje troškova krivičnog postupka u iznosu od 573,00 € koji troškovi se odnose na dati nalaz i mišljenje vještaka grafološke struke S. S. 275,00€ ,pojašnjenje nalaza na glavnom pretresu u iznosu od 137,50 € kao I naknadu za dati&nbsp; nalaz i mišljenje vještaka grafologa N. V. i to u iznosu od 160,50 €, te obavezao na plaćanje sudskog paušala u iznosu od 30,00 € koji je srazmjeran dužini trajanja postupka i imovinskim prilikama okrivljenog a prednje shodno čl. 229 u vezi čl. 226 ZKP-a.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sa svega naprijed iznijetog odlučeno je kao u izreci presude shodno čl. 374 ZKP-a.<br>
&nbsp;<br>
&nbsp;<br>
<strong>OSNOVNI SUD U KOLAŠIN&nbsp;&nbsp; </strong><br>
<strong>&nbsp;&nbsp;&nbsp;&nbsp;&nbsp; Dana, 23.11.2012.godine</strong><br>
&nbsp;<br>
&nbsp;<br>
&nbsp;<br>
<strong>Zapisničar, &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; S u d i j a ,</strong><br>
<strong>Marijana Mašković s.r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp; Mirjana Čepić s.r.</strong><br>
&nbsp;<br>
&nbsp;<br>
&nbsp;<br>
&nbsp;<br>
<strong>PRAVNA POUKA :</strong><br>
&nbsp;<br>
Protiv ove presude dozvoljena je žalba u roku od 8 dana od dana prijema iste, Višem sudu u Bijelom Polju, a preko ovog suda.<br>
&nbsp;<br>
&nbsp;<br>

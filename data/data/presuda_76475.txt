<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1"> Posl.br. K. 44/14/14</span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<li>
<span class="span1">OSNOVNI SUD U KOTORU, kao nadležni prvostepeni krivični sud po sudiji Momirku Marović, kao sudiji pojedincu, uz učešće zapisničara Ana Marije Petković u predmetu okrivljenog L. M. zbog krivičnog djela laka tjelesna povreda iz čl.152. st.2. u vezi st.1. Krivičnog zakonika CG, koji se vodi po optužnom predlogu ODT Kotor Kt.br.537/13 od 31.12.2013 godine, nakon održanog glavnog i javnog pretresa dana 27.03.2014 godine u prisustvu savjetnika ODT Kotor Maje Rađenović,  oštećene - svjedoka P. V. i svjedoka P. B., a u odsustvu uredno pozvanog okrivljenog L. M., koji je prethodno ispitan shodno članu 457.ZKP, istog dana donio je  i javno objavio sledeću </span>
</li>
<p>
<span class="span1">                                                           P R E S U D U</span>
</p>
<p>
<span class="span1"> </span>
</p>
<p>
<span class="span1">Okrivljeni L. M., JMBG ........., od oca V. i majke LJ., rođene M., rođenog 20.011.1966 godine u C., stalno nastanjenog u C., selo Vrela, državljanin CG, mašinbravar, oženjen, otac dvoje djece, sa završenom SSS, lošeg imovnog stanja, protiv kojeg se ne vodi postupak za drugo krivično djelo.</span>
</p>
<p>
<span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">Kriv je</span>
</p>
<p>&nbsp;</p>
<p>
<span class="span1">Što je dana 20.7.2013 godine oko 15,00  ispred zgrade recepcije Auto-kampa J. u naselju J., opština B., lako tjelesno povrijedio oštećenu P. V.  iz V., sredstvom podobnim da se tijelo teško povrijedi i zdravlje teško naruši, metalnim ključem koji služi za promjenu točkova na automobilu, na način što je okrivljeni kao vozač taksi vozila došao u verbalni sukob sa P. B., suprugom oštećene, zbog načina vožnje okrivljenog, da bi okrivjleni poslije toga izašao iz taksi vozila sa tim metalnim ključem u rukama i sa njim krenuo da udari P. B., da bi ovaj postavio šipku od suncobrana koju je nosio u rukama ispred sebe, kako bi se odbranio, a koju šipku je nosio jer se tada vraćao sa plaže, pa mu je okrivljeni tim udarcem izbio šipku  iz ruku, pa je još jedan put zamahnuo da ga udari, da bi tada oštećena P. V. pokušala zaštiti svojeg supruga stala izmedju okrivljenog i njega  i postavila desnu ruku iznad glave njenog supruga da bi je u tom momentu okrivjleni udario tim metalnim ključem u predjelu podlaktice, nanijevši joj tom prilikom laku tjelesnu povredu u vidu nagnječno - razdrne rane u predjelu naddlanene  strane desne podlaktice u donjoj trćini dužine 0,4 cm sa krvnim podlivom kože i potkožnog mekog tkiva i sa otokom u predjelu naddlanene strane desne nadlaktice u donjoj trećini, veličine oraha, pri čemu je bio uračunljiv i svjestan svoga djela i nejgove zabranjenosti, a čije izvršenje je htio.</span>
</p>
<p>&nbsp;</p>
<p>
<span class="span1">- čime je izvršio krivično djelo lake tjelesne povred eiz čl. 152.st. 2. u vezi st. 1. Krivičnog zakonika CG.</span>
</p>
<p>&nbsp;</p>
<p>
<span class="span1">-pa mu sud na osnovu naprijed navedene krivično pravne odredbe te odredbi čl. 3, 5, 8, 13, 15, 36, 42, 52, 53 i 54 KZ-a CG i čl. 368 i 374 ZKP-a izriče</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom utvrđuje kaznu zatvora u trajanju od trideset dana i istovremeno određuje da se kazna neće izvršiti ukoliko okrivljeni za vrijeme od jedne godine od dana pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span class="span1">Dužan je okrivljeni na ime sudskog paušala uplatiti iznos od 50 eura, i na ime troškova krivičnog postupka iznos od 49,50 eura, u korist budžeta Crne Gore, na žiro račun broj 832-16-52 u roku od mjesec dana od dana pravosnažnosti presude i dokaz o uplati dostaviti ovom sudu s pozivom na broj K 44/14/14.</span>
</p>
<p>&nbsp;</p>
<p>
<span class="span1">Oštećena-svjedok  P. V. se sa imovinsko pravnim zahtjevom upućuje na parnicu.</span>
</p>
<p>&nbsp;</p>
<p>
<span class="span1"></span><span class="span1"></span><span class="span1"></span><span class="span1"></span><span class="span1">O b r a z l o ž e n j e</span>
</p>
<p>&nbsp;</p>
<p>
<span class="span1">ODT iz Kotora je optužnim predlogom Kt. br. 573/13 od 31.12.2013. godine, optužilo L. M.  zbog krivičnog djela lake tjelesne povrede iz čl. 152. st.2. u vezi st.1. Krivičnog zakonika Crne Gore. </span>
</p>
<p>&nbsp;</p>
<p>
<span class="span1">Sud je održao glavni pretres u odusustvu uredno pozvanog okrivljenog L. M. shodno članu 457 Zkp-a, obzirom da je isti ranije saslušan, a izostanak nije opravdao.</span>
</p>
<p>&nbsp;</p>
<p>
<span class="span1"></span><span class="span1">U svojoj odbrni okrivljeni L. M. je na zapisnik pred ODT Kotor izjavio da se dana 20.07.2013. godine oko 17,00 časova nalazio na radnom mjestu taksiste u firmi "M. M." i vozio je četri stranke od plaže J. do mjesta P., a pošto je bila velika gužva  u sobraćaju kod kampa J. kolona je skoro stajala. U jednom trenutku njegovom vozilu prišao jedan čovjek i pitao ga "Žuriš li", a nakon što je istome odgovorio "Trebao bih, ali ne"  ovaj čovjek ga je pitao "Hoćeš li da nas udariš vozilom", odgovorio je istome da neće i rekao mu da ne treba da se kreće sredinom ulice. Objasnio je da je nakon ovog razgovora krenuo da vozi dalje, ali da mu je ovaj  čovjek rekao "Vozi to i idi u pičku materinu", nakon čega je zaustavio vozilo  i izšao iz istog i pitao ovg čovjeka zašto mu ovo govori i vrijeđa ga. Ovaj čovjek mu je ponovo rekao "Mrš u pičku materinu, jebem ti mater"  i krenuo prema njemu, nakon čega ga je i udario vrhom suncobrana, koji je držao u ruci, u predjelu šake lijeve ruke i stomaka. Naveo je da je tada uhvatio suncobran i odgurnuo čovjeka, a zatim je iz vrata vozila kojim je upravljao izvadio ključ od točkova u namjeri da ga zaplaši i da se eventualno odbrani ako bi ga i dalje napadao. Tada je nastala gužva, jer je puno ljudi došlo da vidi šta se dešava, a on je sjeo u svoje vozilo i odvezao stranke na odredište. Istako je da sa suprugom ovog čovjeka nije imao nikav kontakt, niti je istu vidio, niti zna kako izgleda, a kamoli je udario.</span>
</p>
<p>
<span class="span1">           </span>
</p>
<p>
<span class="span1">Sud je u dokaznom postupku radi utvrđivanja činjeničnog stanja i krivice okrivljenog proveo sledeće dokaze: saslušao oštećenu - svjedoka P. V., svjedoka P. B., izvršio uvid u potvrdu o privremeno oduzetim predmetima od 20.07.2013.godine OB Budva, izvještaj ljekara jedinice za hitnu pomoć u B. na ime P. V. broj protokola 6665, izvještaj ljekra specijaliste bolnice "V. Ć." R. od 20.07.2013. godine na ime P. V., na saglasnost stranaka pročitao nalaz i mišljenje vještaka vještaka medicinske </span><span class="span1">struke dr. K. N. od 16.09.2013. godine. U dopuni dokaznog postupka sud je izvršio uvid u otpusnu listu sa epikrizom Opšte bolnice L. na ime P. V., matični broj istorije bolesti S128013.</span>
</p>
<p>
<span class="span1">          </span>
</p>
<p>
<span class="span1">          Oštećena - svjedok P. V. je izjavila da je sa  svojim suprugom ovdje svjedokom P. B. bila  na ljetovanju u B., a kritičnog dana 20.7.2013 godine  oko 17,00 časova vraćali su se sa plaže i htjeli su da pređu ulicu pješice. Bila je gužva i ljudi su se vraćali sa plaže a  neki su išli iz suprotnog pravca i upravo kada  su prelazili ulicu okrivljeni je svojim vozilom išao iz suprotnog pravca. Dalje je navela da je vidjela da se radi o taksi vozilu, koje je išlo neprilagodjenom brzinom, i odjednom je prikočio tako da su ona i njen suprug nekako izbjegli kontakt sa vozilom, nakon čega se njen suprug obratio rječima „polako zgazit  ćeš nas. Okrivljeni je iz vozila dobacio „što se vučete kao babe, idite u pizdu materinu“, a misli da je i njen suprug u tom smislu nešto uzvratio, a ne može sad tačno da se sjeti. Nakon ovoga, pošto je vozilo još bilo u pokretu, okrivljeni je zaustavio vozilo, a vidjela je da su u vozilu bila dva dječaka na zadnjem sjedištu, izašao iz vozila i prilikom izlaska vidjela je da je isti uzeo neku metalnu šipku koja je bila pored sjedišta vozača. Okrivljeni je prvo krenuo prema njenom suprugu i pošto je zamahnuo ovom metalnom šipkom da ga udari njen suprug je pokušao da se odbrani suncobranom koji je držao u ruci, medjutim od jakog udarca njemu je suncobran ispao iz ruke, a vidjela je da je bio povrijedjen, da je imao ogrebotinu, u predjelu grudnog koša, medjutim nije se obraćao lekaru. Dalje je navela da kada je vidjela da okrivljeni pokušava da još jednom udari metalanom šipkom njenog supruga u predjelu glave, ona je stala između njih dvojice jer je munjevito razmišljala da na neki način spase svog supruga. Objasnila je da je tom prilikom stala izmedju njih, podigla desnu ruku nehotice u pravcu glave njenog supruga i osjetila snažan udarac u predjelu podlaktice desne ruke, gdje joj je tom prilikom okrivljeni nanio lake tjelesne povrede koje su bliže opisane u  izvještaju ljekarara specijaliste. Vidjela je da je na njenoj ruci bilo krvi, i da je i njen suprug bio okrvavljen, a lijevom rukom je stegla predio desne ruke gdje je bila povreda kako bi zaustavila krvarenje i tada je primjetila da se okrivljeni udaljava sa lica mjesta trčećim korakom da ulazi u vozilo i da napušta lice mjesta. Pošto je na mjestu dogadjaja  bilo više lica, neko od njih je upamtio brojeve registarskih tablica, a njen suprug je pozvao policiju, tako da su policijski službenici došli ubrzo na licu mjesta i sjeća se da su tada rekli da se radio teškoj tjelesnoj povredi jer su smatrali da mi je ruka polomljena, a tom prilikom je vidjela da je hematom na desnoj ruci bio veliki i pojavila se oteklina u predjelu šake. Neko je odvezao do Doma zdravlja u B., a zatim je upućena na ortopedsko odeljene bolnice V. Ć. u R. jer su sumnjali da se radi o prelomu kosti, a nakon  izvršenog snimanja konstatovano je da nema preloma već da se radi o naprslini i da se radi o lakoj tjelesnoj povredi. istaka je da je bila u policiskoj stanici gdje je prepoznala okrivljenog.Pridružila se krivičnom gonjenju i postavila je imovinsko pravni zahtjev.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">Svjedok P. B. je izjavio da su on i oštećena ljetovali u B. u vremenskom periodu od 15.07. do 25.07.2013. godine i tog kritičnog dana negdje oko 17,00 časova vraćali su se sa plaže. Krenuli su sa plaže J. i išli su u pravcu izlaska prema rampi budući da im je tamo stan, a kada su došli do recepcije autokampa J., zna da </span><span class="span1">je bila u blizini jedna prodavnica, da je bila gužva i da sva vzoila usporavaju. U momentu kada su prelazili ulicu vidio je da jedno taksi vozilo išlo neprilagođenom brzinom i prava je sreća da su izbjegli kontakt sa ovim vozilom, nakon čega se obratio okrivljenom riječima "Polako pogazićeš nas", a isti je otvorio prozor i opsovao mu mater na šta je on uzvratio. Pojasnio je da je vidio da je okrivljeni zaustavio vozilo na jedno 5-6 m ispred njih, isto parkirao, izašao iz vozila i tada je primjetio da isti drži metalnu cijev dužine oko 1m, a pošto je izašao okrivljeni je krenuo prema njemu i vidio je da je zamahnuo desnom rukom , na šta je on tog trenutka mahinalno podigao suncobran kao bi se zaštitio. Okrivljeni ga je metalnom šipkom udario u predjelu suncobrana, koji mu je ispao iz ruku, a zatim je okrivljeni još jednom zamahnuo da ga udari, najvjerovatnije u predjelu glave, pa je on bio primoran da podigne lijevu ruku kao bi se zaštitio. Objasnio je da zna da ga je okrivljeni zakačio ovom metalnom šipkom u predjelu lakta lijeve ruke, a prije toga je vidio da je oštećena, njegova supruga, stala između njih, kao i da je podigla desnu ruku, a okrivljeni ju je udario. Okrivljeni je zamahivao više puta metalnom šipkom  međutim, oni su nekako uspjeli da  izbjegnu te udarce, mada je oštećena dobila jedan jači udarac u predjelu podlaktice desne ruke iznad ručnog zgloba. Primijetio je da oštećenoj ruka krvari, a okrivljeni pošto je vidio da je povrijedio oštećenu udaljio se sa lica mjesta trčeći pema parkiranom vozilu, a sjeća se da je na licu mjesta bilo više ljudi, da je neko od istih upamtio broj reg. tablica, nakon čega je on pozvao policiju. U vozilu okrivljenog bila su i dva dječaka koji su sjedjeli na zadnjem sjedištu, a radio se o mlađim licima, koja je on dobro upamtio, a isti nisu izlazili iz vozila, dok je okrivljeni kasnije u stanici policijskoj stanici dovodio neka druga lica koja su se predstavili kao svjedoci. </span>
</p>
<p>
<span class="span1"></span>
</p>
<p>
<span class="span1">Iz potvrde o privremeno oduzetim predmetima od 20.07.2013. godine OB Budva utvrđeno je da je OPS od L. M. privremeno oduzeo jedan ključ od točkova od metala sive boje sa crnom gumenom drškom.</span>
</p>
<p>&nbsp;</p>
<p>
<span class="span1">Iz izvještaja ljekara jedinice za hitnu pomoć u B. na ime P. Verica broj protokola 6665 utvrđeno je da se oštećena javila u ovu zdravstvenu ustanovu radi pružanja zdravstvene pomoći kojom prilikom su istoj konstatovane povrede, utvrđena dijagnoza i data terapija, nakon čega je oštećena upućena ortopedu radi radiografije i procjene postojanja preloma.</span>
</p>
<p>&nbsp;</p>
<p>
<span class="span1">Iz izvještaja ljekara specijaliste bolnice "V. Ć." Risan od 20.07.2013. godine na ime P. V. utvrđeno je da se oštećena navedenog dana javila u ovu zdravstvenu ustanovu radi pružanja zdravstvene pomoći kojom prilikom su istoj konstatovane povrede, utvrđena dijagnoza i data terapija.</span>
</p>
<p>&nbsp;</p>
<p>
<span class="span1">Iz nalaza i mišljenja vještaka medicinske struke dr. K. N. od 16.09.2013 godine utvrđeno je oštećena P. V. kritične prilike zadobila tjelesnu povredu u vidu nagnječno - razderne rane u predjelu naddlanene strane desne podlaktice u donjoj trećini dužine 0,4 cm sa krvnim podlivom kože i podkožnog mekog tkiva i sa otokom u predjelu naddlanene strane desne nadlaktice u donjoj trećini, veličine oraha, koja povreda predstavlja u vrijeme nanošenja laku tjelesnu povredu i nanešena je dejstvom tupine aktivno zamahnutog mehaničkog oruđa, u šta bi spadalo: metalni ključ za odvijanje šarafa na automobilskim točkovima.</span>
</p>
<p>&nbsp;</p>
<p>
<span class="span1">U dopuni dokaznog postupka izvršen je uvid u otpusnu listu sa epikrizom opšte bolnice L. na ime P. V., matični broj istorije bolesti S..... iz koje proizilazi da je </span><span class="span1">oštećena liječena u ovoj zdravstvenoj ustanovi u periodu od 07.07.2013. godine do 09.07.2013. godine, kojom prilikom je istoj utvrđena dijagnoza. </span>
</p>
<p>&nbsp;</p>
<p>
<span class="span1">            Cijeneći sve provedene dokaze, kako pojedinačno tako i u uzajamnoj povezanosti, kao i u odnosu na odbranu okrivljenog, sud je utvrdio činjenično  stanje navedeno u izreci presude. Krivično pravno ocjenjujući ovakvo stanje, sud je našao da je okrivljeni L. M.  krivično djelo lake tjelesne povrede iz čl. 152 st. 2 u vezi sa st.1 Krivičnog zakonika Crne Gore, pa ga oglasio krivim. </span>
</p>
<p>&nbsp;</p>
<p>
<span class="span1">Sud je utvrdio činjenično stanje bliže navedeno u izreci presude prije svega na osnovu iskaza oštećene - svjedoka P. V., iskaza svjedoka P. B. kao i provedenih materijalnih dokaza u vidu medicinske dokumentacije na ime oštećene, kao i nalaza i mišljenja vještaka medicinske struke i potvrde o privremeno oduzetim predmetima od 20.07.2013. godine, a koje dokaze je sud prihvatio. Naime oštećena svjedok je na detaljan način opisala predmetni događaj, pa je sud njen iskaz prihvatio ovo tim prije što je i svjedok P. B. potvrdio njene navode, a njen iskaz je potvrđen i medicinskom dokumentacijom. Naime oštećena svojedok P. V. je navela da je sa suprugom, ovdje svjedokom P. B.,  bila na ljetovanju u B. i tog kritičnog dana 20.07.2013. godine oko 17,00 časova vraćali su se sa plaže i htjeli su da pređu ulicu pješice,  a upravo kada su prelazili ulicu okrivljeni je svojim vozilom išao iz suprotnog pravca neprilagođenom brzinom i odjednom je tako prikočio da su ona i njen suprug nekako izbjegli kontakt sa vozilom. Dalje je navela da je došlo do verbalne rasprave između njenog supruga i okrivljenog, nakon čega je pošto je vozilo bilo još bilo upokretu, okrivljeni zaustavio vozilo, izašao iz istog i prilikom izlaska vidjela je da okrivljeni uzeo neku metalnu šipku i krenuo prema njenom suprugu. Pojasnila je da je vidjela da je okrivljeni zamahnuo metalnom šipkom da udari njenog supruga, koji je pokušao da se odbrani suncobranom koji je držao u ruci, međutim od jakog udarca njenom suprugu je ispao suncobran, i vidjela je da je isti povrijeđen. Dalje je pojasnila da kada je vidjela da okrivljeni pokušava da još jednom udari njenog supruga metalnom šipkom u predjelu glave, stala je između njih dvojice i podigla desnu ruku nehotice u pravcu glave njenog supruga i osjetila snažan udarac u predjelu podlaktice  desne ruke, nakon čega joj je ruka prokrvarila. Naime, i svjedok P. B. na identičan način opisuje predmetni događaj, navodeći da se sa suprugom vraćao sa plaže i kada su prelazili ulicu vidio je da jedno taksi vozilo išlo neprilagođenom brzinom i  prava je sreća da su izbjegli kontakt sa istim, nakon čega se obratio okrivljenom "Polako pogazićeš nas" da bi nakon ovoga došlo do verbalne rasprave između njega i okrivljenog. Pojasnio je da je vidio da je okrivljeni zaustavio vozilo na jedno 5-6 m ispred njih, isto parkirao, izašao iz vozila i tada je primjetio da okrivljeni u ruci drži metalnu cijev dužine oko 1m. Dalje je pojasnio da je okrivljeni pošto je izašao iz vozila krenuo prema njemu i zamahnuo desnom rukom, a on je tog trenutka mahinalno podigao suncobran kao bi se zaštitio - odbranio, ali ga je okrivljeni metalnom šipkom udario u predjelu suncobrana koji mu je ispao iz ruku, a zatim je isti još jednom zamahnuo kako bi ga udario u predjelu glave, pa je bio primoran da podigne lijevu ruku kako bi se zaštitio. Istakao je da ga je okrivljeni zakačio ovom metalnom šipkom u predjelu lakta lijeve ruke, a prije toga je vidio da je oštećena stala između njih, da je podigla ruku i da je okrivljeni udario istu. Dalje je naveo da je primjetio da oštećenoj ruka krvari, a okrivljeni pošto je vidio da je povredio oštećenu udaljio se sa lica mjesta trčeći prema parkiranom vozilu. Iz kompletne medicinske dokumentacije na ime oštećene (izvještaj ljekara jedinice za hitnu pomoć u B. na ime oštećene broj protokola 6665 i izvještaj ljekara specijalne bolnice "V. Ć." od 20.07.2013. godine) je </span><span class="span1">utvrđeno koje je povrede kritične prilike zadobila oštećena, a koje povrede je vještak medicinske struke u svom nalazu i mišljenju kvalifikovao kao laku tjelesnu povredu nanesenu dejstvom tupine aktivno zamahnutog mehaničkog oruđa, u šta bi spadalo metalni ključ za odvijanje šarafa na automobilskim točkovima. Nalaz i mišljenje vještaka medicinske struke sud je prihvatio jer je isti dat po pravilima nauke i struke. Takođe sud je prihvatio iskaz oštećene budući da je isti u saglasnosti i sa potvrdom o privremeno oduzetim predmetima od 20.07.2013. godine OB B. iz kojeg proizilazi da je navedenog dana OPS od okrivljenog privremeno oduzeo jedan ključ od točkova od metala sive boje sa crnom gumenom drškom.</span>
</p>
<p>&nbsp;</p>
<p>
<span class="span1">Sud nije prihvatio odbranu okrivljenog u kojoji isti negira izvršenje krivičnog djela, odnosno navodi da sa oštećenom nije imao nikakav kontakt tj. istu čak nije ni vidio, niti je znao kako ista izgleda a kamoli je udario, jer sud smatra da su njegovi navodi usmjereni na izbjegavanje krivice. Naime odbrana okrivljenog je opovrgnuta  iskazima oštećene i svjedoka P. B. kao i kompletnom medicinskom dokumentacijom na ime oštećene i nalazom i mišljenjem vještaka medicinske struke, koje dokaze je sud prihvatio. Naime iz iskaza oštećene i svjedoka P. B. proizilazi da je okrivljeni kritične prilike nakon verbalne rasprave između njega i svjedoka zaustavo svoje vozilo, izašao iz istog sa metalnim ključem za točkove kojim je svjedoku izbio iz ruku suncobran kojim se isti pokušao odbranit, a kad je okrivljeni još jednom pokušao da metalnim ključem udari svjedoka u predjelu glave oštećena je stala između njih i podigla desnu ruku u pravcu glave svjedoka, kako bi istog zaštitila, a okrivljeni je udario u predjelu podlaktice desne ruke, kojom prilikom je istoj nanio povrede, koje povrede su konstovane medicinskom dokumentacijom na ime oštećene, a koje povrede je vještak medicinske struke kvalifikovao kao lake tjelesne povrede. Takođe sud nije prihvatio navode odbrane okrivljenog u kojoj isti navodi da je svjedok P. u ruci držao suncobran i vrhom istog ga udario u predjelu šake lijeve ruke i stomaka, nakon čega je uhvatio suncobran i odgurnuo svjedoka a zatim iz vrata vozila izvadio ključ od točkova u namjeri da zaplaši svjedoka i da se eventualno odbrani ako bi ga isti i dalje napadao, jer smatra da je i ovaj njegov navod usmjeren na izbjegavanje krivice, a ovo tim prije što je i ovaj navod opovrgnut međusobno saglasnim iskazima oštećene i svjedoka, koji navode da je upravo okrivljeni izašao sa metalnim ključem za točkove iz svog vozila, krenuo ka svjedoku P. i zamahnuo istim kako bi udario u predjelu glave svjedoka kojom prilikom je svjedoku i izbio suncobran, koji je isti držao u ruci i kojim se htio zaštititi.  </span>
</p>
<p>&nbsp;</p>
<p>
<span class="span1">Sud nije posebno cijenio dokaz u vidu otpusne liste sa epikrizom opšte bolnice L. na ime oštećene, matični broj istorije bolesti S ....... budući da iz istog proizilazi da je oštećena prije kritičnog događaja imala ginekološke prbleme zbog čega je i liječena u opštoj bonici L. u period od 07.07 - 09.07.2013. godine</span>
</p>
<p>
<span class="span1"> </span>
</p>
<p>
<span class="span1"> </span><span class="span1"> Sud je u toku postupka utvrdio da je okrivljeni postupao sa umišljajem svjestan značaja svog djela i želeći njegovo izvršenje. Naime okrivljeni je bio svjestan da je ključ od točkova od metala sredstvo podobno da se tijelo teško povrijedi, pa je istim zadao udarac u predjelu podlaktice desne ruke oštećene nanijevši joj tako laku tjelesnu povredu, a predhodno je okrivljeni kljućem od točkova od metala krenuo i da udari i svjedoka koji je postavio šipku od suncobrana koju je nosio sa sobom da se odbrani, a koju šipku mu je i izbio iz ruke, kojom priliko je oštećena P. je zadobila povrede u vidu nagnječno razderne rane u predjelu naddlanene strane desne podlaktice u donjoj trećini dužine 0,4  cm  sa krvnim podlivom kože i podkožnog </span><span class="span1">mekog tkiva i sa otokom u predjelu naddlanene strane desne nadlaktice u donjoj trećini, veličine oraha, a to mu je i bila namjera.</span>
</p>
<p>
<span class="span1">          </span>
</p>
<p>
<span class="span1">             Prilikom odluke o vrsti i visini krivične sankcije koju okrivljenom treba izreći sud je pošao od toga da je za krivićno djelo laka tjelesna povreda iz čl. 152 st. 2 u vezi sa st.1 Krivičnog zakonika Crne Gore zaprijećeno kaznom do tri godine. U smislu čl. 42 KZ, sud je na strani okrivljenog nije našao ni olakšavajućih okolnosti a ni otežavajućih. Pri takvom stanju stvari sud je našao da će u konkretnom slučaju upozorenjem uz prijetnju kaznom okrivljenom na njega dovoljno uticati da ubuduće ne vrši krivična djela, pa mu je izrekao uslovnu osudu, kojom mu je utvrdio kaznu zatvora u trajanu od trideset dana i istovremeno odredio da se kazna neće izvršiti za vrijeme od jedne godine od dana pravosnažnosti presude ne učini novo krivično djelo. Sud smatra da je izrečena krivična sankcija adekvatna težini učinjenog krivičnog djela i okolnosti pod kojima je učinjeno, te da će se njome u dovoljnoj mjeri uticati na okrivljenog da ubuduće ne vrši kako ova takvo ni druga krivična djela.</span>
</p>
<p>
<span class="span1">            </span>
</p>
<p>
<span class="span1">Shodno naprijed navedenom te primjenom odredbi čl. 3, 5, 8, 13, 15, 36, 42, 52, 53. i 54. Krivičnog zakonika Crne Gore i odredbi člana 368. i 374.ZKP-a odlučeno je kao u izreci odluke.</span>
</p>
<p>
<span class="span1">           </span>
</p>
<p>
<span class="span1">Sud je obavezao okrivljenog da na ime troškova krivičnog postupka uplati iznos od 49,50 eura na ime vještačenja po vještaku medicinske struke i na ime sudskog paušla uplati iznos od 50,00 eura u roku od mjesec dana od dana pravosnažnosti presude, na žiro raču broj 832-16-52 u korist budžeta Crne Gore i dokaz o uplati dostaviti ovom sudu s pozivo na broj K. 44/13/13.</span>
</p>
<p>&nbsp;</p>
<p>
<span class="span1">Oštećena -svjedok P. V. se sa imovinsko pravnim zahtjevom upućuje na parnicu.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U KOTORU</span>
</p>
<p style="text-align:center;">
<span class="span1">Dana, 27.03.2014 godine</span>
</p>
<p>
<span class="span1">Zapisničar</span><span class="span1"></span><span class="span1"></span><span class="span1"></span><span class="span1"></span><span class="span1">                             S U D I J A</span>
</p>
<p>
<span class="span1">Ana Marija Petković                                                                      Momirka Marović</span>
</p>
<p>&nbsp;</p>
<p>
<span class="span1">PRAVNA POUKA: Protiv ove presude ima se pravo žalbe u roku od 8 dana od dana prijema iste Višem sudu u Podgorici, a preko ovog suda.</span>
</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{text-decoration:underline;}
.p1{text-align:end;hyphenate:auto;keep-with-next.within-page:always;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:center;hyphenate:auto;keep-with-next.within-page:always;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Arial;font-size:12pt;}
.p7{margin-left:0.25in;margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p8{margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Times New Roman;font-size:12pt;}
</style>
<meta content="ivan.adamovic" name="author">
</head>
<body class="b1 b2">
<p class="p1">
<span>								</span><span class="s1">K. br. 293/11</span>
</p>
<p class="p2"></p>
<p class="p2"></p>
<p class="p2"></p>
<p class="p3">
<span>U IME NARODA</span>
</p>
<p class="p2"></p>
<p class="p2"></p>
<p class="p2">
<span>	OSNOVNI SUD U BIJELOM POLJU, kao prvostepeni krivični sud, sudija Ivan Adamović, uz učešće zapisničara Draginje Bošković, u krivičnom predmetu protiv okrivljenog K.V.a, iz P., zbog krivičog djela falsifikovanje isprave iz čl. 412 st. 1 Krivičnog zakonika, po optužnom predlogu Osnovnog državnog tužilaštva u Bijelom Polju, Kt. br. 735/10 od 07. 06. 2011. godine, nakon održanog usmenog, glavnog i javnog pretresa, u prisustvu zamjenika ODT-a Ljubice Jelić i okrivljenog K.V.a, dana 24. 08. 2011. godine, donio je i javno objavio</span>
</p>
<p class="p2"></p>
<p class="p2"></p>
<p class="p4">
<span>P R E S U D U</span>
</p>
<p class="p2"></p>
<p class="p2">
<span>	Okrivljeni K.V., -jmbg- .. od oca M., i mjake M. rođene S., rođen .... godine u Bijelom Polju, sa prebivalištem u P., P.Š.Z., državljanin CG, otac dvoje djece, sa završenom SSS, nezaposlen, lošeg imovnog stanja, neosuđivan,  </span>
</p>
<p class="p2"></p>
<p class="p2"></p>
<p class="p4">
<span>K R I V    J E</span>
</p>
<p class="p2"></p>
<p class="p2">
<span>	Zato što je:</span>
</p>
<p class="p5">
<span>-neutvrđenog dana, u toku januara mjeseca 2008. godine, u Mojkovcu, u namjeri da se upotrijebe kao prave napravio lažne - administrativne zabrane i izjave za žiranta, na način što je u obrascima - administrativna zabrana i izjava žiranta, M. "A. - M.", unio neistinite podatke da su M.M.i K.S.saglasni da budu žiranti J.D., kao nosiocu kredita u iznosu od 3.000,00 eura, nakon čega je ovakve lažne isprave, posredstvom M.D.a, predao J.D., na osnovu kojih je isti, dana 04. 02. 2008. godine, u M. "A. - M." u Bijelom Polju, podigao kredit u iznosu od 3.000,00 eura, od kog iznosa je okrivljenom predao iznos od 1.000,00 eura,  </span>
</p>
<p class="p5">
<span> </span>
</p>
<p class="p2">
<span>	-čime je izvršio krivično djelo falsifikovanje isprave iz čl. 412 st. 1 Krivičnog zakonika,       </span>
</p>
<p class="p2"></p>
<p class="p2">
<span>	-pa mu sud, primjenom navedenog zakonskog propisa i čl. 2, 4, 5, 13, 15, 32, 36, 42, 52, 53 i 54 Krivičnog zakonika, i čl. 199 st. 2  i  364 Zakonika o krivičnom postupku  (Zkp-a),  i z r i č e, </span>
</p>
<p class="p6"></p>
<p class="p6"></p>
<p class="p4">
<span>	USLOVNU OSUDU</span>
</p>
<p class="p6"></p>
<p class="p2"></p>
<p class="p2">
<span>	Kojom mu utvrđuje kaznu zatvora od 4 (četiri) mjeseca i istovremeno određuje da se ista neće izvršiti, ukoliko okrivljeni u roku od jedne godine ne izvrši novo krivično djelo.</span>
</p>
<p class="p7"></p>
<p class="p8">
<span>	Okrivljeni se obavezuje da plati sudu na ime paušala iznos od 30,00 €,  koji iznos će uplatiti na račun Depozita novčanih kazni, troškova postupka i paušala CG, broj: 832-151-35 u roku od 15 dana, po pravosnažnosti presude, pod prijetnjom prinudnog izvršenja, s tim što je dokaz o uplati istog dužan dostaviti krivičnoj pisarnici ovog suda. </span>
</p>
<p class="p8">
<span>	Imovinsko pravnog zahtjeva, nije bilo.  </span>
</p>
<p class="p8"></p>
<p class="p4">
<span>O b r a z l o ž e nj e</span>
</p>
<p class="p2"></p>
<p class="p2"></p>
<p class="p2">
<span>	Optužnim predlogom Osnovnog državnog tužilaštva u Bijelom Polju, Kt. br. 735/10 od 07. 06. 2011. godine,  optuženom K.V.u, iz P.,  stavljeno je na teret izvršenje krivičnog djela falsifikovanja isprave iz čl. 412 st. 1 Krivičnog zakonika.  </span>
</p>
<p class="p2"></p>
<p class="p2">
<span>	Glavni pretres je zaključen u prisustvu zamjenika ODT-a i okrivljenog.</span>
</p>
<p class="p2"></p>
<p class="p2">
<span>	Zamjenik ODT-a u Bijelom Polju, u završnoj riječi, izjavila je da je dokazima izvedenim na glavnom pretresu dokazano da je okrivljeni izvršio krivično djelo stavljeno mu na teret i predložila je sudu da okrivljenog oglasi krivim i osudi na kaznu po zakonu. </span>
</p>
<p class="p2"></p>
<p class="p2">
<span>	Okrivljeni K.V., u svojoj odbrani u bitnom, je izjavio da ga je M.D.o, njegov bivši kolega, pitao da mu on obezbijedi žirante, kako bi ovaj podigao kredit na ime njegovog šume J.D.a. Dalje je naveo da je on pristao i da je pitao svoje, tada kolege, iz Uprave policije M.M.a i K.S.a, da li mogu biti žiranti. Naveo je da su oni pristali da budu žiranti i to u prisustvu M.D.a, koji im je nakon nekoliko dana dao papire, radi popune i ovjere, koje je okrivljeni lično dao M.M.u i K.S.u, a oni su nakon nekoliko dana njega pozvali, i predali mu ovjerenu dokumentaciju, nakon čega ih je on dao M.D.u. Dalje je naveo da mu je M.D.o kazao da će podići kredit u iznosu od 3.000,00 eura. Okrivljeni u svojoj odbrani navodi još da je on K.S.u na ruke davao iznos od po 70,00 eura mjesečno, tokom 6 mjeseci, obzirom da mu je J.D. šura M.D.a, nakon podizanja kredita dao iznos od 1.000,00 eura. </span>
</p>
<p class="p2">
<span>	U završnoj riječi izjavio je da nije izvršio krivično djelo koje mu se stavlja na teret i predložio je sudu da ga oslobodi od optužbe. </span>
</p>
<p class="p2"></p>
<p class="p2">
<span>	Radi utvrđivanja odlučnih činjenica i krivice okrivljene sud je, u dokaznom postupku na glavnom pretresu, izveo dokaze: saslušao svjedoka K.S.a; pročitao iskaze svjedoka M.M.a, M.D.a i S.D.a; pročitao nalaz i mišljenje vještaka grafologa N.V. od 26. 05. 2011. godine; pročitao zapisnike o suočenju Kri. br. 513/10 od 15. 04. 2011. godine; pročitao dopis UP-PJ Ispostava Mojkovac od 13. 12. 2010. godine; ugovor o kreditu broj 135275210 zaključen između J.D.a i "A. - M.-a"; pročitao izjavu - ovjeru podataka za žiranta i administrativnu zabranu na ime M.M.a; pročitao izjavu - ovjeru podataka za žiranta i administrativnu zabranu na ime K.S.a, i izvršio uvid u izvod iz KE na ime okrivljenog.</span>
</p>
<p class="p6">
<span>	 </span>
</p>
<p class="p5">
<span>Nakon savjesne ocjene svih provedenih dokaza, pojedinačno i njihovoj međusobnoj vezi, sud je na nesumnjiv način utvrdio da je okrivljeni  izvršio krivično djelo falsifikovanje isprave iz čl. 412 st. 1 Krivičnog zakonika, i istog je oglasio krivim iz sledećih razloga:</span>
</p>
<p class="p6"></p>
<p class="p2">
<span> 	Sud je cijenio iskaz svjedoka K.S.a, u kojem iskazu svjedok u bitnom navodi da nije ispunio administrativnu zabranu i izjavu za žiranta, niti se potpisao u rubrici gdje treba da stoji njegov potpis. Takođe, negira da je ove obrasce ovjerio u računovodstvu Ispostave Mojkovac. Dalje je naveo, da smatra da je K.V. negdje tokom januara mjeseca 2008. godine, u obrascima za žiranta "A. - M." banke unio njegovo ime i prezime, i matični broj, a zatim potpisao ovog svjedoka njegovim imenom i prezimenom, nakon toga ove formulare ovjerio i zaveo u djelovodnoj knjizi Uprave policije - Ispostava Mojkovac. Na glavnom pretresu ovaj svjedok je ponovio iskaz dat u istrazi i dodao je da nije pristajao da bude žirant J.D., a na traženje K.V.a. Iskaz ovog svjedoka sud je u potpunosti prihvatio kao jasan, određen i objektivan, takođe i uvjerljiv, obzirom da je prilikom suočenja ovog svjedoka sa okrivljenim, dosledno i jasno ostao pri svom iskazu.</span>
</p>
<p class="p2">
<span> </span>
</p>
<p class="p2">
<span>	Sud je cijenio iskaz svjedoka M.M.a, iz čijeg iskaza proizilazi da ga tokom 2008. godine K.V. nije pitao da bude žirant njemu ili nekom drugom, već smatra da je K.V. sam, bez njegove saglasnosti, ispunio izjavu za žiranta i administrativnu zabranu. Takođe, navodi da je u spornim obrascima pogrešno upisana godina zasnivanja radnog odnosa ovog svjedoka. Dalje navodi da pretpostavlja da je fotokopiju njegove lične karte priložio okrivljeni K., jer je istu posjedovao obzirom da mu je i prethodno ovaj svjedok bio žirant. Dalje navodi da je on saznao da je žirant za predmetni kredit kada je dobio opomenu. Iskaz ovog svjedoka sud je u potpunosti prihvatio kao jasan i određen, a ovaj svjedok je prilikom suočenja sa okrivljenim dosledno ostao pri svom iskazu. </span>
</p>
<p class="p2"></p>
<p class="p2">
<span>	Sud je cijenio iskaz svjedoka M.D.a, iz čijeg iskaza proizilazi da ga je, krajem januara mjeseca 2008. godine, zamolio J.D. iz P., da mu nađe 3 žiranta za kredit od 3.000,00 eura, koji je namjeravao da podigne kod "A. - M." banke. Dalje je naveo da nije mogao on lično da bude žirant, te da je zamolio kolegu K.V.a da on nađe dva žiranta, dok bi ovaj svjedok našao još jednog. Pojasnio je da je on našao žiranta S.D.a, koji je pristao da bude žirant J.D., šuri ovog svjedoka. Naveo je dalje da je K.V. našao dva žiranta i to K.S.a i M.M.a, te da se on sa K.em dogovorio da na ime J.D.a i uz njegovu saglasnost podignu zajedno 3.000,00 eura, i ovaj iznos podijele na tri dijela. Dalje navodi da što se tiče ovjere podataka i administrativne zabrane za žirante K.S.a i M.M.a, to je bila obaveza K.V.a, a on je lično, ove ispunjene obrasce, odnio na potpis kod starješine i na ovjeru u pisarnici UP-Ispostava Mojkovac. Dalje je naveo da je nakon izvjesnog vremena od banke odobreno na ime kredita iznos od 3.000,00 eura, koji iznos je podijelio na 3 jednaka dijela zajedno sa K.V.om i J.D.om. Iskaz ovog svjedoka sud je u potpunosti prihvatio kao jasan, određen i objektivan. </span>
</p>
<p class="p2"></p>
<p class="p2">
<span>	Sud je cijenio iskaz svjedoka S.D.a, iz čijeg iskaza proizilazi da ga je, u februaru mjesecu 2008. godine, pitao njegov kolega M.D.o da mu bude žirant za kredit u iznosu od 1.000,00 eura, koji bi uzeo na ime svog šure J.D.a, iz P.. Naveo je da je pristao da bude žirant a da ne zna i da li je svojeručno ispunio formulare i potpisao ih, ili je ovlastio M.a da on to učini. Iskaz ovog svjedoka sud je u potpunosti prihvatio kao jasan, određen i objektivan. </span>
</p>
<p class="p2"></p>
<p class="p2">
<span>	Iz dopisa Uprave policije - Ispostava Mojkovac, od 13. 12. 2010. godine, sud je utvrdio da je u djelovodnoj knjizi ovog organa zavedena administrativna zabrana i ovjera podataka za žiranta M.M.a i to pod brojem 03 062 369/2, i za žiranta K.S.a pod brojem 03 062 369/3. </span>
</p>
<p class="p2"></p>
<p class="p2">
<span>	Iz ugovora o kreditu broj: 135275210 od 04. 02. 2008. godine, zaključenog između J.D.a, kao korisnika kredita, i "A. - M.a", kao davaoca kredita, sud je utvrdio da je J.D. odobren kredit u iznosu od 3.000,00 eura, dok je članom 10 istog ugovora predviđeno da je korisnik kredita obezbijedio garanciju davaocu kredita i to izjave i administrativne zabrane na ime K.S.a, S.D.a, J.D.a i M.M.a. </span>
</p>
<p class="p2"></p>
<p class="p2">
<span>	Iz izjave žiranta i administrativne zabrane na ime M.M.a proizilazi da je isti saglasan da bude žirant J.D., te da će isti kao žirant, ukoliko J.D. ne bude uredno otplaćivao kredit, isti otplaćivati blokadom na svojoj zaradi. </span>
</p>
<p class="p2"></p>
<p class="p2">
<span>	Iz izjave žiranta i administrativne zabrane na ime K.S.a proizilazi da je isti saglasan da bude žirant J.D., te da će isti kao žirant, ukoliko J.D. ne bude uredno otplaćivao kredit, isti otplaćivati blokadom na svojoj zaradi.</span>
</p>
<p class="p2"></p>
<p class="p2">
<span>	Sud je cijenio nalaz vještaka grafološke struke N.V., broj 43/11 od 26. 05. 2011. godine, i iz istog utvrdio da sporni potpis M.M.konstatovan u rubrikama svojeručan potpis žiranta, potpis davaoca izjave, i potpis radnika žiranta, sa izjave žiranta, ovjere podataka za žiranta i administrativne zabrane "A. - M.a" broj 03-062-369/2 od 30. 01. 2008. godine nijesu autentični potpisi lica na čije ime glase. Takođe je utvrđeno da sporni potpis K.S., koji se nalaze u rubrikama svojeručan potpis žiranta, potpis davaoca izjave, i potpis radnika žiranta, sa izjave žiranta, ovjere podataka za žiranta i administrativne zabrane "A. - M.a" broj 03-062-369/3 od 30. 01. 2008. godine nijesu autentični potpisi lica na čije ime glase. Nalaz i mišljenje ovog vještaka sud je u potpunosti prihvatio kao stručan i objektivan, dat po osnovu pravila struke i nauke i od strane lica koje posjeduje stručna znanja iz predmetne oblasti. </span>
</p>
<p class="p2">
<span>	</span>
</p>
<p class="p2">
<span>	Iz izvoda iz KE na ime okrivljenog utvrđuje se da isti do sada nije osuđivan.</span>
</p>
<p class="p5"></p>
<p class="p2">
<span>	 Tokom postupka, nesporno je utvrđeno da je J.D. od strane M. "A. - M." iz Bijelog Polja, odobren kredit u iznosu od 3.000,00 eura, dok se između ostalih, kao žiranti po predmetnom kreditu, pojavljuju M.M.i K.S.. Nesporno je i da je okrivljeni od predmetnog kredita dobio iznos os 1.000,00€. </span>
</p>
<p class="p2"></p>
<p class="p2">
<span>	Sporno je da li su K.S.i M.M., pristali da budu žiranti J.D., te da li je sadržaj u administrativnoj zabrani i izjavi žiranta odraz volja K.S.a i M.M.a, i da li su oni sačinili i ovjerili sporne isprave.   </span>
</p>
<p class="p2">
<span> </span>
</p>
<p class="p2">
<span>	Analizirajući odbranu okrivlljenog, sud istu prihvata u dijelu da ga je pitao M.D.o da obezbijedi dva žiranta, jer je odbrana okrivljenog u ovom dijelu potvrđena iskazom svjedoka M.a. Međutim, odbrana okrivljenog u dijelu kako je okrivljeni pitao M.M.a i K. S.a, da ovi budu žiranti, i to u prisustvu M.D.a, sud ne prihvata, jer svjedoci K. i M. decidno negiraju da su pristajali da budu žiranti za sporni kredit, a takođe su negirali da su ispunili spornu dokumentaciju i istu ovjerili, a takođe i svjedok M. navodi da mu nije poznato da li su K. i M. pristali da budu žiranti, te da sa njima o tome nije razgovarao. Navodi svjedoka M.M.a i K. S.a, da se nijesu potpisivali na spornim ispravama potvrđeni su nalazom i mišljenjem vještaka grafološke struke, koja je mišljenja, a što prihvata i ovaj sud, da sporni potpisi nijesu njihovi. Navode iz odbrane okrivljenog u dijelu kako je on K.u i M.u dao blanko formulare radi popunjavanja i ovjere, te da su ga oni, nakon nekoliko dana pozvali i predali mu ovjerenu dokumentaciju, obezvrijeđeni su iskazima svjedoka K.a i M.a, kao i iskazom svjedoka M.a, koji je posvjedočio da je njemu okrivljeni predao formulare na ime K.a i M.a, koje je on lično kasnije ovjerio u Upravi policije - Ispostava Mojkovac, zajedno sa dokumentacijom za žiranta S.a. </span>
</p>
<p class="p2"></p>
<p class="p2">
<span>	Kako svjedoci K.S.i M.M., nijesu svojeručno i svojevoljno sačinili sporne isprave, niti su pristali da budu žiranti J.D., za kredit kod M. "A. - M." iz Bijelog Polja, to jasno proizilazi da su u sporne obrasce unijeti neistiniti podaci, koji neistiniti podaci su ovjereni i kao  takvi predstavljaju isprave koje su na ovaj način sačinjene kao lažne isprave i kao takve su upotrijebeljene, predavanjem kod M. "A. - M." iz Bijelog Polja. </span>
</p>
<p class="p2">
<span> </span>
</p>
<p class="p5">
<span>Nakon analize svih izvedenih dokaza i njihove svestrane i brižljive ocjene, te cijeneći ih pojedinačno i u sveukupnosti, dovodeći ih u vezu jedne s drugim i sa odbranom okrivljenog, sud je utvrdio činjenično stanje, da je okrivljeni K.V.,  neutvrđenog dana, u toku januara mjeseca 2008. godine, u Mojkovcu, u namjeri da se upotrijebe kao prave napravio lažne - administrativne zabrane i izjave za žiranta, na način što je u obrascima - administrativna zabrana i izjava žiranta, M. "A. - M.", unio neistinite podatke da su M.M.i K.S.saglasni da budu žiranti J.D., kao nosiocu kredita u iznosu od 3.000,00 eura, nakon čega je ovakve lažne isprave, posredstvom M.D.a, predao J.D., na osnovu kojih je isti, dana 04. 02. 2008. godine, u M. "A. - M." u Bijelom Polju, podigao kredit u iznosu od 3.000,00 eura, od kog iznosa je okrivljenom predao iznos od 1.000,00 eura,  </span>
</p>
<p class="p5"></p>
<p class="p5">
<span>Ovako činjenično stanje sud je utvrdio, prevashodno iz iskaza svjedoka K.S.a i M.M.a, iz čijih iskaza jasno proizlilazi da sadržina isprava, administrativne zabrane i izjave za žiranta, nijesu odraz volje svjedoka K.a i M.a.</span>
</p>
<p class="p5"></p>
<p class="p2">
<span>	U radnjama okrivljenog, opisanim u dispizitivu presude stekla su se sva bitna obilježja bića krivičnog djela falsifikovanja iz člana 412 st. 1 Krivičnog zakonika, za koja je i oglašen krivim, jer je okrivljeni praveći ovakve lažne isprave u cilju njihove upotrebe kao pravih, bio svjesan svog djela, te da preduzetim radnjama vrši krivično djelo,  pa je krivično dijelo izvršio sa direktnim umišljajem. </span>
</p>
<p class="p2"></p>
<p class="p2">
<span> 	Za ovo krivično djelo predvidjena je  kazna zatvora do tri godine. </span>
</p>
<p class="p2"></p>
<p class="p2">
<span>	Prilikom odlučivanja o vrsti i visini krivične sanckije, sud je cijenio sve okolnosti iz čl. 42 KZ-a, koje se odnose na odmjeravanje kazne, pa je na strani okrivljenog našao olakšavajuće  okolnosti: da se radi o nezaposlenom licu lošeg imovnog stanja, ocu dvoje djece,  koji do sada nije osudjivan, što ukazuje da nije sklon vršenju krivičnih djela, pa u nedostatku otežavajućih okolnosti, sud je mišljenja da olakšavajuće okolnosti na strani okrivljenog predstavljaju osnov za izricanje uslovne osude, kao krivične sankcije, pa je okrivljenom utvrdio kaznu zatvora od 4(četiri) mjeseca, cijeneći da bi pristupanje izvršenju kazne suviše represivno djelovalo na okrivljenog, nego da će i samo upozorenje, uz prijetnju kaznom, dovoljno uticati na istog da u buduće ne vrši ova i slična krivična djela i da će se na taj način se ostvariti svrha uslovne osude predviđena u čl. 52 u vezi čl. 4 st. 2 Krivičnog zakonika, i time ostvariti svrha generalne i specijalne prevencije.  </span>
</p>
<p class="p2"></p>
<p class="p2">
<span>	Odluka o paušalu donijeta je na osnovu odredbe čl. 199 Zakonika o krivičnom postupku, pa je okrivljeni obavezan da sudu po ovom osnovu plati iznos od 30,00€,  pri čemu je sud cijenio složenost i trajanje krivičnog postupka, kao i imovinske prilike okrivljenog.</span>
</p>
<p class="p2"></p>
<p class="p2">
<span>	Imovinsko pravnog zahtjeva, nije bilo.  </span>
</p>
<p class="p2"></p>
<p class="p2">
<span>	Iz iznijetog je odlučeno kao u izreci presude, a shodno čl. 364  ZKP-a.</span>
</p>
<p class="p2"></p>
<p class="p2"></p>
<p class="p2"></p>
<p class="p3">
<span>OSNOVNI SUD U BIJELOM POLJU</span>
</p>
<p class="p3">
<span>dana  24. 08.  2011. godine, </span>
</p>
<p class="p2"></p>
<p class="p2">
<span>ZAPISNIČAR,			 			 	S U D I J A,  </span>
</p>
<p class="p2">
<span>Draginja Bošković s.r.						Ivan Adamović s.r.</span>
</p>
<p class="p2"></p>
<p class="p6"></p>
<p class="p6"></p>
<p class="p9"></p>


</body>
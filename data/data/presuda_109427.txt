<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-family:'Arial'}
.span3{;font-size:12pt;font-family:'Arial';text-decoration:underline}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K.br. 57/2014</span>
</p>
<p style="text-align:center;">
<span class="span2"></span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>
<span class="span1">VIŠI SUD U PODGORICI, kao prvostepeni krivični, u vijeću sastavljenom od sudije Vladimira Novovića, kao predsjednika vijeća i sudija Snežane Vukčević i Vesne Jovetić kao članova vijeća, uz učešće Mire Radulović, kao zapisničara, u krivičnom predmetu protiv okrivljenog M. D. iz P. koga brani M. S. advokat iz P. zbog krivičnog djela neovlašćena proizvodnja, držanje i stavljanje u promet opojnih droga iz člana 300 stav 2 u vezi stava 1 Krivičnog zakonika, odlučujući po optužnici Višeg državnog tužilaštva u Podgorici Kt.br. 24/14 od 26.05.2014. godine, koju je na glavnom pretresu zastupao Željko Tomković zamjenik VDT-a Podgorica, nakon održanog glavnog i javnog pretresa, dana 12.11.2014. godine, u prisustvu zastupnika optužbe, okrivljenog i njegovog branioca, donio je dana 18.11.2014. godine, i istog dana javno objavio </span>
</p>
<p style="text-align:center;">
<span class="span1">PRESUDU</span>
</p>
<p>
<span class="span1">Okrivljeni M. D. JMBG .... zvani "T.", od oca D. i majke M. rodjene Đ. rodjen .... godine u P. sa prebivalištem u P. naselje D. G. Ulica .... državljanin Crne Gore, pismen, završio Srednju mašinsku školu, nezaposlen, neoženjen, bez djece, srednjeg imovnog stanja, osudjivan presudom Višeg suda u Podgorici K.br. 297/03 od 03.07.2006. godine, zbog krivičnog djela razbojništvo iz čl. 146 st. 1 KZ RCG, na 2 (dvije) godine maloljetničkog zatvora, presudom Osnovnog suda u Podgorici K.br. 05/894 od 08.10.2009. godine, zbog produženog krivičnog djela razbojništvo  iz čl. 242 st. 1 u vezi čl. 49 KZ, na kaznu zatvora u trajanju od 2 (dvije) godine, presudom Osnovnog suda u Podgorici K.br. 09/1505 od 13.03.2010. godine, zbog produženog krivičnog djela ucjena iz čl. 251 st. 1 u vezi čl. 49 KZ, na kaznu zatvora u trajanju od 4 (četiri) mjeseca, presudom Višeg suda u Podgorici K.br. 123/10 od 29.11.2010. godine, zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 KZ, na kaznu zatvora u trajanju od 2 (dvije) godine, i presudom Osnovnog suda u Podgorici K.br. 07/1001 od 28.05.2011. godine, zbog krivičnog djela razbojništvo iz čl. 242 st. 1 KZ, na kaznu zatvora u trajanju od 2 (dvije) godine, te prema kome je rješenjem Osnovnog suda u Podgorici Km.br. 04/10 od 04.02.2005. godine, zbog krivičnog djela prikrivanje iz čl. 161 st. 1 KZ RCG, izrečena vaspitna mjera pojačani nadzor od strane roditelja,</span>
</p>
<p>
<span class="span1">Na osnovu čl.373 tač.2 Zakonika o krivičnom postupku</span>
</p>
<p>&nbsp;</p>
<p style="text-align:center;">
<span class="span1">OSLOBAĐA SE OD OPTUŽBE</span>
</p>
<p>
<span class="span1">Da je:</span>
</p>
<p>
<span class="span1">Dana 21.02.2014. godine, u namjeri neovlašćene prodaje sa umišljajem, organizovao unošenje iz B. i H. u C. G. 70 komada tableta "suboxone", i to 56 tableta od po 2 mg, ukupne neto mase 5,04 grama, i 14 tableta od po 8 mg, ukupne neto mase 5,46 grama, koje tablete sadrže buprenorfin, supstancu proglašenu za opojnu drogu Pravilnikom o utvrdjivanju spiska droga, psihotropnih supstanci i bilja koje se može koristiti za proizvodnju droga ("Sl. list CG" br. 56/12 od 09.11.2012. godine), iako je bio svjestan da to čini neovlašćeno i protivpravno, pa je to i htio, na način što je dana 21.02.2014. godine, oko 19,00 časova, iz Z. S. sa mobilnog telefona broj .... pozvao R. M. na njen mobilni telefon broj .... i tom prilikom je angažovao da oko 24,00 časa, u N. na kružnom toku, koji se nalazi u blizini A. S. sačeka kombi, koji saobraća na relaciji P.-H. N. i od vozača kombija preuzme navedene tablete "suboxone", te da nakon toga te tablete narednog dana u 07,00 časova, pošalje za P. po vozaču autobusa koji u to vrijeme saobraća na relaciji N. P. što je R. M. prihvatila i dana 22.02.2014. godine, oko 00,20 časova, u N. na kružnom toku, od Š. R. koji je upravljao kombi vozilom, reg.oznaka .... vlasništvo "C." AD iz S. preuzela jednu kutiju navedenih tableta, koje su se nalazile u jednoj pvc kesi sa natpisom "neoangin", koje tablete su istog dana oduzete od R. M. od strane ovlašćenih policijskih službenika CB Nikšić</span>
</p>
<p>
<span class="span1">- čime bi počinio krivično djelo neovlašćena proizvodnja, držanje i stavljanje u promet opojnih droga iz čl. 300 st. 2 u vezi st. 1 Krivičnog zakonika Crne Gore.</span>
</p>
<p>
<span class="span1">Na osnovu čl.230 st.1 Zakonika o krivičnom postupku, troškovi krivičnog postupka padaju na teret budžetskih sredstava suda.</span>
</p>
<p>
<span class="span1">Osnovom čl. 300 st. 7 Krivičnog zakonika Crne Gore, od okrivljenog M. D. oduzima se 70 komada tableta "Suboxone", i to 56 tableta od po 2 mg, ukupne neto mase 5,04 grama, i 14 tableta od po 8 mg, ukupne neto mase 5,46 grama, a koje se imaju uništiti.</span>
</p>
<p>&nbsp;</p>
<p style="text-align:center;">
<span class="span1">Obrazloženje</span>
</p>
<p>
<span class="span1">Optužnicom VDT-a u Podgorici Kt.br.24/14 od 26.05.2014. godine, okrivljenom M. D. stavljeno je na teret da je počinio krivično djelo neovlašćena proiozvodnja, držanje i stavljanje u promet opojnih droga iz člana 300 stav 2 u vezi stava 1 Krivičnog zakonika, a na način činjenično predstavljen kao u izreci presude. Zastupnik optužbe je u završnoj riječi ostao u cjelosti pri optužnici i predložio je da se okrivljeni oglasi krivim i osudi po zakonu.</span>
</p>
<p>
<span class="span1">Okrivljeni M. D. u </span><span class="span1">odbranama datim u prethodnom postupku i na glavnom pretresu u bitnom je naveo da je dana 21.02.2014. godine, oko 19,00 časova, iz Z. S. gdje se nalazi na izdržavanju kazne zatvora, sa mobilnog telefona broj .... pozvao R. M. na njen mobilni telefon broj ... i zamolio je da toga dana oko ponoći, u N. na kružnom toku sačeka kombi vozilo koje iz B. saobraća za H. N. i da od vozača ili konduktera preuzme jedno pakovanje tableta, koje su se nalazile u kesi. Prilikom razgovora nije joj rekao da se radi o tabletama "suboxon", već da se radi o tabletama koje se koriste protiv tuberkuloze i da mu te tablete trebaju za nekog od rodbine. Takođe je zamolio da </span><span class="span1">narednog jutra oko 07,00 časova, te tablete pošalje autobusom koji u to vrijeme saobraća na relaciji N.-P. Dalje je naveo da joj je kazao da će je nazvati uveče oko 10 minuta poslije ponoći, kako bi ga obavijestila da li je preuzela ove tablete. Oko 15 minuta poslije ponoći pozvao je na njen telefonski broj, ali mu se nije javljala. Nakon toga više puta je pokušavao da je dobije, a pošto mu se nije javljala sa mobilnog telefona broj .... oko 01,50 časova, pozvao je CB Nikšić i zamolio policajca koji mu se javio, da mu kaže da li je privođena R. M. a da joj je on brat. To lice mu je reklo da nazove ponovo za desetak minuta. Kada je ponovo pozvao to lice mu je kazalo da takvu informaciju ne može da mu da. Tvrdi da N. I. nema nikakve veze sa ovim tabletama, i da sa njim nije razgovarao u vezi istih. Dalje je naveo da se N. I. nalazio u Z. S. u "C" paviljonu zajedno sa njim i četvoricom osuđenika. U ovoj sobi zadnjih nekoliko dana su koristili jedan mobilni telefon i to upravo ovaj mobilni telefon sa kojeg je zvao R. M. R. M. poznaje, a upoznao je prije godinu dana, preko njenog muža K. D. koji je u to vrijeme takođe bio na izdržavanju kazne zatvora i to sa njim u sobi. Sa R. M.  se čuo telefonom i gledao se sa njom više puta kad je dolazila u posjetu svom mužu. Nije mu poznato da li I. N. poznaje R. M. Istakao je da je bio uživalac opojne droge heroin desetak godina, a da u zadnjih dvije i po godine umjesto heroina koristi tablete "subotex" ili "suboxon". Ove tablete "suboxon" koje je preuzela R. M. je trebao u P. da preuzme neko od njegove rodbine i da mu s vremena na vrijeme te tablete donose u Z. prilikom posjeta. Ovo iz razloga što zbog dugogodišnje zavisnosti od upotrebe opojnih droga ove tablete mora koristiti kao lijek. Poznato mu je da se tablete "subotex" i "suboxon" ne mogu u Crnoj Gori dobiti na recept, osim u psihijatrijskoj bolnici u Kotoru, gdje se bolesnicima, koji su zavisnici od heroina, daju na recept. Naveo je i da mu je takođe poznato da se ove tablete mogu nabaviti na recept u zemljama u okruženju. Nije se mogao izjasniti iz kojeg mjesta su tablete poslate, osim da su poslate iz B. a nije želio otkriti identitet lica koje mu je poslalo tablete "suboxon". Nije se mogao sjetiti cijene koja je plaćena za tablete. Objasnio je da je i u ranijem periodu, tj. u zadnjih dvije i po godine, u više navrata na sličan način, preko drugih lica nabavljao ove tablete. Istakao je da mu je poznato da se tablete "suboxon" u Crnoj Gori nalaze na spisku opojnih droga. Tvrdi da je N. I. upoznao mjesec dana prije nego je prvi put iznosio odbranu kod VDT Podgorica, a nije mu poznato da li N. I. koristi tablete "suboxon". Nije mu poznato ni da li je R. M. uživalac opojne droge, a nju je angažovao da preuzme tablete "suboxon", jer nije mogao naći drugo lice u tu svrhu, obzirom da je tablete trebalo preuzeti u kasnim satima, tj. oko ponoći. Naglasio je da sa N. I. ili bilo kim drugim nije razgovarao o tome da ima namjeru da nabavi ove tablete. U odbrani datoj na glavnom pretresu naveo je i da se na izdržavanju kazne u Z. neprekidno nalazio četiri i po godine prije kritičnog događaja, da je prije nego što je započeo izdržavanje kazne uzimao heroin u ogromnim dnevnim količinama koje su se kretale od 5 do 10 grama, te da je i u Z. ponekad uzimao heroin, koji je kupovao od zatvorenika čije ime nije želio da saopšti. Radi liječenja od zavisnosti o heroinu i 6 mjeseci prije kritičnog događaja nabavio je tablete "suboxon" i uzimao je po jednu tabletu dnevno kad je imao. Pojasnio je da je bilo potrebno uzimati dnevno po jednu tabletu od 8 miligrama. Naknadno se prisjetio da je predmetnih 70 tableta "suboxone" platio 600 €, a taj novac su dali njegovi prijatelji i rodbina jednom momku iz P. U zdravstvenom kartonu u Z. postoji dokumentacija o tome da je zavisnik od upotrebe heroina. Tablete "Suboxona" je mislio da unese u ZIKS u više navrata. Planirao je da komandiru u ZIKS-u da novac, a </span><span class="span1">da on njemu unese ove tablete. Nije želio da saopšti ime komandira kojem je želio da da novac za unošenje tableta u ZIKS. Dalje je naveo da nije tačno da su predmetne tablete u ZIKS trebali da mu donesu članovi porodice, iako je to ranije kazao, a ovo iz razloga jer njih nije htio da uvlači u sve ovo. Objasnio je i da ranije nije kazao da je tablete trebao da mu donese komandir, iz razloga da ga ne bi dodatno ispitivali. Posebno je naglasio da je tablete poručio isključivo za svoje potrebe.</span>
</p>
<p>
<span class="span1">Okrivljeni M. D. u završnoj riječi je kazao da prihvata završnu riječ svog branioca.</span>
</p>
<p>
<span class="span1">Branilac okrivljenog M. D. advokat S. M. u završnoj riječi je zastupala tezu da je njen branjenik predmetne tablete nabavio isključivo za svoju ličnu upotrebu, odnosno da nema dokaza da je njen branjenik počinio krivično djelo stavljeno mu na teret zbog čega je predložila da ga sud oslobodi od optužbe.</span>
</p>
<p>
<span class="span1">Sud je u dokaznom postupku na glavnom pretresu saslušao svjedoka Š. R. saslušao svjedoka V. R. saslušao svjedoka R. M. saslušao svjedoka N. I. pročitao službenu zabilješku Uprave policije SKP Grupe za suzbijanje droga Nikšić Ku.br. 73 od 22.02.2014. godine, pročitao službenu zabilješku Uprave policije CB Nikšić Stanica policije Ku.br. 73 od 22.02.2014. godine, pročitao zapisnik Uprave policije SKP Grupe za suzbijanje droga Nikšić Ku.br. 73 od 22.02.2014. godine o pretresanju lica, pročitao potvrdu o privremeno oduzetim predmetima Uprave policije SKP Grupa za suzbijanje droge Nikšić  Ku.br. 73 od 22.02.2014. godine izdatu na ime R. M. izvršio uvid u foto-dokumentaciju Uprave policije CB Nikšić broj 145/14 od 22.02.2014. godine, izvršio uvid u zdravstveni karton ZIKS-a Podgorica zdravstvena služba ambulanta KPD od 06.07.2010. godine, na saglasan predlog stranaka pročitao izvještaj o hemijskom vještačenju Forenzičkog centra Uprave policije Crne Gore broj 552/14 od 14.03.2014. godine i izvršio uvid foto-dokumentaciju koja je sastavni dio istog, na saglasan predlog stranaka pročitao nalaz i mišljenje vještaka psihijatra dr Ž. G. K.br. 57/2014 od 27.10.2014. godine i pročitao izvod iz kaznene evidencije Uprave policije CB Podgorica broj 29-245/14-4607/512 od 13.03.2014. godine, izdat na ime okrivljenog M. D.</span>
</p>
<p>
<span class="span1">Svjedok Š. R. u iskazu datom u istražnom postupku i na glavnom pretresu u bitnom je naveo da je dana 21.02.2014. godine, oko 19,15 časova, sa kombijem, koji je vlasništvo C. DOO iz I. S., krenuo iz pravca P. za H. N. U I. S. došao je oko 19,45 časova, gdje mu se na stanici pridružio kolega V. R. Oko 20,00 časova, krenuli su iz I. S. za H. N. s tim što je on vozio, a njegov kolega je radio kao kondukter. Pojasnio je da mu je u toku vožnje njegov kolega R. kazao da je na stanici u I. S. preuzeo dvije pošiljke, od kojih je jedna bila torba, a druga kesica sa ljekovima, koju je trebao da preda u N. na kružnom toku jednoj ženskoj osobi. U N. su stigli narednog dana, oko 15 minuta poslije ponoći. Kada su bili u blizini kružnog toka iz vozila je izašla neka djevojka, a poslije nekih stotinak metara zaustavio se na kružnom toku u blizini autobuske stanice. Tada je kombiju prišla jedna ženska osoba, sa kojom je bila neka djevojčica. Ta osoba ga je pitala ima li neka pošiljka iz S. za nju. Nakon toga on je pitao kolegu da li je ta pošiljka neka kesa sa ljekovima koja je stajala na instrument tabli, na što mu je kolega odgovorio da jeste, a potom je on tu kesu predao toj ženskoj osobi. Nakon što je preuzela te ljekove, kombiju je prišlo više lica u civilu koji su se predstavili kao policajci i naredili mu da parkira kombi. Navedena lica su izvršila pretres kombija, a njega i njegovog kolegu su poveli u zgradu policije u N. da daju izjavu. Dalje je naveo da u toku </span><span class="span1">vožnje od I. S. do N. ni on ni njegov kolega R. nijesu vadili ove tablete iz kese, a i da ih je izvadio ne bi znao zašto te tablete služe. Naglasio je da nije čuo za tablete sa nazivom "suboxon", niti je znao za šta te tablete služe. </span>
</p>
<p>
<span class="span1">Svjedok V. R. u iskazu datom u istražnom postupku i na glavnom pretresu u bitnom je naveo da je dana 21.02.2014. godine, oko 20,00 časova, u I. S. njegov kolega Š. R. iz P. došao sa kombijem vlasništvo C. AD I. S. koji saobraća na redovnoj liniji P.-H. N. Na stanici u I. S. ušao je u navedeni kombi, kako bi zajedno sa kolegom Š. R. nastavio put za H. N. jer je po rasporedu bio određen da radi kao kondukter. Pojasnio je da mu je u toku primanja prtljaga na stanici u I. S. prišao neki nepoznati momak, koji je bio visočije građe i obučen u crvenu jaknu, i zamolio ga da od njega preuzmu jednu kesicu na kojoj je bilo raznih natpisa, a u kojoj kesi je rekao da se nalazi neki lijek. Dalje je naveo da mu je ovaj momak rekao da navedeni lijek hitno mora biti predat u N. nekoj djevojci, koja će čekati na skveru u blizini autobuske stanice. Istakao je da mu je ovaj momak ponudio da mu plati za uslugu i pitao ga je kad kombi stiže u N. na što je on odgovorio da za ljekove ne uzima novac, a da kombi stiže oko 20 minuta poslije ponoći. Nakon toga preuzeo je od njega ovu kesicu sa ljekovima i ostavio je na instrument tabli, gdje je stajala cijelo vrijeme do dolaska kombija u N. U N. su on i njegov kolega stigli oko 20 minuta poslije ponoći, i kada su bili na skveru u blizini autobuske stanice zaustavili su kombi kako bi jedan putnik izašao. U tom momentu kombiju je prišla jedna ženska osoba i obratila se njegovom kolegi pitajući ga ima li neki lijek za nju, na što je njegov kolega izjavio da ima i predao joj ovu kesicu sa tabletama. Ubrzo nakon toga njihovom kombiju je prišlo nekoliko lica u civilu. Navedena lica su se predstavila da su policajci i rekli im da parkiraju kombi i da je potrebno izvršiti pretres kombija. Nakon izvršenog pretresa kombija, njemu i njegovom kolegi su rekli da pođu u zgradu policije u N. kako bi dali izjave, što su i učinili. Napomenuo je da mu je sve ovo teško palo, jer nikada u životu nije privođen u policiju. Naglasio je da mu je jasno da su on i njegov kolega naivno postupili i da u buduće neće sebi dozvoliti ništa slično.</span>
</p>
<p>
<span class="span1">Svjedok R. M. u iskazu datom na glavnom pretresu u bitnom je navela da je kritičnom prilikom oko 19,00 časova, na mobilni telefon pozvao M. D. koga poznaje jer je on sa njenim nevjenčanim suprugom jedno vrijeme zajedno izdržavao kaznu zatvora u ZIKS-u u Spužu. U tom telefonskom razgovoru M. D. je tražio od nje da preuzme neke tablete za tuberkulozu i jačanje imuniteta. Ove tablete je trebala da preuzme na skveru u N. i to od konduktera autobusa koji je trebao da dođe oko ponoći. Napomenula je da joj u tom telefonskom razgovoru M. D. nije rekao šta treba da uradi sa tabletama nakon preuzimanja. Kako joj je M. D. rekao, otišla je na stajalište u N. na skveru i kada je došao oko ponoći jedan kombi i zaustavio se, pitala je konduktera da li ima nešto za nju. Dalje je navela da joj je kondukter dao kesu, te da je zatim prišla policija i oduzela od nje ovu kesu sa tabletama. Zatim je naglasila da joj je M. D. u telefonskom razgovoru kazao da nakon preuzimanja tableta sljedećeg dana predmetne tablete pošalje po autobusu koji u 07,00 časova bude prvi išao prema P. Različitosti je objasnila time što joj M. D. nije kazao lice kojem je trebala da pošalje tablete za P. pa je zbog toga prethodno kazala da joj M. D. nije rekao šta da uradi sa tabletama. Tvrdi da joj u telefonskom razgovoru M. D. nije pominjao njegovu majku, a da I. N. uopšte ne poznaje. U telefonskom razgovoru M. D. joj je kazao da tablete treba da stignu kombijem iz B. i H. Ovaj kombi iz kojeg je njoj kondukter dao kesu sa tabletama, </span><span class="span1">nastavljao je put prema P. Bilo joj je čudno zašto je sjutradan trebala da šalje kesu sa tabletama takođe autobusom za P. obzirom da je i ovaj kombi nastavljao put prema P. Istakla je, da je ipak odlučila da pomogne jer je razmišljala u tom pravcu, da je veoma kasno i da možda nema nikog u P. ko bi sačekao ovaj kombi. Očekivala je da se nakon preuzimanja tableta čuje sa M. D. kako bi joj objasnio za koje lice da pošalje navedene tablete u P.</span>
</p>
<p>
<span class="span1">Svjedok N. I. u iskazu datom na glavnom pretresu u bitnom je naveo da se u toku februara mjeseca 2014.godine, nalazio na izdržavanju kazne u ZIKS-u u Spužu i to u C odjeljenju. U istoj sobi sa njim nalazio se i M. D. U ovoj sobi uvijek je bilo više lica koja izdržavaju kaznu i taj broj se kretao od 4 do 6 lica. </span><span class="span1">Tvrdi da su u sobi uvijek imali jedan, a nekad i dva mobilna telefona, te da su svi iz sobe koristili ove mobilne telefone. Istakao je da nikada nije čuo da je D. M.  preko mobilnog telefona naručivao bilo kakve tablete, a moglo se desiti da M. D. razgovara preko mobilnog telefona, a da on ne čuje sadržinu njegovog razgovora, jer je mogao spavati, nalaziti se u šetnji, u dnevnom boravku, i tome slično. Dalje je naveo da ne poznaje R. M. ali da je čuo od M. D. da se on zabavljao sa njom, a nju do dana održavanja glavnog pretresa nikad nije vidio. Poznato mu je da je M. D. uživalac heroina. Naveo je da mu je M. D. pričao da je uzimao heroin, a takođe je i on uzimao heroin. Prije nego što je stupio na izdržavanje kazne znao je da D. M. uzima heroin, a to je čuo na ulici. Tvrdi da je na izdržavanju kazne M. D. koristio tablete koje su mu bile propisane od strane ljekara u ZIKS-u, a koje je donosio sanitet. Koliko je njemu poznato D. M. nije konzumirao bilo kakve tablete osim onih koje su mu bile propisane od strane zatvorskog ljekara i koje mu je davao sanitet. Njih dvojica su bili u istoj sobi u C odjeljenju jedno 4-5 mjeseci, i to od Nove 2014. godine do 20 juna 2014. godine, kada mu je određen pritvor, pa je zbog toga premješten u istražni zatvor. Takođe je naveo da mu je D. M. pominjao da boluje od Hepatitisa C, a od kojeg i on boluje. Istakao je da dok je bio u sobi sa M. D. nije kod njega primijetio znakove fizičke krize, a da li je imao psihičke krize, to ne zna. Sva priča sa M. D. u pogledu liječenja zbog zavisnosti svodila se na to da je dobro da se ugradi blokator, jer je to jedino rješenje da se ne drogiraju kada izađu sa izdržavanja kazne. Pojasnio je da u ZIKS-u može da se kupi i marihuana i heroin, a da prodaju vrše osuđena lica. Poznato mu je da se tablete </span><span class="span1">"</span><span class="span1">Suboxon</span><span class="span1">" </span><span class="span1">uzimaju kao zamjena za heroin. Jednom prilikom njemu je prijatelj donio dvije velike kutije ovih tableta i skoro sve ih je popio. Dnevno je uzimao prvo po jednu četvrtinu tablete, i to nekih 10 dana, a zatim po jednu polovinu. Nije mu poznato koliko ove tablete koštaju. Pojasnio je da se tablete </span><span class="span1">"</span><span class="span1">Suboxon</span><span class="span1">"</span><span class="span1"> uzimaju za odvikavanje od heroina.</span>
</p>
<p>
<span class="span1">U službenoj zabilješci Uprave policije SKP Grupa za suzbijanje droge Nikšić Ku.br. 73 od 22.02.2014. godine, navedeno je da su dana 22.02.2014. godine, oko 00,20 časova, ovlašćeni policijski službenici Grupe za suzbijanje droge Nikšić, prilikom zaustavljanja kombi vozila reg. oznaka .... vlasništvo „C. AD“ sa kojim je upravljao Š. R. a u kojem je kondukter bio V. R. primijetili primopredaju između navedenih lica i R. M. Policijski službenici su izvršili kontrolu i pregled primopredate materije i tom prilikom utvrdili da je izvršena primopredaja jedne pvc kese sa natpisom „NEOANGIN“ u kojoj se nalazila kutija sa 70 komada tableta „suboxone“. </span>
</p>
<p>
<span class="span1">U službenoj zabilješci Uprave policije CB Nikšić Stanica policije Ku.br. 73 od 22.02.2014. godine, navedeno je da je dana 22.02.2014. godine, u 01,47 časova, dežurnu službu CB Nikšić na broj telefona .... sa broja .... pozvalo NN muško lice koje se predstavilo kao brat R. M. i raspitivao se da li je ista privedena u prostorije CB N. Na pomenuti poziv službenici dežurne službe su mu odgovorili da nemaju takvu informaciju i da će ga nakon provjere upoznati. U 01,55 časova sa istog broja telefona NN lice je ponovo pozvalo da bi provjerilo informaciju, na što su odgovorili da nemaju informaciju da je R. M. privedena u prostorije CB Nikšić. Nakon toga o svemu navedenom obavijestili su službenike grupe za suzbijanje droge CB Nikšić.</span>
</p>
<p>
<span class="span1">U zapisniku o pretresanju lica Uprave policije SKP Grupe za suzbijanje droga Nikšić Ku.br.73 od 22.02.2014. godine, navedeno je da su dana 22.02.2014. godine, u 00,30 časova, ovlašćeni policijski službenici izvršili pretres R. M. i da su tom prilikom pronašli: pedesetšest tableta sa oznakom „Suboxone“ 2mg./05 mg, četrnaest tableta sa oznakom „Suboxone“ 8 mg/02mg, mobilni telefon „samsung“ SGH-G810 IMEI broja .... sa SIM karticom Telenor broj .... i mobilni telefon „Nokia“ IMEI broj .... sa SIM karticom broj 8.... Mobilni aparati su pronađeni u jakni imenovane, a pomenuta materija je dobrovoljno predata od iste, a nalazila se u njenoj ruci.</span>
</p>
<p>
<span class="span1">U potvrdi o privremeno oduzetim predmetim Uprave policije SKP Grupa za suzbijanje droge Nikšić Ku.br.73 od 22.02.2014. godine, izdatoj na ime R. M. navedeno je da su ovlašćeni policijski službenici dana 22.02.2014. godine, u 00,30 časova, od R. M. oduzeli: pedesetšest (56) tableta sa oznakom „Suboxone“ 2mg/05mg, četrnaest (14) tableta sa oznakom „Suboxone“ 8mg/02mg, mobilni telefon „samsung“ SGH-G810 IMEI broja .... sa SIM karticom Telenor broj ..... i mobilni telefon „Nokia“ IMEI broj .... sa SIM karticom broj .....</span>
</p>
<p>
<span class="span1">U foto-dokumentaciji Uprave policije CB Nikšić broj 145/14 od 22.02.2014. godine, bliže je prikazan izgled predmeta koji su oduzeti od R. M.</span>
</p>
<p>
<span class="span1">Iz izvještaja o hemijskom vještačenju Forenzičkog centra Uprave policije Crne Gore broj 552/14 od 14.03.2014. godine, kao i foto-dokumentacije koja je sastavni dio istog, utvrđuje se da je Forenzičkom centru na hemijsku analizu dostavljena kutija farmaceutskog lijeka sa natpisom „Suboxone“ 8mg/2mg u kojoj se nalaze ( Slike br. 1-5): 1. Dvije neotvorene table farmaceutskog lijeka, sa natpisom „Suboxone“ 8mg/2mg, a u istim četrnaest tableta, bijele boje, sa utisnutim logom N8 sa jedne strane i mačem sa druge strane, prečnika 10,1 mm, debljine 4,1 mm, ukupne neto mase: m=5,46 g. , 2. Osam neotvorenih tabli farmaceutskog lijeka, sa natpisom „Suboxone“ 2mg/0,5 mg, a u istim pedesetšest tableta bijele boje, sa utisnutim logom N2 sa jedne strane i mačem sa druge strane, prečnika 6,2 mm, debljine 3,4 mm, ukupne neto mase: m=5,04g. Preliminarni hemijski testovi su primijenjeni u skladu sa preporukama ENFSI i UN. Infracrvena spektrometrija je metoda koja se zasniva na apsorpciji infracrvenog zračenja od strane ispitivanog jedinjenja pri čemu se dobija apsorpcioni spektar koji se upoređuje sa bazom spektara i na taj način utvrđuje identitet supstance. Gore navedenim metodama konstatovano je da dostavljeni dokazni materijal sadrži buprenorfin. Buprenorfin je farmaceutski proizvod koji se nalazi u Pravilniku o utvrđivanju spiska droga, psihotropnih supstanci i bilja koje se može koristiti za </span><span class="span1">proizvodnju droga (Službeni list Crne Gore br. 56/2012) i može se nabaviti u apotekama uz odgovarajući recept.</span>
</p>
<p>
<span class="span1">Sud je cijenio navedeni izvještaj o vještačenju pa je isti prihvatio kao stručan, jasan i objektivan i zasnovan na pravilima struke i nauke.</span>
</p>
<p>
<span class="span1">Iz nalaza i mišljenja vještaka psihijatra dr Ž. G. K.br. 57/2014 od 27.10.2014. godine i </span><span class="span1">zdravstvenog kartona ZIKS-a Podgorica zdravstvena služba ambulanta KPD od 06.07.2010. godine,</span><span class="span1"> utvrđuje se da je okrivljeni M. D. osoba prosječnih intelektualnih sposobnosti, da ispoljava neurotske manifestacije emocionalno nestabilnog poremećaja ličnosti, te da se primarno radi o razvijenoj toksikomanskoj zavisnosti (psihička i fizička) u prošlosti prema različitim psihoaktivnim supstancama, dominantno o heroinu. Pregledom u ZIKS-u konstatovano je da okrivljeni M. D. boluje od Hepatitisa C tipa. Neposrednim pregledom vide se ožiljne promjene duž venskih linija lakatne regije obje ruke i u predjelu skočnih zglobova. Sposobnosti okrivljenog da shvati značaj svog djela kao i mogućnost upravljanja svojim postupcima bile su očuvane u vrijeme izvršenja krivičnog djela stavljenog mu na teret. Nađena droga Subotex (Suboxon) se primjenjuje kao i metadon u substitucionoj terapiji odvikavanja osoba koji su zavisnici o opijatima (heroinu). Suboxone (buprenorphine i naloxone) je kombinacija buprenorphina i naloxona u dozi ( 2mg buprenorfina i 0.5 mg naloxona) i sprječavaju sindrom prekida tj. apstinencijalnu krizu. Pojedinačna doza je 4 mg. Nalazi se u dozi od 2mg/05 naloxona ili 8 mg buprinorphine 8mg/2mg. Uobičajena dnevna doza održavanja je 4 mg Subotexa i uzima se jednom dnevno. Nije raspolagao podacima u sudskom spisu da je u vrijeme izvršenja krivičnog djela stavljenog mu na teret, kao i za vrijeme boravka u ZIKS-u, okrivljeni pokazivao simptome psihičke ili fizičke krize, te prisustva apstinencijalnih kriza, a koje bi se povezale sa upotrebom opijata-heroina. Obzirom da je okrivljeni pokazivao u prošlosti zavisnost o upotrebi psihoaktivnih supstanci (zavisnost o heroinu) mišljenja je da je sa preventivne i medicinske strane potrebno primijeniti mjeru bezbjednosti obaveznog liječenja od narkomanije u vidu posjeta psihijatru u penalnim uslovima ili drugoj zdravstvenoj psihijatrijskoj instituciji, shodno stavu suda.</span>
</p>
<p>
<span class="span1">Sud je cijenio nalaz i mišljenje ovog vještaka pa je isti prihvatio kao stručan, jasan i objektivan i zasnovan na pravilima struke i nauke.</span>
</p>
<p>
<span class="span1">Iz izvoda iz kaznene evidencije Uprave policije CB Podgorica broj 29-245/14-4607/512 od 13.03.2014. godine, izdatog na ime okrivljenog M. D. utvrđuje se da je isti osuđivan </span><span class="span1">presudom Višeg suda u Podgorici K.br. 297/03 od 03.07.2006. godine, zbog krivičnog djela razbojništvo iz čl. 146 st. 1 KZ RCG, na 2 (dvije) godine maloljetničkog zatvora, presudom Osnovnog suda u Podgorici K.br. 05/894 od 08.10.2009. godine, zbog produženog krivičnog djela razbojništvo  iz čl. 242 st. 1 u vezi čl. 49 KZ, na kaznu zatvora u trajanju od 2 (dvije) godine, presudom Osnovnog suda u Podgorici K.br. 09/1505 od 13.03.2010. godine, zbog produženog krivičnog djela ucjena iz čl. 251 st. 1 u vezi čl. 49 KZ, na kaznu zatvora u trajanju od 4 (četiri) mjeseca, presudom Višeg suda u Podgorici K.br. 123/10 od 29.11.2010. godine, zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 KZ, na kaznu zatvora u trajanju od 2 (dvije) godine, i presudom Osnovnog suda u Podgorici K.br. 07/1001 od 28.05.2011. godine, zbog krivičnog djela razbojništvo iz čl. 242 st. 1 KZ, na kaznu zatvora u trajanju od 2 (dvije) godine, te prema kome je rješenjem Osnovnog </span><span class="span1">suda u Podgorici Km.br. 04/10 od 04.02.2005. godine, zbog krivičnog djela prikrivanje iz čl. 161 st. 1 KZ RCG, izrečena vaspitna mjera pojačani nadzor od strane roditelja.</span>
</p>
<p>
<span class="span1">Cijeneći rezultate cjelokupnog dokaznog postupka, navode optužbe i odbranu okrivljenog, te sve provedene dokaze, kako pojedinačno, a tako i u njihovoj međusobnoj povezanosti, ovaj sud je našao da nema dokaza da je okrivljeni M. D. počinio krivično djelo neovlašćena proizvodnja, držanje i stavljanje u promet opojnih droga iz člana 300 st. 2 u vezi st.1 Krivičnog zakonika Crne Gore, koje je činjenično bliže opisano u izreci ove presude, a koje mu se stavlja na teret.</span>
</p>
<p>
<span class="span1">Naime, nesporne su činjenice da je okrivljeni M. D. dana 21.02.2014. godine, oko 19,00 časova, iz ZIKS-a Spuž, sa mobilnog telefona broj .... pozvao R. M. na njen mobilni telefon broj .... i tražio od nje da toga dana oko ponoći, u N. na kružnom toku sačeka kombi vozilo koje iz B. i H. saobraća za H. N. i da od vozača ili konduktera preuzme jednu kesu u kojoj se nalazilo 70 tableta „Suboxone“, a koje je kupio od lica iz B. i H. čije ime nije želio da saopšti, i koje tablete su mu poslate iz B. i H. s tim što je R. M. predstavio da se radi o tabletama za liječenje tuberkuloze.</span>
</p>
<p>
<span class="span1">Ovakve nesporne činjenice utvrđene su na osnovu odbrane okrivljenog, službene zabilješke Uprave policije SKP Grupa za suzbijanje droge-Nikšić Ku.br. 73 od 22.02.2014. godine, zapisnika o pretresanju lica Uprave policije SKP Grupe za suzbijanje droge Nikšić Ku.br.73 od 22.02.2014. godine, potvrde o privremeno oduzetim predmetima Uprave policije SKP Grupa za suzbijanje droge Nikšić Ku.br. 73 od 22.02.2014. godine, izdate na ime R. M. foto-dokumentacije Uprave policije CB Nikšić broj 145/14 od 22.02.2014. godine, izvještaja o hemijskom vještačenju Forenzičkog centra Uprave policije Crne Gore broj 552/14 od 14.03.2014. godine, foto-dokumentacije koja je sastavni dio istog, te iskaza svjedoka R. M. Š. R. i V. R.</span>
</p>
<p>
<span class="span1">Tako, okrivljeni M. D. u odbranama datim u prethodnom postupku i na glavnom pretresu priznaje da je bez ljekarskog recepta kupio 70 tableta „Suboxone“, od lica iz B. i H. da su mu navedene tablete poslate iz B. i H. po kombi vozilu koji saobraća iz B. i H. za H. N. da je dana 21.02.2014.godine, oko 19,00 časova, iz ZIKS-a Spuž, gdje se nalazi na izdržavanju kazne, sa mobilnog telefona broj .... pozvao R. M. na njen mobilni telefon broj .... i tražio od nje da toga dana, oko ponoći, u N. na kružnom toku sačeka navedeni kombi i da od vozača ili konduktera preuzme tablete, pri tom govoreći R. M. da se radi o tabletama za liječenje tuberkuloze.</span>
</p>
<p>
<span class="span1">Svjedoci Š.  R. i V. R. vozač i kondukter u kombiju „C.“ AD I. S. čije iskaze je sud cijenio kao objektivne, istinite i uvjerljive, a koji su se potpuno saglasno izjasnili u pogledu svih važnih činjenica, potvrđuju da je iz I. S. poslata kesica sa tabletama koja je trebala da se preda nekoj djevojci na kružnom toku u N. s tim što svjedok V. R. ističe i da mu je ovu kesu predao jedan momak, kojem je na njegovo pitanje odgovorio da u N. stižu oko 20 minuta poslije ponoći i da za slanje ljekova ne uzimaju novac.</span>
</p>
<p>
<span class="span1">Takođe, i svjedok R. M. koja se po nalaženju suda istinito i uvjerljivo izjasnila o činjenicama koje su joj poznate, ne upuštajući se u izjašnjavanje o činjenicama koje joj nijesu poznate, potvrđuje da je kritičnom prilikom na mobilni telefon pozvao okrivljeni M. D. koga je ranije upoznala kada je sa njenim suprugom izdržavao kaznu, da je tražio od </span><span class="span1">nje da na skveru u N. oko ponoći, sačeka kombi iz B. i H. i od konduktera preuzme tablete, za koje joj je okrivljeni M. D. rekao da služe za liječenje tuberkuloze, te da je prihvatila da pomogne okrivljenom M. D. Okrivljeni M. D. je u odbrani naveo i da je R. M. kazao da nakon preuzimanja tableta iste pošalje za P. po autobusu koji iz N. bude išao u 07,00 časova, a što potvrđuje i R. M. u svom svjedočkom iskazu, istina nakon što se prvo izjasnila da joj okrivljeni M. D. nije rekao šta da uradi sa tabletama po preuzimanju ali je takvu različitost logično objasnila time da je to prvo kazala iz razloga što joj okrivljeni M. D. nije naveo lice kojem je trebala u P. da pošalje tablete, a očekivala je da se nakon preuzimanja tableta čuje sa okrivljenim M. D. kada bi joj on dao i podatke o licu.</span>
</p>
<p>
<span class="span1">Iz iskaza svjedoka R. M. utvrđuje se da je na skveru u N. sačekala kombi i uzela kesu sa tabletama, te da su zatim prišli policijski službenici koji su navedenu kesu sa tabletama oduzeli od nje. Svjedoci Š. R  i V. R. potvrđuju da je na kružnom toku u N. kesa sa tabletama predata jednoj ženskoj osobi.</span>
</p>
<p>
<span class="span1">Naprijed navedene činjenice potvrđuju se službenom zabilješkom Uprave policije SKP Grupa za suzbijanje droge-Nikšić Ku.br. 73 od 22.02.2014. godine, zapisnikom o pretresanju lica Uprave policije SKP Grupe za suzbijanje droge Nikšić Ku.br.73 od 22.02.2014. godine, potvrdom o privremeno oduzetim predmetima Uprave policije SKP Grupa za suzbijanje droge Nikšić Ku.br. 73 od 22.02.2014. godine, izdatom na ime R. M. i foto-dokumentacijom Uprave policije CB Nikšić broj 145/14 od 22.02.2014. godine. Iz ovih dokaza utvrđuje se da su ovlašćeni policijski službenici dana 22.02.2014.godine, oko 00,20 časova, primijetili da su Š. R. i V. R., vozač i kondukter u kombi vozilu reg.oznaka .... predali R. M. PVC kesu sa natpisom „Neoangin“, da su izvršili pretres R. M. i kod iste, izmedju ostalog, u kesi pronašli i oduzeli 70 komada tableta „Suboxone“ i to 56 tableta od 2 mg i 14 tableta od 8 mg.</span>
</p>
<p>
<span class="span1">Iz izvještaja o hemijskom vještačenju Forenzičkog centra Uprave policije Crne Gore broj 552/14 od 14.03.2014. godine, i foto-dokumentacije koja je sastavni dio istog, utvrđeno je da su na vještačenje dostavljene dvije neotvorene table farmaceutskog lijeka sa natpisom „Suboxone“ 8mg/2mg, a u kojima se nalazi 14 tableta, ukupne neto mase 5,46g, kao i </span><span class="span1">osam neotvorenih tabli farmaceutskog lijeka, sa natpisom „Suboxone“ 2mg/0,5 mg, a u kojima se nalazi 56 tableta, ukupne neto mase 5,04g, za koje je hemijskim vještačenjem utvrđeno da sadrže buprenorfin, farmaceutski proizvod koji se nalazi u Pravilniku o utvrđivanju spiska droga, psihotropnih supstanci i bilja koje se može koristiti za proizvodnju droga (Službeni list Crne Gore br. 56/2012) i koji se može nabaviti u apotekama uz odgovarajući recept.</span>
</p>
<p>
<span class="span1">Okrivljeni M. D. je u odbrani naveo i da je poslije ponoći više puta pozivao R. M. na njen mobilni telefon, kako bi ga obavijestila da li je preuzela tablete, da mu se ona nije javljala, te da je potom sa mobilnog telefona .... dva puta pozvao CB Nikšić raspitujući se da li je privođena R. M. a što je potvrđeno službenom zabilješkom Uprave policije CB Nikšić Stanica policije Ku.br. 73 od 22.02.2014. godine.</span>
</p>
<p>
<span class="span1">Sve prednje činjenice, a koje su se odnosile na to da je okrivljeni M. D. bez ljekarskog recepta, kupio od lica iz B. i H. 70 tableta „Suboxone“, i to 56 tableta od po 2 mg, ukupne neto mase 5,04 grama, i 14 tableta od po 8 mg, ukupne neto mase 5,46 grama, </span><span class="span1">koje tablete sadrže </span><span class="span1">buprenorfin, supstancu proglašenu za opojnu drogu Pravilnikom o utvrdjivanju spiska droga, psihotropnih supstanci i bilja koje se može koristiti za proizvodnju droga ("Sl. list CG" br. 56/12 od 09.11.2012. godine), da je dana 21.02.2014. godine, oko 19,00 časova, iz ZIKS-a Spuž, sa mobilnog telefona broj .... pozvao R. M. na njen mobilni telefon broj ... i tom prilikom tražio od nje da oko ponoći, u N. na kružnom toku, koji se nalazi u blizini Autobuske stanice, sačeka kombi, koji saobraća na relaciji P.-H. N. i od vozača kombija preuzme navedene tablete, s tim što je R. M. saopštio da se radi o tabletama za liječenje tuberkuloze, te da nakon toga te tablete narednog dana u 07,00 časova, pošalje za P. po vozaču autobusa koji u to vrijeme saobraća na relaciji N.-P. da je R. M. to prihvatila i dana 22.02.2014. godine, oko 00,20 časova, u N. na kružnom toku, od zaposlenih u kombi vozilu, reg.oznaka ... vlasništvo "C." AD iz S. preuzela navedene tablete, poslate iz I. S. koje su se nalazile u jednoj pvc kesi sa natpisom "neoangin", koje tablete su istog dana oduzete od R. M. od strane ovlašćenih policijskih službenika CB Nikšić, nijesu sporne.</span>
</p>
<p>
<span class="span1">Međutim, nije bilo dokaza da je okrivljeni M. D. u namjeri neovlašćene prodaje organizovao unošenje iz B. i H. u C. G. navedenih tableta, koje sadrže buprenorfin,  supstancu proglašenu za opojnu drogu.</span>
</p>
<p>
<span class="span1">Okrivljeni M. D. je u odbranama datim u prethodnom postupku i na glavnom pretresu naveo da je zavisnik od opojne droge heroin desetak godina, da je u zadnje vrijeme umjesto heroina koristio tablete „suboxone“, te da je predmetnih 70 tableta „suboxone“ namjeravao putem drugih lica unijeti u ZIKS i koristiti isključivo za sebe kao lijek. </span>
</p>
<p>
<span class="span1">Ovakva odbrana okrivljenog potvrđena je nalazom i mišljenjem vještaka psihijatra dr Ž. G. Kti.br. 57/2014 od 27.10.2014. godine, datim na osnovu relevantne medicinske dokumentacije i neposrednog pregleda okrivljenog, a iz kojeg je utvrđeno da se kod okrivljenog primarno radi o razvijenoj toksikomanskoj zavisnosti (psihičkoj i fizičkoj) u prošlosti prema različitim psihoaktivnim supstancama, dominantno o heroinu, da se kod okrivljenog vide ožiljne promjene duž venskih linija lakatne regije obje ruke i u predjelu skočnih zglobova, da okrivljeni boluje od Hepatitisa C tipa, da se „Suboxon“ primjenjuje kao i metadon u substitucionoj terapiji odvikavanja osoba koji su zavisnici o opijatima (heroinu), da sprječava sindrom prekida tj. apstinencijalnu krizu, te da je uobičajena dnevna doza održavanja 4 mg "Subotexa" odnosno "Suboxona". </span>
</p>
<p>
<span class="span1">Svjedok I. N. u svom iskazu potvrđuje da mu je poznato da je okrivljeni M. D. sa kojim je izdržavao kaznu u istoj sobi uživalac heroina, te da mu je isti pričao da je uzimao heroin, pa se po nalaženju suda u pogledu ove činjenice izjasnio objektivno i istinito, što potpuno korespondira sa nalazom i mišljenjem vještaka psihijatra dr Ž. G. </span>
</p>
<p>
<span class="span1">Sud je imao u vidu i količinu tableta tj. da se radilo o </span><span class="span1">70 tableta „Suboxone“, i to 56 tableta od po 2 mg, i 14 tableta od po 8 mg, koje tablete sadrže </span><span class="span1">buprenorfin, </span><span class="span1">farmaceutski proizvod koji se nalazi u Pravilniku o utvrđivanju spiska droga, psihotropnih supstanci i bilja koje se može koristiti za proizvodnju droga (Službeni list Crne Gore br. 56/2012).</span><span class="span1"> Ali ta činjenica sama za sebe nije dovoljna da bi se na nesumnjiv način moglo zaključiti da su iste u namjeri neovlašćene prodaje organizovano unijete od strane okrivljenog iz B. i H. u C. G. Ovo posebno ako se ima u vidu i da navedenu količinu tableta „suboxone“, okrivljeni potroši za 56 dana, što proizilazi iz </span><span class="span1">nalaza i mišljenja vještaka psihijatra dr Ž. G. jer je dnevna doza održavanja 4 mg "suboxona".</span>
</p>
<p>
<span class="span1">U pravcu navoda optužbe, da je okrivljeni u namjeri neovlašćene prodaje organizovao unošenje u Crnu Goru, navedene opojne droge, ne stoji nijedan dokaz, niti je u tom pravcu predloženo izvođenje bilo kakvih dokaza.</span>
</p>
<p>
<span class="span1">Kako iz izloženog slijedi da nije dokazano da je okrivljeni u namjeri neovlašćene prodaje  organizovao unošenje iz B. i H. u C. G. navedene opojne droge, samim tim nije dokazano da je učinio krivično djelo stavljeno mu na teret, tj. krivično djelo neovlašćena proizvodnja, držanje i stavljanje u promet opojnih droga iz čl. 300 st. 2 u vezi st. 1 KZ CG, pa ga je sud osnovom čl. 373 tač. 2 Zakonika o krivičnom postupku oslobodio od optužbe.</span>
</p>
<p>
<span class="span1">Osnovom čl. 300 st.7 Krivičnog zakonika Crne Gore, odlučeno je da se od okrivljenog oduzme </span><span class="span1">70 komada tableta "Suboxone", i to 56 tableta od po 2 mg, ukupne neto mase 5,04 grama, i 14 tableta od po 8 mg, ukupne neto mase 5,46 grama, a koje se imaju uništiti jer sadrže opojnu drogu buprenorfin. </span>
</p>
<p>
<span class="span1">Obzirom da je okrivljeni M. D. oslobođen od optužbe, to na osnovu člana 230 st. 1 ZKP-a, troškovi krivičnog postupka padaju na teret budžetskih sredstava suda. </span>
</p>
<p>
<span class="span1">Na osnovu izloženog, a primjenom člana 373 tač. 2 ZKP-a, odlučeno je kao u izreci.</span>
</p>
<p>&nbsp;</p>
<p>&nbsp;</p>
<li>
<span class="span1">ZAPISNIČAR                                                           PREDSJEDNIK  VIJEĆA-SUDIJA</span>
</li>
<li>
<span class="span1">Mira Radulović,s.r.                                                                Vladimir Novović,s.r.</span>
</li>
<p>&nbsp;</p>
<p>
<span class="span3">PRAVNA POUKA:</span><span class="span1"> Protiv ove presude može se izjaviti žalba Apelacionom sudu Crne Gore, u roku od 15 dana od dana prijema pismenog otpravka, a preko ovog suda.</span>
</p>
<p>&nbsp;</p>
<li style="text-align:center;">
<span class="span1">Tačnost otpravka tvrdi i</span>
</li>
<li style="text-align:center;">
<span class="span1">ovjerava namještenik suda</span>
</li>
<li style="text-align:center;">
<span class="span1">___________________</span>
</li>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial';font-weight:800}
.span2{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:right">
<span class="span1">    </span><span class="span2">Posl.br.K. 237/14/14</span>
</p>
<p style="text-align:center;">
<span class="span2">U IME C.G.</span>
</p>
<p>&nbsp;</p>
<p>
<span class="span2">Osnovni sud u K., kao nadležni prvostepeni krivični sud, po sudiji Danijeli Samardžić, uz učešće zapisničara A. Čolan, u krivičnom predmetu protiv optuženog D. B. kojeg brani branilac po službenoj dužnosti adv. N. K. iz Kotora, zbog krivičnog djela razbojništva iz čl. 242 st. 1 Krivičnog zakonika C.G., koji se vodi po optužnici Osnovnog državnog tužilaštva u K. Kt.br. 433/14 od 05.08.2014. godine, nakon glavnog i javnog pretresa održanog dana 15.12.2015. godine u prisustvu zamjenika ODT Kotor Žarka Pajkovića, okrivljenog i njegovog branioca, dana 18.12.2015. godine je donio i javno objavio sledeću</span>
</p>
<p>&nbsp;</p>
<p style="text-align:center;">
<span class="span2">P R E S U D U </span>
</p>
<p>&nbsp;</p>
<p>
<span class="span2">Optuženi D.B., od oca V. i majke M., rođene Ž., rođen .. godine u B., stalno nastanjen u B., T. V. br. ., državljanin R. S. mašinski tehničar, neoženjen, bez djece, sa završenom SSS, srednjeg imovnog stanja, ranije osuđivan presudom P. opštinskog suda u B. K.br. 1498/98 od .. godine, zbog krivičnog djela iz čl. 166 st. 1 tač. 1 KZ RS na kaznu zatvora u trajanju od 1 (jedne) godine i 2 (dva) mjeseca, presudom Prvog opštinskog suda u B. K.br. . od .. godine, zbog krivičnog djela iz čl. 166 st. 1 tač. 1 KZ RS na kaznu zatvora u trajanju od 1 (jedne) godine i 6 (šest) mjeseci, presudom Okružnog suda u B.K.br. 157/97 od .. godine, zbog krivičnog djela iz čl. 168 st. 1 KZ RS na kaznu zatvora u trajanju od 1 (jedne) godine i . (.) mjeseci, presudom Okružnog suda u B.K.br. 206/99 od 06.07.1999. godine, zbog krivičnog djela iz čl. 168 st. 1 KZ RS i čl. 33 st. 1 Zakona o oružju i municiji na kaznu zatvora u trajanju od 7 (sedam) godina, presudom Trećeg opštinskog suda u B. K.br. 943/05 od 03.01.2007. godine zbog krivičnog djela iz čl. 204 st. 1 tač. 1 u vezi čl. 213 st. 1 i čl. 33 st. 1 Krivičnog zakonika na kaznu zatvora u trajanju od 1 (jedne) godine i .. mjeseca, presudom Okružnog suda u B. K.br. . od .. godine, zbog krivičnog djela iz čl. 206 st. 1 Krivičnog zakonika na kaznu zatvora u trajanju od . (. godine i presudom P.opštinskog suda u B. K.br. 25/08 od .. godine, zbog krivičnog djela iz čl. 206 st. 1 Krivičnog zakonika na kaznu zatvora u trajanju od ..) godine i . mjeseci, protiv kojeg se vodi krivični postupak za istovrsno krivično djelo pred Osnovnim sudom u P.,</span>
</p>
<p>&nbsp;</p>
<p style="text-align:center;">
<span class="span2">K r i v   j e</span>
</p>
<p>
<span class="span2">Što je,</span>
</p>
<p>
<span class="span2">Dana .. godine, oko . časova u B. u kazinu "M." DOO u ulici M.put bb, u namjeri da prisvajanjem tuđih pokretnih stvari za sebe pribavi protivpravnu imovinsku korist, prijetnjom da će napasti na život oštećenih K.V. i S. M. iz B., radnika navedenog kazina, oduzeo na štetu kazina "M." DOO novac u iznosu od . eura, vlasništvo oštećenog, na način što je zajedno sa još jednim NN licem ušao u navedeni objekat sa kapom "fantomkom" na glavi i navučenom kapuljačom preko glave, držeći u ruci pištolj, koji je uperio u pravcu oštećenih radnika i rekao im da ne mrdaju i zatražio da </span><span class="span2">mu predaju novac, a što je oštećeni S. M. i uradio, predavši mu pojasnu torbicu u kojoj se nalazio novac od pazara u gore pomenutom iznosu, kao i dva mobilna telefona oštećenih i poslije toga je napustio zajedno sa tim NN licem kazino, ostavivši ta dva mobilna telefona ispred kazina, a udaljivši se sa oduzetim novcem u nepoznatom pravcu, pri čemu je bio uračunljiv i svjestan svoga djela i njegove zabranjenosti, a čije izvršenje je htio,</span>
</p>
<p>&nbsp;</p>
<p>
<span class="span2">- čime je učinio krivično djelo razbojništvo iz čl. 242 st. 1 Krivičnog zakonika C.G..</span>
</p>
<p>
<span class="span1">            </span><span class="span2"></span>
</p>
<p>
<span class="span2">Pa ga sud na osnovu naprijed navedene krivično pravne odredbe i članova 4, 5, 13, 15, 32, 36 i 42 Krivičnog zakonika i čl. 226, 227, 229, 239, 368 i 374 ZKP-a</span>
</p>
<p>&nbsp;</p>
<p style="text-align:center;">
<span class="span2">O S U Đ U J E</span>
</p>
<p>&nbsp;</p>
<p>
<span class="span2">Na kaznu zatvora u trajanju od . (.) godine, u koju kaznu se uračunava vrijeme koje je optuženi proveo u pritvoru, koji je određen rješenjem krivičnog vanraspravnog vijeća ovog suda Kv.br. 397/14 od 04.09.2014. godine i produžen rješenjima Kv.br. 164/15 od 22.06.2015. godine, Kv.br. 227/15 od 20.08.2015. godine, Kv.br. 338/15 od 27.10.2015. godine i K. 237/14/14 od 18.12.2015. godine, a koji traje od 24.04.2015. godine od 12:00 časova i dalje. </span>
</p>
<p>&nbsp;</p>
<p>
<span class="span2">Dužan je okrivljeni na ime sudskog paušala uplatiti iznos od . .) eura, u roku od 15 dana od dana pravosnažnosti presude u korist Budžeta C.G., na žiro račun br. 832 – 16 – 52.</span>
</p>
<p>&nbsp;</p>
<p>
<span class="span2">Obavezuje se okrivljeni da na ime postavljenog imovinsko-pravnog zahtjeva kazinu „M.“ DOO, M. put bb, B., isplati iznos od . eura, u roku od . dana od dana pravosnažnosti presude, pod prijetnjom prinudnog izvršenja. </span>
</p>
<p>&nbsp;</p>
<p style="text-align:center;">
<span class="span2">O b r a z l o ž e n j e</span>
</p>
<p>&nbsp;</p>
<p>
<span class="span2">ODT Kotor podnio je ovom sudu optužnicu Kt.br. 433/14 od 05.08.2014. godine protiv okrivljenog D. B., zbog krivičnog djela razbojništvo iz čl. 242 st. 1 Krivičnog zakonika.</span>
</p>
<p>&nbsp;</p>
<p>
<span class="span2">Okrivljeni B. je u svojoj odbrani pred ODT-om K. naveo da je uhvaćen kako je izvršio krivično djelo razbojništva u P., što je kod tužioca i priznao, međutim poslije je došla policija i tjerala ga je da prizna da je uradio neko razbojništvo u B., i to da je opljačkao neki kazino, što on naravno nije uradio. Naveo je i da je on boravio turistički u B., kod svog prijatelja B. P., u zgradi i stanu koji se nalazi kod P. i TQ P. u centru grada, a sa njim u stanu su još bili i jedna A. iz B., sa njenim sinom od 19-. godina, N. ili B., a on je pomalo radio na gradilištima po B.. Prilikom saslušanja na glavnom pretresu je ostao kod date odbrane, te je dodao da ne priznaje izvršenje djela koje mu se stavlja na teret i krivicu za isto. </span>
</p>
<p>&nbsp;</p>
<p>
<span class="span2">U dokaznom postupku koji je proveden radi rasvjetljenja ove krivično pravne stvari i krivice okrivljenog, sud je proveo sljedeće dokaze: saslušao je svjedoke V. J., M.St., </span><span class="span2">A. L., D.Dž., M. T. i N. K., pročitani su dopisi </span><span class="span2">UP B. od 11.08.2015. godine i od 18.09.2015. godine, na saglasnost stranaka je pročitan iskaz svjedoka oštećene K. V. sa zapisnika od .. godine, izvršen je </span><span class="span2">uvid u snimak video nadzora kazina "M." u B.od .. godine, pročitan je izvod iz kaznene evidencije PU za okrivljenog, dopis suda za prekršaje B. od .. godine, izvršen je </span><span class="span2">uvid u naredbu Osnovnog suda u K.Kri. 141/14 od 09.07.2014. godine.</span>
</p>
<p>&nbsp;</p>
<p>
<span class="span2">Svjedok V. J. je u svom iskazu naveo da je on </span><span class="span2">predstavnik DOO „M.“ iz P., koji ima automat klub u Ul. M. put i to je zgrada „M.“, a predmetno razbojništvo se dogodilo u noći 07/08.07.2014. godine nešto odmah poslije ponoći, gdje im je otuđen tačan iznos novca od . eura. Objasnio je da su razbojnici upali tačno na primopredaji smjena, kada se i brojao pazar i oni su u početku okvirno prijavili policiji da se radi o novčanom iznosu od . eura, međutim on je odmah poslije toga pošao u automat klub, sravnio stanje, tj. iskontrolisao brojčanike na automatima tj. elektronsko stanje i prebrojao depozit koji je bio položen na početku dana, a koji srećom nije pronađen u cjelosti i konačno došli do te cifre. Napomenuo je da je dio depozita bio u torbici gdje se nalazio novac od pazara, a koji je otuđen od strane razbojnika, a veći dio depozita je bio sakriven u sefu, koji srećom počinioci nisu pronašli, a u to vrijeme su se u kazinu nalazila njihova dva radnika K. V. i S. M.. Pridružio se krivičnom gonjenju i postavio  imovinsko-pravni zahtjev. </span>
</p>
<p>&nbsp;</p>
<p>
<span class="span2">Svjedok M.S. je u svom iskazu naveo da je on </span><span class="span2">zaposlen u DOO „M.“ iz P., koji ima automat klub koji se nalazi  u Ul. M.put, te da je bio na poslu u noći .. godine u drugoj smjeni i smjena mu je trajala tačno do ponoći, kada je došla njegova koleginica V. i kada je on zaključio aparate i predao joj smjenu i popisao stanje na istima i krenuo da obračunava dnevni pazar, te je sjeo za jedan sto koji se nalazi sa desne strane od ulaza, udaljen nekih 5-6 metara od istog i sjedio je sa strane okrenut ulazu. Objasnio je da je primijetio da ga je sestra zvala, pa je uzvratio poziv i razgovarao je sa njom telefonom i sređivao obračun pazara, kada je primijetio kako su ušli jedan momak i djevojka koji su sjeli za električni rulet, tako da je ključ dao V. da im ona uključi kredite i V. je odmah poslije toga došla sa novčanicom od 50 eura i tražila mu da joj usitni, pa je stavila novac na sto i naslonila se na fotelju pored njega. U jednom momentu je primijetio dvije prilike kako ulaze u automat klub, od kojih se jedna stvorila ispred njega sa uperenim pištoljem u njega, obučen u tamnu odjeću sa fantomkom i kapuljačom od dukserice na glavi i u tom momentu je još razgovarao sa sestrom, progovorio je da se ne pomjeraju i nije se mogao tačno sjetiti da li je tražio da mu preda novac ili da mu da torbicu sa novcem, a koja torbica je bila njemu oko pasa i bio je u šoku jer mu se to prvi put dešavalo, tako da je prekinuo razgovor sa svojom sestrom mahinalno, odložio telefon na sto i sjedio je mirno. Pojasnio je da tu drugu osobu nije vidio jer je bio leđima okrenut prema unutrašnjosti kluba, jer je ta osoba tamo i pošla. Zatražio je novac tako da je polako skinuo pojasnu torbicu, predao mu je, a on je stavio ispod miške desne ruke u kojoj je držao pištolj i u tom momentu su ispali neki ključevi od aparata koji su bili u toj torbici, a on je pitao šta je to, pa mu je objasnio da su to ključevi od aparata, a onda je on iz torbice istresao sve ključeve, zatim je uzeo i onu novčanicu od . eura i naša dva telefona. Obzirom da je na telefonu imao puno porodičnih fotografija svoje ćerke, pitao ga je da mu ne uzima telefon, a on mu je rekao da će telefon ostaviti napolju, što je i uradio i prvo je iz kazina izašla ta </span><span class="span2">druga osoba koja je bila manjeg rasta od ovoga što je držao pištolj, a zatim je i ovaj išao unazad sve do ulaznih vrata sa uperenim pištoljem, zatim odložio telefone napolje, zatvorio ulazna vrata i pobjegao. Dodao je da je primijetio da je vrlo teško disao, kao da je bio uzbuđen, a u tom trenutku su u kazinu bili taj momak i djevojka koji su stajali za električnim ruletom. Radilo se o muškom glasu, obzirom da se lice tog momka nije vidjelo, mršaviji, visine 180-185 cm, a on se ne razumije u oružje, ali zna da je u pitanju bio pištolj tamnije boje, koji nije mogao detaljnije opisati jer je bio u šoku i prilično uplašen. Nije se pridružio krivičnom gonjenju i nije postavio imovinsko-pravni zahtjev. Prilikom saslušanja na glavnom pretresu, svjedok je naveo da se </span><span class="span2">ne sjeća koje je boje bio pištolj koji je držalo lice koje je stajalo pored njega, a to lice je bilo maskirano, držalo je pištolj u ruci, i reklo mu je da da pederušu, a drugo ništa nije rekao, dok naglasak nije mogao da prepozna jer je to lice samo nešto mumljalo, tako da po naglasku nije mogao pretpostaviti odakle je to lice, te nije mogao vidjeti ni lice te osobe jer je bilo maskirano, mogao je da vidi samo oči, ali je vidio da je to lice bilo mršavije građe, a misli da je pištolj držao u desnoj ruci. Takođe je dodao da misli da je to lice imalo rukavice, ali nije mogao to da tvrdi, kada mu je predao torbicu, nije gledao u tom pravcu, a siguran je da mu je torbicu predao u lijevu ruku, jer je to lice držalo pištolj u desnoj ruci i to lice je stavilo torbicu pod pazuh, a ne sjeća se da li je vidio rukavicu na njegovoj ruci, a zaista ne zna da li je to lice u bilo kom momentu imalo rukavicu na rukama, jer se sve bukvalo desilo za 3 minuta, tako da nije ni obraćao pažnju na to. Dodao je da misli da je to lice bilo mršavije od okrivljenog, koji je bio prisutan u sudnici, iako je to lice bilo obučeno u duksericu, ali se vidjelo da se radi o mršavijoj osobi, te iako je vidio oči tom licu, nije znao kakve su mu oči bile, oči je primijetio zato što je to lice bilo maskirano i imalo je samo otvor na očima, a od tog lica je bio udaljen samo 2 metra, čini mu se da je bio obučen u trenerku, a ne sjeća se šta je imao na nogama.</span>
</p>
<p>&nbsp;</p>
<p>
<span class="span2">Svjedok A. L. je u svom iskazu navela da je stigla </span><span class="span2">u B. na ljetovanje otprilike mjesec dana ranije, sa svojim dugogodišnjim prijateljem P. Miodragom koji ima svoj stan u B. u blizini tržnog centra, a kada su dolazili, on joj je rekao da je stan izdao jednom momku, te da ćemo u narednom periodu tokom ljeta taj stan dijeliti sa njim i ona je tako u P.evom stanu upoznala B. D., kojeg su zvali Duća, te su se sprijateljili i on joj je prvo rekao da je iz B. i da je '75. godište i da je došao u B. na odmor. Pojasnila je da se isti tokom vremena sve više otvarao prema njoj, postali su bliski prijatelji, a zatim se desila emotivna veza i tako je počeo da priča o sebi i u jednom trenutku joj je priznao da nijednoj djevojci prije nje nije kazao stvari koje je njoj ispričao, a mislio je na to što joj je priznao da nema novca, da je liječeni narkoman, da je bio 14 godina po zatvorima i da je osuđen čak i zbog ubistva, te joj je priznao i ono što je ona i osjetila, a to je da u B. nije radi odmora, već da planira neko krivično djelo krađe ili razbojništva, kako bi došao do novca koji nije imao. Što se tiče njegovog oružja, prvi put je 10 dana ranije u jutarnjim časovima vidjela da ima mali crni pištolj i dok je prolazila pored njegove sobe, kroz otvorena vrata je vidjela kako iz kreveta vadi taj pištolj, bio mu je sakriven ispor dušeka i bez ikakvog objašnjenja ga je ponio vani, međutim ona nije na to obratila pažnju, ali joj nije bilo prijatno ono što je spazila, pa je upitala Miodraga zna li nešto o tom pištolju i on joj je odgovorio da ne zna ništa i da je najbolje da se u to ne petlja, uz objašnjenje "pusti ti to, nemoj da brineš, neće još dugo da bude sa nama". Dva dana nakon toga okrivljeni joj je priznao da je opljačkao </span><span class="span2">kazino "M." i da bude spremna ako policija nešto bude pitala ili dolazila u stan, te joj je rekao da mu je žao ako i nju uvlači u svoje probleme, dok se ona, tako emotivno nestabilna, vezala za njega i nije ozbiljno shvatila o čemu se radi. Dodala je da je tek naknadno shvatila da dok su prethodnih dana kao opušteno šetali, on je zapravo osmatrao teren i nadgledao taj kazino jer su nekoliko krugova pravili pored njega, ali u tom trenutku to nije znala, već je naknadno sklopila kockice i čak su zajedno svraćali kod nekog njegovog prijatelja koji ima kuću u blizini "M." kazina i staklorezačku radnju pod nazivom "L.", ali ona nije znala o čemu je pričao sa Denisom, nije obratila pažnju, oni su samo nekoliko trenutaka bili i činilo se da opušteno pričaju neobavezne teme, dok joj se iz ove perspektive čini da su pričali o drogi, jer misli da i Denis koristi tablete. Napomenula je da je ona više puta konzuM.la marihuanu u stanu, što je radila i u B., a niko je na to nije naveo, već je ona lično nabavila, odnosno dobila besplatno na Exitu od nekih Francuza. U narednim danima je izgleda došlo do nestašice para kod okrivljenog jer je nakon pljačke kazina, imao novca, trošio ga je na hranu i na drogu i tog trenutka je počeo da se mijenja, izgleda od droge, jer svu bliskost koju su stvorili, počela je da se topi, dok on i sada ne vjeruje da joj je jedno vrijeme takav čovjek nešto značio. Pojasnila je da, dok prije pljačke nije imao para, bio je sasvim normalan i emotivan, a pare koje je potrošio izgleda na drogu su ga bukvalno rečeno pokvarile, postao je drzak prema njoj, da traži da radi za njega nešto što joj nije pominjao, odnosno u zadnjih nekoliko dana je tražio da iznajmi renta car vozilo i to o njenom trošku jer je pare već bio potrošio i ona je shvatila da je počeo da je koristi i da  su šetnje sa njom zapavo paravan za osmatranje terena. Navela je i da joj je dana 16.07.2014. godine rekao da idu kod nekog prijatelja za rent-a-car vozilo, koji ima agenciju u blizini Mega marketa, a ona tog čovjeka nije znala, oni su se poznavali, a ona je za korišćenje jednog manjeg plavog vozila platila unaprijed 80 eura i već istu veče joj je okrivljeni rekao da ga tim kolima povede u P., pa je morala da ga posluša i oko 18:30 časova su krenuli, okrivljeni je u kola ubacio svoj ranac i rekao joj je da ga pričeka. Napomenula je da joj nije pominjao pljačku, ali je ona polako shvatila da je to bila namjenska vožnja upravo radi pljačke i on je pred njom otvorio ranac i tada je vidjela u njemu crni donji dio trenerke, crnu majicu dugih rukava sa amblemom NIKE, medicinske rukavice bijele boje od gume, plavu kapu-šešir od platna i isti onaj mali crni pištolj, koji je držao u nekoj plavoj futroli, nije bio onako bez ičega upakovan, dok nije vidjela fantomku. Kada su išli prema P., ona je vozila, a okrivljeni je bio na mjestu suvozača, napravili su nekoliko krugova pored D. i G., nekoliko puta su izlazili na parking, a ušli su u jednu kladionicu-kazino koja se nalazi u G., koliko joj se čini, jer joj je to bio prvi boravak u P. i već tada je shvatila da okrivljeni zapravo razgleda tu kladionicu i planira pljačku i tada joj je otvoreno rekao da će da opljačka nešto, a da ona treba da ga vozi. Naglasio joj je da neće ona nigdje da ulazi i da nema potrebe za tim, već samo da odradi vožnju, a kada mu je rekla da neće i da ne želi, da se boji i da ne želi da bude dio te priče, on je postao grub prema njoj, naredio joj je, i to dva puta ponovivši "ima da me voziš", ali je ona bila pribrana, odbila je i rekla da se vraća u B., te su se i vratili vrlo neraspoloženi, pa su se to veče u stanu posvađali i okončali njihovu vezu, da bi je 18.07.2014. ujutru probudio, tražeći od nje da ga vozi u P. da nešto opljačka, što je ona odbila, pa je on bijesno rekao da mora ili da skupi stvari i napusti stan, da ga ne čeka da se vrati jer ne želi da je vidi, pa mu je odgovorila da je stan M. i da ne može da je izbaci. Dodala je da je okrivljeni otišao sam u P. oko 14:00 časova i nakon toga ga više nije ni slušala ni gledala, a da je znala kakav je u suštini, </span><span class="span2">ne bi se s njim sprijateljila, te je navela da je tek konzumacijom veće količine droge pokazao ovo svoje lice i to od momenta kad je opljačkao M.ž i došao do novca, a to što je koristio u šetnjama kroz B. za osmatranje terena, ona nije ni znala o čemu se radi, a u P. mu je direktno odbila saradnju, te isto to ponovila 18.07.2014. godine kad je naredio da ga vozi. Kako je pljačke izvršio, koliko ih je izvršio, da li je bio sam ili sa nekim, koliko je novca uzeo i slično, njoj nije poznato, nije ga pitala, a on o tome nije ni govorio, ali zna da je imao mali crni pištolj, priznao je otvoreno da je opljačkao M.ž i vidjela je u rancu stvari koje je nabrojala, ali fantomka nije bila u rancu. Okrivljeni je kroz P. planirao pljačku, a da li je izvršio, ona nije znala, a ako jeste, nije znala koje kladionice. </span>
</p>
<p>
<span class="span2">Prilikom saslušanja na glavnom pretresu, svjedok je izjavila da </span><span class="span2">ne ostaje kod izjave koju je dala kod sudije za istagu dana .. godine i da je zapravo bila prisiljena od strane policije da da takvu izjavu, zato što su je u stanici policije maltretirali. Objasnila je da su prilikom saslušanja kod sudije za istragu u kancelariju bili prisutni, pored sudije, zapisničar i dva policajca koja su je dovela na salušanje, a čija imena nije znala. Dodala je da je prošle godine došla u B. na ljetovanje kod svog prijatelja i tu je upoznala okrivljenog, družili su se, a nakon izvjesnog vremena u B. je došao i njen sin, pa je ona provodila vrijeme sa sinom, tako da je kritične prilike bila sa sinom na plaži, a kada se vratila sačekala je policija i rekli su joj da moraju da izvrše pretres stana, a zatim su i ona i sin morali da pođu u policiju da daju izjave, a tek nakon što je stigla u stanicu policije rekli su joj o čemu se radi, raspitivali su se gdje je bila noć prije, a ona im je rekla da je bila kući, raspitivali su se o okrivljenim, a onda su počeli da je šamaraju, bez ikakvog objašnjenja, govorili su joj da ona zna sve, iako ona zapravo nije znala ništa. Objasnila je da je izjavu koju je dala kod sudije za istragu dala po kazivanju policajaca iz B., odnosno oni su joj zapravo ispričali, a kod sudije za istragu ona nije govorila ništa, nego joj je samo sudija nešto čitao, a ona je govorila tako je. Dodala je da je kritične prilike preživjela traumu i da je jedva čekala da dođe da sve ovo ispriča, da je kritične prilike imala povrede, ali nije rekla sudiji za istragu da ih ima, zato što su joj policajci zaprijetili prije nego što je ušla na saslušanje, mada je imala jednu modricu ispod oka, a ostale su bile po glavi, pa je očekivala da će ih sudija i vidjeti. Istakla je da joj u vezi samog krivičnog djela ništa nije poznato, a sve ovo nije prijavila nikome, zato što je željela samo da ode iz C.G. i da se vrati kući i da tamo preko svog advokata eventualno prijavi sve ovo, a slala je izjavu sudu u K., ali ne zna da li je prispjela u spise, ali pošto je ponovo dobila poziv, odlučila je da dođe i sve ovo ispriča, a ne zna po imenu i prezimenu koji policajci su vršili pritisak na nju. Sa okrivljenim je bila u emotivnoj vezi, a on joj nije ništa posebno govorio o sebi jer su se tek upoznali, ali je on bio potpuno normalan i tek su joj u stanici policije rekli da je bio osuđivan, da ne zna kakav je B. i rekli su joj da je srećna što je živa, ali ona u tom stanu nikada nije vidjela pištolj, a iznajmila je vozilo kod rent-a-car agencije, misli da je bilo marke M., ali nije sigurna, jer se ne razumije baš u marke automobila, a vozilo uvijek iznajmljuje kada dođe u B., a misli da je vozilo iznajmila kada joj je došao sin, pa dok se sve ovo nije desilo, a najam vozila je platila ona, iako je vozilo koristio i B., a ne zna gdje je išao sa vozilom, ali nikada nije tražio da ga ona negdje vozi, iako su zajedno išli na razna mjesta uveče gdje su bili festivali. Dodala je da zna gdje je M., saznala je tek nakon ovog događaja, sigurno jeste šetala tada sa okrivljenim, šetala je svuda po B., a tuda je štetala 4-5 dana prije pretresanja koje je obavljeno od strane policije. Navela je i da su joj kritične prilike oduzeli pasoš, a ne zna zbog čega, i taj </span><span class="span2">pasoš je i dalje u stanici policije u B., a ne zna zašto su kritične prilike saslušavali i njenog sina, to nije znala ni tada, a ne zna ni sada, a inače njen sin ima 21. godinu. Takođe je dodala da je te njene povrede vidjela advokatica koja je okrivljenom postavljena po službenoj dužnosti, i to advokatica iz P., N. K., i ona je tada savjetovala da ode u ambasadu Republike S.i da traži zaštitu od njih, kao i da se obrati ministru policije, međutim ona je rekla da to ne želi, da je došla na ljetovanje sa sinom, da ne vjeruje u ničiju zaštitu i da je jedina njena zaštita bila da se skloni iz C.G., a njen pasoš i lična karta su ostali u policiji B., granicu je prešla sa vozačkom dozvolom i kada je došla u Republiku S. ponovo je izvadila pasoš i ličnu kartu, dok izvještaj o povredama nema, jer nije otišla na pregled, ni u C.G., ni u S., samo je tražila nešto za bolove i smirenje kada je došla kući i bila je u lošem stanju par dana, a u C.G..je ostala još par dana jer nije imala dokumenta.</span>
</p>
<p>&nbsp;</p>
<p>
<span class="span2">Svjedok D.D. je u svom iskazu naveo da</span><span class="span2"> je učestvovao predmetu povodom predmetnog krivičnog djela, a kojim predmetom je bio zadužen G. M., dok je on bio prisutan kada je od L. A. u stanici policije uzimana izjava, koju je uzimao on lično, zajedno sa ostalim kolegama koji su bili prisutni i koji su zajedno sa njim radili na tom predmetu i tada nikakve prinude niti prisile na L. A.nije bilo, već je ona dobrovoljno dala izjavu, niti su od iste uzimana lična dokumenta, niti je za tim bilo potrebe. Objasnio je da se zbog protoka vremena i obima posla tokom turističkih sezona ne može sjetiti na koji način je obezbijeđeno prisustvo L. A. radi davanja izjave i da li je istoj uručivan poziv, a nije se mogao sjetiti da li je saslušavan sin L. A., pri čemu ga on sigurno nije saslušavao, ali se sjeća da je bio prisutan prilikom pretresa. Dodao je da se ne sjeća da li su od okrivljenog oduzimana dokumenta zato što je u tom momentu bio lišen slobode od strane UP P. i sjeća se da je upravo okrivljeni prilikom lišavanja slobode od strane OSL P. dao tačnu adresu stana u kojoj je boravio, dok njemu nije poznato da je L. A. davala izjavu kod sudije za istragu, moguće je da jeste.</span>
</p>
<p>&nbsp;</p>
<p>
<span class="span2">Svjedok M. T. je u svom iskazu naveo da </span><span class="span2">da je bio zadužen sa predmetom, a vezano za krivično djelo koje je B. stavljeno na teret, ali da je u vrijeme kada je saslušavana L. A. bio u P. i saslušavao okrivljenog B.a, a L. A.su saslušavale i stan pretresale njegove kolege. Dodao je da je povodom predmetnog razbojništva saslušavan i sin L. A., a saslušavani su oboje jer su živjeli sa B.em u istom stanu i A. je bilo poznato da je B. izvršio krivično djelo, te je dodao i da on zna da je nakon saslušanja A. puštena, a sjutradan je bila kod sudije za istragu na saslušanju i od strane suda su tražena dokumenta na ime L. A., međutim oni u svojim dokumentima imaju kopiju lične karte i pasoša, dok joj dokumenta nisu uzimana. Takođe je dodao da je prilikom pretresanja stana pronađena marihuana, a koja je pronađena kod A. za njenu ličnu upotrebu i prilikom pretresanja je svakako sastavljen zapisnik koji je zajedno sa potvrdama o oduzimanju predmeta dostavljen sudu, a svjedoku nije bilo poznato u pratnji kojih službenika je A. dovedena kod sudije za istragu, te nije znao ko je i na koji način obavijestio A.za predmetno saslušanje. Svjedok je objasnio da </span><span class="span2">je zapravo mislio da je zapisnik o pretresanju bio dostavljen tužilaštvu, a ne sudu, a što se tiče primjedbe da je marihuana služila kao sredstvo da se izvrši pritisak, ista ne stoji, jer jedan džoint ne može biti takvo sredstvo obzirom da se za to može izreći eventualno novčana kazna u prekršajnom postupku.</span>
</p>
<p>&nbsp;</p>
<p>
<span class="span2">Svjedok N. K. je u svom iskazu navela da </span><span class="span2">joj je poznat ovaj slučaj zato što je bila branilac po službenoj dužnosti okrivljenom B. u predmetu koji se vodio u P. zbog istovrsnog krivičnog djela i sjeća se da je jedne prilike kontaktirala L. A., koja joj je rekla da je djevojka okrivljenog, da je došla u Osnovni sud u P. sa jednim prijateljem iz C.</span>
</p>
<p>
<span class="span2"> i da su sjedali u bifeu Osnovnog suda, a tada joj se A. požalila i rekla da je dala izjavu u policiji da je okrivljeni B. učinio krivično djelo u B., a tada joj je rekla i da je policija provela određenu torturu prema njoj i obzirom da je A. sjedala preko puta nje, vidjela je neke oguljotine u čeonom dijelu glave, a A. joj je rekla i da su je čak i tjerali da se skine naga u cilju "izvlačenja" priznanja, kada je ona A.uputila u KBC P. da se javi, da joj se konstatuju povrede, da slučaj prijavi policiji, te da se javi srpskoj ambasadi radi ukazivanja pravne pomoći, ali nije znala da li je ona to uradila, jer je nakon tog dana više nije ni vidjela. Dodala je da je prijatelj okrivljenog B.a donio neke stvari da odnese B. u ZIKS i tada je sa njim došla A., a to je bilo mjesec ili dva nakon što je okrivljeni B. lišen slobode, ali se nije mogao sjetiti kako se zvao taj prijatelj okrivljenog B.a zbog proteka vremena, a ime L. A. je upamtila zato što joj je ista pričala šta su joj radili u policiji i to joj je bilo degutantno, pa je to zapamtila. Takođe je dodala da ona nije ništa uradila povodom ovoga što joj je ispričala L. A., iako je ona bila branilac okrivljenog B.a, osim što je uputila na ljekara, policiju i ambasadu, ali se nije mogla sjetiti koliko je vremena prošlo od kada je B. lišen slobode do susreta sa L. A.. Pojasnila je da L. A. nije imala status svjedoka u krivičnom postupku u kojem je ona bila branilac B. Dušanu, a nije imala nikakvo svojstvo u tom predmetu, niti se u tom predmetu pominjala, a A. joj je pominjala da su joj oduzete putne isprave.   </span>
</p>
<p>&nbsp;</p>
<p>
<span class="span2">Iz dopisa </span><span class="span2">UP B. od 11.08.2015.  godine proizilazi da su isti, shodno zahtjevu suda, dostavili kopiju lične karte A. L. iz B., dok iz dopisa UP B. od 18.09.2015. godine proizilazi da je dostavljena kopija lične karte kopirana iz . sistema prilikom prelaska državne granice, dok prilikom saslušavanja L. A. dana 18.07.2014. godine u službenim prostorijama CB B. od strane PS D. Dž. nisu uz potvrdu oduzimana lična dokumenta od imenovane, jer za tim nije bilo potrebe, jer nije bilo naloženo od strane ODT u K.. </span>
</p>
<p>&nbsp;</p>
<p>
<span class="span2">Svjedok oštećena K. V. je u svom iskazu datom na zapisniku od 23.04.2014. godine navela da je ona zaposlena u DOO “M.” iz P., koji ima automat koji se nalazi u ulici Mainski put i dana 07./08.07.2014. godine je bila u trećoj smjeni, koja počinje u ponoć, a do tada je radio njen kolega M., koji je počeo da pravi popis, kako bi predao smjenu i da broji pazar, a ona je pošla do šanka kako bi skuvala kafu i u jednom momentu su ušli jedan momak i djevojka i tražili su da im uključi 10 eura na elektronskom ruletu i dali su joj novčanicu od 50 eura, a pošto je bio početak njene smjene, pošla je do M. kako bi rasitnila taj novac i vratila im kusur. Objasnila je da je M. sjedao za jednim stolom blizu ulaznih vrata i razgovarao je telefonom, a ona je stavila novčanicu na sto i naslonila se na fotelju, čekajući da on završi razgovor i da joj rasitni novac, kada su u jednom momentu u kazino upale dvije maskirane osobe, od kojih je jedna prišla njima i uperila pištolj u njih dvoje i to lice im je reklo da daju novac, a ona se ukočila od straha i samo je vidjela da je to drugo lice produžilo u unutrašnjost kluba i produžilo iza šanka, ali je ona bila fokusirana samo na ovu osobu koja je držala pištolj u njihovom pravcu. Pojasnila je da je M. držao novac u pojasnoj torbici koju je zakačio </span><span class="span2">oko pasa, a sjedio je za tim stolom i ovo lice mu je reklo da baci taj telefon, što je on i uradio, a zatim je polako skinuo pojasnu torbicu i predao mu je. Dodala je da su u toj torbici bili ključevi od aparata koji su počeli da ispadaju, pa je on pitao šta je sve to i M. mu je objasnio da se radi o ključevima od aparata, te je on ispraznio torbicu od ključeva i uzeo je samo novac i torbicu, a zatim je uzeo i njihova dva telefona, s tim što ga je M. pri izlasku zamolio da mu vrati telefon jer se u njemu nalaze fotografije porodice, na šta mu je to lice reklo da će ostaviti telefone ispred, ali da ne zovu policiju. Svjedok je takođe navela da je primijetila da je to bio muški glas koji je podrhtavao, a primijetila je i da se tresao, ali se nije mogla sjetiti da li samo ruke ili čitavo tijelo. Objasnila je da se radi o licu srednje visine, oko 180 cm, možda malo više, koje je bilo obučeno u tamnu odjeću i imalo je kapuljaču na glavi i masku preko lica, a nije bilo krupne građe, čini joj se da je bio mršaviji, jer mu je ta odjeća visila, tj. ta tamna dukserica i gaće, a radilo se o velikom pištolju, ali kako se ne razumije u iste, nije ga znala bliže opisati, te nije znala šta se dešavalo sa tim drugim licem, zna samo da je bilo tamno obučeno i nižeg rasta, ali ništa drugo nije mogla reći i ta osoba nije ni riječi progovarala čitavo to vrijeme, a u kazinu su u to vrijeme bilo taj momak i cura i poslije toga su pozvali policiju, čim su oni pošli. Nije se pridružila krivičnom gonjenju i nije postavila imovinsko-pravni zahtjev. </span>
</p>
<p>&nbsp;</p>
<p>
<span class="span2">Na s</span><span class="span2">nimku video nadzora kazina "M." u B. od 08.07.2014. godine se vidi lice koje u sivoj dukserici i kapom i fantomkom preko glave ulazi u kazino, zatim mjesto gdje su stajali momak i djevojka koji su došli u kazino neposredno prije kritičnog događaja, svjedok K. koja je prišla svom kolegi, svjedoku S., dok je isti sjedao u fotelji i naslonila se na fotelju do njega, sa njegove lijeve strane, kada im je prišlo lice koje je uperilo pištolj u njih, nakon čega se vidi izlazak istog lica iz tog kazina. </span>
</p>
<p>&nbsp;</p>
<p>
<span class="span2">Uvidom u izvod iz kaznene evidencije PU za okrivljenog utvrđeno je da je isti ranije osuđivan presudom Prvog opštinskog suda u B. K.br. . od .. godine, zbog krivičnog djela iz čl. 166 st. 1 tač. 1 KZ RS na kaznu zatvora u trajanju od 1 (jedne) godine i 2 (dva) mjeseca, presudom Prvog opštinskog suda u B. K.br. 189/99 od 07.12.1999. godine, zbog krivičnog djela iz čl. 166 st. 1 tač. 1 KZ RS na kaznu zatvora u trajanju od 1 (jedne) godine i 6 (šest) mjeseci, presudom Okružnog suda u B. K.br. 157/97 od 05.12.1997. godine, zbog krivičnog djela iz čl. 168 st. 1 KZ RS na kaznu zatvora u trajanju od 1 (jedne) godine i 8 (osam) mjeseci, presudom Okružnog suda u B. K.br. 206/99 od 06.07.1999. godine, zbog krivičnog djela iz čl. 168 st. 1 KZ RS i čl. 33 st. 1 Zakona o oružju i municiji na kaznu zatvora u trajanju od 7 (sedam) godina, presudom Trećeg opštinskog suda u B. K.br. 943/05 od .. godine zbog krivičnog djela iz čl. 204 st. 1 tač. 1 u vezi čl. 213 st. 1 i čl. 33 st. 1 Krivičnog zakonika na kaznu zatvora u trajanju od 1 (jedne) godine i 3 (tri) mjeseca, presudom Okružnog suda u B.K.br. 49/02 od 19.12.2006. godine, zbog krivičnog djela iz čl. 206 st. 1 Krivičnog zakonika na kaznu zatvora u trajanju od 4 (četiri) godine i presudom Petog opštinskog suda u B. K.br. 25/08 od 26.03.2009. godine, zbog krivičnog djela iz čl. 206 st. 1 Krivičnog zakonika na kaznu zatvora u trajanju od 2 (dvije) godine i 6 (šest) mjeseci.</span>
</p>
<p>&nbsp;</p>
<p>
<span class="span2">Iz dopisa suda za prekršaje B. od .. godine proizilazi da je kod tog suda vođen prekršajni postupak protiv okrivljene A. L. i područni organ za prekršaje B. je donio rješenje PP br. 989/14, gdje je okrivljena kažnjena novčanom kaznom u iznosu od .. </span><span class="span2">eura zbog prekršaja iz čl. 52 st. 1 tač. 5 Zakona o sprečavanju zloupotrebe droga, a od iste su dana .. godine zadržani pasoš br. 010334648, izdat od PU B.i lična karta broj ., izdata od PU za grad B.od strane Područnog organa za prekršaje B.. </span>
</p>
<p>&nbsp;</p>
<p>
<span class="span2">Iz</span><span class="span2"> naredbe Osnovnog suda u K. Kri. . od .. godine proizilazi da su određene mjere tajnog nadzora prema NN licu sa nadimkom D. O. iz B. koji koristi SIM kartice +. i +., i to tajni nadzor i tehničko snimanje telefonskih razgovora, odnosno sredstava za tehničku komunikaciju na daljinu i privatnih razgovora koji se obavljaju u privatnim i javnim prostorijama ili na otvorenom, a na gore navedenim brojevima telefona, zbog postojanja osnovane sumnje da je izvršio krivično djelo razbojništva iz čl. 242 st. 1 Krivičnog zakonika. </span>
</p>
<p>&nbsp;</p>
<p>
<span class="span2">Sud je odbio predlog branioca okrivljenog da se iz spisa predmeta izuzme zapisnik o saslušanju svjedoka L. A. posl.br. Kri. 165/14 od 19.07.2014. godine, a iz razloga što isti jeste sačinjen u skladu sa odredbama ZKP-a, a pozivanje, odnosno to što je sudija za istragu na zapisniku naveo da je svjedok upozoren na član 109 ZKP-a a ne na čl.111.ZKP, sud smatra da se radi o očiglednoj tehničkoj grešci prilikom kucanja, jer u suprotnom svjedok L. A. bi se morala na istom zapisniku izjasniti da li želi da koristi svoje pravo iz člana 109 ZKP-a i eventualno uskrati svoj iskaz, a tog izjašnjenja na predmetnom zapisniku nema. </span>
</p>
<p>&nbsp;</p>
<p>
<span class="span2">Cijeneći sve izvedene dokaze pojedinačno, kao i u njihovoj međusobnoj povezanosti, shodno čl. 370 st. 3 ZKP-a, sud je utvrdio činjenično stanje navedeno u izreci presude. Krivično pravno ocjenjujući ovako utvrđeno činjenično stanje, sud je našao da je okrivljeni učinio krivično djelo razbojništvo iz čl. 242 st. 1 Krivičnog zakonika C.G..</span>
</p>
<p>&nbsp;</p>
<p>
<span class="span2">Svjedoci M. S. i V. K., koji su zaposleni u </span><span class="span2">DOO „M.“ iz P., koji ima automat klub koji se nalazi  u Ul. Mainski put, su u svojim iskazima objasnili da je S. kritične večeri bio na poslu u drugoj smjeni koja je trajala do ponoći dok je Vesni K. smjena počinjala u ponoć, pa je on, kada je njegova koleginica došla, zaključio aparate i predao joj smjenu, popisao je stanje na aparatima i krenuo je da obračunava pazar, zbog čega je sjeo za jedan sto koji se nalazi sa desne strane ulaza, udaljen 5-6 metara od istog i dok je sređivao obračun pazara, razgovarao je preko telefona i tada su ušli jedan momak i djevojka koji su sjeli za električni rulet, tako da je S. ključ dao koleginici K., da im ona uključi kredite i ona je odmah poslije toga došla sa novčanicom od 50 eura i tražila mu da joj usitni, pa je stavila novac na sto i naslonila se na fotelju pored njega, kada su u automat klub ušle dvije osobe, od kojih se jedna stvorila ispred njih i uperila je pištolj u njih i to lice im je reklo da se ne pomjeraju i zatražilo im je da mu predaju novac. Novac se nalazio u torbici koja se nalazila oko pasa svjedoka S., koji je, kada mu je to lice zatražilo novac, polako skinuo torbicu i predao mu je, a on je stavio ispod miške desne ruke u kojoj je držao pištolj i u tom momentu su ispali neki ključevi od aparata koji su bili u toj torbici i to lice je pitalo šta je to, pa mu je S. objasnio da su to ključevi od aparata, a onda je on iz torbice istresao sve ključeve, zatim je uzeo i onu novčanicu od 50 eura i njihova dva telefona, ali ga je svjedok S. zamolio da ne uzima telefon jer je u istom imao porodičnih slika, pa mu je to lice reklo da će telefon ostaviti napolju, što je i uradio, a iz kazina je prvo izašla ta druga osoba, koja je bila manjeg </span><span class="span2">rasta od ovog koji je držao pištolj, a zatim je i ovaj koji je držao pištolj išao unazad sve do ulaznih vrata sa uperenim pištoljem, zatim je odložio telefone napolje, zatvorio ulazna vrata i pobjegao, dok tu drugu osobu koji je bio sa licem koje je uperilo pištolj u njih, svjedoci nisu vidjeli, jer je isti produžio u unutrašnjost kluba, a svjedok S. je bio i leđima okrenut prema unutrašnjosti kluba. Kada je u pitanju izgled tog lica koje je uperilo pištolj u njih i oduzelo novac, svjedok S. je naveo da je isti bio obučen u tamnu odjeću sa fantomkom i kapuljačom od dukserice na glavi, da je vrlo teško disao, kao da je bio uzbuđen, a radilo se o muškom glasu, dok se lice tog momka nije vidjelo, bio je mršaviji, visine 180-185 cm,</span><span class="span2"> maskiran i držao je pištolj u ruci, te mu je rekao da mu da pederušu, a drugo ništa nije rekao, pa naglasak nije mogao da prepozna jer je to lice samo nešto mumljalo, tako da po naglasku nije mogao pretpostaviti odakle je to lice, te nije mogao vidjeti ni lice te osobe jer je bilo maskirano, mogao je da vidi samo oči, ali je vidio da je to lice bilo mršavije građe, a misli da je pištolj držao u desnoj ruci. Takođe je dodao da misli da je to lice imalo rukavice, ali nije mogao to da tvrdi, kada mu je predao torbicu, nije gledao u tom pravcu, a siguran je da mu je torbicu predao u lijevu ruku, jer je to lice držalo pištolj u desnoj ruci i to lice je stavilo torbicu pod pazuh, a ne sjeća se da li je vidio rukavicu na njegovoj ruci, dok je svjedok K. navela da je primijetila da je to bio muški glas koji je podrhtavao, a primijetila je i da se tresao, ali se nije mogla sjetiti da li samo ruke ili čitavo tijelo i potvrdila je da se radi o licu srednje visine, oko 180 cm, možda malo više, koje je bilo obučeno u tamnu odjeću i imalo je kapuljaču na glavi i masku preko lica, te je dodala da nije bilo krupne građe, čini joj se da je bio mršaviji, jer mu je ta odjeća visila, tj. ta tamna dukserica i gaće. Pištolj koji je kritične prilike korišten, svjedoci nisu znali opisati, jer se ne razumiju u oružje, kako su to sami naveli. Ovakve saglasne iskaze oštećenih sud je prihvatio u cjelosti, jer su isti bili dosledni u svom izlaganju, kao i zato što je sud i uvidom u s</span><span class="span2">nimak video nadzora kazina "M." u B. od .. godine utvrdio da se na istom vidi lice koje u sivoj dukserici i kapom i fantomkom preko glave ulazi u kazino, zatim mjesto gdje su stajali momak i djevojka koji su došli u kazino neposredno prije kritičnog događaja, svjedok K. koja je prišla svom kolegi, svjedoku S.u, dok je isti sjedao u fotelji i naslonila se na fotelju do njega, sa njegove lijeve strane, kada im je prišlo lice koje je uperilo pištolj u njih, nakon čega se vidi izlazak istog lica iz tog kazina. </span>
</p>
<p>&nbsp;</p>
<p>
<span class="span2">Da je lice koje je kritične prilike uperilo pištolj u svjedoke-oštećene K. i S. i koje je oduzelo novac od istih, prijetnjom da će napasti na njihov život, ustvari okrivljeni, sud je nesporno utvrdio na osnovu iskaza svjedoka A. L., koji je ista dala kod sudije za istragu ovog suda u postupku obezbjeđenja dokaza. Naime, ista je tada objasnila da je u B. stigla otprilike mjesec dana prije kritičnog događaja, sa svojim prijateljem koji ima stan u B. i koji joj je, kada su dolazili, rekao da je stan izdao jednom momku sa kojim će dijeliti stan, a radilo se o ovdje okrivljenom, sa kojim se zbližila i koji joj je vremenom priznao da u B. nije došao radi odmora, </span><span class="span2">već da planira neko krivično djelo krađe ili razbojništva, kako bi došao do novca koji nije imao, a ona je i 10 dana prije saslušanja (ista je saslušana 19.07.2014. godine), dok je prolazila pored njegove sobe, vidjela da isti ima crni pištolj, koji mu je bio sakriven ispod dušeka i koji je on izvadio u trenutku kada je ona prolazila pored njegove sobe, a dva dana nakon toga okrivljeni joj je priznao da je opljačkao kazino "M." i da bude spremna ako policija nešto bude pitala ili dolazila u stan, pa je ona tek naknadno shvatila da, dok su prethodnih dana kao opušteno šetali, okrivljeni je zapravo osmatrao teren i nadgledao </span><span class="span2">taj kazino jer su nekoliko krugova pravili pored njega, a tražio joj je i da iznajmi rent-a-car vozilo, odnosno dana .. godine joj je rekao da idu kod nekog prijatelja za rent-a-car vozilo, koji ima agenciju u blizini M. marketa, i već istu veče joj je okrivljeni rekao da ga tim kolima povede u P., pa je morala da ga posluša i oko 18:30 časova su krenuli, okrivljeni je u kola ubacio svoj ranac i rekao joj je da ga pričeka. Napomenula je da joj nije pominjao pljačku, ali je ona polako shvatila da je to bila namjenska vožnja upravo radi pljačke i on je pred njom otvorio ranac i tada je vidjela u njemu crni donji dio trenerke, crnu majicu dugih rukava sa amblemom N., medicinske rukavice bijele boje od gume, plavu kapu-šešir od platna i isti onaj mali crni pištolj, koji je držao u nekoj plavoj futroli, nije bio onako bez ičega upakovan, dok nije vidjela fantomku, te je dodala da njoj nije poznato kako je okrivljeni pljačke izvršio, koliko ih je izvršio, da li je bio sam ili sa nekim, koliko je novca uzeo i slično, ali zna da je imao mali crni pištolj, priznao je otvoreno da je opljačkao M.ž i vidjela je u rancu stvari koje je nabrojala. </span>
</p>
<p>&nbsp;</p>
<p>
<span class="span2">To što svjedok L. prilikom saslušanja na glavnom pretresu nije ostala kod gore izložene izjave, te to što je u svom iskazu navela da joj u vezi samog krivičnog djela ništa nije poznato, da je sa okrivljenim bila u emotivnoj vezi, ali joj isti nije ništa posebno govorio o sebi jer su se tek upoznali i da ona u stanu nikada nije vidjela pištolj, kao i da je iznajmila vozilo, koje je koristio i okrivljeni, ali joj isti nikada nije tražio da ga negdje vozi, a išli su zajedno uveče na mjesta gdje su se održavali festivali, sud je cijenio kao očigledan pokušaj da pomogne okrivljenom u izbjegavanju krivično-pravne odgovornosti za krivično djelo koje mu je stavljeno na teret. Ista je prilikom saslušanja na glavnom pretresu navela da je ona </span><span class="span2">zapravo bila prisiljena od strane policije da da takvu izjavu, zato što su je u stanici policije maltretirali, odnosno jedne prilike kada se vraćala sa sinom sa plaže, policija je sačekala i rekli su joj da moraju da izvrše pretres stana, a zatim su ona i njen sin morali da pođu u stanicu policije da daju izjave i kada su stigli tamo, rekli su joj o čemu se radi, pitali su je gdje je bila noć prije, raspitivali su se o okrivljenom, a onda su počeli da je šamaraju bez ikakvog objašnjenja i govorili su joj da ona zna sve, iako ona zapravo nije znala ništa, zbog čega je preživjela traumu, dok su prilikom saslušanja kod sudije za istragu u kancelariju bili prisutni, pored sudije, zapisničar i dva policajca koja su je dovela na saslušanje, a čija imena nije znala i izjavu koju je dala kod sudije za istragu, je zapravo dala po kazivanju policajaca iz B., odnosno oni su joj ispričali, a kod sudije za istragu ona nije govorila ništa, nego joj je samo sudija nešto čitao, a ona je govorila tako je, dok nije znala imena i prezimena policajaca koji su vršili pritisak na nju. Svjedok L. je takođe objasnila da sve ovo nije prijavila nikome, zato što je željela samo da ode iz C.G. i da se vrati kući i da tamo preko svog advokata eventualno prijavi sve ovo, a kritične prilike su joj oduzeli pasoš, ne zna zbog čega, i taj pasoš je i dalje u stanici policije u B.. Takođe je dodala da je te njene povrede vidjela advokatica koja je okrivljenom postavljena po službenoj dužnosti, i to advokatica iz P., N. K., i ona je tada savjetovala da ode u ambasadu Republike S.i da traži zaštitu od njih, kao i da se obrati ministru policije, međutim ona je rekla da to ne želi, da je došla na ljetovanje sa sinom, da ne vjeruje u ničiju zaštitu i da je jedina njena zaštita bila da se skloni iz C.G., a njen pasoš i lična karta su ostali u policiji B., granicu je prešla sa vozačkom dozvolom i kada je došla u Republiku S. ponovo je izvadila pasoš i ličnu kartu, dok izvještaj o povredama nema, jer nije otišla na pregled, ni u Crnoj Gori, ni u S., samo je </span><span class="span2">tražila nešto za bolove i smirenje kada je došla kući i bila je u lošem stanju par dana, a u C.G..je ostala još par dana jer nije imala dokumenta. </span>
</p>
<p>&nbsp;</p>
<p>
<span class="span2">Međutim, ovakvo kazivanje imenovanog svjedoka je u suprotnosti sa provedenim dokazima, dok i u samom iskazu postoje određene nelogičnosti koje jasno ukazuju na neistinitost gore izloženih navoda prilikom saslušanja na glavnom pretresu. Naime, ukoliko je ista samo htjela da pođe iz C.G., jer je smatrala da je to jedini način da se zaštiti, postavlja se pitanje zašto nije napustila C.G.odmah poslije navodnog kritičnog događaja u policiji, već je ostala još nekoliko dana, a kako je to navela, zato što nije imala dokumenta, obzirom da dokumenta, po sopstvenom kazivanju, nije imala ni nakon tih nekoliko dana, kada je napustila C. G., već je u S. ponovo izvadila pasoš i ličnu kartu, a ostaje nejasno i zašto ne bi otišla kod ljekara na pregled, gdje bi joj bile konstatovane predmetne povrede, ako je već očekivala da sudija za istagu primijeti navodno očigledne povrede na njenom licu. Takođe, ovakvi navodi imenovanog svjedoka su opovrgnuti i provedenim materijalnim dokazima, i to dopisima UP B. od .. godine i .. godine, iz kojih jasno proizilazi da su isti dostavili </span><span class="span2">kopiju lične karte A. L. iz B., koja je kopirana iz .sistema prilikom prelaska državne granice, dok prilikom saslušavanja L. A. dana .. godine u službenim prostorijama CB B. od strane PS D. Dž. nisu uz potvrdu oduzimana lična dokumenta od imenovane, jer za tim nije bilo potrebe, jer nije bilo naloženo od strane ODT u K., te dopisom </span><span class="span2">suda za prekršaje B. od .. godine, u kojem je navedeno da je kod tog suda vođen prekršajni postupak protiv okrivljene A. L., kada je donijeto rješenje PP br. 989/14, gdje je ista kažnjena novčanom kaznom u iznosu od . eura zbog prekršaja iz čl. 52 st. 1 tač. 5 Zakona o sprečavanju zloupotrebe droga i u kojem dopisu je jasno navedeno da su od iste od strane Područnog organa za prekršaje B. dana .. godine zadržani pasoš br. ., izdat od PU B.i lična karta broj ., izdata od PU za grad Beograd. Navedeno nesporno ukazuje da A. L. dokumenta nisu oduzeta od strane policije prilikom saslušanja, već od strane Područnog organa za prekršaje B. u postupku koji ni na koji način nije povezan sa okrivljenim ili predmetnim postupkom. </span>
</p>
<p>&nbsp;</p>
<p>
<span class="span2">Takođe, svjedok D. Dž., koji </span><span class="span2">je učestvovao u predmetu povodom predmetnog krivičnog djela, a kojim predmetom je bio zadužen T. M., je naveo da je on bio prisutan kada je od L. A. u stanici policije uzimana izjava, koju je uzimao on lično, zajedno sa ostalim kolegama koji su bili prisutni i koji su zajedno sa njim radili na tom predmetu i tada nikakve prinude niti prisile na L. A.nije bilo, već je ona dobrovoljno dala izjavu i potvrdio je da od iste nisu uzimana lična dokumenta, niti je za tim bilo potrebe, a nije mu bilo poznato da li je ista davala izjavu kod sudije za istragu. </span><span class="span2">Svjedok M. T., koji je </span><span class="span2">bio zadužen sa predmetom vezano za krivično djelo koje je B. stavljeno na teret, je naveo da je u vrijeme kada je saslušavana L. A. bio u P. i saslušavao okrivljenog B.a, a L. A.su saslušavale i stan pretresale njegove kolege. Dodao je da je povodom predmetnog razbojništva saslušavan i sin L. A., a saslušavani su oboje jer su živjeli sa B. u istom stanu i A. je bilo poznato da je B. izvršio krivično djelo, te je dodao i da on zna da je nakon saslušanja A. puštena, a sjutradan je bila kod sudije za istragu na saslušanju i od strane suda su tražena dokumenta na ime L. A., međutim oni u svojim dokumentima imaju kopiju lične karte i pasoša, dok joj dokumenta nisu uzimana. Ovakve iskaze imenovanih svjedoka sud je prihvatio u cjelosti kao jasne i istinite, obzirom da su u svojim izlaganjima bili dosledni </span><span class="span2">i uvjerljivi, te kod činjenice da su istakli da jesu saslušavali i A.L. i njenog sina, ali iz razloga što su u tom periodu živjeli sa okrivljenim B.em, ali da prema istoj nisu primjenjivani bilo kakvi oblici prinude, niti su joj oduzimana lična dokumenta, što je nesporno potvrđeno i dopisom Područnog organa za prekršaje B.. </span>
</p>
<p>&nbsp;</p>
<p>
<span class="span2">Zatim, svjedok </span><span class="span2">N. K., koja je </span><span class="span2">bila branilac po službenoj dužnosti okrivljenog B.a u predmetu koji se vodio u P. zbog istovrsnog krivičnog djela, navela je da je jedne prilike kontaktirala L. A., koja joj je rekla da je djevojka okrivljenog i ista je došla u Osnovni sud u P. i tada joj se L. požalila i rekla da je dala izjavu u policiji da je okrivljeni B. učinio krivično djelo u B., a tada joj je rekla i da je policija provela određenu torturu prema njoj i obzirom da je L. sjedala preko puta nje, vidjela je neke oguljotine u čeonom dijelu glave, a L. joj je rekla i da su je čak i tjerali da se skine naga u cilju "izvlačenja" priznanja, kada je ona A.uputila u KBC P. da se javi, da joj se konstatuju povrede, da slučaj prijavi policiji, te da se javi srpskoj ambasadi radi ukazivanja pravne pomoći, ali nije znala da li je ona to uradila, jer je nakon tog dana više nije ni vidjela, a L. je došla sa prijateljem okrivljenog B.a, koji je donio neke stvari da odnese B. u ZIKS, a to je bilo mjesec ili dva nakon što je okrivljeni B. lišen slobode. Međutim, ovakvi navodi imenovanog svjedoka ni na koji način ne potvrđuju navode svjedoka L. date prilikom saslušanja na glavnom pretresu, obzirom da njena saznanja potiču od kazivanja A. L., a ista nije bila neposredni očevidac navodne torture, dok su povrede koje je ona mogla vidjeti mogle nastati na bilo koji način i nema dokaza kojima bi se potkrijepili navodi svjedoka L., posebno kod činjenice da je svjedok K. te povrede vidjela nakon mjesec dana od kritičnog događaja i nakon mjesec dana od davanja izjave, što ukazuje da se ipak radilo o povredama koje su nastale nakon saslušanja svjedoka L. u policiji, jer je nelogično da bi povrede bile tako vidljive i nakon mjesec dana, odnosno možda i dva mjeseca od saslušanja, obzirom da svjedok K. nije mogla tačno opredijeliti vrijeme kada se sastala sa A. L..</span>
</p>
<p>&nbsp;</p>
<p>
<span class="span2">Na osnovu naprijed izloženog, sud je u cjelosti prihvatio iskaz svjedoka A. L. koji je dat kod sudije za istragu, te dovodeći u vezu taj iskaz sa iskazima svjedoka K. i S., nesporno je utvrđeno da je okrivljeni kritične prilike </span><span class="span2">prijetnjom da će napasti na život oštećenih K. Vesne i S. M. oduzeo na štetu kazina "M." DOO novac u iznosu od 2.300,00 eura, vlasništvo oštećenog, na način što je zajedno sa još jednim NN licem ušao u navedeni objekat sa kapom "fantomkom" na glavi i navučenom kapuljačom preko glave, držeći u ruci pištolj, koji je uperio u pravcu oštećenih radnika i rekao im da ne mrdaju i zatražio da mu predaju novac, a što je oštećeni S. M. i uradio, predavši mu pojasnu torbicu u kojoj se nalazio novac od pazara u gore pomenutom iznosu, kao i dva mobilna telefona oštećenih i poslije toga je napustio zajedno sa tim NN licem kazino, ostavivši ta dva mobilna telefona ispred kazina, a udaljivši se sa oduzetim novcem u nepoznatom pravcu, sve u namjeri da prisvajanjem tuđih pokretnih stvari za sebe pribavi protivpravnu imovinsku korist. </span>
</p>
<p>&nbsp;</p>
<p>
<span class="span2">Navodi svjedoka-oštećenog S. da </span><span class="span2">misli da je lice koje je ušlo u kazino i uperilo pištolj u njih, te oduzelo pazar, bilo mršavije od okrivljenog, koji je bio prisutan u sudnici prilikom njegovog saslušanja, iako je to lice bilo obučeno u duksericu, ali se vidjelo da se radi o mršavijoj osobi, nisu od značaja za drugačiju odluku u ovoj stvari, upravo zbog toga što je to lice kritične prilike bilo u dukserici i nelogično je da je oštećeni pod </span><span class="span2">takvim okolnostima mogao tačno da procijeni koliko je to lice mršavo i da ga nakon godinu dana uporedi sa okrivljenim, te kod činjenice da je i kod okrivljenog u periodu od godinu dana moglo da dođe do promjene u kilaži. </span>
</p>
<p>&nbsp;</p>
<p>
<span class="span2">Okrivljeni je u svojoj odbrani negirao izvršenje djela koje mu se stavlja na teret i krivicu za isto, te je naveo da je uhvaćen kako je izvršio krivično djelo razbojništva u P., što je kod tužioca i priznao, ali da je poslije došla policija i tjerala ga je da prizna da je uradio neko razbojništvo u B., i to da je opljačkao neki kazino, što on naravno nije uradio, međutim ovakvu odbranu okrivljenog sud nije prihvatio jer je ista paušalna i očigledno smišljena i usmjerena na izbjegavanje krivične odgovornosti za učinjeno krivično djelo, a ista je u cjelosti opovrgnuta provedenim materijalnim dokazima i iskazima saslušanih svjedoka-oštećenih, posebno iskazom svjedoka L. A. date pred sudijom za istragu, koje iskaze je sud u potpunosti prihvatio. </span>
</p>
<p>&nbsp;</p>
<p>
<span class="span2">Sud je cijenio i n</span><span class="span2">aredbu Osnovnog suda u K. . od .. godine, kojom su određene mjere tajnog nadzora prema NN licu sa nadimkom D. O. iz B. koji koristi SIM kartice +. i +., i to tajni nadzor i tehničko snimanje telefonskih razgovora, odnosno sredstava za tehničku komunikaciju na daljinu i privatnih razgovora koji se obavljaju u privatnim i javnim prostorijama ili na otvorenom, a na gore navedenim brojevima telefona, zbog postojanja osnovane sumnje da je izvršio krivično djelo razbojništva iz čl. 242 st. 1 Krivičnog zakonika, međutim našao je da je ova naredba bez uticaja na drugačiju odluku suda u ovoj krivično-pravnoj stvari. </span>
</p>
<p>&nbsp;</p>
<p>
<span class="span2">Imajući u vidu ovako utvrđeno činjenično stanje, nesumnjivo je utvrđeno da je okrivljeni počinio krivično djelo stavljeno mu na teret, pri čemu je isti postupao sa direktnim umišljajem, jer je njegova svijest obuhvatala saznanje da</span><span class="span2"> prijetnjom da će napasti na život oštećenih K. i S., radnika navedenog kazina, na način što je zajedno sa još jednim NN licem ušao u navedeni objekat sa kapom "fantomkom" na glavi i navučenom kapuljačom preko glave, držeći u ruci pištolj, koji je uperio u pravcu oštećenih radnika i rekao im da ne mrdaju i zatražio da mu predaju novac, a što je oštećeni S. i uradio, predavši mu pojasnu torbicu u kojoj se nalazio novac od pazara iznosu od . eura, kao i dva mobilna telefona oštećenih i poslije toga je napustio zajedno sa tim NN licem kazino, ostavivši ta dva mobilna telefona ispred kazina, a udaljivši se sa oduzetim novcem u nepoznatom pravcu, u namjeri pribavljanja protivpravne imovinske koristi, koju je u konkretnom slučaju i pribavio i to u iznosu od 2.300,00 eura, a na štetu kazina "M." DOO, čini krivično djelo, što je i htio, </span><span class="span2">čime su se u radnjama okrivljenog ostvarila sva bitna obilježja krivičnog djela razbojništva iz čl. 242 st. 1 KZ. </span>
</p>
<p>&nbsp;</p>
<p>
<span class="span2">Prilikom odluke o vrsti i visini kazne koju okrivljenom treba izreći, sud je pošao od toga da je za krivično djelo razbojništva iz čl. 242 st. 1 KZ-a propisana kazna zatvora u trajanju od dvije do deset godina. </span><span class="span2">U smislu čl. 42 Krivičnog zakonika, sud je cijenio sve okolnosti koje su od značaja za odmjeravanje kazne, pa je kao olakšavajuću okolnost na strani okrivljenog cijenio to što se oštećeni K. i S. nisu pridružili krivičnom gonjenju</span><span class="span2">, dok je kao otežavajuću okolnost cijenio to što je okrivljeni ranije osuđivan, pa je istom izrekao kaznu zatvora u trajanju od 2 (dvije) godine, koju će okrivljeni izdržati nakon pravosnažnosti presude, u koju kaznu se uračunava vrijeme koje je </span><span class="span2">optuženi proveo u pritvoru, koji je određen rješenjem krivičnog vanraspravnog vijeća ovog suda Kv.br. . od .. godine i produžen rješenjima Kv.br. . od .. godine, Kv.br. . .. godine, Kv.br. . od .. godine i K. . od .. godine, a koji traje od .. godine od . časova i dalje. Sud je mišljenja da će se ovakvom kaznom dovoljno uticati na okrivljenog da više ne vrši ovakva, kao ni druga krivična djela, kao i na druge eventualne učinioce da ne čine ovakva i slična krivična djela, odnosno da će se ostvariti svrha kažnjavanja iz čl. 32 KZ-a u okviru opšte svrhe krivičnih sankcija iz čl. 4 st. 2 KZ-a. </span>
</p>
<p>&nbsp;</p>
<p>
<span class="span2">Sud je obavezao okrivljenog da na ime sudskog paušala uplati iznos od . eura (pedeseteura) u korist Budžeta C.G. na žiro račun broj ., u roku od 15 dana od dana pravosnažnosti presude, te da dokaz o uplati dostavi ovom sudu sa pozivom na broj K. </span><span class="span2"></span>
</p>
<p>&nbsp;</p>
<p>
<span class="span2">Sud je, u skladu sa čl. 239 ZKP-a, obavezao okrivljenog da na ime postavljenog imovinsko-pravnog zahtjeva kazinu „M.“ DOO, M. . bb, B., isplati iznos od . eura, u roku od .dana od dana pravosnažnosti presude, pod prijetnjom prinudnog izvršenja, obzirom je na osnovu iskaza svjedoka </span><span class="span2">V.. J., </span><span class="span2">predstavnika DOO „M.“ iz P., koji ima automat klub u Ul. M. put, utvrdio da im je otuđen tačan iznos novca od . eura, jer je on pošao u automat klub, sravnio stanje, tj. iskontrolisao brojčanike na automatima tj. elektronsko stanje i prebrojao depozit koji je bio položen na početku dana, a koji nije pronađen u cjelosti i konačno su došli do te cifre. </span>
</p>
<p>
<span class="span2">Na osnovu naprijed navedenog, te čl. 4, 5, 13, 15, 32, 36 i 42 Krivičnog zakonika i čl. 226, 227, 229, 239, 368 i 374 ZKP-a, sud je odlučio kao u izreci presude.</span>
</p>
<p style="text-align:center;">
<span class="span2">OSNOVNI SUD U K.</span>
</p>
<p style="text-align:center;">
<span class="span2">Dana 18.12.2015. godine</span>
</p>
<p>
<span class="span2">     Zapisničar ,                                                                                  S U D I J A,</span>
</p>
<p>
<span class="span2">Alekasandra Čolan                                                                    Danijela Samardžić</span>
</p>
<p>&nbsp;</p>
<p>
<span class="span2">PRAVNA POUKA: Protiv ove presude ima se pravo žalbe u roku od 15 dana od dana prijema iste, Višem sudu u P., a preko ovog suda.</span>
</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{display: inline-block; text-indent: 0; min-width: 0.4861111in;}
.s3{font-weight:bold;font-style:italic;}
.p1{text-align:end;hyphenate:auto;font-family:Times New Roman;font-size:14pt;}
.p2{text-align:justify;hyphenate:auto;font-family:Times New Roman;font-size:12pt;}
.p3{text-align:justify;hyphenate:auto;font-family:Times New Roman;font-size:14pt;}
.p4{text-align:center;hyphenate:auto;font-family:Times New Roman;font-size:14pt;}
.p5{text-indent:-0.25in;margin-left:0.75in;text-align:justify;hyphenate:auto;font-family:Times New Roman;font-size:14pt;}
.p6{text-indent:0.5in;text-align:justify;hyphenate:auto;font-family:Times New Roman;font-size:14pt;}
.p7{text-indent:0.5in;margin-left:3.5in;text-align:justify;hyphenate:auto;font-family:Times New Roman;font-size:14pt;}
.p8{text-align:start;hyphenate:auto;font-family:Times New Roman;font-size:12pt;}
</style>
<title>   K</title>
<meta content="ljiljana.mrdak" name="author">
</head>
<body class="b1 b2">
<p class="p1">
<span>    </span><span class="s1">K.br.67/12</span>
</p>
<p class="p2">
<!--Image link to '0.png' can be here-->
</p>
<p class="p3"></p>
<p class="p4">
<span class="s1">U IME CRNE GORE</span>
</p>
<p class="p3"></p>
<p class="p3"></p>
<p class="p3">
<span>	</span><span class="s1">OSNOVNI SUD U KOLAŠINU</span><span> kao prvostepeni krivični po predsjedniku suda Arsenu Popoviću, kao sudiji pojedincu uz učešće zapisničara Ljiljane Mrdak u krivičnom predmetu protiv okrivljenog Ć.D.iz K., zbog krivičnog djela teška krađa  iz čl.240 st.1. tačka 1 Krivičnog zakonika CG, a postupajući po optužnici ODT iz Kolašina Kt.br.19/12 od 28.06.2012. godine ,nakon održanog glavnog javnog pretresa  u prisustvu zastupnika optužnog akta   ODT  Kolašin   Grujić Vojislava, optuženog Ć.D. i predstavnika oštećene Ž. i. C. G. AD – P.,  donio je i javno objavio dana 20.11.2012.godine,-</span>
</p>
<p class="p3"></p>
<p class="p4">
<span class="s1">P R E S U D U</span>
</p>
<p class="p3"></p>
<p class="p3">
<span>	</span><span class="s1">Optuženi:</span>
</p>
<p class="p3"></p>
<p class="p3">
<span class="s1">	Ć.D., </span><span>jmbg … od oca M.i majke R. rodj.I., rodjen ….godine u M., nastanjen u K. – D., Crnogorac, državljanin Crne Gore, nezaposlen, neoženjen, pismen, završio osnovnu školu, srednjeg imovnog stanja, govori srpskim jezikom, do sada neosuđivan.</span>
</p>
<p class="p3"></p>
<p class="p4">
<span class="s1">K r i v  j e:</span>
</p>
<p class="p3"></p>
<p class="p3">
<span>	</span><span class="s1">Zato što je:</span>
</p>
<p class="p3"></p>
<p class="p3">
<span>	Dana 17.03.2012.godine oko 22 h na željezničkoj stanici u Kolašinu, po prethodnom dogovoru sa malodobnim R. M. i Ć.D., provaljivanjem oduzeli tuđu pokretnu stvar u namjeri da njenim prisvajanjem pribave protivpravnu imovinsku korist na način što su se malodobni R.M. i Ć.D.provukli ispod vrata magacinskog prostora, koja su bila obezbijeđena katancem i iz istog oduzeli 91 manju i 35 većih metalnih ploča vlasništvo Ž. i. C. G. – AD P. vrijednosti 535,50 €, koje je okrivljeni Ć. D.utovario u putničko vozilo , da bi zatim metalne ploče prodali na otpadu sekundarnih sirovina, a novac međusobno podijelili</span>
</p>
<p class="p3"></p>
<p class="p5">
<span class="s2">-​&nbsp;</span><span>čime je izvršio krivično djelo   teška krađa iz čl.240 st.1 tačka 1 Krivičnog zakonika CG, kao saizvršilac</span>
</p>
<p class="p3"></p>
<p class="p6">
<span> Pa ga sud za navedeno krivično djelo primjenom čl.2, 4 st.2, 32,36,42 i 46 st.4 Krivičnog zakonika i čl.229 i 374 ZKP-a </span>
</p>
<p class="p3">
<span> </span>
</p>
<p class="p3"></p>
<p class="p4">
<span class="s1">O S U Đ U J E</span>
</p>
<p class="p4"></p>
<p class="p3"></p>
<p class="p3">
<span>	- </span><span class="s1">Na kaznu zatvora u trajanju od 3 (tri) mjeseca</span><span>, koja kazna će se izvršiti po pravosnažnosti presude.</span>
</p>
<p class="p3"></p>
<p class="p3">
<span>	</span><span class="s3">Obavezuje se</span><span> okrivljeni na plaćanje troškova krivičnog postupka u iznosu od 55,00 eura, te na plaćanje sudskog paušala u iznosu od 30,00 € koje će uplatiti na žiro-račun Osnovnog suda Kolašin br.832-196-94, prednje u roku od 15 dana od dana pravosnažnosti ove presude, pod prijetnjom prinudnog izvršenja.</span>
</p>
<p class="p3">
<span>	</span><span class="s3">Obavezuje se </span><span>okrivljeni na plaćanje imovinsko pravnog zahtjeva  u iznosu od 535,50 € oštećenoj Ž.i. C. G.AD P.. Oštećena Ž.i.C.G.AD P.radi ostvarenja preostalog traženog dijela imovinsko pravnog zahtjeva upućuje se na parnični postupak.</span>
</p>
<p class="p3"></p>
<p class="p4"></p>
<p class="p4">
<span class="s1">O b r a z l o ž e nj e</span>
</p>
<p class="p3"></p>
<p class="p3"></p>
<p class="p3">
<span>	ODT iz Kolašina je svojom optužnicom Kt.br.19/12 od  28.06.2012. godine stavio na teret okrivljenom Ć. D. iz K. da je počinio krivično djelo teška kradja iz čl. 240 st.1 Krivičnog zakonika CG, kao saizvršilac, na način, mjesto i vrijeme činjenično i pravno opisano izrekom ove presude. Pri podnijetoj optužnici ODT – Kolašin Grujić Vojislav ostao je do okončanja glavnog pretresa i u završnoj riječi precizirao pravnu kvalifikaciju djela na način kako stoji u izreci presude, navodeći da je tokom pretresa u potpunosti dokazano da je optuženi izvršio krivično djelo stavljeno mu na teret , te predložio da sud okrivljenog oglasi krivim i osudi po zakonu.</span>
</p>
<p class="p6">
<span>Okrivljeni Ć. D. je u svojoj odbrani na glavnom pretresu održanom dana 20.11.2012.godine naveo da priznaje izvršenje krivičnog djela I da prihvata krivično pravnu odgovornost, ističući da se predhodno dogovorio sa R. M. i svojim bratom Ć.D.da počine predmetno krivično djelo tako što su R.M. i Ć. D. preuzeli obavezu da udju u magacin željezničke stanice i to ispod vrata magacinskog prostora koji je bio zaključan i da iznesu metalne ploče a dok je obaveza okrivljenog po dogovoru bila da te ploče koje iznesu utovare u kola koja je bio već uzeo od I.M., a šta je i uradio. Naveo je da nakon što su sve te ploče utovarili iste su ponijeli i prodali kao staro željezo i to kod sina Ž. P. koga zovu B.u mjesto R. i prodali mu ih za iznos od 60,00 €, a da su predmetni novac podijelili na ravne djelove.  Na kraju je izrazio kajanje što je i pored činjenice da je bio svjestan da se radi o tuđoj imovini oduzeo predmetne stvari i time počinio krivično djelo, te istakao da je sve to uslovila njegova loša finansijska situacija. U svojoj završnoj riječi je još jednom priznao izvršenje krivičnog djela koje mu se stavlja na teret.</span>
</p>
<p class="p3">
<span>	Obzirom na činjenicu da je okrivljeni u potpunosti priznao izvršenje krivičnog djela koje mu se stavlja na teret, a kako nije bilo razloga da se posumnja u istinitost njegovog  priznanja, a pri činjenici da su stranke u postupku dale saglasnost da se ne izvode predloženi dokazi, to je sud shodno čl. 340 ZKP-a  donio rešenje da se ne izvode  dokazi koji su predloženi od strane ODT-a već samo oni od kojih zavisi vrsta i mjera krivične sankcije za krivično djelo koje je okrivljenom stavljeno na teret. Tako je sud u dokaznom postupku saslušao ovlašćenog predstavnika oštećene Ž.i. C.G.AD P.; pročitao nalaz  i mišljenje vještaka finansijske struke R. P. od 22.06.2012.godine; izvršio  uvid u otkupni list izdat od “B.k.” iz K. i pročitao izvod iz KE izdatog na ime okrivljenog od strane Uprave policije - Ispostava Mojkovac, od 12.07.2012. godine. </span>
</p>
<p class="p6">
<span>Ovlašćeni predstavnik oštećene Ž. i. crne Gore AD P. izjavio je da se pridružuje krivičnom gonjenju protiv okrivljenog, te istakao imovinsko-pravni zahtjev u iznosu od 4.314,00 €.</span>
</p>
<p class="p6">
<span>Iz nalaza i mišljenja vještaka finansijske struke R.P.utvrđeno je da je predmetnim krivičnim djelom pribavljena imovinska korist u iznosu od 535,50 € dok se iz otkupnog lista “B.k.” utvrđuje da je otkupljeno 35 velikih ploča, ukupne težine 700kg i 91 mala ploča ukupne težine 637kg. </span>
</p>
<p class="p6">
<span>	Iz izvoda iz KE izdatog na ime okrivljenog od strane Uprave policije  - Ispostava Mojkovac utvrđuje se da isti do sada nije osuđivan.</span>
</p>
<p class="p3">
<span>	Na osnovu naprijed navedenog sud je utvrdio da je Ć. D.kritičnog dana po predhodnom dogovoru sa R.M. i Ć. D. na željezničkoj stanici u Kolašinu provaljivanjem magacinskog prostora oduzeo tudju pokretnu stvar u namjeri da njenim prisvajanjem pribavi protivpravnu imovinsku korist tako što su R. M. i Ć. D.se provukli ispod vrata magacinskog prostora koja su bila obezbedjena katancem i iz istog oduzeli 91 manju i 35 većih metalnih podložnih ploča vlasništvo Ž. i. CG – AD P. vrijednosti 535,50 € a koje je okrivljeni utovario u putničko vozilo, da bi zatim te metalne ploče prodali na otpadu sekundarnih sirovina a novac medjusobno podijelili. Na taj način okrivljeni je kritične prilike postupao sa direknim umišljajem kao oblikom vinosti predvidjenim za ovo krivično djelo, i svojim radnjama ostvario sve elemente bića krivičnog djela teška kradja iz čl. 240 st.1 tačka 1 Krivičnog zakonika CG, pa ga je sud za predmetno krivično djelo oglasio krivim i krivično-pravno odgovornim.</span>
</p>
<p class="p3">
<span>	Odlučujući o krivičnoj sankciji za okrivljenog sud je cijenio sve okolnosti od značaja za individualizaciju iste, a odnose se na ličnost okrivljenog i krivično djelo stavljeno mu na teret,  pa je na strani okrivljenog od olakšavajućih okolnosti cijenio činjenicu da je isti priznao izvršenje krivičnog djela stavljenog mu na teret, činjenicu da do sad nije osuđivan što ukazuje na njegovo pozitivno vladanje u društvu i što se radi o osobi mlade životne dobi, dok otežavajućih okolnosti na strani okrivljenog nije bilo. Na osnovu prednjeg, a obzirom da je za ovo krivično djelo predvidjena kazna zatvora od jedne do osam godina, sud je primjenjujući čl.46 st.4 KZ CG istu ublažio ispod zakonskog minimuma, a u granicama zakonom predviđenim za ublažavanje kazne zatvora, osudjujući okrivljenog na kaznu zatvora u trajanju od tri mjeseca, a naročito imajući u vidu navedene olakšavajuće okolnosti, pa je mišljenja da se ovom kaznom može dovoljno uticati na okrivljenog da ubuduće ne vrši krivična djela, te da je izrečena krivična sankcija adekvatna za postizanje svrhe kako specijalne tako i generalne prevencije predvidjenih čl. 32 Krivičnog zakonika.</span>
</p>
<p class="p6">
<span>Shodno čl.229  ZKP-a okrivljeni je obavezan na plaćanje troškova krivičnog postupka u iznosu od 55,00 € koji troškovi  se odnose na dati nalaz i mišljenje vještaka finansijske struke, te na plaćanje sudskog paušala u iznosu od 30,00 € koji iznos je srazmjeran dužini trajanja postupka i imovinskim prilikama okrivljenog.  </span>
</p>
<p class="p3">
<span>	Shodno čl. 239.st.2. u vezi sa st.1. ZKP-a sud je djelimično usvojio imovinsko pravni zahtjev oštećene Ž.i. AD P. u iznosu od 535,50 € iz razloga što je u toku postupka, a iz nalaza i mišljenja vještaka finansijske struke utvrđeno da je vrijednost otuđenih ploča 535,50 €, dok je za preostali postavljeni dio imovinsko pravnog zahtjeva sud oštećenu uputio na parnični postupak.</span>
</p>
<p class="p3">
<span>	Na osnovu naprijed navedenog a primjenom citiranih zakonskih odredbi odlučeno je kao u izreci presude shodno čl. 374 ZKP-a.</span>
</p>
<p class="p3"></p>
<p class="p3"></p>
<p class="p4">
<span class="s1">OSNOVNI SUD U KOLAŠINU,</span>
</p>
<p class="p4">
<span class="s1">Dana, 22.11.2012. godine</span>
</p>
<p class="p4"></p>
<p class="p4"></p>
<p class="p3">
<span class="s1">Zapisničar,						 PREDSJEDNIK SUDA,</span>
</p>
<p class="p3">
<span class="s1">Mrdak Ljiljana s.r.				     Popović Arsen s.r.</span>
</p>
<p class="p3"></p>
<p class="p3"></p>
<p class="p3">
<span class="s1"> </span>
</p>
<p class="p3">
<span>PRAVNA POUKA: Protiv ove presude dozvoljena je žalba u roku od 15. dana od dana prijema iste, Višem sudu u Bijelom Polju a preko ovog suda.</span>
</p>
<p class="p3">
<span>							                </span>
</p>
<p class="p7">
<span> </span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3">
<span class="s3"> </span>
</p>
<p class="p3"></p>
<p class="p3"></p>
<p class="p8"></p>


</body>
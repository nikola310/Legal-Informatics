<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#FF0000;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>&nbsp;</p>
<p style="text-align:center;">
<span></span>
</p>
<p>&nbsp;</p>
<p>&nbsp;</p>
<p style="text-align:right">
<span class="span1">K. br. 288/15</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Osnovni sud u Podgorici, sudija pojedinac Rade Ćetković, uz učešće zapisničarke Edine Kraje, u krivičnom postupku protiv optuženog M. G. zbog krivičnog djela </span><span class="span1">teška tjelesna povreda iz čl. 151 st. 2 Krivičnog zakonika</span><span class="span1">, nakon javnog glavnog pretresa održanog 22.02.2017. godine, u prisustvu državne tužiteljke A. N., optuženog i njegovog branioca adv. V. C. po zamjeničkom punomoćju adv. Z. B., istog dana izrekao je i objavio,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Optuženi:</span><span class="span1"> </span>
</p>
<p>
<span class="span1">M. G., JMB ............., od oca M. i majke R., rođene S., rođen .. ..19.. godine na Ct, gdje mu je i prebivalište – ulica Nj. br. .., državljanin Crne Gore, razumije crnogorski jezik, koji je i njegov jezik, nezaposlen, završio srednju školu, pismen, oženjen, otac troje djece, lošeg imovnog stanja, ranije osuđivan presudama Osnovnog suda u Kolašinu K. br. 94/09 od 29.06.2009. godine zbog krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika (uslovna osuda), Osnovnog suda na Cetinju K. br. 493/09 od 11.01.2010. godine zbog krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika (uslovna osuda), Osnovnog suda u Podgorici K. br. 427/10 od 13.09.2011. godine zbog krivičnog djela nasilničko ponašanje iz čl. 399 Krivičnog zakonika u sticaju sa krivičnim djelom teška tjelesna povreda iz čl. 151 st. 1 Krivičnog zakonika (7 mjeseci zatvora) i Višeg suda u Podgorici K. br. 35/13 od 03.03.2015. godine zbog krivičnog djela ubistvo iz čl. 143 Krivičnog zakonika (15 godina zatvora), u pritvoru proveo vrijeme od 15.04.2005. godine do 20.05.2005. godine, protiv kojeg se ne vodi postupak za drugo krivično djelo. </span>
</p>
<p>&nbsp;</p>
<p style="text-align:center;">
<span class="span1">Kriv je</span>
</p>
<p>&nbsp;</p>
<p>
<span class="span1">Što je:</span>
</p>
<p>
<span class="span1">Dana 17. februara 2005. godine, oko 02:00 časa, svjestan svog djela čije izvršenje je htio, ispred kafane „Pg“ na Z.u Podgorici, teško tjelesno povrijedio oštećenog O. F. i zdravlje mu teško narušio da mu je usljed toga doveden u opasnost život i trajno i u znatnoj mjeri oštećen važan organ na način što je prišao oštećenom u trenutku kada je isti izlazio iz označenog lokala i bejzbol palicom mu zadao udarac u predjelu glave od kojeg udarca je oštećeni pao na zemlju, nanoseći mu tom prilikom tešku tjelesnu povredu u vidu preloma nosnih kostiju sa pomakom koštanih odlomaka, potresa mozga i preloma kompleksa lijeve jagodične i lijeve gornjovilične kosti sa nagnječenjem lijeve očne duplje sa krvarenjem veznice, te sa zapaljenjem rožnjače lijevog oka, što je dovelo do direktnog ugrožavanja vitalnih moždanih centara u predjelu osnovične strane lijevog čeonog režnja, kao i vida oštećenog,</span>
</p>
<p>
<span class="span1">- čime je izvršio krivično djelo teška tjelesna povreda iz čl. 151 st. 2 Krivičnog zakonika.</span>
</p>
<p>&nbsp;</p>
<p>
<span class="span1">Pa ga  sud na osnovu citirane zakonske odredbe te čl. 4 st. 2, čl. 32, čl. 36, čl. 42 st. 1, čl. 51 st. 1 Krivičnog zakonika, te čl. 226, čl. 229, čl. 239 i čl. 374 Zakonika o krivičnom postupku</span>
</p>
<p>&nbsp;</p>
<p style="text-align:center;">
<span class="span1">O S U Đ U J E </span>
</p>
<p>&nbsp;</p>
<p>
<span class="span1">Na kaznu zatvora u trajanju od 1 (jedne) godine i 6 (šest) mjeseci, u koju kaznu mu se uračunava vrijeme provedeno u pritvoru od 15.04.2005. godine do 20.05.2005. godine. </span>
</p>
<p>&nbsp;</p>
<p>
<span class="span1">Obavezuje se optuženi da na ime troškova krivičnog postupka uplati iznos od 799,20 eura, u roku od 15 dana po pravosnažnosti presude, pod prijetnjom izvršenja.</span>
</p>
<p>
<span class="span1">Svjedok oštećeni F. O. se upućuje da imovinskopravni zahtjev može ostvarivati u parničnom postupku.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnicom </span><span class="span1">Osnovnog državnog tužilaštva Pg Kt. br. 947/05 od 19.05.2005. godine optuženom M. G. stavljeno je na teret izvršenje krivičnog djela teška tjelesna povreda iz člana 151 st. 2 Krivičnog zakonika. Državna tužiteljka je na glavnom pretresu izmjenila činjenični opis optužnice na  način kako je to predstavljeno u izreci presude i predložila sudu da istog oglasi krivim i osudi po zakonu.</span>
</p>
<p>
<span class="span1">Optuženi je u svojoj odbrani datoj u pretkrivičnom postupku u prisustvu branioca u bitnom naveo da u februaru i martu 2005. godine nije boravio u restoranu "K. p.", kao ni u dužem vremenskom periodu prije toga. Nije imao bilo kakav konflikt u Pg, pa ni sa F. O. kojeg ne poznaje. Nije mu poznato da je u navedenom restoranu tokom februara 2005. godine nekom momku nanijeta teška tjelesna povreda. Poznaje M. Z., jer su zajedno radili kao obezbjeđenje hotela "B." u B., i sa njim se povremeno čuo mobilnim telefonom ili su razmjenjivali poruke. Pred istražnim sudijom je ponovio da ne poznaje oštećenog F. O., da sa njim nikada nije imao svađu i da kritične večeri nije bio u lokalu "K. p.", te da mu nije poznato da u tom lokalu kao obezbjeđenje radi M. Z. Njegov broj telefona je ...-...-..., a njegovo vozilo je Golf sive boje CT ...-... Na glavnom pretresu optuženi je naveo da ne poznaje oštećenog, osim što ga je vidio u sudu. Sa M. Z. nije bio toliko blizak, tako da ne zna da li su se ponekad čuli telefonom. Ne zna kako je Zejak mogao navesti da ga je veče prije kritičnog događaja vidio u kafani "K. p." kad on sigurno pola godine prije tog događaja nije bio u P., a ne zna ni kako su oštećeni i lica koja su bila sa njim izjavili da su ga prepoznali. U završnoj riječi je još jednom negirao izvršenje krivičnog djela i krivicu. </span>
</p>
<p>
<span class="span1">Branilac optuženog je u završnoj riječi naveo da smatra da provedenim dokazima nisu potvrđeni navodi optužnice, te da nije dokazano da je optuženi izvršio krivično djelo za koje se tereti, pa je predložio sudu da istog oslobodi od optužbe. </span>
</p>
<p>
<span class="span1">Sud je u dokaznom postupku saslušao svjedoke I. P., M. G., M. Z. i E. O., pročitao iskaze svjedoka oštećenog F. O. sa zapisnika istražnog sudije ovog suda Ki. br. 132/15 od 09.05.2005. godine i svjedoka Šabana Orahovca sa zapisnika istražnog sudije ovog suda Ki. br. 132/05 od 10.05.2005. godine i glavnog pretresa K. br. 452/05 od 07.02.2011. godine, izvršio uvid u medicinsku dokumentaciju na ime oštećenog, na saglasan predlog stranaka i pročitao nalaz i mišljenje vještaka medicinske struke dr Miodraga Šoća od 14.05.2005. godine, izvršio uvid u fotodokumentaciju CB Pg br. 47-18-244-135/370 od 17.02.2005. godine, na saglasan predlog stranaka pročitao nalaz i </span><span class="span1">mišljenje sudskog vještaka za telekomunikacije P. B. od 29.04.2013. godine kao i njegovo izjašnjenje sa glavnog pretersa od 31.05.2013. godine, pročitao izvod iz registra kaznenih evidencija Ministarstva pravde KE 61/2016 od 14.01.2016. godine. </span>
</p>
<p>
<span class="span1">Svjedok oštećeni F. O. je u iskazu datom pred istražnim sudijom, a koji je shodno čl. 356 st. 1 tač. 1 Zakonika o krivičnom postupku pročitan na glavnom pretresu, u bitnom naveo da je dvije večeri zaredom, i to 15./16.02.2005. godine i 16./17.02.2005. godine, sa rođacima Š. i E. O. bio u kafani „K. p.“. Prve večeri je primijetio jednog poznatog momka sa kojim je ranije imao jednu svađu i tuču i tada je taj momak izvukao „deblji kraj“, a posle toga mu je rekao „osvetiću ti se kad tad“. Čak je i dobijao poruke od jednog momka koji je bio u društvu sa ovim momkom sa Ct, da ovaj neće da se pomiri i da će mu se osvetiti zato što ga je isprebijao. Tog događaja se sjetio, jer ga je te prve večeri taj momak sa Ct neprestano posmatrao. Sledeće večeri je opet u lokalu primijetio isto lice i još dvojicu nepoznatih osoba koji su prvo kontaktirali sa obezbjeđenjem lokala, tačnije sa M. Z., nakon čega su se povukli u jednu prostoriju pored šanka, a potom su ta tri lica izašla. Oko 02:00 časa je krenuo da ide sa svojim rođacima, prvo je izašao Š., potom i on, a kada je izašao ispred lokala odmah je zadobio udarac sa strane. Ne zna koliko udaraca je zadobio, jer je odmah izgubio svijest. Kada su došli u lokal oko 22:30 časova spoljna rasvjeta je bila upaljena, dok je u momentu kad su izlazili svijetlo bilo ugašeno i tada su odmah napadnuti, a od zadobijenih povreda je trajno izgubio vid na lijevom oku. Poslije ovog događaja u bolnicu su dolazili i posrednici koji su mu  nudili pomirenje, odnosno da otac ovog G. nudi pomirenje. Pridružio se krivičnom gonjenju i postavio je imovinsko pravni zahtjev. </span>
</p>
<p>
<span class="span1">Svjedok Š. O. je u iskazu datom pred istražnim sudijom, a koji je shodno čl. 356 st. 1 tač. 1 Zakonika o krivičnom postupku pročitan na glavnom pretresu, u bitnom naveo da je sa rođacima E. i F. u noći 15./16. i 16./17. februara 2005. godine bio u lokalu „K. p.“ i prve večeri je primjetio da jedan momak upečatljivo gleda F., a F. mu je tom prilikom objasnio da je sa tim momkom ranije imao neku svađu. Sledeće večeri opet je primijetio tog momka u lokalu koji je bio u društvu sa još dva momka koji su sa obezbjeđenjem lokala pošli u jednu prostoriju iza šanka, nakon čega su ova tri momka izašla napolje, a radnik obezbjeđenja je sve vrijeme gledao u njih i kucao poruke. Oko 02:00 časa on je prvi izašao iz lokala, napolju je bio mrkli mrak, ali je primijetio dva lica koja su stajala napolju sa lijeve i desne strane, pa je prošao između njih i krenuo ka kolima. Poslije par sekundi čuo je kako E. govori „kuku“, pa kada se okrenuo vidio je da jedno lice udara bejzbol palicom F. govoreći mu „je li ti dosta jebem ti mater“, a onda je drugo lice prišlo sa rebrastom šipkom i zadalo udarac F. dok je ležao na zemlji govoreći „bježi sad“. Prišao je ovom momku koji je držao bejzbol palicu, koji ga je sa istom zakačio po desnoj podlaktici, a onda je on tog momka odgurnuo da ne bi više udarao F. Ta dva lica su onda jednim golfom II bijele boje bez zadnjih registarskih tablica pobjegli. Pošto je bio mrak nije dobro vidio ova dva lica, pa nije mogao dati njihov opis. U iskazu koji je dao na glavnom pretresu od 07.02.2011. godine, a koji je takođe pročitan shodno čl. 356 st. 1 tač. 1 Zakonika o krivičnom postupku, svjedok je naveo da se zbog proteka vremena ne može sjetiti detalja događaja, pa nakon što mu je predočen iskaz koji je dao pred istražnim sudijom svjedok je naveo da ostaje pri toj izjavi, te da ne prepoznaje optuženog.  </span>
</p>
<p>
<span class="span1">Svjedok E. O. je u iskazu datom pred istražnim sudijom naveo da je u noći 15./16. i 16./17. februara 2005. godine bio u kafani „K. p.“ sa svojim rođacima F. i Š. Prve večeri je primijetio jednog momka u kafani za kojeg mu je F. rekao da je od ranije imao neku svađu sa njim. Sledeće večeri opet je primijetio tog momka u lokalu koji je bio u društvu sa još dva momka koji su sa radnikom obezbjeđenja pošli u jednu prostoriju pored šanka, nakon čega su ova tri momka izašla napolje, a radnik obezbjeđenja je cijelo vrijeme gledao u njega i njegove rođake i kucao poruke. Oko 02:00 sata on je sa svojim rođacima krenuo kući, prvi je izašao Š., a potom F., dok je on zastao na samom izlazu </span><span class="span1">oblačeći jaknu. Tada je vidio da jedan momak koji je stajao desno od ulaznih vrata direktno zadaje udarac F. u predjelu lijevog dijela glave, tj. kada je F. izašao on se okrenuo prema tom momku i ovaj mu je direktno zadao taj udarac. Od udarca F. je direktno pao na zemlju, a on je instiktivno rekao „ne“, ali je ovaj momak opet krenuo prema F. zamahujući sa bejzbol palicom i govoreći „je li ti dosta pička ti materina-jebem ti mater“, a onda mu se pridružio još jedan momak koji je došao sa lijeve strane sa metalnom rebrastom šipkom i zadao udarac F. preko leđa. Š. se u tom trenutku vraća i pokušava da spriječi ova lica da udaraju F. i tada dobija udarac od ovog momka sa bejzbol palicom. Nakon toga ova dva momka se udaljavaju unazad i ulaze u jedan golf II bijele boje koji nije imao zadnjih registarskih tablica. Kasnije je u policiji prepoznao ovog momka koji je udario F. bejzbol palicom, a radilo se o momku kojeg mu je ranije F. pokazao u lokalu. U svom iskazu na glavnom pretresu od 09.06.2010. godine svjedok je naveo da je u policiji prepoznao optuženog G. kao osobu koja je stojala iznad F. za bejzbol palicom i to je bio momak sa kojim je F. od ranije imao konflikt. Prepoznavanje u policiji je izvršio poslije jedno 7-8 dana od ovog događaja i misli da se radilo o optuženom G., jer su mu poznati njegovi obrisi i lik, a i poslije ovog događaja su se vidjeli pedeset puta u prolazu. Nakon što mu je predočen iskaz koji je dao pred istražnim sudijom naveo je da se događaj desio na način kako je to tada opisao. Na glavnom pretresu od 22.02.2017. godine je ponovio da se zbog proteka vremena ne sjeća kritičnog događaja, a nakon što mu je predočen iskaz dat pred istražnim sudijom naveo je da je to tada izjavio i da se na zapisniku nalazi njegov potpis, ali da se i pored toga više ne sjeća kritičnog događaja. Nakon što mu je predočen iskaz koji je dao na glavnom pretresu od 09.06.2010. godine naveo je da je optuženi u vrijeme kritičnog događaja bio puno mlađi i imao je oko 70 kg, a da je danas puno stariji i ima oko 120 kg, te da u takvim uslovima ne bi mogao da prepozna ni rođenog brata da ga nije vidio toliko vremena. </span>
</p>
<p>
<span class="span1">Svjedok I. P. je u iskazu datom pred istražnim sudijom naveo da je u vrijeme kada se desio kritični događaj radio kao konobar u lokalu „K. p.“ i sjeća se da je te večeri usluživao tri momka, koji su pošli negdje oko 02:00 časa iza ponoći. Tada se jedan od tih momaka vratio u lokal vidno uzbuđen, tražio je vode i rekao je da su mu druga udarili, ali on ne zna šta se tačno dešavalo napolju. M. Z. je kritičnom prilikom radio kao obezbjeđenje lokala. Optuženog M. G. ne poznaje i ne zna da li je kritične noći bio u lokalu. Na glavnom pretresu je dodao da se sjeća da je optuženi jednom dolazio kod radnika obezbjeđenja M. Z., a misli da je to bilo desetak dana prije kritičnog događaja. </span>
</p>
<p>
<span class="span1">Svjedok M. Z. je u iskazu datom pred istražnim sudijom naveo da poznaje optuženog M. G., da su dvije godine prije kritičnog događaja radili zajedno, a nakon toga su održavali kontakt. Optuženi je par puta dolazio kod njega u lokal "K. p.", ali kritične noći optuženi nije bio u lokalu. Optuženi je dolazio kod njega prethodne noći ili nekoliko noći prije kritičnog događaja. Nakon kritičnog događaja zvao je optuženog G., s obzirom da je pretpostavio da bi mogao biti u Podgorici, jer je imao neku djevojku tu u gradu, ali misli da mu se on tada nije javio. Optuženi G. mu nikada nije pričao da je imao neku svađu sa oštećenim. Na glavnom pretresu od 22.01.2010. godine naveo je da je optuženog G. vidio par puta, a bolje se zna sa njegovim bratom. Nije se mogao sjetiti da li je optuženi G.dolazio kod njega u lokal na Z., odnosno da li je dolazio on ili njegov brat. Ponekad se telefonom čuo sa optuženim, ali ga je uglavnom pozdravljao preko njegovog brata. Nije se mogao sjetiti da li se kritične večeri čuo sa optuženim, odnosno sa njim se sigurno nije čuo, a možda se čuo sa njegovim bratom. To zna jer kritične večeri sigurno nije zvao optuženog. Nije znao da li je optuženi u kritično vrijeme imao neku djevojku iz P. Smatra da je razlika u odnosu na iskaz koji je dao pred istražnim sudijom iz razloga što je došlo do nesporazuma i moguće da je napravio permutaciju kada je rekao da je optuženi jednu ili nekoliko noći prije kritičnog događaja dolazio u lokal, jer je tada mislio na brata od optuženog. Na glavnom pretresu od 28.10.2016. godine je naveo da je optuženog tek upoznao tokom ovog postupka, te da je na isti način upoznao i oštećenog </span><span class="span1">O.. Ranije je pred sudom davao iskaze u vezi nekog događaja u kojem je optuženi navodno povrijedio oštećenog, ali on zna da ništa od toga nije istina. Sa optuženim i oštećenim se sretao po B. nakon kritičnog događaja, i tom prilikom mu je oštećeni rekao da zna ko ga je kritične večeri povrijedio, te da to nije optuženi G.. Zna da su oštećeni i optuženi prijatelji. Nakon što mu je predočen iskaz koji je dao pred istražnim sudijom rekao je da ne zna odakle to što je konstatovano na zapisniku, iako se na zapisniku nalazi njegov potpis. Sjeća se da je kod istražnog sudije pominjao nekog G., ali ne i njegovo ime. U odnosu na iskaz koji je dao na ranijem glavnom pretresu rekao je da su iskazi različiti jer ih daje na svakih pet ili deset godina i da se zbog toga ne mogu poklopiti. Oštećenog i optuženog je sreo jednom prilikom i zajedno su sjedjeli na nekom šanku u B.  </span>
</p>
<p>
<span class="span1">Svjedok M. G. na glavnom pretresu naveo da o kritičnom događaju nema nikakva neposrednja saznanja. Zna da je zbog tog događaja njegov sin lišen slobode, a on mu je rekao da sa tim nema ništa. Nije se interesovao o zdravstvenom stanju momka koji je povrijeđen, s obzirom da mu je sin rekao da ga on nije povrijedio, a da je oštećeni bio u bolnici je saznao tek kada je prethodno svjedočio pred sudom. </span>
</p>
<p>
<span class="span1">Iz medicinske dokumentacije na ime oštećenog F. O., i to izvještaja ljekara specijaliste oftamologa KC CG od 01.03.2005. godine, izvještaja ljekara specijaliste oftamologa KC CG broj 229 od 08.03.2005. godine, otpusne liste sa epikrizom neurohirurgije KC CG broj 2932/157 od 20.02.2005. godine i otpusne liste sa epikrizom maksilofacijalne hirurgije KC CG broj 2932/53 od 03.03.2005. godine, proizilazi da je oštećeni primljen u navedenu zdravstvenu ustanovu preko Urgentnog centra zbog povreda zadobijenih od strane drugih lica, te da je bio na bolničkom liječenju. Dijagnoze su date na latinskom jeziku. </span>
</p>
<p>
<span class="span1">Iz nalaza i mišljenja vještaka medicinske struke dr. M. Š. od 14.05.2005. godine, koji je vještak dao na osnovu medicinske dokumetnacije koja je pročitana na glavnom pretresu, proizilazi da je u predmetnom dođađaju oštećeni zadobio sledeće povrede: potres mozga, prelom lijeve jagodične i lijeve gornjovilične kosti, ranu prskotinu gornjeg kapka lijevog oka, krvni podliv u predjelu lijeve očne duplje, lijevog sljepoočnog i lijevog jagodičnog predjela, prelom nosnih kostiju sa pomakom koštanih odlomaka i posljedičnim krvarenjem iz nosa, nagnječenje lijeve očne duplje sa krvarenjem veznice i zapaljenjem mrežnjače lijevog oka. Navedene povrede posljedica su dejstva tupog, teškog i jako zamahnutog mehaničkog oruđa (moguće bejzbol palica), na odgovarajući predio tijela, moguće i u jednom istom aktu. Navedena rana i navedeni krvni podliv pojedinačno i u svom zbiru predstavljaju laku tjelesnu povredu, potres mozga i navedeni prelom nosnih kostiju sa pomakom košatnih odlomaka predstavljaju pojedinačno i u svom zbiru tešku tjelesnu povredu, a navedeni prelom kompleksa lijeve jagodične i lijeve gornjovilične kosti sa nagnječenjem očne duplje i sa krvarenjem veznice, te sa zapaljenjem rožnjače lijevog oka predstavlja osobito tešku tjelesnu povredu, što znači da je oštećeni u vrijeme odigravanja predmetnog događaja zadobio osobito tešku tjelesnu povredu. Usljed zadobijanja potresa mozga život oštećenog je bio ugrožen zbog mogućeg prijetećeg otoka moždanog tkiva koji je mogao završiti smrtnim ishodom, dok je usljed preloma nosnih kostiju sa pomakom koštanih odlomaka bio ugrožen cijeli disajni put oštećenog. Zbog navedenog vrlo teškog i složenog preloma kompleksa lijeve jagodične i lijeve gornjovilične kosti sa posljedičnim oštećenjem struktura lijevog oka direktno su bili ugroženi vitalni moždani centri u predjelu osnovične strane lijevog čeonog režnja, kao i vid zbog povređivanja lijevog oka. </span>
</p>
<p>
<span class="span1">U fotodokumentaciji CB Pg br. 47-18-244-135/370 od 17.02.2005. godine je na pet fotografija prikazan bliži izgled lica mjesta i zatečenih tragova ispred restorana "Pg" u Podgorici.</span>
</p>
<p>
<span class="span1">Iz nalaza i mišljenja vještaka za telekomunikacije P. B. od 29.04.2013. godine i njegovog usmenog pojašnjenja na glavnom pretresu proizilazi da se korisnik broja </span><span class="span1">telefona 067-390-822 (okrivljeni je naveo da je u tom periodu koristio taj broj) u vremenskom periodu od 20 sati i 38 minuta dana 16.02.2005. godine do 01 čas i 59 minuta 17.02.2005. godine nalazio u zonama u kojima se preklapaju bazna stanica Jagoda segment 3 i bazna stanica Z. segment 2 i to je ona zona koja je pozicionirana u naselju Z., tačnije gravitira magistralnom putu Pg – P. u dijelu današnjeg kružnog toka kod Jugopetrolove pumpe, pa negdje do polovine nadvožnjaka iznad industrijskog kolosjeka K. A. Nakon 02 časa i 30 minuta registruje se prisustvo ovog korisnika na putnom pravcu prema C. i na samom C.</span>
</p>
<p>
<span class="span1">Nakon savjesne ocjene svakog dokaza pojedinačno i svih dokaza zajedno, dovodeći ih u vezu sa odbranom optuženog sud je nesumnjivo utvrdio da je optuženi izvršio krivično djelo za koje je optužen i to u vrijeme, mjestu i na način kako je to predstavljeno izrekom presude.</span>
</p>
<p>
<span class="span1">Činjenično stanje je utvrđeno iz iskaza svjedoka oštećenog F. O. koji je naveo da je u noći između 16. i 17.02.2005. godine bio u kafani "Pg" K. p. M., sa svojim rođacima Š. i E. O., te da je te večeri vidio jednog momka sa C., kojeg je primjetio u istoj kafani i prethodne večeri, a sa njim je ranije imao jednu svađu i tuču posle koje mu je taj momak rekao da će mu se kad tad osvetiti. Taj momak je bio sa još dva momka i prvo su kontaktirali sa M. Z. koji je radio kao obezbjeđenje lokala, nakon čega su izašli. Oko 02 časa su on i njegovi rođaci krenuli da idu, pa je iz lokala prvo izašao Š. O., a posle njega i on i u momentu kada je izašao ispred lokala, ispred kojeg je svijetlo bilo ugašeno, odmah je zadobio udarac sa strane od kojeg je izgubio svijest, nakon čega se od zadobijenih povreda bolnički liječio, a za vrijeme bolničkog liječenja su ga posjetili i posrednici koji su mu nudili pomirenje, odnosno da otac ovog G. nudi pomirenje. Sud je u potpunosti prihvatio iskaz svjedoka oštećenog kao istinit, imajući u vidu da je isti potvrđen saglasnim iskazima svjedoka Š. i E. O. koji su dati u prethodnom postupku, te medicinskom dokumetnacijom, nalazom i mišljenjem vještaka medicinske struke, kao i fotodokumentacijom CB Pg. Svjedoci Š. O. i E. O. su saglasno potvrdili iskaz svjedoka oštećenog da su sa njim bili u navedenoj kafani u noći između 16. i 17.02.2005. godine, te da su primjetili momka koji je tu bio i prethodne večeri, za koga im je svjedok oštećeni rekao da je ranije sa njim imao svađu. Taj momak je bio u društvu sa još dva lica i komunicirao je sa radnikom obezbjeđenja nakon čega su napustili kafanu. Oko 02 časa su i njih trojica krenuli da idu kući, pa je prvi izašao svjedok Š. O., za njim svjedok oštećeni, a poslednji je išao svjedok E. O. Ispred kafane je bilo mračno, a napolju su stajala dva lica, sa lijeve i desne strane. Kada je svjedok oštećeni izašao, lice koje je stajalo sa desne strane mu zadaje udarac bejzbol palicom u predjelu lijevog dijela glave, jer je oštećeni okrenuo glavu u njegovom pravcu, od kog udarca oštećeni pada na zemlju, nakon čega svjedok E. O. viče licu koje ima bejzbol palicu da ne udara oštećenog, a to lice zamahujući ponovo bezjbol palicom upućuje riječi oštećenom "Je li ti dosta pička ti materina", nakon čega lice koje je stajalo sa lijeve strane sa metalnom rebrastom šipkom zadaje udarac oštećenom preko leđa, a svjedok Š. O. sprečava lice sa bejzbol palicom da ponovo udari oštećenog, nakon čega se napadači udaljavaju sa lica mjesta. Svjedok Š. O. zbog mraka nije uspio dobro da vidi napadače, pa nije mogao dati njihov opis, dok je svjedok E. O. naveo da je kasnije u policiji prepoznao ovog momka koji je bejzbol palicom udario oštećenog, te da se upravo radilo o momku kojeg mu je ranije oštećeni pokazao u kafani kao lice sa kojim je ranije imao konflikt, dok je na glavnom pretresu od 09.06.2010. godine svjedok E. O. naveo da je u policiji prepoznao upravo optuženog Mihaila G., sa kojim se nakon kritičnog događaja često sretao u prolazu. Iskaze svjedoka E. i Š. O. sud je u navedenom dijelu prihvatio kao istinite, imajući u vidu da su isti saglasni po pitanju odlučnih činjenica, i to kako međusobno, tako i sa iskazom svjedoka oštećenog, te sa fotodokumentacijom CB Pg u kojoj je na pet fotografija prikazan izgled lica mjesta ispred kafane "Pg" koja se nalazi u naselju Z. u Podgorici, te bliži izgled zatečenih tragova, odnosno kapljica nalik na krv ispred samih </span><span class="span1">ulaznih vrata navedene kafane. Takođe, iskazi svjedoka oštećenog i svjedoka E. i Š. O.. da su veče prije kritičnog događaja u kafani "Pg" primjetili optuženog, potvrđeni su i iskazom svjedoka M. Z., koji je radio kao obezbjeđenje u tom ugostiteljskom objektu, koji je u iskazu datom pred istražnim sudijom naveo da je optuženi dolazio kod njega upravo veče uoči kritičnog događaja. Sud je iskaz svjedoka M. Z. u ovom dijelu prihvatio kao istinit, jer je u odnosu na navedenu činjenicu isti saglasan sa iskazima svjedoka oštećenog i svjedoka E. i Š. O. </span>
</p>
<p>
<span class="span1">Da je u predmetnom događaju svjedok oštećeni F. O. zadobio  osobito</span><span class="span2"> </span><span class="span1">tešku tjelesnu povredu u vidu preloma nosnih kostiju sa pomakom koštanih odlomaka, potresa mozga i preloma kompleksa lijeve jagodične kosti i lijeve gornjovilične kosti sa nagnječenjem lijeve očne duplje sa krvarenjem veznice, te sa zapaljenjem rožnjače lijevog oka, utvrđeno je iz medicinske dokumentacije izdate na ime oštećenog i nalaza i mišljenja vještaka medicinske struke, a nalaz i mišljenje je sud u potpunosti prihvatio, nalazeći da je isti jasan, objektivan, logičan i u svemu dat shodno pravilima medicinske struke. Iz navedenog nalaza i mišljenja utvrđeno je da su povrede kod oštećenog posljedica dejstva tupog, teškog i jako zamahnutog mehaničkog oruđa (moguće bjezbol palica) na odgovarajući predio tijela, moguće i u jednom istom aktu, te da iste predstavljaju osobito tešku tjelesnu povredu jer su direktno ugrozile vitalne moždane centre u predjelu osnovične strane lijevog čeonog režnja kao i vid oštećenog zbog povrede lijevog oka. </span>
</p>
<p>
<span class="span1">Nalaz i mišljenje vještaka medicinske struke u dijelu koji se tiče mehanizma nastanka tjelesnih povreda kod oštećenog u potpunosti potvrđuje iskaze svjedoka E. i Š. O. da je oštećeni zadobio povrede od udarca u lijevi dio glave, koji je zadat bejzbol palicom. Takođe, nalaz i mišljenje potvrđuje iskaz oštećenog da je od zadobijenog udarca pao i izgubio svijest, te da zbog toga ne zna koliko je udaraca zadobio. Zadobijeni potres mozga je po ocjeni suda sasvim razumljivo i očekivano uzrokovao da se oštećeni ne sjeća koliko je udaraca zadobio ili samog izgleda lica koje mu je povrede nanijelo, iako je prema navodima svjedoka E. O. po izlasku iz kafane okrenuo glavu u pravcu optuženog.</span>
</p>
<p>
<span class="span1">Kada se dovedu u vezu iskaz svjedoka oštećenog da je veče prije kritičnog događaja u kafani "Pg" primjetio momka sa C. sa kojim je ranije imao fizički konflikt, a koji mu je poručio da će se zbog toga osvetiti, te činjenicu da su svjedok oštećeni i svjedoci E. i Š. O. i kritične večeri primjetili istog momka koji je bio u društvu još dva nepoznata lica, i koji su prethodno komunicirali sa radnikom obezbjeđenja, odnosno svjedokom M. Z., iskaz svjedoka M. Z. koji je pred istražnim sudijom potvrdio da poznaje optuženog M. G., kao i da je optuženi veče prije kritičnog događaja dolazio u kafanu "Pg", da je prema iskazima svjedoka E. i Š. O. lice koje je bejzbol palicom udarilo oštećenog u predjelu glave nakon toga istom uputilo riječi "Je li ti dosta pička ti materina", te posebno iskaz svjedoka E. O. dat na glavnom pretresu od 09.06.2010. godine da je u policiji prepoznao optuženog G. kao lice koje je oštećenom zadalo udarac bejzbol palicom i za koje mu je oštećeni rekao da je sa njim ranije imao fizički konflikt, i u konačnom dio iskaza svjedoka oštećenog da su mu posrednici koji su ga posjetili za vrijeme bolničkog liječenja prenijeli da otac optuženog G. nudi pomirenje, za ovaj sud je nesumnjivo da je upravo optuženi M. G. lice koje je sa svjedokom oštećenim prethodno imalo fizički obračun, te da je upravo to bio motiv da u kritičnoj prilici napadne oštećenog, a na takav vid osvete upućuju i riječi koje je optuženi uputio oštećenom nakon što mu je zadao udarac. Na takav zaključak upućuje i činjenica da se optuženi i svjedok M. Z. poznaju od ranije, da su neposredno prije kritičnog događaja komunicirali, da je optuženi sa dva nepoznata lica nakon toga izašao ispred kafane, dok je svjedok M. Z. ostao da posmatra oštećenog, a da je u momentu kada su svjedok oštećeni i svjedoci E. i Š. O. izlazili iz ugostiteljskog objekta ispred istog, odnosno na mjesto na kojem se desio napad na oštećenog, bilo ugašeno svijetlo, koje je prethodno bilo upaljeno.     </span>
</p>
<p>
<span class="span1">I pored činjenice da su svjedoci E. i Š. O. naveli da je sa optuženim bilo još jedno lice koje je sa rebrastom šipkom udarilo oštećenog kada je isti bio na zemlji, i to u predjelu leđa, za sud je nesumnjivo da od takvog udarca nisu mogle nastati povrede koje su opisane u izreci presude, već ih je oštećenom nanio optuženi koji ga je udario bejzbol palicom u predjelu glave. </span>
</p>
<p>
<span class="span1">Cijeneći subjektivni odnos optuženog prema izvršenom krivičnom djelu, sud nalazi da je optuženi bio svjestan da postupajući na naprijed opisani način, povređuje tjelesni integritet oštećenog na osobito težak način, jer udara oštećenog bejzbol palicom u predjelu facijalnog dijela glave, gdje je rizik od nastupanja povreda kojima se može dovesti u opasnost život povrijeđenog i trajno i u znatnoj mjeri oštetiti važan organ, zbog vitalnosti glave veći u odnosu na druge djelove tijela, što je i htio, čime se u radnjama okrivljenog pored objektivnih stekao i subjektivni element bića krivičnog djela teška tjelesna povreda iz čl. 151 st. 2 Krivičnog zakonika.</span>
</p>
<p>
<span class="span1">Sud je cijenio i odbranu optuženog da u februaru i martu 2005. godine, kao ni u dužem vremenskom periodu prije toga nije boravio u restoranu "Pg" K. p. M., niti je u vrijeme kritičnog događaja bio u Pg, ali takva njegova odbrana nije prihvaćena, jer je opovrgnuta kako iskazima svjedoka oštećenog i svjedoka E. i Š. O., tako i nalazom i mišljenjem vještaka za telekomunikacije iz kojeg je utvrđeno da se optuženi koristeći broj telefona .../...-... dana 16.02.2005. godine u vremenskom periodu od 20:38 časova do 01:59 časova 17.02.2005. godine nalazio u zonama koje preklapaju bazne stanice Jagoda segment 3 i bazna stanica Z. segment 2, tačnije u naselju Z. u zoni magistralnog puta Pg - P. od kružnog toka kod benzinske pumpe Jugopetrol do nadvožnjaka iznad inudistrijskog kolosjeka Kombinata alumnijuma, a da je nakon 02:30 časova registrovano njegovo kretanje po putnom pravcu prema C., kao i na samom C. Navedeni nalaz i mišljenje vještaka za telekomunikacije je sud u potpunosti prihvatio, cijeneći ga kao jasan, objektivan i stručan. Takođe, odbrana optuženog je u ovom dijelu opovrgnuta iskazom svjedoka Milana Zejaka koji je pred istražnim sudijom naveo da je optuženi dolazio kod njega u kafanu "Pg" veče prije kritičnog događaja, kao i iskazom svjedoka I. P. koji je naveo da se sjeća da je optuženi dolazio kod svjedoka M. Z. u kafanu "Pg" otprilike desetak dana prije kritičnog događaja. Iskaze svjedoka M. Z. i I. P. je sud u ovom dijelu prihvatio kao istinite, nalazeći da isti nisu imali nijedan razlog da neistinito svjedoče i da optuženog dovedu u nepovoljniji položaj, niti su njihovi iskazi u ovom dijelu dovedeni u sumnju bilo kojim provedenim dokazom. Takođe, odbrana optuženog da ne poznaje oštećenog F. O. i da sa njim nije imao bilo kakav konflikt, opovrgnuta je iskazom svjedoka E. O. koji je na glavnom pretresu od 09.06.2010. godine naveo da je u policiji prepoznao optuženog kao lice za koje mu je oštećeni F. O. veče prije kritičnog događaja rekao da je sa njim ranije imao konflikt. Iz navedenih razloga je odbrana optuženog sračunata na izbjegavanje krivice. </span>
</p>
<p>
<span class="span1">Sud je cijenio navode branioca optuženog da iskazi svjedoka oštećenog i svjedoka Š. i E. O. nisu dovoljno precizni i da nijedan od njih nije prepoznao optuženog kao lice koje je oštećenom nanijelo povredu. Nasuprot ovakvom stavu odbrane, sud je našao da su iskazi navedenih svjedoka saglasni po pitanju odlučnih činjenica, te da iz iskaza svjedoka E. O. sa glavnog pretresa od 09.06.2010. godine nesumnjivo proiziazi da je isti prepoznao optuženog kao lice koje je oštećenom nanijelo povrede bejzbol palicom. Sud je prihvatio iskaz svjedoka E. O. i njegovo svjedočenje o činjenici da je u policiji prepoznao optuženog, iako isto nije potkrijepljeno dokaznom radnjom prepoznavanja preduzetom od strane nadležnih organa gonjenja, imajući u vidu da je svjedok na glavnom pretresu ukazao na optuženog, čiji lik mu je bio poznat i sa kojim se i nakon kritičnog događaja po sopstvenim navodima više puta sretao. Takođe, navodi branioca da postoji mogućnost da su kritične večeri mobilni telefon mogli da koriste i drugovi, odnosno brat optuženog, su po nalaženju suda sračunati na izbjegavanje krivice, jer je sasvim nelogično da optuženi bez bilo kakvog ozbiljnog razloga, koji </span><span class="span1">svakako ne bi propustio da saopšti tokom svoje odbrane, predaje svoj mobilni telefon drugovima ili bratu na korišćenje, i da se njegov mobilni telefon upravo koristi u reonu u kojem se nalazi i mjesto izvršenja predmetnog krivičnog djela. </span>
</p>
<p>
<span class="span1">Sud je cijenio i iskaz svjedoka M. Z. dat na glavnom pretresu u kojem je naveo da je optuženog tek upoznao tokom ovog krivičnog postupka kada je dolazio da daje iskaze, ali isti nije mogao prihvatiti, jer je isti protivrječan iskazima istog svjedoka koji su dati pred istražnim sudijom i na glavnom pretresu od 22.01.2010. godine. Naime, svjedok Z. je prvo pred istražnim sudijom naveo da poznaje optuženog M. G., da je sa njim radio dvije godine prije kritičnog događaja i da su nakon toga održavali kontakt, te da je optuženi u par navrata dolazio kod njega u kafanu "Pg", kao i da je nakon kritičnog događaja pozvao upravo optuženog, jer je pretpostavio da bi on mogao biti u Pg kod djevojke koju je imao u tom gradu. Svjedok je ovakav svoj iskaz izmijenio na glavnom pretresu od 22.01.2010. godine navodeći da je optuženog vidio samo par puta, a da se bolje zna sa njegovim bratom, te da se ne sjeća da li je optuženi dolazio kod njega u kafanu "Pg", kao i da sigurno nakon kritičnog događaja nije zvao optuženog. Upravo navedene kontradiktornosti u iskazima ovog svjedoka upućuju na zaključak da je njegovo svjedočenje na glavnom pretresu neistinito i nepouzdano, te da je očigledno izmijenjeno kako bi pomogao optuženom G. da izbjegne krivicu. Pored toga, njegov iskaz iz prethodnog postupka da se on i optuženi poznaju i da su radili zajedno potvrdio je i optuženi u odbrani koju je dao u predkrivičnom postupku, pa je evidentno da je svjedok Zejak kasnijim izmjenama svog prvobitnog iskaza samo slijedio odbranu optuženog koji je njegov prijatelj i na taj način mu pokušao pomoći da izbjegne krivicu. </span>
</p>
<p>
<span class="span1">Sud nije prihvatio ni iskaz svjedoka M. G. da se nije interesovao o zdravstvenom stanju lica koje je povrijeđeno u predmetnom događaju, s obzirom da mu je optuženi, koji je njegov sin, rekao da ga on nije povrijedio, te da je o činjenici da je oštećeni bio u bolnici saznao tek kada je došao pred sud da svjedoči. Ovakav njegov iskaz je opovrgnut iskazom svjedoka oštećenog da su za vrijeme njegovog bolničkog liječenja dolazili posrednici koji su mu prenijeli da otac optuženog G. nudi pomirenje. Takođe, kada se ima u vidu činjenica da je optuženi zbog kritičnog događaja lišen slobode tek 15.04.2005. godine, a da se oštećeni nalazio na bolničkom liječenju do 03.03.2005. godine, potpuno su nelogični razlozi koje svjedok M. G. navodi zbog čega se nije interesovao za zdravstveno stanje oštećenog. Po ocjeni suda, optuženi nije imao bilo kakvog razloga da ovom svjedoku prije lišenja slobode govori o tome da li je povrijedio neko lice, osim ako to nije zaista i učinio, pa je na taj način pokušao da i preko ovog svjedoka na neki način stupi u kontakt sa oštećenim i na istog utiče da ga ne označi kao potencijalnog izvršioca. U suprotnom, odnosno ukoliko optuženi nije saopštio svom ocu, tj. svjedoku M. G. da je povrijedio oštećenog, ni svjedok oštećeni ne bi preko posrednika mogao saznati da upravo otac optuženog G. nudi pomirenje. Iz navedenih razloga, posebno kod činjenice da je optuženi sin svjedoka M. G., sud nalazi da su iskaz ovog svjedoka i njegovo poricanje da je znao za oštećenog i da je preko posrednika nudio pomirenje, upravo sračunati na pomoć optuženom u izbjegavanju krivice. </span>
</p>
<p>
<span class="span1">Sud je cijenio i iskaz svjedoka I. P. u dijelu koji se odnosi na sam kritični događaj, odnosno da isti nije vidio šta se dešavalo ispred kafane "Pg", pa kako svjedok nije imao neposrednih saznanja o odlučnim činjenicama to je sud našao da je njegov iskaz u tom dijelu bez uticaja na drugačije presuđenje. </span>
</p>
<p>
<span class="span1">Sud je cijenio i iskaz svjedoka Š. O. koji je dat na glavnom pretresu od 07.02.2011. godine u kojem se isti zbog proteka vremena nije mogao sjetiti detalja kritičnog događaja i u kojem je naveo da ne prepoznaje optuženog, kao i iskaz svjedoka E. O. koji je na glavnom prertresu od 22.02.2017. godine naveo da se ne sjeća kritičnog događaja i da ne može prepoznati optuženog koji se u međuvremenu promijenio, jer je u vrijeme kritičnog događaja bio puno mlađi i imao oko 70 kg, a danas je puno stariji i ima oko 120 kg, ali je našao da ovakvi iskazi ne utiču na vjerodostojnost iskaza ovih svjedoka </span><span class="span1">koji su dati u prethodnom postupku, jer su i sami svjedoci nakon što su im predočeni ti iskazi izjavili da se kritični događaj desio na način kako su to opisali pred istražnim sudijom. Kada se ima u vidu protek vremena od kritičnog događaja, pa do momenta kada su svjedoci davali svoje iskaze pred sudom, potpuno je logično i očekivano da je njihovo sjećanje na kritični događaj slabije i da ne mogu detaljno rekonstruisati događaj. </span>
</p>
<p>
<span class="span1">I pored činjenice što optuženi nije dao saglasnost da se pročitaju iskazi svjedoka oštećenog F. O. i svjedoka Š. O. koji su dati u prethodnom toku postupka, sud je shodno čl. 356 st. 1 tač. 1 Zakonika o krivičnom postupku donio rješenje da se ovi svjedoci ne saslušavaju neposredno već da se pročitaju njihovi iskazi, jer iz spisa predmeta proizilazi da je dolazak istih pred sud znatno otežan, zbog činjenice da isti žive i rade u inostranstvu, a da sud u vremenskom periodu od 12 godina, koliko je prošlo od kritičnog događaja, nije bio u mogućnosti da obezbijedi prisustvo svjedoka oštećenog. Prilikom donošenja ovakve odluke sud je posebno cijenio i činjenicu da je optuženi u ranijem toku postupka već dva puta davao saglasnost za čitanje navedenih iskaza, pa je izostanak takvog oblika saglanosti u konkretnom slučaju očigledno namjera optuženog da zloupotrebom prava opstruira vođenje postupka. Kod iznijetih razloga sud je našao da bi dalje insistiranje na neposrednom saslušanju ovih svjedoka, kod činjenice da je njihov dolazak pred sud neizvjestan, vodilo samo nepotrebnom odugovlačenju postupka.</span>
</p>
<p>
<span class="span1">Prilikom odmjeravanja kazne, a imajući u vidu svrhu kažnjavanja, sud je u smislu čl. 42 st. 1 Krivičnog zakonika, uzeo u obzir sve okolnosti koje utiču da kazna bude manja ili veća, pa je kao olakšavajuće okolnosti na strani optuženog cijenio njegove lične i porodične prilike, odnosno da je oženjen, otac troje djece, lošeg imovnog stanja, nezaposlen, dok je kao otežavajuću okolnost cijenio njegov raniji život, i sa tim u vezu raniju osuđivanost presudama koje su navedene u izreci, a što je utvrđeno iz izvoda iz registra kaznenih evidencija Ministarstva pravde KE 61/2016 od 14.01.2016. godine. Cijeneći navedene okolnosti sud je primjenom čl. 36 Krivičnog zakonika optuženog osudio na kaznu zatvora u trajanju od jedne godine i šest mjeseci, nalazeći da je ista srazmjerna težini predmetnog krivičnog djela koja se ogleda u težini posljedice, odnosno brojnost i težinu povreda kod oštećenog i trajni gubitak vida na lijevom oku, ali i ličnosti optuženog kao učinioca, koji je već osuđivan zbog istorodnih krivičnih djela i krivičnih djela sa elementima nasilja. Sud nalazi da će se sa ovako odmjerenom kaznom zatvora na optuženog u dovoljnoj mjeri uticati da ubuduće ne čini krivična djela, kao i uticati na druge da ne čine krivična djela, čime će se sa uspjehom ostvariti ciljevi kako specijalne, tako i generalne prevencije, a time i svrha kažnjavanja iz čl. 32 Krivičnog zakonika, u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika.</span>
</p>
<p>
<span class="span1">Sud je shodno čl. 239 st. 2 Zakonika o krivičnom postupku uputio oštećenog F. O. da imovinskopravni zahtjev može ostvarivati u parničnom postupku, jer činjenice utvrđene u krivičnom postupku ne pružaju pouzdan osnov ni za potpuno ni za djelimično presuđenje, a njihovo utvrđivanje bi vodilo znanom odugovlačenju postupka.</span>
</p>
<p>
<span class="span1">Kako je okrivljeni oglašen krivim, sud ga je, shodno čl. 226 i čl. 229 Zakonika o krivičnom postupku, obavezao da na ime troškova krivičnog postupka uplati iznos od ukupno 799,20 eura, od čega na ime troškova medicinskog vještačenja iznos od 120,00 eura, na ime troškova telekomunikacionog vještačenja iznos od 629,20 eura i na ime paušala kao dijela troškova krivičnog postupka iznos od 50,00 eura, koji je odmjeren srazmjerno trajanju i složenosti postupka i imovnim prilikama optuženog.</span>
</p>
<p>
<span class="span1">Na osnovu navedenog, a u smislu čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana 22.02.2017. godine</span>
</p>
<p>&nbsp;</p>
<p>
<span class="span1">ZAPISNIČARKA                                                                               S U D I J A</span>
</p>
<p>
<span class="span1"> Edina Kraja,s.r.                                                                            Rade Ćetković,s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">           PRAVNA POUKA: Protiv ove presude dozvoljena je</span>
</p>
<p>
<span class="span1">                                        žalba u roku od 15 dana od dana </span>
</p>
<p>
<span class="span1">                                        prijema prepisa iste, Višem sudu</span>
</p>
<p>
<span class="span1">                                        u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">ZTO. Edina Kraja</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">Po primjerak presude dostaviti:</span>
</p>
<p>&nbsp;</p>
<p>
<span class="span1">- ODT Pg</span>
</p>
<p>
<span class="span1">- Optuženom</span>
</p>
<p>
<span class="span1">- Braniocu</span>
</p>
<p>
<span class="span1">- Oštećenom po pravosnažnosti,</span>
</p>
<p>
<span class="span1">- a/a</span>
</p>
<p>&nbsp;</p>
<p>&nbsp;</p>
<p>
<span class="span1">Postupljeno dana ________________</span>
</p>
<p>
<span class="span1">Namještenik suda_________________</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
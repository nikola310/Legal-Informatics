<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.p1{margin-left:-0.11805555in;margin-right:-0.11805555in;text-align:start;hyphenate:auto;font-family:Times New Roman;font-size:14pt;}
.p2{margin-left:-0.11805555in;margin-right:-0.11805555in;text-align:end;hyphenate:auto;font-family:Times New Roman;font-size:14pt;}
.p3{text-align:center;hyphenate:auto;font-family:Arial Narrow;font-size:14pt;}
.p4{margin-left:-0.11805555in;margin-right:-0.11805555in;text-align:center;hyphenate:auto;font-family:Times New Roman;font-size:14pt;}
.p5{margin-left:-0.11805555in;margin-right:-0.11805555in;text-align:justify;hyphenate:auto;font-family:Times New Roman;font-size:14pt;}
.p6{text-indent:-0.25in;margin-left:-0.11805555in;margin-right:-0.11805555in;text-align:justify;hyphenate:auto;font-family:Times New Roman;font-size:14pt;}
.p7{margin-left:-0.36805555in;margin-right:-0.11805555in;text-align:justify;hyphenate:auto;font-family:Times New Roman;font-size:14pt;}
.p8{text-align:start;hyphenate:auto;font-family:Times New Roman;font-size:12pt;}
.s1{display: inline-block; text-indent: 0; min-width: 0.35416666in;}
</style>
<meta content="a" name="author">
</head>
<body class="b1 b2">
<p class="p1"></p>
<p class="p2">
<span>K.br.543/12</span>
</p>
<p class="p3">
<!--Image link to '0.jpg' can be here-->
</p>
<p class="p4">
<span>U IME CRNE GORE</span>
</p>
<p class="p4"></p>
<p class="p5">
<span>OSNOVNI SUD U PODGORICI,po sudiji Đuković Goranu,uz učešće namještenika suda Ivanović Sanje kao zapisniačra,u krivičnom predmetu protiv optuženog L. V. iz P.,zbog produženog krivičnog djela teška krađa iz čl. 240.st.1 tač.1 u vezi čl. 49, odlučujući po optužnici Osnovnog državnog tužilaštva Kt.br. 391/11 od 03.maja 2012 godine(izmjenjene na glavnom pretresu),koju je zastupala zamjenik Osnovnog državnog tužilaštva J. M.,nakon glavnog,javnog pretresa održanog dana 14.03.2013 godine u prisustvu stranaka i branioca optuženog L. V.,advokata M. S., izrekao je i dana 15.03.2013 godine  javno objavio</span>
</p>
<p class="p5"></p>
<p class="p5"></p>
<p class="p4">
<span>PRESUDU</span>
</p>
<p class="p1">
<span>Optuženi:</span>
</p>
<p class="p1"></p>
<p class="p5">
<span>L. V.,od oca D. i majke M.,rođene Š.,rođenog ... godine u P.,sa prebivalištem u mjestu rođenja, ul. IV P. bb,državljnain Crne Gore,završio Osnovnu školu,oženjen, otac dvoje maloljetne djece,lošeg imovnog stanja,osuđivan presudom Osnovnog suda u Podgorici K.br. 03/2840 od 31.01.2006 godine zbog krivičnog djela falsifikovanje isprave iz čl. 207.st.3 KZRCG na kaznu zatvora u trajanju od 30(trideset)dana,presudom Osnovnog suda u Podgorici K.br. 07/1143 od 26.01.2010 godine zbog krivičnog djela iz čl. 388 st.2 u vezi st.1 Kriviičnog zakonika na kaznu zatvora u trajanju od 3(tri)mjeseca,presudom Osnovnog suda u Podgorci K.br. 09/904 od 01.04.2010 godine zbog krivičnog djela iz čl. 240.st.1 tač.1 KZCG na kaznu zatvora u trajanju od 4(četiri)mjeseca i presudom Osnovnog suda Cetinje K.br. 09/904 od 30.09.2009 godine zbog krivičnog djela iz čl. 239.st.1 Krivičnog zaknika na kaznu zatvora u trajanju od 30(trideset)dana</span>
</p>
<p class="p5"></p>
<p class="p4">
<span>Kriv je </span>
</p>
<p class="p1">
<span>Zato što je:</span>
</p>
<p class="p1"></p>
<p class="p6">
<span class="s1">1.​&nbsp;</span><span>Dana 08.marta 2011 godine u periodu između 15,30 i 20,30 časova,u P.,u ul. V P. br....,obijanjem tuđu pokretnu stvar oduzeo drugom u namjeri da njenim prisvajanjem sebi pribavi protivpravnu imovinsku korist, na način što je upotrebom fizičke snage razvalio vrata prizemnog djela kuće, vlasništvo oštećenog H. M.,a zatim iz iste oduzeo bušilicu marke „H.“,motornu testeru nepoznate marke,šlajfericu nepoznate marke,auto CD Plejer nepoznate marke,ukupne vrijednosti 550,00 eura,pri čemu je bio svjestan svog djela čije je izvršenje htio znajući da je njegovo djelo zabranjeno,</span>
</p>
<p class="p7"></p>
<p class="p6">
<span class="s1">1.​&nbsp;</span><span>Dana 29.marta 2011 godine,oko 04,00 časova ,u P.,u Bulevaru I. C. br....,tuđu pokrentu stvar oduzeo drugom u namjeri da njenim prisvajanjem sebi pribavi protivpravnu imovinsku korist,na način što je sa fasade H. A. Crkve odvalio držače oluka,a zatim oduzeo više oluka i pokrivnu aluminijsku lajsnu, vrijednosti 1.755,00 eura,pri čemu je bio svjestan svog djela čije je izvršenje htio znajući da je njegovo djelo zabranjeno,</span>
</p>
<p class="p7"></p>
<p class="p6">
<span class="s1">1.​&nbsp;</span><span> U noći 04/05.aprila 2011 godine, u P., u ul. IV P., obijanjem tuđu pokretnu stvar oduzeo drugom u namjeri da njenim prisvajanjem sebi pribavi protivpravnu imovinsku korist, na način što je upotrebom fizičke snage odvalio metalna vrata toaleta sa dvorišne strane bioskopa „K.“, pa iz istog sa zida koji se nalazi u holu oduzeo unutrašnji dio klima uređaja, a nakon toga iz kancelarije na prvom spratu bioskopa počupao sa zida 100 metara instalacionog kabla, kao i djelove kino projektora, vrijednosti 250.00 eura,pri čemu je svjestan svog djela čije je izvršenje htio znajući da je njegovo djelo zabranjeno,</span>
</p>
<p class="p7"></p>
<p class="p6">
<span class="s1">1.​&nbsp;</span><span>U noći 06/07 aprila 2012 godine,u P.,u Bulevaru I. C. br....,obijanjem tuđu pokretnu stvar oduzeo drugom u namjeri da njenim prisvajanjem sebi pribavi protivpravnu imovinsku korist u vrijednosti preko 150,00 eura,na način što je upotrebom podesnog sredstva – šrafcigara odvalio ulazna vrata H. A. Crkve,ušao u istu kako bi oduzeo sve vrijednije stvari koje pronađe,pa kako nije pronašao ništa  to je sa ladice pulta oduzeo novac u iznosu od 5,00 eura,pri čemu je bio svjestan svog djela čije izvršenje je htio znajući da je njegovo djelo zabranjeno,</span>
</p>
<p class="p7"></p>
<p class="p5">
<span>-čime je izvršio produženo krivično djelo teška krađa iz čl. 240.st.1 tač.1 u vezi čl. 49 Krivičnog zakonika,</span>
</p>
<p class="p5"></p>
<p class="p5">
<span>Pa sud optuženog primjenom citiranih Zakonskih propisa i čl. 3,4,5,13,15,32,36,42,51 Krivičog zakonika i čl. 226,229,239 i 374 Zakonika o krivičnom postupku</span>
</p>
<p class="p5"></p>
<p class="p4">
<span>Osuđuje</span>
</p>
<p class="p4"></p>
<p class="p5">
<span>Na kaznu zatvora u trajanju od 1(jedne)godine i 2(dva)mjeseca u koju se uračunava vrijeme provedeno na zadržavanju pred Upravom policije PJ Podgrica 	od 12.04.2011 do 13.04.2011 godine.</span>
</p>
<p class="p5"></p>
<p class="p5">
<span>Usvaja se imovinskopravni zahtjev H. A. Crkve,pa se obavezuje optuženi da oštećenoj H. A. Crkvi na ime naknade štete uplati novčani iznos od 1.760,00 eura u roku od dva mjeseca po pravosnažnosti presude.</span>
</p>
<p class="p5"></p>
<p class="p5">
<span>Obavezuje se optuženi da ovom sudu na ime troškova postupka uplati novčani iznos od 398.50 eura, i 30.00 eura na ime paušala u roku od 15 dana po pravosnažnosti presude pod prijetnjom prinudnog izvršenja.</span>
</p>
<p class="p5"></p>
<p class="p4">
<span>Obrazloženje</span>
</p>
<p class="p4"></p>
<p class="p5">
<span>Optužnicom Osnovnog državnog tužilaštva Kt.br. 391/11 od 03.maja 2012 godine optuženom L. V. iz P. stavljeno je na teret  produženo krivično djelo teška krađa iz čl. 240.st.1 tač.1 u vezi čl. 49 Krivičnog zakonika. Prije završne riječi zastupnik optužbe izmjenio je činjenični opis optužnog akata, na način kao u izreci presude. U konačnom predložio je sudu da optuženog oglasi krivim i kazni u granicama Zakonom propisane kazne za predmetno krivično djelo.</span>
</p>
<p class="p5"></p>
<p class="p5">
<span>Iznoseći odbranu na glavnom pretresu optuženi se branio da 08.marta 2011 godine nije obio kuću vlasništvo H. M. i da sa tim događajem nema nikakve veze. Pojasnio je da je tog dana njegov otac L. M. vidio više momaka koji kriju neke stvari iza radnje D. N., pa je pošao sa ocem da vidi i na tom mjestu su našli mašinu“H.“ koju je prepoznao jer je sa istom radio kod H. M. par dana prije toga.Predmetnu mašinu i druge stvari  vratio je H. M..Nadalje da je dana 29.03.2011 godine sa jednim momkom došao do Crkve i sa fasade iste odvalio par oluka koje je prodao na otpadu za novčani iznos od sedam do osam eura. Nadalje da u noći 4/5 aprila 2011 godine nije odvalio metalna vrata sa dvorišne strane biskopa „K.“,i da iz navedenog  objekta nije otuđio dio klima uređaja,stotinu metara instalacionog kabla i djelove projekta.Da nije tačno da je u noći 6/7 aprila 2012 godine upotrebom podesnog sredstva odvalio ulazna vrata H. A. Crkve i sa pulta oduzeo novac u iznosu od 5.00 eura.</span>
</p>
<p class="p5"></p>
<p class="p5">
<span>Iznoseći odbranu u prethodnom postupku na zapisniku od 13.04.2011 godine optuženi se u bitnom branio da je kako kaže prije odprilike petnaest do dvadeset dana sa spoljne strane H. A. Crkve upotrebom fizičke snage skinuo nekoliko oluka. U dva navrata odvaljene oluke ponio je do dvorišta svoje kuće a kasnije prodao Romima za iznos od 37 ili 38 eura. Pojasnio je da je oluke odvalio rukama.Nadalje nije se mogao izjasniti kog datuma,ali se sjeća da je jedne noći ušao u objekat kina „K.“, koji je bio u fazi rušenja. Navednei objekat nije bio obezbjeđen-zaključan, već je jednostavno ušao kroz otvorena vrata i ozeo jedan dio klima uređaja i nešto kablova koje je fizičkom snagom odvalio sa zida. Navedene stvari je prodao na otpadu.</span>
</p>
<p class="p5"></p>
<p class="p5">
<span>Iznoseći odbranu u prethodnom postupku na zapisniku od 24.11.2011 godine optuženi se branio da je jednog dana 2011 godine ušao u jednu kuću u naselju D. i da je bio „Mrtav pijan“. Ne sjeća se da li je predmetna kuća  bila zaključana i otključana. Sjeća se da je zaspao. Iz navedene kuće nije ništa odnio, a da ne zna kako se tu našao.</span>
</p>
<p class="p5"></p>
<p class="p5">
<span>Iznoseći odbranu u pretkrivičnom postupku optuženi se u bitnom branio da je kako kaže prije otprilike mjesec dana došao do kuće svojih komšija H..Pojasnio je da je kuća bila u fazi renoviranja da je prišao i uz upotrebu fizičke sile otvorio ulazna vrata iste,ušao u unutrašnjost kuće iz koje je otuđio jednu bušilicu,motornu testeru,jednu šlajfericu i jedan CD plejar.Sjetri dan je svom ocu kazao šta je uradio pa su se zajednički dogovorili i predmetne stvari vratili H. M.. Nadalje kako kaže prije otprilke desetak dana  došao je do H. A. Crkve koja se nalazi u blizine njegove kuće i tom prilikom je fizičkom snagom odvalio bakarne oluke sa navedenog objekta.Misli da  je otuđio veću količinu bakarnih oluka koje je u više navrata u periodu od sat vremena odnosio  u dvorište svoje kuće.Ovaj bakar u par navrata je prodao nekom nepoznatim licima romske nacionalnosti koji su otkupljivali otpad. Nadalje u noći između 06/07.04.2011 godine sjeća se da je kod sebe imao veći šrafciger,pa je došao do H. A. crkve i uz upotrebu šrafcigera odvalio ulazna vrata ušao u unutrašnjost i iz latice otuđio sitnog novca oko 5.00 eura  Nadalje kako kaže prije otprilike pet do šest dana sjeća se da se nalazio u centru grada u ulici M. M. kada je sa dorišne strane prišao do  Kina „K.“,iskoristio  otvorenost vrata od mikro čvora, tj. toaleta ušao u unutrašnost i fizičkom snagom demontirao klima uređaj, veću količinu instalacionih kabova kao i sitnih aluminijskih djelova. Stvari iz navedenog objekta  ponio je kući gdje je plastičnu izolaciju zapalio, a bakar prodao licima romske nacionalnosti.Pojasnio je da je sve ovo učinio jer se nalazi u teškoj materijalnoj situaciji.</span>
</p>
<p class="p5">
<span> </span>
</p>
<p class="p5">
<span>Upitan da pojasni razlike u kazivanju optuženi je izjavio da je u UPPJ Podgorica priznao izvršenje krivičnog djela, zbog prijetnji službenika UP, kojima je rekao da će potpisati samo da ga pušte, jer je zavisnik od tableta i heronina. </span>
</p>
<p class="p5"></p>
<p class="p5">
<span>Branilac optuženog L. V., advokat M. S. u završnoj riječi u bitnom je izjavila da smatra da njen branjenik nije počinio krivično djelo koje mu se stavlja na teret pod tač.1 i tač.4 optužnice .Imajući u vidu činjenicu da je optuženi priznao izvršenja djela pod tač.2 i 3 optužnice i detaljo opisao kako je do toga došlo, predložila je sudu da prilikom izricanja krivične sankcije uzme u obzir olakšavajuće okolnosti koje stoje na njegovoj strani i to: činjenice da je oženjen i otac dvoje djece i lošeg imovnog stanja.</span>
</p>
<p class="p5"></p>
<p class="p5">
<span>Optuženi je u završnoj riječi podržao završnu riječ svog branioca i ostao je pri svojoj odbrani na glavnom pretresu.</span>
</p>
<p class="p5"></p>
<p class="p5">
<span>Sud je u dokaznom postupku saslušao ovlašćenog  predstavnika oštećenog Glavnog grada Podgorica, saslušao je ovlašćenog predstavnika oštećene H. A. Crkve, svjedoke K. D. i L. M.,na saglasan predlog stranaka pročitao je iskaz svjedoka oštećenog H. M. sa zapisnika u prethodnom postupku Ki.br. 11/95 od 07.03.2012 godine,saslušao je sudskog vještaka medicinske struke –psihijatra dr. G. Ž.,pročitao je zapisnik o uviđaju UPPJ Podgorica Ku.br.371/11 od 05.04.2011 godine,pročitao je zapisnik o uviđaju Uprave policije PJ Podgorica Ku.br.374/111 od 08.03.2011 godine,pročitao je zapisnik o uviđaju UPPJ Podgorca br.Ku.br. 375711 od 07.04.2011 godine,pročitao je nalaz i mišljenje sudskog vještaka ekonomsko-finasijske struke F. M. Ki.br.11/95 od 28.12.2011 godine i pročitao je izvod iz KE za optuženog izdat od UP PJ Podgorica broj 29-245/12-13302/2-2284 od 25.05.2012 godine.</span>
</p>
<p class="p5"></p>
<p class="p5">
<span>Ocjenom navoda optužbe i odbrane, provedenim dokazima na glavnom pretresu,kako pojedinačno,tako u međusubnoj povezanosti, sud je utvrdio da je optuženi izvršio krivično djelo stvljeno mu na teret,na način,mjesto i vrijeme kao u izreci presude,pa je sud optuženog L. V. oglasio krivim i osudio na kaznu zatvora kao u izreci presude iz sledećih razloga:</span>
</p>
<p class="p5"></p>
<p class="p5">
<span>Saslušan na glavnom pretresu ovlašćeni predstavnik oštećenog Glavnog grada Podgorica, K. N. pridružila se krivičnom gonjenu protiv optuženog dok nije postavila imovinskopravni zahtjev.</span>
</p>
<p class="p5"></p>
<p class="p5">
<span>Saslušan na glavnom pretresu ovlašćeni predstavnik oštećene H. A. Crkve pridružio se krivičnom gonjenu protiv optuženog i postavio je imovinskopravni zahtjev koji je precizirao po nalazu vještaka ekonomsko-finasijske struke.</span>
</p>
<p class="p5">
<span> </span>
</p>
<p class="p5">
<span>Saslušan na glavnom pretresu svjedok K. D. je posvjedočio da je bio branilac po službenoj dužnosti okrivljenog L. V. u pretkrivičnom postupku. Kada je došao u UP PJ Podgorica dežuni službenik ga je upoznao sa navodima krivične prijave, pa je obavio razgovor sa okrivljenim. Sjeća se da se okrivljeni tada požalio da boluje od Hepatitisa i da ima bolove u jetri. Apsolutno je prisustvovao saslušanju okrivljenog od početka do kraja davanja iskaza. Prema okrivljenom niko nije primjenjivao silu.Na tijelu okrivljenog nije vidio nikakve povrede  niti se isti požalio da je prema njemu bilo ko primjenjivao silu.Nakon što mu je pokazan zapisnik o saslušanju osumnjičenog svjedok je izjavio da je njegov potpis na istom.</span>
</p>
<p class="p5"></p>
<p class="p5">
<span>Saslušan u prethodnom postupku svjedok K. D. je posvjedočio da je prisustvovao saslušanju osumnječenog L. V. i da je njegov potpis na zapisniku o saslušanju odumnjičenog Ku.br. 373/2011 od 13.04.2011 godine. Nadalje ne može se sjetiti da li je prisustvao  saslušanju osumnjičenog na zapisniku od 24.02.2011 godine, s obzirom da na tom zapisniku nema njegovog potpisa, pretpostavlja da nije bio prisutan.</span>
</p>
<p class="p5"></p>
<p class="p5">
<span>Upitan da pojasni razlike u kazivanju izjavio je da je tačno da je pred istražnim sudijom izjavio da nije prisustvao saslušanju okrivljenog, ali da se to odnosilo na drugi zapisnik na kome nema njegovog potpisa.</span>
</p>
<p class="p5"></p>
<p class="p5">
<span>Saslušan na glavnom pretresu svjedok L. M.  posvjedočio je da od ranije poznaje H. M. koji živi u komšilu. Dana 08.marta 2011 godine negdje u popodnevnm časovima nalazio se u dvorištu kuće, kada je primjetio par „momčića“, koji su u rukama nosili neke torbe,  koji su se „motali“ prije mosta ,gdje je takođe primjetio neke kartone. Sjutri dan je došao do ograde mosta gdje su se nalazili  kartoni koje je razmakao i ispred istih primjetio jednu staru torbu, koju je otvorio i u istoj zapazio nešto od alata i to: ručnu glačericu i male burgije. Zatim se vratio kući, pa je sa sinom pričao o tome šta se desilo.Nadalje zajedno sa sinom pošao do tog mjesta i pitao se čija to torba može biti, našto je sin kazao da je jednu bušilicu vidio kod H. M.. Zajedno sa sinom navedene stvari je ponio kod H. M., koji je kazao da su iste  njegovo vlasništvo. </span>
</p>
<p class="p5"></p>
<p class="p5">
<span>Saslušan na glavnom pretresu, nakon što je obavio intervju sa optuženim, sudski vještak medicinske struke-Psihijatar dr. G. Ž. u bitnom je izjavio da optuženi navodi da je unazad više godina liječen kod psihijatra u više navrata zbog nedozvoljenog uzimanja tableta i herona. Optuženi okolnosti kritičnog događaja opisuje na vrlo jasan,konrketan način, što sve govori da u vrijeme odigravannja kritičnog događaja kod istog nije postojalo stanje poremećaja svijesti po kvantitetu i kvalitetu, odnosno nije blo suženja svijesti, sumračne ili pomućene svijesti. Za okolnosti kritičnog događaja nema poremećaja pamćenja, odnosno zaboravnosti.Mišljenje vještaka je da optuženi u vrijeme odigravanja događaja mogao da shvati značaj svog djela i da upravlja svojim postupcima. </span>
</p>
<p class="p5"></p>
<p class="p5">
<span>Iz iskaza svjedoka-oštećenog H. M. u bitnom proizilazi da živi u kući u ulici IV Proleterske broj 78. Pojasnio je da se kuća sastoji od dva djela i da živi u prizemnom djelu. Sjeća se da je kritičnog dana oko 15 časova bio na poslu i da je svratio  do bolnice zbog zdravstvenih problema. Nadalje vratio se kući oko 20,30 časova i vidio  da su razvaljena vrata od prizemnog djela kuće u kojem stanuje.Kada je pogledao po kući primjetio da je su otuđene sledeće stvari: bušilica marke „H.“,šlajferica nepoznate marke,CD plejer za automobil i mobilni telefon. Pojasnio je da su mu bušilicu i šlajfeicu vratili L. V. i njegov otac, koje je pitao gdje su telefon i CD Plejer, našto su isti odgovorili da ne znaju ništa u vezi toga. </span>
</p>
<p class="p5"></p>
<p class="p5">
<span>Nije se pridružio krivičnom gonjenju i nije postavio imovinskopravni zahtjev.</span>
</p>
<p class="p5"></p>
<p class="p5">
<span>Iz citiranog zapisnika o uviđaju UPPJ Podgorica od 13.04.2011 godine proizilazi da je isti izvršen povodom obavješenja da je u toku noći 06/07.04.2011 godine izvršena provalna krađa u H. A. C.. Lice mjesta je H. A. crkva koja se nalazi u P. u Bulevaru I. C. br..... Do vjerskog objekta  dolazi se betonskom stazom.Pravo gledano sa ulazih vrata hola nalazi se pult veličine 113x330x330 cm. Nadalje u noći 06/07.04.2011 godine izvršena je provalna krađa  na način što je NN počinilac ili više njih upotrebom podesnog sredstva odvalio ulazna vrata, ušao u unutrašnjost objekta iz iz pulta koji se nalazi u holu Crkve iz ladice otuđio novac od 5 eura.Navedeni novac je bio u metalnim apoenima.Na ulaznim vratima vidljivo je oštećenje u djelu oko brave koje je nastalo djelovanjem podesnog sredstva.</span>
</p>
<p class="p5"></p>
<p class="p5">
<span>Iz citiranog zapisnika o uviđaju UPPJ Podgorica od 13.04.2011 godine, proizlazi da je uviđaj izvršen dana 05.04.2011 godine, povodom obavještenja da je u bioskopu K. koji je lociran IV P. br.... izvršena provalna krađa. Uviđajem je konstatovano da je u toku noći 04/05.04.2011 godine NN počinilac ili više njih podesnim sredstvom odvalili metalna vrata toaleta sa dvorišne strane bioskopa K. na kojem se vide tragovi odvaljivanja,zatim su ušli u unutrašnjost,došli od toaleta bioskopa, odakle su sa zida demontirali i prisvojli unutrašnji dio klima uređaja.Potom su se popeli na spratni dio Bioskopa ,došli do kancelarija iz kojih su prisvojili 100 m instalacionog električnog kabla koji su počupali sa zidova,kao i neke djelove kino-projekta.</span>
</p>
<p class="p5"></p>
<p class="p5">
<span>Iz citiranog zapisnika o uviđaju UP PJ Podgorica broj 374/2011 od 13.04.2011 godine, proizilazi da je uviđaj izvršen dana 08.03.2011 godine povodom obavještenja da je izvešena provalna krađa u kući H. M. koja se nalazi u ul. IV P. br.....Lice mjesta je spratna kuća. U prizemnom djelu kuće zatečena su otvorena dvodjelna drvena vrata,a jezičak brave na vratima u položaju- zaključano.U djelu brave na vratima primjetni tragovi od djelovanja podesnog sredstva. U unutrašnjosti kuće koja je u fazi renoviranja,  primjetan je razbacani alat i građevinski materijal. U jednom djelu prostorije gledano pravo sa ulaznih vrata nalaze se dvije fotelje, ,edan krevet i plakar,a ispred plakara primjetna je razbacana odjevna garderoba. Vrata plakara otvorena.  Nadalje se konstatuje da je  dana 08.03.2011 godine u vremenskom periodu od 15 do 20,30 časova NN izvršilac ili više njih izvršili su provalnu krađu u priznemnom djelu kuće vlasništvo H. M. ,koja je u fazi renoviranja,na način što je NN izvršilac ili više njih podesnim sredstvom, na principu poluge, odvali dvodjelna ulazna vrata, ušao u kuću odakle je po izjavi oštećenog otuđio: jednu bušilicu crne boje marke „H.“,jednu motornu testeru zelene boje NN marke,jednu šlajfercu plavo- teget boje NN marke,jedan  CD plejer NN marke.</span>
</p>
<p class="p5"></p>
<p class="p5">
<span>Iz citrinog nalaza i mišljenja vještaka ekonomsko-finasijske struke B. V. proizilazi da je vrijednost protivpravno oduzetih i prisvojenih pokretnih stvari u vrijeme izvršenja krivičnog djela, dana 08.03.2011 godine iz kuće vlasništvo H. M. i to: Bušilaca marke „H.“ 280.00 eura,šlajferica NN marke 70.00 eura,električne testere 150.00 erua i CD uređaja za vozilo 50.00 eura, ukupno 550.00 eura; dana 29.03.2011 godine u Blevaru I. C. sa H. A. Crkve odvaljeni su držači sa olukom, a zatim otuđeno više oluka i  pokrivena aliminijksu lajsna u vrijednosti od 1.755,00 eura;da vrijednost protivpravno oduzetih stvari u toku noći 04/5.04.2011 godine iz prostorija bioskopa „K.“iznosi i to: unutrašnjeg djela klime  250.00 eura. Nadalje proizilazi su  u toku noći 06/07.04.2011 godine su odvaljna vrata H. A. Crkve u Bulevaru I. C. i da je iz iste otuđen novac u iznosu od 5.00 eura.</span>
</p>
<p class="p5"></p>
<p class="p5">
<span>Iz citiranog izvoda iz KE za optuženog izdatog od UPPJ Podgorica od 25.05.2012 godine proizilazi da je osuđivan,kao u izreci presude.</span>
</p>
<p class="p5"></p>
<p class="p5">
<span>Optuženi je tokom čitavog postupka priznao izvršenje djelatnosti produženog krivičnog djela teške krađe iz čl. 240.st.1 tač.1 u vezi čl. 49 Krivičnog zakonika izvršenu na štetu H. A. crkve (činjenično opisanu tačkom dva izreke presude). U odnosu na ovu djelatnost branio se da je dana 29.03.2011 godine došao do navedene Crkve gdje je odvalio oluke sa fasade i zatim iste prodao na otpadu. Ovaj dio odbrane optuženog tokom čitavog postupka sud cijeni kao istinit i isti je osnažen  iskazom ovlašćenog predstavnika oštećene A. crkve,koji sud cijeni kao istinit i nalazom i mišljenjem vještaka ekonomsko- finasijske struke koji sud cijeni kao jasan,stručan i objektivan i iz koga je utvrđena vrijednost predmetnih oluka na dan izvršenja ove djelatnosti predmetnog krivičnog djela. U odnosu na djelatnost produženog krivičnog djela teške krađe izvršenog na štetu Glavnog grada (činjenično opisanu tač.3 izreke presude), optuženi se u pojedinim fazama postupka raličito branio. Tako je na glavnom pretresu izjavio da nije tačno da je u toku noći 4/5.aprila 2011 godine odvalio metalna vrata sa dvorišene strane bioskopa „K.“, i da iz navedenog objekta nije otuđio dio klima urađeja, stotinu metara instalacionog kabla i djelove projekta. U prethodnom i pretkrivičnom postupku nije sporio da je kritične noći iz navedenog objakta otuđio predmetne stvari bliže opisane tač.3 izreke presude,pojašnjavajući da navedni objekat nije obio,  već da je ušao kroz otvorena vrata.Ovaj dio odrane optuženog u odnosu na ovu djelatnst na glavnom pretresu sud cijeni kao neistinit, kako cijeni i onaj dio odbrane u prehodnom i pretkrivičnom postupku u kome je naveo da nije izvršio obijanje navedenog objekta, jer je taj dio odbrane sračunat na umanjenje krivice. Dakle, sam optuženi u prethodnom odnosno pretkrivičnom postupku nije sporio da  je otuđio predmetne stvari iz kina „K.“.Međutim, da je optuženi kod ove  djelatnosti preduzeo radnju obijanja, utvrđeno je prvenstveno iz iskaza ovlašćenog predstavnika oštećenog Glavnog grada Podgorica koji sud cijeni kao istinit, a posebno iz citiranog zapisnika o uviđaju UPPJ Podgorica iz kojeg se utvrđuje da je u toku noći 04/05 aprila 2011 godine izvršilac odvalio metalna vrata toaleta sa drvorišne strane Kina „K.“, da je ušao u unutrašnst i iz hola biskopa demotirano i prisvojio unutrašnji dio klima uređaja,a zatim sa sprata objekta otuđio stotinu metara instalacionog električnog kabla kojeg je počupao sa zaidova i neke djelove kino projekta. U odnosu na djelatnosti produženog krivičnog djela teške krađe( predstavljene tač. 1 i 4 izreke presude)optuženi se različito branio. Tako je na glavnom pretresu negirao ove djelatnosti kao i u prethodnom postupku i ovaj dio njegove odbrane obesnažen je odbranom u pretkrivičnom postupku gdje je optuženi priznao  ove dvije djelatnosti premetnog krivičnog djela kao i iskazima svjedoka oštećenog H. M. i citiranim zapisnicima o uviađaju UP PJ od 13.04.2011 godine koje sud cijeni kao vjerodostojne. Naime,optuženi je u pretkrivičnom postupku u odnosu na ove dvije djelatnosti produženog krvičnog djela izjavio da je u martu mjesecu 2011 godine došao do kuće komšije H. M., da je fizičkom silom otvorio ulazna vrta odakle je otuđio jednu bušilicu,moternu testeru ,jednu šlajfericu i auto plejar ,i da je tek sjutri dan u dogovoru sa ocem dio navedenih stvari vratio H. M.. Takođe je istakao u toku noći 06/07.04.2011 godine sa šrafcigerom kojim je imao kod sebe došao do Hrišćenaske A. Crkve na kojoj je uz upotrebu istog odvalio ulazna vrata, ušao u unutrašnjost i tom prilikom iz latice otuđio sitnog novca 5 eura. Ovaj dio odbrane optuženog u pretkrivičnom postupku sud je cijenio kao istinit i isti je potvrđen iskazom oštećenog H. M. koji je u svom svjedočkom iskazu izjavio da je 08.marta 2011 godine obijena njegova porodična kuća iz koje su otuđene sledeće stvari: jedna bušilaca „H.“, pjeler,šlajferica i jedan mobilni telefon,a da su mu sjutri dan optuženi i njegov otac vratili dio stvari. Ovaj dio odbrane optuženog iz prethodnog postupka u odnosu na djelatnost usmjerenu prema oštećenom H. M. osnažen je i citirnanim zapisnikom u uviđaju od 13.04.2011 godine iz koga se utvrđuje da je uviđaj izvršen dan 08.03.2011 godine povodom obavještenja da je obijena kuća vlasništvo H. M. koja je locirana ul IV. P. br.... u P.,i da su nepoznati izvršioci podesnim sredstvom odvalili ulazna vrata kuće iz koje su otuđili jednu bušilicu crne boje marke „H.“,jednu motornu testeru zelene boje,jednu šlajfericu jedan, CD plejer ,kao i zapisnikom o uvđaju UPPJ od 13.04.2011 godine iz koga je sud utvrdio da je u noći 06/07.04.2011 godine izvršena provalna krađa na način što je NN počinilac upotrebom podesnog sredstva odvalio ulazna vrata ,ušao u unutrašnjost objekta H. A. Crkve iz iz pulta koji se nalazi u holu  iz ladice otuđio novac u iznosu od 5 eura.Nadalje optuženi je u toku glavnog pretresa izjavio da je odbranu u pretkrivičnom postupku da pod uticajem sile i prijetnje službenika UP,pa da bi otklonio navednu dilemu sud u svojstvu svjedoka saslušao advokata Klikovac Dejana koji se određeno izjasnio da je prisustvovao saslušanju osumnjičenog,sada optuženog,da prama istom nije bila primjenjena sila, niti je vidio bilo kakve tjelesne povrede,pa je iskazom ovog svjedoka obesnažen  dio odbrane optuženog na glavnom pretresu da su službenici policije prema njenu primjenili prinudu. Valja istaći da je ovaj svjedok u odnosu na prisustovanje saslušanju osumnjičenog na zapisniku 24.02.2011 godine u prethodnom postupku izjavio da nije bio prisutan saslušanju,pa je na glavnom pretresu pojasnio da se radi o potupuno drugom zapisniku,ali se sasim određeno izjasnio da je prisustvao saslušanju optuženog, tada u svojstvu osumnjičenog dana 12.04.2011 godine koja činjenica se utvđuje iz zapisinika od 13.04.2011 godine kada je osumnjičeni ovdje optuženi saslušan u odnosu na sve djelatnosti produženog krivičnog djela teške krađe. Sud je iskaz svjedoka Klikovac Dejana na glavnom pretresu cijenio kao istinit i isti nije imao nikakvog razloga da neosnovano tereti optuženog. Sud je u sklopu ocjene dokaza cijenio i iskaz svjedoka L. M., oca optuženog koji je izjavio da je dana 08.marta 2011 godine dok se nalazio ispred svoje kuće, vidio nekoliko momčića koji su nosili neke torbe, koji su ostavili ispod kartona, pored jednog mosta,pa se vratio kući i to ispričao sinu.Da su sjutri dan pošli do navedenog mjesta gdje je zajedno sa sinom otvorio torbe i da je ovaj, odnosno optuženi prepoznao bišilicu komšije H. M., kome su vratili navedene stvari. Iskaz ovog tzv. privilegovanog svjedoka sud je cijenio kao neistinit i isti je obesnažen prvestveno iskazom optuženog u pretkrivičnom postupku kao i drugim dokazima kojima je sud poklonio vjeru. Iz gore navedenog, teza branioca iznijeta u završnoj riječi da nije dokazano da je optuženi izvršio djelatnosti predmetnog krivičnog djela iz tač.1 i 4 dispozitiva optužnog akta,pokazala se kao neosnovanom. </span>
</p>
<p class="p5"></p>
<p class="p5">
<span>Valja istaći da vrijednost prtivpravno otuđene stvari iz H. A. Crkve u noći 06/07.aprila 2011 godine ne prelazi iznos od 150,00 eura,da optuženi djelatnost pod tačkom dva izreke presude nije izvršio obijajem,ali navedene činjenice ne utiču na drugačiju kvalifikaciju krivičnog djela,budući da optuženi nije znao vrijednost stvari (djelatnosti predstavljene tač 4 izreke presude),a da se kvalifikacije istih ili istovrsnih djela vrši po najtežem propisu, što je u konktretnom slučaju čl. 240.st.1 tač.1 u vezi čl. 49 Krivičnog zakonika.</span>
</p>
<p class="p5"></p>
<p class="p5">
<span>Pri činjenici da se optuženi tokom postupka branio da je ovisnik o tabletama i heroinu, to se pjavila sumnja u njegovu uračunjivost u vrijeme izvršenja krvičnog djela,pa je sud radi otklanjanja navedene dileme angažovao vještaka medicinske struke psihijatra dr. G. Ž., koji je nakon intervjua sa optuženim izjavio da je  u vrijeme izvršenja krivičnog djela optuženi mogao da shvati značaj svog djela i da upravlja svojim postupcima ,pa je dakle u vrijeme izvršenja krivičnog djela bio uračunjiv.Nalaz i mišljenje vještaka medicinske struke- psihijatra dr. G. Ž. sud je cijenio kao jasan, objektivan i dat u skladu sa pravilima stuke.</span>
</p>
<p class="p5"></p>
<p class="p5">
<span>Pravno kalifikujući utvrđeno činjenično stanje sud je utvrdio da je optuženi postupajući na način kao u izreci presude izvršio produženo krivično djelo teške krađe iz čl. 240.st.1 tač.1 u vezi čl. 49 Krivičnog zakonika.</span>
</p>
<p class="p5"></p>
<p class="p5">
<span>Optuženi je izvršio više istovrsnih krivčnih djela u vremenskoj povezanosti koja predstavljaju cjelinu zbog jedistvenog umišljaja, jedinstva mjesta i prostora, pa su izpunjeni uslovi iz čl. 49 Krivičnog zakonika,bez obzira na raličitost oštećenih.</span>
</p>
<p class="p5"></p>
<p class="p5">
<span>Cjeneći subjektivni odnos optuženog prema izvršenom krivičnom djelu, sud je utvrdio da je isti bio svjestan krivičnog djela, htio je njegovo izvršenje,pa se subjektivni odnos optuženog manifestuje kao direktan umišljaj, koji je sud kao i namjeru utvrdio iz citiranih dokaza na glavnom pretresu kojima je poklonio vjeru.</span>
</p>
<p class="p5">
<span>Odlučujući o kazni za optuženog sud je cijenio sve okolnosti iz čl. 42 Krivičnog zakonika koje utiču da kazna bude manja ili veća,pa je kao otežavajuću okolnost cijenio raniju osuđivanost optuženog koju je utvrdio iz citiranog izvoda iz KE PJ Podgorica ,iz koga proizilazi da je optuženi specijalni povratnik u izvršenju krivičnih djela protiv imovine,dok je kao olakšavajuće okolnosti sud cijenio porodične prilike optuženog da je oženjen i otac dvoje maloljetne djece i   njegovo loše imovno stanje, pa je optuženog osudio na kaznu zatvora u trajanju od jedne godine i dva mjeseca u uvjerenju da se navedenom kaznom ima ostvariti svrha kažnjavanja iz čl. 32. Krivičnog zakonika u okviru opšte svrhe propisivanja i izricanja krivičnih sankcija iz čl. 4.st.2 Krivičnog zakonika.</span>
</p>
<p class="p5"></p>
<p class="p5">
<span>U izrečenu kaznu zatvora sud je osnovom čl. 51.st.1 Krivičnog zakonika uračunao vrijeme provedeno na zdržavanju pred Upravom policije PJ Podgorica, kao u izreci presude.</span>
</p>
<p class="p5"></p>
<p class="p5">
<span>Sud je odluku o imovinskopravnom zahtjevu temeljio na odredbi čl. 239.st.2 ZKP-a,pa je usvojio imovinskopravni zahtjev oštećene H. A. Crkve i obavezao optuženog da ovoj oštećenoj na ime naknade štete uplati novčani iznos od 1.765,00u roku od dva mjeseca po pravosnažnosti presude,po nalazu vještaka ekonomsko-finansijske struke.</span>
</p>
<p class="p5"></p>
<p class="p5">
<span>Sud je odluku o troškovima postupka temeljio na odredbi čl. 229 st.1 Zakonika o krivičnom postupku, pa je obavezao optuženog da ovom sudu na ime troškova postupka uplati novčani iznos od 398,50 eura u roku od 15 dana po pravosnažnosti presude pod prijetnjom prinudnog izvršenja. Troškovi postupka se odnose i to: 250.00 eura na ime nagrade braniocu  po službenoj dužnosti optuženog u pretkrivičnom postupku;82,50 eura na ime nagrade vještaku medicinske struke i 66,00 eura na ime nagrade vještaku ekonomsko- finansijske struke. Visinu paušala kao u izreci presude sud je odmjerio shodno imovnom stanju optuženog,dužini trajanja i složenosti krivičnog postupka.</span>
</p>
<p class="p5"></p>
<p class="p5">
<span>Imajući u vidu navedeno, primjenom citiranih Zakonskih propisa,odlučeno je kao u izreci presude </span>
</p>
<p class="p5"></p>
<p class="p4">
<span>OSNOVNI SUD U PODGORICI</span>
</p>
<p class="p4">
<span>Dana 15.03.2013 godine</span>
</p>
<p class="p2">
<span>SUDIJA</span>
</p>
<p class="p2">
<span>Đuković Goran s.r.</span>
</p>
<p class="p2"></p>
<p class="p5">
<span>DN-a: Po primjerak presude dostaviti:</span>
</p>
<p class="p5">
<span>- ODT Podgorica</span>
</p>
<p class="p5">
<span>- Okrivljenom</span>
</p>
<p class="p5">
<span>- Braniocu okrivljenog adv. M. S.</span>
</p>
<p class="p5">
<span>- Nakon pravosnažnosti H. Ad. C.na adresu iz spisa predmeta</span>
</p>
<p class="p5"></p>
<p class="p5">
<span>Postupljeno dana ______________________</span>
</p>
<p class="p5">
<span>Namještenik suda ______________________</span>
</p>
<p class="p5"></p>
<p class="p5"></p>
<p class="p5"></p>
<p class="p5">
<span>PRAVNA POUKA:</span>
</p>
<p class="p5">
<span>Protiv ove presude može se izjaviti žalba u roku</span>
</p>
<p class="p5">
<span>od 15 dana od dana prijema pismenog otpravka,</span>
</p>
<p class="p5">
<span>Višem sudu u Podgorici a preko ovog suda.</span>
</p>
<p class="p5"></p>
<p class="p5">
<span>Z.T.O. Ivanović Sanja</span>
</p>
<p class="p5"></p>
<p class="p5"></p>
<p class="p8"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.49930555in 0.625in 0.62430555in 1.25in;}
.p1{text-align:end;hyphenate:auto;font-family:Verdana;font-size:11pt;}
.p2{text-align:start;hyphenate:auto;font-family:Verdana;font-size:11pt;}
.p3{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p4{text-align:justify;hyphenate:auto;font-family:Verdana;font-size:11pt;}
.p5{text-align:center;hyphenate:auto;font-family:Verdana;font-size:11pt;}
.p6{text-align:justify;hyphenate:auto;font-family:Times New Roman;font-size:12pt;}
.p7{margin-left:1.0in;text-align:justify;hyphenate:auto;font-family:Verdana;font-size:11pt;}
.p8{text-align:justify;hyphenate:auto;font-family:Verdana;font-size:12pt;}
.p9{text-align:start;hyphenate:auto;font-family:Times New Roman;font-size:12pt;}
.s1{font-family:Verdana;font-size:11pt;}
.s2{font-size:11pt;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>	  K. br. 184/11</span>
</p>
<p class="p2"></p>
<p class="p3">
<span>U IME NARODA</span>
</p>
<p class="p2"></p>
<p class="p2"></p>
<p class="p4"></p>
<p class="p4">
<span>	Osnovni sud u Bijelom Polju, kao prvostepeni krivični sud u vijeću sastavljenom od sudije Dragana Mrdaka, predsjednika vijeća, i sudija porotnika Medjedović Nijaza i Knežević Momira, članova vijeća uz učešće zapisničara Koviljke Lješnjak, u krivičnom predmetu protiv okrivljenih R.B.a, B.B.a i N.M.a, svi iz Bijelog Polja, zbog krivičnih  djela i to: za okrivljenog  R.B.a produženog krivičnog djela omogućavanje uživanja opojnih droga iz čl. 301 st.1 Krivičnog zakonika, a za okrivljene B.B.a i N.M.a zbog po jednog krivičnog djela omogućavanje uživanja opojnih droga iz čl. 301 st.1 Krivičnog zakonika, rješavajući po optužnici ODT-a, u B. Polju, KT. br. 121/2011 od 04.04.2011. godine, nakon održanog usmenog, glavnog i javnog pretresa u prisustvu zamjenika u ODT-u, u B. Polju Perović Cmiljane, okrivljenog R.B.a, i njegovog branioca A.Č.V.a, okrivljenog B.B.a, njegovog branioca A.S.J., i okrivljenog N.M.a i njegovog branioca po službenoj dužnosti A.J.M.a,dana 27.04.2011. godine, donio je i javno objavio:</span>
</p>
<p class="p4"></p>
<p class="p4"></p>
<p class="p4"></p>
<p class="p5">
<span>P R E S U D U</span>
</p>
<p class="p4"></p>
<p class="p4"></p>
<p class="p4"></p>
<p class="p4">
<span>	Okrivljeni  R.B. JMBG ... od oca M. i majke K., rođene V.,rođenog ....godine u Bijelom Polju, sa prebivalištem u mjestu Zaton, opština Bijelo Polje,neoženjen, pismen, sa završenoj Vojnom gimnazijom, student filozofskog fakulteta odsjek istorije, lošeg imovnog stanja, osuđivan presudom Osnovnog suda u Bijelom Polju K.br.245/09 od 17.03.2009 godine, zbog krivičnog djela iz čl.339 st.3. u vezi st.1. KZCG, na tri mjeseca zatvora uslovno za jednu godinu, u pritvoru od 15.03.2011 do 27.04.2011 godine,</span>
</p>
<p class="p4"></p>
<p class="p4">
<span>	Okrivljeni  B.B. JMBG ... od oca M. i majke V., rođene K., rođen .... godine, sa prebivalištem u mjestu Zaton, opština Bijelo Polje, zaposlen u Komunalnoj inspekciji Opština Bijelo Polje, razveden , otac jednog maloljetnog djeteta, sa završenim fakultetom za fizičku kulturu, srednjeg imovnog stanja, neosuđivan, u pritvoru od 12.03.2011 godine do 27.04.2011. godine,</span>
</p>
<p class="p4"></p>
<p class="p4">
<span>	Okrivljeni N.M.O JMBG..., od oca R. i majke T., rođene M., rođen .... godine u Bijelom Polju, sa prebivalištem u mjestu rođenja ul. Ž.Ž.br.26/2/8, pismen, završio fakultet dramskih umjetnosti, nezaposlen, neoženjen, srednjeg imovnog stanja, osuđivan presudom Višeg suda u Bijelom Polju K.br.70/08 od 10.02.2009 godine, zbog krivičnog djela iz čl.300 st.1.KZ CG, na šest mjeseci zatvora, kaznu izdržao, u pritvoru od 12.03.2011 godine do 27.04.2011. godine,</span>
</p>
<p class="p4"></p>
<p class="p4"></p>
<p class="p4"></p>
<p class="p5">
<span>K r i v i    s u </span>
</p>
<p class="p5"></p>
<p class="p5"></p>
<p class="p4">
<span>	Što su:</span>
</p>
<p class="p4"></p>
<p class="p4">
<span>	Dana 10.03.2011 godine u Bijelom Polju oko 19 h, okrivljeni R.B. naveo na uživanje opojne droge-heroina okrivljenog B.B.a, tako što su po dogovoru došli u prostoriju WC H.a B.R.'', a nakon toga pripremio opojnu drogu heroin stavljajući je u dva šprica sa iglom na vrhu, a  nakon toga jedan  špric sa pripremljenom drogom - heroina dao B.B.u, koji je sebi ubrizgao u venu ruke, a prilikom napuštanja prostorije WC istog objekta okrivljeni R.B., dao neutvrdjenu količinu opojne droge heroina okrivljenom B.B.u da  bi sledećeg dana 11. 03. 2011. godine oko 13 h, okrivljeni N.M.o omogućio okrivljenom B.B.u uživanje opojne  droge-heroina, koju je predhodnog dana B.B. dobio od okrivljenog R.B.a, na način što je po dogovoru sa B.B.om iz svoje kuće uzeo i ponio sa sobom jednu metalnu kašičicu, jedno pakovanje limuntousa, koje je koristio za pripremanje smeše opojne droge-heroina, a okrivljeni B.B. ponio heron špric sa iglom na vrhu i nakon dolaska u prostoriju WC istog H.a okrivljeni N.M.o pripremio dozu opojne droge - heroina i pripremljenu drogu stavio u špric sa iglom na vrhu i ubrizgao u venu ruke B.B.a, a nakon napuštanja WC prostorija okrivljeni B.B. stavio na raspolaganje opojnu drogu- okrivljenom N.M.u tako što mu je dao jedan zamotuljak sa sadržajem tamno-zelene biljne materije-marihuane radi uživanja,</span>
</p>
<p class="p4"></p>
<p class="p4">
<span>	- čime je okrivljeni R.B. izvršio produženo krivično djelo omogućavanje uživanja opojnih droga iz čl. 301. st.1. Krivičnog zakonika u vezi sa  čl.49 Krivičnog zakonika, a okrivljeni B.B. i N.M.o izvršili po jedno krivično djelo  omogućavanje uživanja opojnih droga iz čl. 301 Krivičnog Zakonika.</span>
</p>
<p class="p4"></p>
<p class="p4">
<span>	-pa sud primjenom citiranih zakonskih propisa, i čl. 2, 4, 5, 13, 15, 32, 36, 42,  51 Krivičnog zakonika  i čl. 199, 202, 212 i 364 Zakonika o krivičnom postupku za sve okrivljene, a za okrivljenog B.B.a primjenom i čl.45 i 46 Krivičnog zakonika iste</span>
</p>
<p class="p4"></p>
<p class="p4"></p>
<p class="p5">
<span>O S U D J U J E</span>
</p>
<p class="p4"></p>
<p class="p4">
<span>	 i to:</span>
</p>
<p class="p4"></p>
<p class="p4">
<span>	Okrivljenog R.B.A na kaznu zatvora od 6 ( šest) mjeseci, u koju kaznu mu se ima uračunati  vrijeme provedeno u pritvoru od  15. 03. 2011. godine do  27. 04. 2011 godine</span>
</p>
<p class="p4"></p>
<p class="p4">
<span> 	Okrivljenog  B.B.A na kaznu zatvora od 3 (tri) mjeseca,  u koju kaznu mu se ima uračunati  vrijeme provedeno u pritvoru od  11. 03. 2011. godine do  27. 04. 2011 godine</span>
</p>
<p class="p4"></p>
<p class="p4">
<span>	Okrivljenog  N.M.A na kaznu zatvora od 8 (osam) mjeseci,  u koju kaznu mu se ima uračunati  vrijeme provedeno u pritvoru od  11. 03. 2011. godine do  27. 04. 2011 godine.</span>
</p>
<p class="p4">
<span> </span>
</p>
<p class="p4"></p>
<p class="p6">
<span>	Optuženi se obavezuju da ovom sudu na ime paušala plate iznose od po 30,00€, kao i da solidarno plate na ime troškova krivičnog postupka iznos od 33,00 €,</span><span class="s1"> a okrivljeni N.M.o se obavezuje da plati troškove branioca po službenoj dužnosti adv. Č.K.a i J.M. po AT-u u ukupnom iznosu od 625,00 € a okrivljeni B.B. se obavezuje da plati troškove branioca po službenoj dužnosti adv. K.F.a po AT-u uvećane za PDV u iznosu od 219,62  €</span><span> na žiro račun br. 832-151-35 depozita novčanih kazni troškova postupka i paušala u roku od 15 dana od dana pravosnažnosti presude.  </span>
</p>
<p class="p4"></p>
<p class="p3">
<span>O b r a z l o ž e nj e</span>
</p>
<p class="p7"></p>
<p class="p4">
<span>          Optužnicom Osnovnog državnog tužilaštva u Bijelom Polju, KT. br. 121/2011  od 04.04.2011. godine, optuženi su i to: R.B. iz B. Polja, da je izvršio produženo krivično djelo omogužavanje uživanje opojnih droga iz čl. 301 st.1, i B.B. i N.M.o, zbog po jednog krivičnog djela omogućavanje i uživanje opojnih droga iz čl. 301 Krivičnog zakonika. </span>
</p>
<p class="p4"></p>
<p class="p4">
<span>	Glavni pretres je održan i zaključen u prisustvu: zamjenika ODT-a u Bijelom Polju Cmiljane Perović, okrivljenog R.B.a, branioca okrivljenog R.a A.Č.V.a, po zamjeničkom punomoćju branioca okrivljenog A.Š.R.a, okrivljenog B.B.a, i njegovog branioca A.J.S.a, okrivljenog N.M.a i njegovog branioca po službenoj dužnosti A.J.M.a, iz B.Polja. </span>
</p>
<p class="p4"></p>
<p class="p4">
<span>	U završnoj riječi zamjenica u ODT-u, u B. Polju, Cmiljana Perović, ostala je u  svemu pri podnijetoj optužnici i pisanim  razlozima iste jer je  provedenim dokazima utvrdjeno da je okrivljeni R.B. naveo uživanje opojne droge heroina B.B.a,a  okrivljeni N.M.o omogućio uživanje opojne droge i heroina  B.B.u,dok je okrivljeni B.B. stavio na raspolaganju opojnu drogu marihuanu okrivljenom N.M.u. Predložila je da  sud optužene  oglasi  krivim i osudi  na  kaznu po zakonu. </span>
</p>
<p class="p4"></p>
<p class="p4">
<span>	Okrivljeni R.B.je u svojoj odbrani u bitnom istakao da se dana 10.03.2011 godine oko 16,00 časova, našao sa B.B.om u gradu, jedno vrijeme su šetali B. je razgovarao preko telefona s jednim licem i potom mu je kazao da će jedan drug da mu da malo marihuane i pitao ga da li ima novca kod sebe, on je kazao da nema ali da će mu taj dati džabe manju količinu marihuane. On i B. su došli do mosta koji vodi put Nikoljca, pa je B. otišao u pravcu Nikoljca a on je ostao da ga čeka. Posle pet do šest minuta B. se vratio pa su njih dvojica pošli u H. B.R. gdje su ušli u WC i smotali po jedan ''džoint'' a nakon toga su u H.skom lokalu ''C.a'' popili kafu. U H.u su boravili do 20,00 časova, pa su potom pošli  na  autobusku stanicu  s namjerom da se prebace u Zaton, pošto su obojica iz  Zatona. Do Zatona ih je prebacio komšija LJ.Z.i ostavio ih ispred kafane G.. Dok su sjedjeli u ovoj kafani konzumirali su marihuanu koju je predhodno B. pribavio. Kod B.a je  ostala  manja  količina marihuane zamotana u jednom papiriću, on mu od ovog zamotuljka nije ništa dao već je rekao nešto u smislu ''ovo malo neka ostane meni za ujutru''. Po izlasku iz ove kafane pošli su  svojim kućama B.a više nije gledao a narednog dana se vratio u Bar. Preko telefona sestra ga je obavijestila da ga traži policija da se javi na informativni razgovor, pa se on vratio iz Bara i iz novina je saznao da su B. i N. u pritovru a da je on navodno u bjekstvu. U kafani su se on i B. dogovorili da se narednog dana-11.03.2011 godine, nađu u gradu i da popiju kafu. U dogovoreno vrijeme zvao je R.a, R.ev telefon je bio isključen pa je on pošao za Bar, a oko 16 časova kada je bio na putu za Bar B. ga je pozvao preko telefona, a on je B.u objasnio da je na putu za Bar i nijesu se sastajali tog dana. Dodao je da je ranije koristio drogu-heroin koji ne koristi već duži vremenski period a povremeno koristi marihuanu B.u nikad nije davao heroin  ni bilo koju drugu opojnu drogu. Dana kada je bio sa B.em B. nije pričao da kod sebe ima heroin i oni tog dana nijesu pripremali heroin niti su  isti koristili. Ne zna iz kojih razloga B. nije kazao od koga je nabavio drogu a sa B.em nije bio prisutan kada je on nabavio marihuanu. </span>
</p>
<p class="p4"></p>
<p class="p4">
<span>	U završnoj riječi branilac okrivljenog R.a je istakao da okrivljeni R. nije izvršio krivično djelo stavljeno mu na teret i da je jedini dokaz koji upućuje da je R. izvršio predmetno krivično djelo iskaz okrivljenog B.B.a, te sud na nesumljiv način ne može utvrditi da je R. izvršio krivično djelo. Tražio je da sud oslobodi okrivljenog R.a od optužbe.</span>
</p>
<p class="p4"></p>
<p class="p4">
<span>	U završnoj riječi okrivljeni R. je usvojio završnu riječ svog  branioca i tražio je da ga sud oslobodi od optužbe dodajući da mu je žao što je totalno nevin u ovoj priči.</span>
</p>
<p class="p4"></p>
<p class="p4">
<span>	Okrivljeni B.B. u svojoj odbrani iznijetoj prilikom saslušanja u UP PJ Bijelo Polje, kojem saslušanju je prisustvovao njegov branilac  A. K.F. je istakao: da je povremeni uživalac opojne droge heroin i da se dana 10.03.2011 godine sreo sa drugom R.B.om iz Zatona. Oko 18 časova oni su pošli na piće u restoran ''C.a'' u H.u B.R.''. Pošto su popili piće pošli su do WC H.a B.R.'', R. je ušao u WC a on je stajao ispred. Nakon nekoliko minuta postupajući po R.evom pozivu i on je ušao u WC i tada mu je R. dodao špric sa pripremljenom dozom droge i iglom na špricu pa je on sebi ubrizgao odredjenu dozu droge heroin s tim što se ne sjeća kolika je ta doza bila. Nakon boravka u WC-u R. mu je dao jedan zamotuljak u kom se nalazila droga-heroin koju je ponio sa sobom. Dana 11.03.2011 godine oko 13,00 časova, zamolio je druga N.M.a da pođu na piće u restoran ''C.a'' u H.u B.R..Oni su potom pošli u WC-u H.a B.R. kako bi konzumirali opojnu drogu. Kod sebe je posjedovao jedno manje pakovanje heroina takozvanog ''pisamce'' koje mu je prethodne večeri dao R.B. iz Zatona. Po ulasku u WC zaključao je vrata izvadio heroin, a N. je izvadio limenu kašičicu limontus koji se  koristi za miješanje heroina i iglu. N. je pomiješao smješu heroina i limuntosa, pomiješanu smješu zagrijao u limenoj kašičici , zatim napunio špric smješom i u trenutku kada je htio da ubrizga drogu u venu zakucala je policija na vrata pa je on bacio špric napunjen drogom u WC šolju, a N. je pokupio ostale stvari. Istakao je da ništa ne zna o opojnoj drogi marihuani koja je pronađena kod N.M.a. Nakon ovoga su privedeni u prostorije policije. U odbrani pred istražnim sudijom dodao je  da on koristi heroin a da marihuanu nije nikad imao kod sebe niti je koristio. N. je na njegovo insistiranje pristao da mu pomogne i da pripremi smješu kako bi istu venski ubrizgao a to je tražio zato što je rijetko na ovaj način uzimao drogu uglavnom je drogu  koristio ušmrkavanjem na nos, pa je smatrao da mu je potrebna pomoć kako bi brže i lakše uzeo drogu. Kritične večeri imao je samo heroin i zamolio je N.a da mu pomogne da mu spremi tu drogu, nije imao marihuanu i N.u nije davao ni jednu vrstu droge uz znak zahvalnosti što mu je pomogao. Moguće je da je N. ostavio od te smješe koju je za njega pripremao nešto i sebi s tim što nije siguran pošto je bio okrenut leđima prema N.u tačnije pružio mu je svoju ruku i okrenuo glavu da ne bi gledao kako mu on ubrizgava špricem drogu. Međutim prije nego što je počeo ovu radnju začulo se kucanje na vratima i pozivi policije '' policija otvorite'', pa je on tada bacio špric u WC šolju i pustio vodu. Na glavnom pretresu dodao je da je smešu u WC-u H.a  pripremio N.M.o, da se ne sjeća u koliko časova je lišen slobode, s tim što je to bilo u popodnevnim časovima, da kritičnog dana nije nabavljao marihuanu u kafani u Zatonu sa R.em je popio nekoliko pića na veresiju pošto često boravi u toj kafani pa je imao slobodu da pije na veresiju a oni su popili po tri četiri piva. Uz heroin je ponekad konzumirao alkohol i tada se prijatno osjećao. </span>
</p>
<p class="p4"></p>
<p class="p4">
<span>	U završnoj riječi branilac okrivljenog B.B.a je istakao da nije dokazano da je B. izvršio krivično djelo stavljeno mu na teret. Izjava saokrivljenog na kojoj se optužba temelji bez drugih dokaza sama za sebe ne može biti osnov za pouzdan zaključak da je optuženi izvršio krivično djelo u pitanju, a drugih dokaza u tom pravcu nije bilo pa je predložio da sud okrivljenog B.a u nedostatku dokaza oslobodi od optužbe. Ukoliko sud ne prihvati ovu tezu odbrane tražio je da sud cijeni sve olakšavajuće okolnosti na strani optuženog B.a a posebno činjenicu da je B. u kritično vrijeme bio pod jakom dozom narkotika što je uticalo na njegovu svijest o zabranjenosti djela. </span>
</p>
<p class="p4"></p>
<p class="p4">
<span>	Okrivljeni B.B. u završnoj riječi je u potpunosti prihvatio završnu riječ svog  branioca i dodao da se kaje što je sebi dozvolio da se drogira i da će ovog puta izvući pouku i tražio je da ga sud oslobodi od optužbe. </span>
</p>
<p class="p4"></p>
<p class="p4">
<span>	Iz odbrane okrivljenog N.M.a iznijete prilikom saslušanja u UP PJ Bijelo Polje, kojem saslušanju je prisustvovao njegov branilac A. Č.K. proizilazi da je on povremeni uživalac opojne droge marihuane, s tim što je u ranijem periodu koristio opojnu drogu heroin koju drogu ne koristi zadnju godinu dana. Dana 11.3.2011 godine, oko 13 časova kod njega došao je poznanik B.B. za koga je znao da je povremeni uživalac heroina. B. ga je pozvao i on je izašao a potom ga je B. zamolio da pođe sa njim do H.a i da  mu pomogne da konzumira heroin, govoreći mu ''možeš li da dođeš na dva  minuta do H.a da me središ'' što je podrazumijevalo da mu  pomogne da intravenski ubrizga  drogu heroin. Pristao je na ovo i ponio je od kuće kesicu limuntos koji se koristi kao filtrat u smješi sa heroinom, pošli su u WC-u H.a B.R. u Bijelom Polju i po ulasku u WC B. je zaključao vrata i izvadio iz jakne  kesicu heroina a kašičicu je uzeo sa pregradnog zida WC-a. B. je potom pomiješao heroin količine oko pola grama i limuntos, nakon toga je tu smjesu zagrijao u limenoj kašičici a posle odredjenog vremena on je ovu smješu napunio u  špric, stavio iglu i potom tako pripremljenu smjesu opojne droge ubrizgao B.u u ruku, B. mu je potom dao pakovanje marihuane u znak zahvalnosti. Neposredno nakon ovoga na vrata je zakucala policija a on je pokupio kesicu sa limuntosom i limenu kašičicu koja je bila umotana u omot od igle a B. je špric sa tragovima heroina bacio u WC šolju i povukao vodu. Posle ovoga oni su privedeni u policiju Bijelo Polje. Pakovanje marihuane podrazumijeva papirni zamatuljak od novina sa tekstom koji je od njega oduzela policija i u zamotuljku je imalo marihuane za jedan džoint. Pred istražnim sudijom dodao je  da mu je kesicu ''zamotuljak'' novinske hartije u kojoj se nalazila supstanca zelene boje nalik na marihuanu B.B. dao nakon što je B. konzumirao heroin, od B.a nije tražio da mu ništa poklanja niti da mu daje nešto za uslugu već je B. sam u znak  zahvalnosti predao mu ovu supstancu koju je on uzeo i stavio u džep i koja droga je pronadjena kod njega kada ga je policija pretresla. Dodao je R.B.a poznaje i s njim nije imao nikakav kontakt a da mu nije poznato da li je bilo nekog sadjelovanja izmedju R.a i B.a. Na glavnom pretresu dodao je da je u prostorijama WC-a uspio da ubrizga u B.evu venu prethodno pripremljenu smjesu heroina. B. ga nije upoznao odakle mu droga, on to B.a nije pitao niti ga je to zanimalo, a svjesno je pomogao B.u zbog činjenica da isti ima maloljetno dijete i da nije bio stručan da sebi ubrizga heroin onako kako to treba da se uradi te bi svako novo ubrizgavanje heroina na nestručan način B.u povećavalo mogućnost da zarazi svoje maloljetno dijete. B. je posjedovao dvije kesice  žute i crvene boje od kojih je žuta bila ubačena u crvenu i po njegovoj procjeni u  žutoj kesici je bilo droge, žargonski rečeno u količini ulične polutke odnosno oko pola grama, crvena kesica je imala još nekog sadržaja slična heroinu mada on nije obraćao pažnju da li je to heroin ili neka druga supstanca. Iz ličnog iskustva može procijeniti količinu heroina do četvrtine i do pola grama a ono što je ostalo u crvenoj kesici nakon što je B. iz nje izvadio žutu kesicu bilo je tri do četiri puta više od onoga što je B. izvatio u žutoj kesici. Ne zna  šta je B. uradio sa ovom crvenom kesicom kada je policija zakucala na vrata WC-a, pretpostavlja da je B. bacio jer bi je policija našla prilikom pretresa. Njemu nije odgovarao alkohol uz  heroin, nije se  mogao sjetiti kada je priveden u policiju dana 11.03.2011 godine a misli da je to bilo popodne.</span>
</p>
<p class="p4"></p>
<p class="p4">
<span>	U završnoj riječi branilac okrivljenog N.M.a je istakao da je N. pomogao okončanje krivičnog postupka svojim iskrenim odnosom prema djelu i prema radnjama koje je kritične prilike preduzeo. A prema činjeničnom opisu radnji koje je N.M.o dana 11. 03. 2011 godine, preduzeo prema okrivljenom B.B.u postavlja se pitanje da li se radi o krivičnom djelu stavljeno na teret N.M.u ili pak o pomaganju ili navodjenju izvršenja krivičnog djela, pošto N. B.u nije stavio na raspolaganje opojnu drogu niti mu omogućio korišćenje svoje prostorije već je  postupao na zahtjev B.a kao prema drugu, zbog činjenice da je B. razveden, otac maloljetnog djeteta te bi nestručnom upotrebom droge doveo u opasnost  sebe i svoje maloljetno dijete. N. je pokazao iskreni odnos prema onome što se kritičnom prilikom desilo ne prikrivajući ni jednu činjenicu i nije želio olakšati svoj položaj. Pa je za očekivati da je primjenom odredbi o ublažavanju kazni pa i izricanjem uslovne osude prema okrivljenom N.u se može postići svrha kažnjavanja pošto je njegov boravak u pritvoru u dovoljnoj mjeri uticao da ne vrši u buduće krivična djela. </span>
</p>
<p class="p4"></p>
<p class="p4">
<span>	U završnoj riječi N.M.o u potpunosti je prihvatio završnu riječ svog branioca i dodao da je svjesno došao u ovu situaciju ali da mu  je najiskrenije žao, tražio je da ga sud kazni najblažom mogućom kaznom ističući da je izvukao pouku posle mjesec i po dana provedenih u pritvoru sa više psihički poremećenih osoba i da se više nikad neće naći u sličnoj situaciji.</span>
</p>
<p class="p4"></p>
<p class="p4">
<span>	Radi utvrdjivanja odlučnih činjenica i donošenja pravilne i zakonite odluke, sud je u dokaznom postupku izveo sledeće dokaze: pročitao  nalaz i mišljenje neuropsihijatra dr K.G.od 21. 03. 2011 godine, pročitao izvještaj - analiza rukovodilaca grupe za hemijska ispitivanja droga, požara, eksplozija i nepoznatih materija br.1125/2011 od 29. 03. 2011 godine,pročitao zapisnik o suočenju izmedju okrivljenih R.B.a i B.B.a od 04.04.2011. godine, pročitao zapisnik o suočenju izmedju okrivljenih N.M.a i B.B.a od 04.04.2011. godine  pročitao potvrda UP- PJ Bijelo Polje  o privremeno  oduzetim predmetima od  11. 03. 2011 godine,izvršio uvid  u  izvod iz KE  za okrivljene ponaosob. Drugih predloga za dopunu dokaznog postupka nije bilo.</span>
</p>
<p class="p4"></p>
<p class="p4">
<span>	Cijeneći odbrane okrivljenih i dokaze pojedinačno i u medjusobnoj vezi shodno čl. 360 ZKP-a sud je utvrdio činjenično stanje, i na osnovu istog zaključio da su okrivljeni  izvršili krivična djela koje su im  stavljena na teret optužnicom ODT-a i da su za ista krivi i odgovorni. </span>
</p>
<p class="p4"></p>
<p class="p8">
<span>	</span><span class="s2">Iz zapisnika o suočenju izmedju okrivljenih R.B.a i B.B.a sačinjenog pred istražnim sudijom ovog suda pod oznakom Ki.br.25/11 od 04.04.2011 godine, proizilazi da nakon što su okrivljeni upoznati sa predmetom suočenja - razlikama u njihovim iskazima da je B. u svemu izjavio kao na zapisniku iz spisa predmeta od 12.03.2011 godine, okrenut licem prema R.u i dodao: od tebe sam dobio heroin i to količinu od oko jednog grama i to smo nas dvojica konzumirali večeri kad smo se sreli u WC-u  H.a B.R.'', zajednički smo  spremili tu supstancu i konzumirali i nakon konzumiranja kod mene ostalo od količine koju si mi dao jedna četvrtina takozvane ''kvoter'', koji sam koristio sledećeg dana kada sam se sreo sa N.M.om takodje u WC-u H.a B.R.na način kako sam to opisao. R. okrenut licem prema  B.u je istakao da nije tačno da je tako bilo i potom je ostao pri izjavi kao na zapisniku u spisima predmeta od 15.03.2011 godine. Na pitanje suda B.B. je odgovorio da mu je R. besplatno dao ovu količinu heroina, da mu nije tražio novac, drogu mu je dao na njegovo insistiranje, a misli da mu novac nije tražio iz razloga što se znaju duže vremena, što su iz istog mjesta i što su se družili. Nije mu poznato da li je R. kod sebe imao još ''heroina'' ili ''marihuane'' a  kritične večeri nakon što su otišli iz H.a B.R.njih dvojica su sjedjeli u kafani u Zatonu i tom prilikom su pušili ''marihuanu'' manju količinu a ta''marihuana'' je bila njegova, to nije pozajmljivao od R.a i sve što je on imao kod sebe od marihuane njih dvojica su istrošili te večeri. R.B.je istakao da nakon što su konzumirali marihuanu u Zatonu kod B.a je ostala manja količina marihuane u kafani u Zatonu pili su na crtu, što znači da su obojica bili bez novca, on nije imao ni novca ni ''heroina'' jer da je imao ''heroina'' isti bi prodao da bi došao do novca i ne bi ''heroin '' dijelio besplatno. Na ovu R.evu tvrdnju B. je istakao da kod njega nije ostala ''marihuana'' već da je kod njega u papiru ostala manja količina sjemenki od ''marihuane''.</span>
</p>
<p class="p9"></p>
<p class="p4">
<span>	Iz zapisnika o suočenju izmedju okrivljenih N.M.a i B.B.a sačinjenog pred istraćžnim sudijom ovog suda pod oznakom Ki.br.25/11 od 04.04.2011 godine, proizilazi da nakon što su okrivljeni upoznati sa predmetom suočenja-razlikama na njihovim iskazima isti su okrenuti licem u lice jedan prema drugom istakli i to: B.B. je ostao u svemu kao na zapisniku iz spisa predmeta od 12.03.2011 godine, ističući ''nijesam ti dao nikakvu opojnu supstancu-travu'' i pošto je pronadjeno kod tebe prilikom pretresa policije ne znam odakle ti, znam da ti to ja nijesam dao. A N.M.o je ostao u svemu kao na zapisniku iz spisa predmeta od 12.03.2011 godine, i istakao okrenut licem prema B.u ''taj papirni zamotuljak koji je pronađen kod mene prilikom pretresa ovlašćenih službenika ti si mi dao i to u momentu dok sam spremao smješu za tebe koju sam kasnije putem šprica ubrizgao tebi u venu. Taj papirni zamotuljak bio je  u hartiji sa oštampanim crnim slovima i rekao si ''ovo je nešto malo trave'' i to spustio na dasku od WC šolje. Taj zamotuljak ja sam uzeo i stavio u kutiju od cigareta a što je kasnije prilikom pretresa pronađeno u mom džepu i nijesam konzumirao tu supstancu - marihuanu koju sam uzeo.</span>
</p>
<p class="p4"></p>
<p class="p4">
<span>	Iz potvrde o privremeno oduzetim predmetima UP PJ Bijelo Polje od 11. 03. 2011 godine, utvrđuje se da su OPS od lica B.B.a privremeno oduzeli jedan mobilni telefon marke ''motorola'' IMEI 358917004656446 i sim karticu broja 068-747-838.</span>
</p>
<p class="p4"></p>
<p class="p4">
<span>	  Iz potvrde o privremeno oduzetim predmetima UP PJ Bijelo Polje od 11. 03. 2011 godine, utvrđuje se da su OPS od lica N.M.a privremeno oduzeli jedan ručno pravljeni zamotuljak u kojem se nalazila zelena biljna materija nalik na opojnu drogu ''marihuanu'', jednu kesicu limuntosa, jednu nagorelu metalnu kašičicu i mobilni telefon marke ''SAMSUNG'' sa sim karticom broja  068-293-366.</span>
</p>
<p class="p4"></p>
<p class="p4">
<span>	Iz nalaza i mišljenja vještaka psihijatra K.G.sa zapisnika o saslušanju vještaka pred istražnim sudijom Ki.br.25/11 od 21.03.2011 godine, proizilazi da je zavisnost uživanja opojnih droga uvijek ozbiljna opasnost da se to djelo ponovi jer droga sama po sebi imaju sposobnost da razvijaju želju za ponovnim uzimanjem i to im je osnovna karakteristika. Sve droge naročito ''marihuana'' pokazuju takozvani efekat prozitilizma odnosno potrebu da se i drugi ljudi iz okruženja uključe u korišćenje droga odnosno da se angažuju u korišćenju i dobavljanju iste.</span>
</p>
<p class="p4">
<span>	</span>
</p>
<p class="p4">
<span>	Iz izvještaja o analizi rukovodioca grupe za hemijska ispitivanja droga požara i eksplozija i nepoznatih materija br.1125/2011 od 29.03.2011 godine, proizilazi da je predmet analize bila mala metalna kašika u omotu od šprica u kojoj sa unutrašnje strane nalazio komadić vate sa tragovima svijetlo braon boje, dok su na spoljašnjoj strani kašike bili vidljivi tragovi sagorijevanja, jedan ručno pravljeni zamotuljak od  novinske hartije u kojem se nalazila sasušena biljna materija tamno zelene boje, neto mase 0,16 grama i otvorena papirna kesica sa natpisom ''limontus'' sa sadržinom praškaste materije bijele boje neto mase 8,80 gr a koji uzorci su prethodno oduzeti od N.M.a. Ispitivani uzorci su analizirani preliminiranim hemijskim testovima i to metodom tankoslojne hromotografije, metodom infracrvene spektrometrije i metodom gasne hromatografije. Analizom je konstatovano da uzorak zaveden pod brojem jedan mala metalna kašika sadrži diacetilmorfin - heroin, uzorak zaveden pod brojem dva zamotuljak od novinske hartije u kom se nalazila sasušena biljna  materija  tamno zelene boje sadrži tetrahidrokanabinol THC, a uzorak pod brojem tri otvorena papirna kesica sa natpisom ''limuntos''sadrži limunsku kiselinu. Diacetilmorfin-heroin i tetrahidrokanabinol THC su supstance koje djeluju na centralni nervni sistem izazivaju stanje zavisnosti i nalaze  se na listi opojnih droga (''Sl.list SRJ'' br.44/2002) a limunska kiselina je supstanca koja se ne nalazi na listi opojnih droga.</span>
</p>
<p class="p4"></p>
<p class="p4">
<span>	Odbranu okrivljenog N.M.a sud je u potpunosti prihvatio  kako u pogledu radnji koje je kritičnog dana preduzeo prema okrivljenom B.B.u tako i u pogledu toga da mu je okrivljeni N.M.o s namjerom da ga časti za izvršenu uslugu poklonio zamotuljak ''marihuane'' i istu je cijenio kao jasnu, potpuno i neprotivurječno priznanje izvršenog krivičnog djela. Prihvatajući u potpunosti odbranu okrivljenog N.M.a sud nije prihvatio navode iz odbrane okrivljenog B.B.a da on N.u na ime zahvalnosti što mu je ubrizgao opojnu drogu ''heroin'' nije poklonio zamotuljak u kom je bila supstanca tamno zelene boje odnosno opojna droga ''marihuana'' i iste je cijenio kao isključivo usmjerene na izbjegavanje sopstvene krivice a navodi iz ovakve odbrane N.a potvrđeni su i činjenicom da je od njega policija oduzela zamotuljak u kom je bila opojna droga ''marihuana''. Okrivljeni N. je prilikom suočenja sa okrivljenim B.B.om u potpunosti ostao pri svojoj odbrani, što je dodatno uvjerilo sud da je okrivljeni N. govorio istinu.</span>
</p>
<p class="p4"></p>
<p class="p4">
<span>	Navode iz odbrane okrivljenog B.B.a koji se odnose na to da mu je R.B. u WC-u H.a B.R.dao špric sa pripremljenom dozom  opojne droge heroin i iglom na špricu od kojeg sadržaja je on sebi ubrizgao odredjenu dozu i da mu je R. nakon boravka u WC-u, dao zamotuljak u kom se nalazila opojna droga ''heroin'' sud je u potpunosti prihvatio jer je ovaj okrivljeni prilikom suočenja sa okrivljenim R.em u potpunosti ostao pri svojoj odbrani a iz odbrane okrivljenog N.M.a proizilazi da okrivljeni B. nije bio stručan da priprema za upotrebu drogu ''heroin''. Prihvatajući odbranu okrivljenog B.B.a u ovom dijelu,sud nije prihvatio odbranu okrivljenog R.a i istu je cijenio kao isključivo usmjerenu na izbjegavanje sopstvene krivice. Činjenica da je okrivljeni R. bez razloga napustio mjesto boravka i otišao za  Bar i to nakon što su N. i B. lišeni slobode  po ocjeni suda upućuje na jedini logičan zaključak da je okrivljeni R. bio svjestan da će biti otkriveno krivično djelo koje je počinio i da se sa navedenog razloga nalazio u bjekstvu.  Nesporno je da su okrivljeni R. i B. u kafani u Zatonu bili bez novca i da su pili na veresiju iz čega se nameće logičan zaključak da  okrivljeni R. nije imao novca za kafansko piće iz razloga što je prethodno platio nabavljeni heroin. </span>
</p>
<p class="p4">
<span>  </span>
</p>
<p class="p4">
<span> 	Dakle, imajući u vidu  odbranu okrivljenog N.M.a navode iz odbrane okrivljenog B.B.a i izvedene dokaze u toku postupka sud je utvrdio činjenično stanje da su okrivljeni ponašali na način što su: dana 10.03.2011 godine u Bijelom Polju oko 19 h, okrivljeni R.B. naveo na uživanje opojne droge-heroina okrivljenog B.B.a, tako što su po dogovoru došli u prostoriju WC H.a B.R.'', a nakon toga pripremio opojnu drogu heroin stavljajući je u dva šprica sa iglom na vrhu, a  nakon toga jedan  špric sa pripremljenom drogom - heroina dao B.B.u, koji je sebi ubrizgao u venu ruke, a prilikom napuštanja prostorije WC istog objekta okrivljeni R.B., dao neutvrdjenu količinu opojne droge heroina okrivljenom B.B.u da  bi sledećeg dana 11. 03. 2001. godine oko 13 h, okrivljeni N.M.o omogućio okrivljenom B.B.u uživanje opojne  droge-heroina, koju je predhodnog dana B.B. dobio od okrivljenog R.B.a, na način što je po dogovoru sa B.B.om iz svoje kuće uzeo i ponio sa sobom jednu metalnu kašičicu, jedno pakovanje limuntousa, koje je koristio za pripremanje smeše opojne droge-heroina, a okrivljeni B.B. ponio heron špric sa iglom na vrhu i nakon dolaska u prostoriju WC istog H.a okrivljeni N.M.o pripremio dozu opojne droge - heroina i pripremljenu drogu stavio u špric sa iglom na vrhu i ubrizgao u venu ruke B.B.a, a nakon napuštanja WC prostorija okrivljeni B.B. stavio na raspolaganje opojnu drogu- okrivljenom N.M.u tako što mu je dao jedan zamotuljak sa sadržajem tamno-zelene biljne materije-marihuane radi uživanja.</span>
</p>
<p class="p4"></p>
<p class="p4">
<span>	Za krivično djelo omogućavanje uživanja opojnih droga iz čl. 301 KZ-a kao radnja izvršenja djela može se pojaviti navodjenje drugog na uživanje opojne droge ili davanje opojne droge da je uživa ili stavljanje na raspolaganje prostorija radi uživanja i to su najčešći oblici radnje djela. Medjutim, radnja ovog krivičnog djela može biti i svaka druga djelatnost kojom se drugom omogućavanje uživanja droga a navodjenje je stvaranje ili učvršćivanje kod drugog odluke da uživa opojnu drogu. Davanje je stavljanje na raspolaganje drugom opojne droge odnosno predaja droge da istu uživa on ili neko drugo lice uz uslov da se tu ne radi o prodaji a davanje se može učiniti besplatnim na zajam ili uz neku drugu naknadu pri čemu kod učinioca mora postojati svijest da se droga daje radi korišćenja. Stavljanje na raspolaganje prostorija radi uživanja droga znači dozvoljavanje drugom da u prostorijama koje pripadaju učiniocu ili ih on koristi i uzima drogu a stavljanje na raspolaganje može se izvršiti i na drugi način i drugom se može omogućiti uživanje opojne droge davanjem pribora pomoću koga se droga unosi u organizam, odvodjenje na mjesto gdje se droga može nesmetano uzimati i sl. Predmet ovog krivičnog djela su preparati ili supstance koji su proglašeni za opojne droge.  </span>
</p>
<p class="p4"></p>
<p class="p4">
<span>	Postupajući na opisani način okrivljeni R.B. je ovakvim svojim ponašanjem ostvario obilježja produženog krivičnog djela omogućavanje uživanja opojnih droga iz čl. 301. st.1. Krivičnog zakonika pri čemu je bio svjestan da okrivljenog B.B.a navodi na uživanje opojne droge ''heroina'', stvarajući i učvršćujući kod istog odluku da uživa ''heroin'' u wc H.a "B.R." a istom je takodje i dao opojnu drogu heroin prilikom napuštanja prostorija wc-a i to bez naknade pa pošto se  radi o više istovrsnih djela učinjenih u vremenskoj povezanosti od strane istog učinioca a radi se o  istovrsnosti predmeta djela i korišćenja  iste situacije i jedinstva umišljanja počinioca. Okrivljeni R.B. je ovakvim svojim ponašanjem ostvario obilježja produženog krivičnog djela omogućavanje uživanja opojnih droga iz čl. 301. st.1. Krivičnog zakonika u vezi čl.49 KZ-a okrivljeni je bio svjestan da je navodjenje na uživanje opojnih droga i davanja opojnih droga zakonom zabranjeno pa je na opisani način davajući opojnu drogu heroin i omogućavajući uživanja opojne droge heroina B.B.u ovo krivično djelo izvršio s direktnim umišljajem.</span>
</p>
<p class="p4"></p>
<p class="p4">
<span>	Postupajući na opisani način okrivljeni B.B. je ovakvim svojim ponašanjem ostvario obilježja krivičnog djela omogućavanje uživanja opojnih droga iz čl. 301. st.1. Krivičnog zakonika pri čemu je okrivljeni B.B. je bio svjestan da je davanje opojne droge - marihuane zabranjeno pa je dajući istu okrivljenom N.M.u ovo krivično djelo izvršio s direktnim umišljajem. </span>
</p>
<p class="p4"></p>
<p class="p4">
<span>	Postupajući na opisani način okrivljeni N.M.o je ovakvim svojim ponašanjem ostvario obilježja krivičnog djela omogućavanje uživanja opojnih droga iz čl. 301. st.1. Krivičnog zakonika okrivljeni N.M.o je bio svjestan da je omogućavanje uživanja opojne droge - heroina zabranjeno pa je uzevši iz kuće metalnu kašičicu i kesicu limuntosa i pripremajući smješu opojne droge ''heroin'' sa limuntosom a potom i ubrizgavajući ovu smješu okrivljenom B.B.u, ovo krivično djelo izvršio s direktnim umišljajem.</span>
</p>
<p class="p4"></p>
<p class="p4">
<span>	Odlučujući u pogledu vrste i visine kazne, sud je imao u vidu sve okolnosti iz čl. 42 Krivičnog Zakonika CG, koje utiču da kazna bude veća ili manja, pa je kod okrivljenog R.B.a od olakšavajućih okolnosti našao da se o mladjem licu, lošeg imovnog stanja, koji se u toku pretresa korektno držao, a od otežavajućih okolnosti sud je cijenio njegovu raniju osudjivanost, s tim što je imao u vidu da se radi o osudi za nesrodno krivično djelo, pa cijeneći sve olakšavajuće i otežavajuće okolnosti sud je okrivljenom izrekao kaznu zatvora u trajanju od šest mjeseci, smatrajući da će se izrečenom zatvorskom kaznom dovoljno uticati na okrivljenog da  ubuduće ne vrši krivična djela, i da će se prema okrivljenom postići svrha kažnjavanja iz čl. 32 Krivičnog zakonika, u pogledu specijalne prevencije, dok će izrečena zatvorska kazna dovoljno uticati  na ostale potencijalne izvršioce da ne vrše ova i slična krivična djela, i na taj način se ostvariti ciljevi generalne prevencije.</span>
</p>
<p class="p4"></p>
<p class="p4">
<span>	Odlučujući u pogledu vrste i visine kazne, sud je imao u vidu sve okolnosti iz čl. 42 Krivičnog Zakonika CG, koje utiču da kazna bude veća ili manja, pa je kod okrivljenog B.B.a od olakšavajućih okolnosti našao da se o mladjem neosuđivanom licu, ocu jednog maloljetnog djeteta u obavezi izdržavanja istog, koji se u toku pretresa korektno držao, pa u nedostatku otežavajućih okolnosti sud je ove olakšavajuće okolnosti cijenio kao naročito olakšavajuće okolnosti i istom u smislu čl. 45 i 46 KZ, ublažio kaznu osuđujući ga na kaznu zatvora od tri mjeseca koja kazna je ispod granice propisana  zakonom za ovo krivično djelo, smatrajući da će se i ovako ublaženom kaznom   prema okrivljenom postići svrha kažnjavanja iz čl. 32 Krivičnog zakonika, u pogledu specijalne prevencije, dok će izrečena zatvorska kazna dovoljno uticati  na ostale potencijalne izvršioce da ne vrše ova i slična krivična djela, i na taj način se ostvariti ciljevi generalne prevencije.</span>
</p>
<p class="p4"></p>
<p class="p4">
<span>	Odlučujući u pogledu vrste i visine kazne, sud je imao u vidu sve okolnosti iz čl. 42 Krivičnog Zakonika CG, koje utiču da kazna bude veća ili manja, pa je kod okrivljenog N.M.a od olakšavajućih okolnosti našao da se o mladjem licu, koji se u toku pretresa korektno držao, koji je po ocjeni suda pokazao iskreno žaljenje i kajanje zbog izvršenog krivičnog djela, a od otežavajućih okolnosti sud je cijenio njegovu raniju osudjivanost za srodno krivično djelo, pa cijeneći sve olakšavajuće i otežavajuće okolnosti sud je okrivljenom izrekao kaznu zatvora od osam mjeseci, smatrajući da će se izrečenom zatvorskom kaznom dovoljno uticati na okrivljenog da  ubuduće ne vrši krivična djela, i da će se prema okrivljenom postići svrha kažnjavanja iz čl. 32 Krivičnog zakonika, u pogledu specijalne prevencije, dok će izrečena zatvorska kazna dovoljno uticati na ostale potencijalne izvršioce da ne vrše ova i slična krivična djela, i na taj način se ostvariti ciljevi generalne prevencije.</span>
</p>
<p class="p4"></p>
<p class="p4">
<span>	A shodno čl. 51 Zakonika o krivičnom postupku sud je okrivljenima u izrečene kazne uračunao vrijeme provedeno u pritvoru i to za okrivljenog R.B.a od 15.03.2011. do 27.04.2011. godine, za okrivljenog B.B.a od 12.03.2011. do 27.04.2011. godine i za za okrivljenog N.M.a od 12.03.2011. do 27.04.2011. godine. </span>
</p>
<p class="p4"></p>
<p class="p4">
<span>	Shodno čl. 199 st. 3 st. 2 tač. 9 Zakonika o krivičnom postupku Crne Gore, odlučeno je da okrivljeni na ime paušala plati iznos od 30,00€, pri čemu je sud vodio računa o dužini trajanja postupka i imovinskim prilikama okrivljenog.</span>
</p>
<p class="p4"></p>
<p class="p4">
<span>	Okrivljeni su  shodno čl. 202 ZKP obavezani da solidarno plate troškove krivičnog postupka u iznosu od 33,00 € koji troškovi se odnose na troškove vještaka medicinske struke dr K.G.a okrivljeni N.M.o je obavezan da plati troškove branioca po službenoj dužnosti adv. Č.K.a i J.M. po AT-u u ukupnom iznosu od 625,00 € a okrivljeni B.B. je obavezan da plati troškove branioca po službenoj dužnosti adv. K.F.a po AT-u uvećane za PDV u iznosu od 219,62  €</span>
</p>
<p class="p4"></p>
<p class="p4">
<span>	Iz iznijetog je odlučeno kao u izreci presude shodno čl. 364 Zakonika o krivičnom postupku.</span>
</p>
<p class="p4"></p>
<p class="p5">
<span>OSNOVNI SUD U BIJELOM POLJU</span>
</p>
<p class="p5">
<span>Dana 27.04.2011. godine</span>
</p>
<p class="p4"></p>
<p class="p4"></p>
<p class="p4">
<span>Zapisničar 							Predsjednik vijeća - sudija,</span>
</p>
<p class="p4">
<span>Koviljka Lješnjak,s.r. 				               Dragan Mrdak,s.r. </span>
</p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p2"></p>
<p class="p9"></p>


</body>
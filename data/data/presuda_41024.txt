<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-size:14pt;}
.s2{font-family:Arial;}
.s3{font-size:14pt;font-weight:bold;}
.s4{font-weight:bold;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-indent:0.5in;text-align:justify;hyphenate:auto;font-family:Arial;font-size:12pt;}
.p4{margin-left:2.0in;text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
</style>
<meta content="PC" name="author">
</head>
<body class="b1 b2">
<p class="p1">
<span>					</span>
<!--Image link to '0.jpg' can be here--><span class="s1">    </span>
</p>
<p class="p1"></p>
<p class="p2">
<span>OSNOVNI SUD U ROŽAJAMA</span>
</p>
<p class="p2">
<span>K.br.13/12.</span>
</p>
<p class="p2">
<span>				U IME CRNE GORE	</span>
</p>
<p class="p2"></p>
<p class="p1">
<span>	</span><span class="s2">OSNOVNI SUD U ROŽAJAMA i to Predsjednik suda Camić Zahit, kao sudija pojedinac, sa zapisničarem Burdžović Adisom, odlučujući po optužnom predlogu Osnovnog Državnog Tužilaštva iz Rožaja Kt.br.1/12. od 11.01.2012.godine, protiv okrivljenih Nurković Aldemira, Ersina, Jasmina, i Bralić Sulje, zbog krivičnog djela, kao saizvršioci, teška tjelesna povreda iz čl. 151.st.1. u vezi čl. 23.st.2. Krivičnog Zakonika, a u odnosu na Nurković Aldemira i Ersina zbog krivičnog djela laka tjelesna povreda iz čl. 152.st.2. u vezi st.1. Krivičnog Zakonika, nakon održanog glavnog i javnog pretresa dana  19.6.2012.godine u prisustvu Zamjenika Osnovnog Državnog Tužioca Kalač Aldina iz Rožaja, advokata Beloica Miladina punomoćnika oštećenih, oštećenog Ljaić Muhameda, branioca okrivljenih Aldemira i Ersina advokata Kalač Nuša iz Rožaja, okrivljenih Nurković Aldemira, Ersina i Bralić Sulje, a u smislu čl. 457. Zakonika o Krivičnom Postupku u odsustvu okrivljenog Nurković Jasmina, dana  21.6.2012.godine, donio  je</span>
</p>
<p class="p2"></p>
<p class="p2">
<span>				P R E S U D U</span>
</p>
<p class="p2"></p>
<p class="p3">
<span>Okrivljeni:  </span>
</p>
<p class="p2">
<span>	1.NURKOVIĆ ALDEMIR, JMBG 2811992272010, od oca Rafeta i majke Farise, rodj. Mehović, rodjen 28.11.1992.godine, u Rožajama, gdje i živi , drž. CG, razumije Crnogorski jezi, a maternji mu je Bosanski jezik, pismen, završio SSS, nezapošljen, neoženjen, srednjeg imovnog stanja, osudjivan  Presudom Osnovnog suda u Rožajama K.br.152/11. od 27.9.2011.godine, zbog krivičnog djela kradja iz čl. 239.st.1. u vezi čl. 23.st.2. KZ izrečena mu uslovna osuda 45 dana zatvora uslovno za jednu godinu.</span>
</p>
<p class="p2">
<span>	2.NURKOVIĆ ERSIN, JMBG 2112993272019, od oca Rafeta i majke Farise, rodj. Mehović, rodjen 21.12.1993. godine, u Rožajama, gdje i živi, drž. CG, razumije Crnogorski jezi, a maternji mu je Bosanski jezik, pismen, učenik  četvrtog rasreda SSS, nezapošljen, neoženjen,srednjeg imovnog stanja, neosudjivan.</span>
</p>
<p class="p2">
<span>	3.NURKOVIĆ JASMIN,</span><span class="s3"> </span><span>JMBG 1806989272029, od oca Safeta i majke Fakete, rodj. Pepić, rodjen 18.06.1989.godine, u Rožajama, gdje i živi ,drž. CG, razumije Crnogorski jezik, a maternji mu je Bosanski jezik, pismen, završio SSS, nezapošljen, neoženjen, srednjeg imovnog stanja, neosudjivan.</span>
</p>
<p class="p3">
<span>4.BRALIĆ SULJA,  od oca Asima i majke Safete rodj. Tuz, rodjen 05.06.1983.godine, u Rožajama, gdje i živi, drž. CG, razumije Crnogorski jezik, koji mu je i maternji, pismen, završio SSS, nezapošljen, oženjen, otac troje maloljetne djece,  siromašnog imovnog stanja, osudjivan presudama Osnovnog suda u Rožajama: K.br.244/03. od 02.10.2003. godine, zbog krivičnog djela laka tjelesna povreda iz čl. 37.st.2. u vezi st.1. KZ RCG, na novčanu kaznu u iznosu od 6.000 dinara, K.br.307/03. od 05.12.2003.godine, zbog krivičnog djela šumska kradja iz čl. 136.st.1. KZ RCG na novčanu kaznu u iznosu od 4.000 dinara, K.br.237/03. od 10.10.2003.godine  zbog krivičnog djela šumska kradja iz čl. 136.st.1. KZ RCG na novčanu kaznu u iznosu od 12.000 dinara, K.br.97/04. od 09.12.2004.godine, zbog krivičnog djela ugrožavanje opasnim orudjem pri tuči i svadji iz čl. 154.st.1. KZ RCG na novčanu kaznu u iznosu od 400 eura, K.br.207/07. od 17.10.2007.godine zbog krivičnog djela šumska kradja iz čl. 324.st.2. u vezi st.1. KZ na kaznu zatvora u trajanju od 30 dana i na novčanu kaznu u iznosu od 300 eura, K.br.122/07. o0d 25.6.2007.godine, zbog krivičnog djela šumska kradja iz čl. 324.st.1. KZ  30 dana zatvora i novčana kazna 200 eura,  i K.br.52/08. od 19.02.2008.godine, zbog krivičnog djela laka tjelesna povreda iz čl. 152.st.2. u vezi st.1. KZ  na kaznu zatvora u trajanju od 60 dana.</span>
</p>
<p class="p2">
<span>											 </span>
</p>
<p class="p4">
<span>K R I V I     S U</span>
</p>
<p class="p3">
<span>Što su:</span>
</p>
<p class="p3">
<span class="s4">1.</span><span>Dana 01.01.2012.godine,  oko 02,00 h, u ul. „13.juli“ u Rožajama, zajednički teško tjelesno povrijedili Muhameda Ljaića, na način što ga je prethodno Jasmin dohvatio rukama preko ruku, a zatim ga naizmjenično više puta udarali šakama stisnutim u pesnice u predjelu glave nanoseći mu tom prilikom tešku tjelesnu povredu u vidu preloma nosnog nastavka desne gornjovilične kosti i  laku tjelesnu povredu u vidu otoka oba kapka desnog oka, tri manje oguljotine na koži nosa, tri – četiri krvna podliva na desnoj strani lica, krvni podliv veličine dječijeg dlana u desnom slepoočnom predjelu, prelom vrha nosnih kostiju  sa minimalnom dislokacijom,</span>
</p>
<p class="p2">
<span>	-čime su kao saizvršioci izvršili krivično djelo teška tjelesna povreda iz čl. 151.st.1. u vezi čl. 23. st.2. Krivičnog Zakonika. </span>
</p>
<p class="p2"></p>
<p class="p2">
<span>	</span><span class="s4">2.Aldemir Nurković</span><span>, dana 01.01.2012.godine, oko 02,00 h, u ul. „13. juli“ u Rožajama,  lako tjelesno povrijedio Armina Prentića, na način što ga je sredstvom podobnim da tijelo teško povrijedi ili zdravlje teško naruši metalnom šipkom okruglog oblika dužine oko 30 cm, i debljine oko 2 cm, udario po glavi nanoseći mu tom prilikom lake tjelesne povrede u vidu razderotine – otvorenu ranu na tjemenu glave veličine 2,5 x 1 cm,</span>
</p>
<p class="p2">
<span>	-čime je izvršio krivično djelo laka tjelesna povreda iz čl. 152.st.2. u vezi st. 1. Krivičnog Zakonika.</span>
</p>
<p class="p2">
<span>	</span>
</p>
<p class="p2">
<span>	</span><span class="s4">3.</span><span>Dana 01.01.2012.godine,</span><span class="s4"> </span><span> oko 02,00 h, u ul. „13. juli“ u Rožajama, lako tjelesno povrijedio Emira Hota, na način što ga je sredstvom koje je podobno da tijelo teško povrijedi i zdravlje teško naruši, metalnom šipkom okrulog oblika dužine oko 30 cm i debljine oko 2 cm, udario po lijevoj podlaktici  nanoseći mu tom prilikom laku tjelesnu povredu u vidu razderotine na koži lijeve podlaktice veličine 3 x 1 cm,</span>
</p>
<p class="p2">
<span>	-čime je izvršio krivično djelo laka tjelesna povreda iz čl. 152.st.2. u vezi st.1. Krivičnog Zakonika.</span>
</p>
<p class="p2">
<span>	</span><span class="s4">4. Ersin Nurković, </span><span>dana 01.01.2012.godine oko 02,00 h, u ul. „13.juli“ u Rožajama, lako tjelesno povrijedio Armina Prentića, na način što ga je  sječivom od noža udario po desnoj šaci nanoseći mu tom prilikom laku tjelesnu povredu u vidu posjekotine, na kažiprstu desne ruke u dužini od 1 cm,</span>
</p>
<p class="p2">
<span>	-čime je izvršio krivično djelo laka tjelesna povreda iz čl. 152.st.2. u vezi st. 1. Krivičnog Zakonika.</span>
</p>
<p class="p2"></p>
<p class="p2">
<span>	Pa im sud na osnovu pomenutih zakonskih propisa, primjenom čl.4. 13.15.32.36.42.45.46.st.1.tač.5. Krivičnog Zakonika  u t v r dj u j e</span>
</p>
<p class="p2"></p>
<p class="p2">
<span>	-Za krivično djelo pod tačkom 1. KAZNU ZATVORA u trajanju od po 4 mjeseca,</span>
</p>
<p class="p2">
<span>	</span><span class="s4">-Aldemiru Nurkoviću</span><span> za krivično djelo pod tačkom 2. kaznu zatvora u trajanju od 45 dana,</span>
</p>
<p class="p2">
<span>	-za krivično djelo pod tačkom 3. kaznu zatvora u trajanju od 45 dana,</span>
</p>
<p class="p2">
<span>	</span><span class="s4">-Ersinu Nurkoviću </span><span>za krivično djelo pod tačkom 4. kaznu zatvora u trajanju od 45 dana,	</span>
</p>
<p class="p2">
<span>	</span>
</p>
<p class="p2">
<span>	Pa ih sud  primjenom čl. 48. Krivičnog Zakonika, 226.229.239.st.2. i 374. Zakonika o Krivičnom Postupku </span>
</p>
<p class="p2"></p>
<p class="p2">
<span>				O S U DJ U J E</span>
</p>
<p class="p2"></p>
<p class="p2">
<span>	Okrivljenog ALDEMIRA NURKOVIĆA, na jedinstvenu kaznu zatvora u trajanju od 6 mjeseci.	</span>
</p>
<p class="p2">
<span>	Okrivljenog ERSINA NURKOVIĆA, na jedinstvenu kaznu zatvora u trajanju od 5 mjeseci.</span>
</p>
<p class="p2">
<span>	Okrivljenog JASMINA NURKOVIĆA, na kaznu zatvora u trajanju od 4 mjeseca.</span>
</p>
<p class="p2">
<span>	Okrivljeno  SULJU BRALIĆA, na kaznu zatvora u trajanju od 4 mjeseca.</span>
</p>
<p class="p2"></p>
<p class="p2">
<span>	Da plate ovom sud u na ime troškova krivičnog postupka iznos od po 242 eura, a na ime paušala iznos od po 50 eura.</span>
</p>
<p class="p2">
<span>	Da plate oštećenima Muhamedu Ljajiću, Arminu Prentiću i Emiru Hotu na ime troškova krivičnog postupka iznos od po 143 eura. </span>
</p>
<p class="p2">
<span>	Sve ovo u roku od 15 dana po pravnosnažnosti ove presude.</span>
</p>
<p class="p2">
<span>	Oštećeni Muhamed Ljaić, Armin Prentić i Emir Hot, svi iz Rožaja, radi ostvarivanja imovinsko pravnog zahtjeva upućuju se na gradjansku parnicu. </span>
</p>
<p class="p2"></p>
<p class="p2">
<span>				O b r a z l o ž e n j e</span>
</p>
<p class="p2"></p>
<p class="p2">
<span>	ODT iz Rožaja podnio je optužni predlog Kt.br.1/12. od 10.01.2012.godine, protiv okrivljenih Nurković Aldemira, Ersina, Jasmina i  Bralić Sulje, zbog krivičnog djela kao saizvršioci teška tjelesna povreda iz čl. 151.st.1.u vezi čl. 23.st.2. Krivičnog Zakonika, a u odnosu na okrivljenog Nurković Aldemira i Ersina  zbog krivičnog djela laka tjelesna povreda iz čl. 152.st.2. u vezi st. 1. Krivičngo Zakonika.</span>
</p>
<p class="p2">
<span>	Na glavnom pretresu Zamjenik ODT-a iz Rožaja precizirao je činjenični opis iz optužnog predloga pod tačkom 1. tako što je umjesto riječi „nosnih kostiju sa dislokacijom“ označio riječima „nosnog nastavka desne gornjovilične kosti“. Istakao je da je izvedenim dokazima utvrdjeno da su okrivljeni  kao saizvršioci izvršili krivično djelo teška tjelesna povreda  iz čl. 151.st.1. u vezi čl. 23. st.2. KZ, a Nurković Aldemir i Ersin i krivičnog djela laka tjelesna povreda iz čl. 152.st.2. u vezi st.1. KZ. Predložio je da sud okrviljene oglasi krivim za izvršena krivična djela i okrivljenom Nurković Aldemiru za krivično djelo pod tačkom 1. iz optužbe utvrdi kaznu zatvora u trajanju od 6 mjeseci, za krivično djelo pod tačkom 2. kaznu zatvora u trajanju od 45 dana i za krivično djelo pod tačkom 3. kaznu zatvora u trajanju od 45 dana i osudi ga na jedinstvenu kaznu zatvora u trajanju od 8 mjeseci,  okrivljenom Nurković Ersinu za krivično djelo pod tačkom 1. utvrdi kaznu zatvora u trajanju od 6 mjeseci i 15 dana, a za krivično djelo pod tačkom 4. kaznu zatvora u trajanju od 30 dana i osudi ga na jedinstvenu kaznu zatvora u trajanju od 6 mjeseci, Nurković Jasmina osudi na jedinstvenu kaznu zatvora u trajanju od 6 mjeseci, a Bralić Sulju na kaznu zatvora u trajanju od 7 mjeseci.</span>
</p>
<p class="p2">
<span>	Advokat Beloica Miladin, punomoćnik oštećenih  pridružio se krivičnom gonjenju ODT-a u odnosu na okrivljene i predložio je da sud iste obaveže da oštećenima plate troškove koje su imali angažovanjem advokata kao punomoćnika za njegovo prisustvo na održanim i odloženim glavnim pretresima, a u pogledu imovinsko pravnog zahtjeva je istakao da će oštećeni isti postaviti u gradjanskoj parnici. </span>
</p>
<p class="p2">
<span>	U smislu čl. 457. ZKP sud je glavni pretres održao u odsustvu okrivljenog Nurković Jasmina, kojem se poziv nije mogao uručiti zbog neprijavljivanja sudu promjene adrese prebivališta i boravišta, jer njegovo prisustvo nije bilo nužno, obzirom da je  saslušan na ranijim glavnim pretresima.</span>
</p>
<p class="p2">
<span>	Advokat Nušo Kalač branilac okrivljenih Aldemira i Ersina istakao je: da u toku postupka nije utvrdjeno da su okrivljeni počinili krivična djela koja im se optužbom stavljaju na teret. Da ovaj dogadjaj treba cijeniti u sklopu prethodnog verbalnog konflikta izmedju okrivljenog Nurković Aldemira  i oštećenog Prentić Armina, gdje je Armin Aldemiru upućivao prijeteće riječi, te da su oštećeni nakon toga pratili okrivljenog Aldemira i u ul. „13. juli“ Ljaić Muhamed  istog napao i nanio mu lake tjelesne povrede.  Da je okrivljeni Aldemir postupao u nužnoj odbrani, te je predložio da sud istog oslobodi od optužbe. Da ukoliko sud utvrdi da je okrivljeni  okrivljeni izvršio krivčna djela za koja se optužuje istom izrekne blažu vrstu i visinu kazne. Da okrivljeni Ersin pomenutog dana nije bio sa okrivljenima na mjestu gdje se dogodila tuča izmedju okrivljenih i oštećenih, te je predložio da sud istog oslobodi od optužbe.</span>
</p>
<p class="p2">
<span>	Okrivljeni Nurković Aldemir, Ersin, Jasmin i Bralić Sulja na glavnom pretresu su izjavili da ne priznaju izvršenje krivičnih djela koja im se optužbom stavljaju na teret, kao ni krivicu.</span>
</p>
<p class="p2">
<span>	Okrivljeni Nurković Aldemir na zapisniku Kt.br.1/12. od 06.01.2012.godine, pred ODT-om u Rožajama je istakao:  da je dana 31.12.2011.godine, sa bratom od strica Nurković Jasminom bio u lokalu Skala u Rožajama. Za susjednim stolom primijetio je Prentić Armina u društvu sa Hot Emirom koje poznaje od ranije. Armin mu je u jednom momentu kazao „šta me gledaš“, te mu je odgovorio „ ne gledam te brate“, na šta mu je on odgovorio „dobro, dobro“  i više nijesu imali nikakvu komunikaciju. Oko 02 h, dana 01.01.2012.godine, sa Jasminom je pošao kući. Ispred lokala In cognito, na trgu sreli su Bralić Sulju, kojeg su zamolili da ih sa autom odveze do kuće. Pošli su do njegovog vozila koje je bilo parkirano u ul. „13. juli“. Kada su prišli  do vozila naišlo je vozilo marke „Seat“ iz kojeg je izašao Ljaić Muhamed držeći u lijevoj ruci nož i desnom rukom ga je udario po slepoočnici. Istom je uzvratio udarac udarajući ga stisnutom pesnicom, ne sjećajući se u kojem predjelu, jer je to veče konzumirao alkohol. Prišao je Bralić Sulja, povukao Muhameda govoreći im da se ne svadjaju. Izmedju njih je stao Jasmin. Došlo je drugo vozilo marke „Golf“ iz kojeg je izašao Prentić Armin, koji je pošao u njegovom pravcu i pokušao da ga udari rukom, ali se  poklizao i pao. Nije primijetio Hot Emira kojeg jer je  isti kasnije izašao iz vozila.   Da je Ljaić Muhamed rukama dohvatio za prsa Sulju i istog pitao ko ga je udario. Kada je Sulja vidio istom nož u rukama kazao im je da bježe, što su i učinili. Zajedno sa Jasminom je pošao kući. Niko od njih u rukama nije imao bilo kakav predmet, osim što je Muhamed imao nož, čije je sječivo bilo dužine oko 20 cm. Nije vidio da su Sulja i Jasmin udarali Muhameda, niti bilo kod drugog. Kada mu se Admir u lokalu obratio, te njegove riječi je shvatio kao prijetnje, ali na istog nije obraćao pažnju, jer  je vidio da je u pijanom stanju. </span>
</p>
<p class="p2">
<span>	Na glavnom pretresu okrivljeni je u svemu ponovio iskaz dat na zapisniku  Kti. 1/12. od 06.01.2012. g. pred ODT-om u Rožajama.</span>
</p>
<p class="p2">
<span>	Okrivljeni Nurković Ersin na zapisniku Kt.br.1/12. od 06.01.2012.godine pred ODT-om u Rožajama istakao je:  da mu u vezi predmetnog dogadjaja nije ništa poznato. Da je dana 31.12.2011.godine i 01.01.2012.godine bio kod kuće u naselju Baza, opština Rožaje. Za predmetnu svadju je saznao 01.01.2012.godine u popodnevnim časovima od svojih ukućana koji su mu pričali da se njegov brat Aldemir tukao u gradu sa nekim momcima, koje on ne poznaje. Da se fizički liči sa bratom Aldemirom te ne isključuje mogućnost da su ga zamijenili sa Aldemirom. </span>
</p>
<p class="p2">
<span>	Na glavnom pretresu okrivljeni je u svemu ponovio iskaz dat na zapisniku pred ODT-om u Rožajama, s tim što je dodao da je kod njegove kuće to veče bio Kalač Sanel. </span>
</p>
<p class="p2">
<span>	Okrivljeni Nurković Jasmin, na zapisniku Kt.br.1/12. od 06.01.2012.godine, pred ODT-om u Rožajama je istakao: da je dana 31.12.2011.godine, sa bratom od strica Aldemirom bio u lokalu Skala u Rožajama Kada su izašli iz lokala na trgu su se sreli sa Bralić Suljom kojeg su zamolili da ih vozilom odveze do kuće. Pošli su do Suljinog vozila  koje je bilo parkirano u blizini marketa „Wahels“. Sa Suljom je stajao pored vozila dok je Aldemir bio na suprotnoj strani ulice. Vidio je da je ulicom  išlo vozilo marke „Seat“ u kojem se nalazio Ljaić Muhamed, sa kojim se zna od ranije. Isti je vozilo zaustavio i iz istog izašao  govoreći Aldemiru „zbog čega ga gleda“ udarajući ga stisnutom pesnicom u predjelu glave. Primijetio je od Muhameda da u lijevoj ruci drži nož sječiva 10 – 15 cm  i da su Muhamed i Aldemir nekoliko puta se medjusobno udarali te je prišao da iste razdvoji. Odmah je naišlo vozilo marke „Golf“ iz kojeg su izašli Prentić Armin i Hot Emir, koji su pošli prema Aldemiru i počeli ga udarati.  Iste je odgurnuo kako bi spriječio dalju svadju i tuču, ali nikog nije udario, niti je njega neko udario. Primijetio je kod Aldemira povredu u predjelu desnog oka. Sulja nikog nije udario  niti je ko udario njega osim što su pokušavali da spriječe tuču. Primijetio je povrede kod Ljaić Muhameda dok je Prentić Armina vidio kada je pao na asvaltu, ali kod njega i Emira nije primijetio nikakve povrede. Odmah su se razbježali pošto je Muhamed u rukama imao nož. Sa Aldemirom je pošao kući dok je Sulja ostao kod vozila.</span>
</p>
<p class="p2">
<span>	Na glavnom pretresu okrivljeni je u svemu ponovio iskaz dat na zapisniku Kt.br.1/12. od 06.01.2012.godine pred ODT-om, u Rožajama, s tim što je dodao da Ljaić Muhameda nije primijetio u lokalu u kojem je sjedio sa Aldemirom, niti je sa njima bio u društvu Ersin. Da su iz lokala prvo izašli Emir i Armin, a nakon toga on i Aldemir. </span>
</p>
<p class="p2">
<span>	Okrivljeni Bralić Sulja na zapisniku Kt.br.1/12. od 06.01.2012. godine, pred ODT-om u Rožajama istakao je: da je dana 31.12.2011. godine  bio u lokalu In cognito u Rožajama. Iza ponoći pošao je kući i tada se sreo sa Aldemirom  koji je bio u društvu sa bratom od strica i pitali da ga li je sa vozilom da bi ih odvezao do kuće. Pošli su put vozila tako što je on išao ispred njih. Kada je došao do vozila  čuo je da neko govori „ne Ljaja, ne Ljaja“ i kada se okrenuo vidio je Ljaić Mhameda da se sa Aldemirom udaraju stisnutim pesnicama. Ljaić Muhamed je došao vozilom marke „Seat“ i dok se udarao sa Aldemirom došlo je vozilo marke „Golf“ iz kojeg su izašla dva ili tri momka i pošli put Aldemir sa kojim su se počeli udarati. Prišao je do Muhameda kako bi spriječio dalju tuču i u njegovim rukama je primijetio nož i upozorio ga da isti baci. Muhamed mu je kazao da se udalji i da on u vezi toga nema ništa. Sklonio se po strani dok su se Muhamed i ostali tukli  tako da je nastao opšti metež i nije vidio ko je koga sve udarao. Da su Nurkovići brzo pobjegli, dok mu je Muhamed prišao i tražio da mu kaže koga je od njih udarao. Nije znao da kaže Muhamedu koga je udarao već mu je kazao da podje u policiju  i bolnicu, jer je vidio da je povrijedjen. Kod Aldemira je primijetio povrede jer mu je tekla krv niz lice. Sa oštećenima nije nikada bio u lošim odnosima, dok je sa Nurkovićima bio u društvu jer je imao namjeru da ih odveze do kuće. </span>
</p>
<p class="p2">
<span>	Na glavnom pretresu okrivljeni je u svemu ponovio iskaz dat na zapisniku Kt.br. 1/12. od 06.01.2012.godine pred ODT-om u Rožajama, s tim što je dodao da kod ostalih okrivljenih nije primijetio nikakav predmet u rukama, osim što je kod Muhameda primijetio nož. </span>
</p>
<p class="p2">
<span>	Na glavnom pretresu sud je izveo dokaze saslušanjem u svojstvu ooštećenih – svjedoka Ljaić Muhameda, Prentić Armina, Hot Emira, pročitao izvještaj br. 11481/11. od 04.02.2012.godine ljekara specijaliste izdatog na ime Ljaić Muhameda, pročitao potvrdu JZU Dom zdravlja Rožaje br. 11483/11. od 04.01.2012.godine, na ime Prentić Armina, pročitao izvještaj ljekara specijaliste Opšte bolnice Berane br. 1. od 01.01.2012.godine za Hot Emira, saslušao u svojstvu svjedoka Kalač Sanela, dr. Rifata Mukovića,  saslušao u svojstvu sudskih vještaka medicinske struke dr. Tomislava Jeremića spec. ORL iz Bijelog Polja, i prof.dr.sc.med. Draganu Čukić iz Podgorice i pročitao izvode iz kaznene evidencije na ime okrivljenih i izvršio uvid u presudu ovog suda K.br.152/11 od 27.09.2011,koja je postala pravosnažna 26.12.2011.god. </span>
</p>
<p class="p2">
<span>	Oštećeni – svjedok Ljaić Muhamed na zapisniku Kt.br.1/12. od 04.01.  i 09.01.2012.godine, pred ODT-om u Rožajama istakao je: </span>
</p>
<p class="p2">
<span>	Da je dana 31.12.2011. godine sa suprugom bio u lokalu Stil u Rožajama sve do 01,20 h. Dana 01.01.2012.godine, koju je odvezao do kuće i vratio se d a uzme sestre koje su ostale u lokalu. Hot Emir mu je poslao SMS poruku  i pitao ga gdje se nalazi, te mu je kazao da je u kafiću Stil. U kafić su došli Emir i Armin, nakon čega su pošli kućama. Pošao je svojim vozilom dok su Emir i Armin išli njihovim vozilom za njim. Krećući se ulicom „13. juli“ primijetio je  četiri momka od kojih je jedan bio u vidno pijanom stanju, tako da je vozilo usporio i isto zaustavio na 3 – 4 m od njih. Dva momka su mu prišla sa desne strane vozila, do vrata suvozača, a ostala dva su bila ispred vozila. Kada je vozilo zaustavio zvučnim signalom je upozorio dva momka da se sklone sa ulice kako bi prošao. Vidio je da je jedan od njih manjeg rasta i zna da se preziva Nurković, a za koga je kasnije saznao da se zove Aldemir. Isti je prišao do vozila  i rukama udarao po haubi, a nakon toga  je pokušao da otvori njegova vrata od vozila. Izašao je iz vozila i tada je Aldemirov brat za koga je saznao da se zove Ersin Aldemira vukao govoreći mu „nemojte, nemojte“. Nurković Jasmin, kojeg od ranije dobro poznaje, prišao mu je, zagrlio ga, a onda ga pustio  i u tom momentu ga je neko sa ledja udario u predjelu desnog oka od kojeg udarca je posrnuo da padne. Oko mu se zatvorilo, tako da nije vidio šta se dalje dagadja. Nakon tog udarca do njega su došli svi okrivljeni i počeli ga udarati rukama, dok je bio u klečećem položaju.  U tom momentu je čuo da naizalzi drugo vozilo iz kojeg je izašao Armin koji je prišao do njega govoreći „šta je to“ kojih riječi se samo sjeća.  Nije vidio kada su okrivljeni napadali Armina i Emira, već je iste vidio samo kada su počeli da bježe, kada je Emir prethodno njega pitao „dje ti je pištolj Meče“, misleći na njega, jer mu je to nadimak i tada su okrivljeni počeli da bježe. Kod sebe nije imao nikakvo oružje. Nakon toga ušli su u svoja vozila i pošli su do policije s tim što su ih okrivljeni prethodno gadjali letvama i drugim predmetima. Dobro je poznao Nurković Jasmina, kojeg zna od ranije, dok je za ostale kasnije saznao kako se zovu i to za Aldemira, Ersina i Sulju. Kada je zadobio prvi udarac ne zna sa čime je udaren, jer mu je od tog udarca desno oko bilo zatvoreno, a lijevo mu je zasuzilo. Vidio je prethodno četiri momka koja su bila pored njega.  U rukama nije imao nikakav predmet. Bio je ošamućen od udarca i sjeća se da je nakon što je došao k svijesti prišao do jednog momka koji mu je kazao da je sin Bralić Asima, ali istog nije pitao ko ga je udario.</span>
</p>
<p class="p2">
<span>	Na glavnom pretresu oštećeni – svjedok je u svemu ponovio iskaz sa zapisnika Kt.br.1/12. ODT-a u Rožajama,  s tim što je dodao  da ne zna tačno čime mu je udarac prvi nanijet, da li samo pesnicom ili nekim tvrdim predmetom, jer je od tog udarca izgubio svijest i bio je u klečećem položaju. Dok je bio u tom položaju osjetio je više udaraca po svim djelovima tijela, a kada je došao k svijesti pored njega je vidio Bralić Sulju, dok su se ostali bili udaljili. Dok je osjećao te udarce neko ga je držao preko ruku  i zna da su svi četvorica bili pored njega u neposrednoj blizini. Ne zna ko ga je držao preko ruku i ko ga je sve udarao. Sjeća se kada je zvučnim signalom upozoravao prisutne da se sklone sa ulice da je tada Aldemir udarao rukama po haubi vozila govoreći mu „jebem ti mater što sviraš“.  Na ulici su bili Aldemir i Ersin, dok su Sulja i Jasmin bili po strani, da bi prošao vozilom. Jasmin ga je dohvatio preko ruku kada mu je prišao govoreći mu „nemoj brate“ i tada su pored njega bili svi okrivljeni  i neko ga je udario od prisutnih. Kada ga je Emir pitao gdje mu je pištolj, glasno mu je odgovorio „u ladici“. Nakon čega su se okrivljeni udaljili. Kada su Armin i Emir došli kod njega u lokalu „Stil“ sa istima nije pričao o bilo kakvom konfliktu to veče. Prethodno je sa Arminom i Emirom kada je izašao iz lokala Stil i sa istima prošetao, primijetio kod kružnog toka četiri lica od kojih je jedno bilo pijano i vidio je da se radi o Aldemiru kojeg je pod ruku držao njegov brat Ersin, a u društvu je bio i Jasmin. U prolazu se dizanjem ruku pozdravio sa Jasminom kojeg je poznavao. U kolima nije imao pištolj, ali isti posjeduje sa odobrenjem i isti ne nosi. Odmah se javio ljekaru od zadobijenih povreda, s tim što je prethodno ovo prijavio u policiji. Sa okrivljenima se nije izmirio, ali su isti u više navrata pokušali putem mirovnog vijeća izmirenje, koje nije prihvatio, jer smatra da to treba uraditi na drugačiji način, a ne samo da mu mirovno vijeće kaže „bilo šta je bilo, ajde pomirite se“.  Pridružio se krivičnom gonjenju ODT-a u odnosu na okrivljenog.</span>
</p>
<p class="p2">
<span>	Oštećeni – svjedok Prentić Armin na zapisniku Kt.br.1/12. od 04.01.2012.godine pred ODT-om u Rožajama istakao je: da je dana 31.12.2011.godine sa društvom bio u lokalu Skala u Rožajama. Primijetio je da se u lokalu svadjaju neki momci. Sa društvom je izašao iz lokala i pošao je kući vozilom sa Emirom, dok je drugim vozilom pošao Ljaić Muhamed. Muhamed je vozilom išao ispred njih ulicom „13. juli“. Kada su došli ispred PC Sofico, vidjeli su da neki momci udaraju po vozilu Muhamedovom i pokušavaju da u vozilo udju. Muhamed je izašao iz vozila i vidio je kada ga ti momci naizmjenično udaraju pesnicama. Poznao je Nurković Jasmina kojeg zna od ranije dok ostala lica zna iz vidjenja, a kasnije je saznao da se zovu Aldemir, Ersin i Bralić, čije ime ne zna. Kada je vidio da udaraju Muhameda, izašao je iz vozila i prišao do njih pitajući Jasmina šta se dogodilo i on mu je odgovorio „ništa“. Muhamed ništa nije govorio. Kada se okrenuo prišao mu je Aldemir koji ga je udario metalnom šipkom dužine oko 30 cm i debljine 2 cm, po glavi i ledjima, a za njim je išao Ersin i udario ga dva puta stisnutom pesnicom u predjelu gornje usne i čeonog dijela glave. Povukao se natrag, a Ersin je sa nožem dužine sječiva 10 – 15 cm, ga posjekao po kažiprstu desne ruke. Prišao je Emir i povukao ga nazad  i isti je zadobio povredu nožem u predjelu lijeve šake vjerovatno od Ersina. Tada ga je Jasmin držao i osjetio je udarce stisnutom pesnicom, ali nije vidio ko ga udara. Čuo je kada je Emir glasno govorio „gdje ti je pištolj“, koji nijesu imali, a od kojih riječi su okrivljeni pobjegli. Okrivljeni su uzeli neke drvene predmete koje su bacali put njihovih vozila. Pošli su u policiju jer su ovo prijavili, a nakon toga kod ljekara. Kasnije je saznao ime svih prisutnih koji su ih tukli. Vidio je da su okrivljeni prethodno bili u lokalu Skala, gdje su se svadjali, ali ne zna sa kime, tako da su zbog njih lokal napustili.</span>
</p>
<p class="p2">
<span>	Na glavnom pretresu oštećeni – svjedok u svemu je ponovio iskaz dat pred ODT-om na pomenutom zapisniku, s tim što je dodao da je to veče u kafiću Skala bio u društvu sa Hot Emirom, Muković Semirom, Irfanom, Demić Seidom i Mujević Mersihom.  Vidio je da su u kafiću bili Aldemir, Ersin i Jasmin i da su se svadjali sa Škrijelj Omerom i Nikč Besnikom. On i Emir nijesu imali nikakvog konflikta sa bilo kim u lokalu. Kada je izašao iz lokala poslao je SMS poruku Muhamedu da ga pita da li je iz lokala Stil gdje je bio odvezao suprugu kući. Da ih je isti pozvao u tom lokalu tako da su svoje vozilo parkirali u ul. „30. septembar“ u blizini lokala Stil, gdje je bio Muhamed. Sa Muhamedom su izašli iz lokala da bi prošetali ulicom i vidjeli su da je na ulici došlo do neke tuče koju su posmatrali sa strane. Vidjeli su kod kružnog toka Aldemira, Ersina i Jasmina na koje nije obraćao pažnju osim što se Muhamed pozdravio sa Jasminom. Ušli su u svoja vozila i pošli kući. U ul. „13. juli“ vidjeli su zaustavljeno vozilo ispred njih i pored vozila je bio Jasmin. Vidio je kada je Aldemir prišao do prednjih lijevih vrata vozila, a za njim je išao Ersin, koji je odvraćao Aldemira da se ne tuče sa Muhamedom. Jasmin je Muhameda zagrlio, te je mislio da jedan drugom čestitaju Novu Godinu. Tada su Aldemir i Ersin naizmjenično počeli da udaraju Muhameda pesnicama. Vidio je Sulju kada je Muhameda udario dva puta pesnicom, a onda ga dohvatio preko ruku pri čemu je Muhamed gubio svijest. Jasmin je takodje držao Muhameda, ali nije vidio da li ga je udarao. Prišao je do njih da bi ih razdvojio. Tada ga je Aldemir udario dva tri puta po glavi i ledjima nekim metalnim predmetom. Ersinu je u rukama vidio nož, a prethodno ga je udarao pesnicama, dok ga je nožem zakačio u predjelu desne šake i posjekao ga po ruci. Emir je prišao do njega, dohvatio ga za jaknu i povukao ga. Neko je tada Emira povrijedio u predjelu ruke, vjerovatno nožem, ali nije vidio. Prišao mu je Jasmin, dohvatio ga rukama, nakon čega su ga Aldemir i Ersin udarali pesnicama. Čuo je kada je Emir pitao Muhameda za pištolj, a on mu odgovorio da je u ladici, nakon čega su se  svi okrivljeni udaljili.  Pošli su u policiju gdje su ovo prijavili, a nakon toga kod ljekara. Imao je povrede u predjelu desne šake, glave i ledja. Sa okrivljenim se nije izmirio, ali su se isti interesovali u vezi izmirenja, mada se njemu niko nije obraćao.  Pridružio se krivičnom gonjenju ODT-a u odnosu na okrivljene.</span>
</p>
<p class="p2">
<span>	Oštećeni – svjedok Hot Emir, na zapisnicima Kt.br.1/12. od 04. i 09.01.2012. godine pred ODT-om u Rožajama istakao je: da je dana 31.12.2011.godine sa Arminom bio u društvu u lokalu Skala u Rožajama gdje su se zadržali  do 02,00 h, nakon čega su izašli iz lokala. Išli su vozilom kući, dok je ispred njih u vozilu bio Ljaić Muhamed. U ul. „13. juli“ vidjeli su zaustavljeno Muhamedovo vozilo i neke momke koji su pokušali da istog izvuku iz vozila, a da ga nakon toga udaraju po glavi metalnom šipkom. Ova lica od ranije nije poznavao. Armin je zaustavio njihvoo vozilo i pošao do Muhameda, da bi spriječio tuču. Pošao je za Arminom. Armin je stao izmedju Muhameda i tih momaka i tada  je  istog jedan od njih udario metalnom šipkom dužine 15 debljine 3 cm, po glavi i ledjima. Neko ga je udario pesnicama. Armina je povukao ka sebi  i tada je zadobio udarac po lijevoj ruci. Uplašio se od toga. Po ledjima je imao modrice. Da je u tom strahu pitao Muhameda glasno „dje je pištolj Meče“, nakon čega su se okrivljeni razbježali. Nakon toga su ušli u vozila, pošli u policiju i ovo prijavili, s tim što su ih prethodno okrivljeni gadjali nekim predmetima i oštetili im vozilo.  Nakon toga saznao je imena okrivljenih Aldemiru, Jasminu i Ersinu, dok Braliću nije saznao ime. Ne može sa sigurnošću da se izjasni ko je od njih u rukama imao predmete, osim da je jedan imao metalnu šipku, drugi nož, a jedan je imao i metalni boks. Kod Muhamedovog vozila je primijetio četiri lica i to dva sa lijeve, a dva sa desne strane. Kada su dva lica počela da  ga udaraju, druga dva lica koja su bila sa desne strane su prišla do Muhameda i počeli su ga svi udarati. Kada su izašli iz svog vozila Aldemir i Ersin su pošli put njih. Dok je Armina odvlačio da se ne svadja, neko ga je nožem udario po ruci, ali ne zna tačno ko.</span>
</p>
<p class="p2">
<span>	Na glavnom pretresu, ošteženi – svjedok u svemu je ponovio iskaz dat na zapisniku pred ODT-om u Rožajama, s tim što je dodao: da je u lokalu Skala dok su boravili vidio da Aldemir, Ersin i Jasmin se sa nekim svadjaju, a on sa njima nije imao nikakav kontakt. Muhamedu je poslalao SMS poruku jer mu je on zet i bio je u kafiću Stil da ga pita da li je još u kafiću. Kada im je isti javio da je u kafiću pošao je sa Arminom do Muhameda nakon čega su izašli da prošetaju ulicom. Na ulici su vijdeli neku svadju, a kod kružnog toka su vidjeli okrivljene Nurkoviće sa kojima se Muhamed pozdravio u prolazu. Kada su došli do Muhamedovog vozila vidio je  da se isti raspravlja sa nekim momcima. Armin je izašao iz vozila, a on je pošao za njim. Vidio je da je Muhamed u nesvjesnom stanju i da mu teče krv sa lica. Pored Muhameda su bili svi okrivljeni. Nije vidio ko je udario Armina i dok je istog vukao za jaknu neko ga je udario  po lijevoj ruci nekim predmetom zbog čega je kleknuo. U tom momentu pitao je Muhameda za pištolj. Osjetio je udarac po ledjima, ali ne zna ko ga je udario i čime. Kad su se Nurkovići udaljili pored Muhameda je primijetio Bralić Sulju, koji se nakon toga vozilom udaljio. Nije mogao da vidi ko ga je od okrivljenih udario. Pored njega su bili svi okrivljeni. Sa okrivljenima se nije izmirio  i pored toga što je mirovno vijeće dolazilo kod njegove kuće u vezi izmirenja. Pridružuje se krivičnom gonjenju ODT-a u odnosu na okrivljene.</span>
</p>
<p class="p2">
<span>	Svjedok dr. Rifat Muković istakao je:  da radi kao ljekar spec.ORL u Rožajama. Dana 04.01. ove godine po uputu izabranog ljekara pregledao je Ljaić Muhameda. Od istog je tražio da podju u radiološku službu i obavi snimanje nosa, nakon čega je donio snimak. Prilikom pregleda utvrdio je da isti ima prelom nosnih kostiju sa dislokacijom. Uradio je repoziciju i imobilizaciju tih preloma, s tim što tada nije imao izvještaj radiologa za taj snimak. Pošto se radilo o svježoj povredi morao je odmah da uradi repoziciju. Radilo se o prelomu nosnih kostiju koštanih struktura. Da se nos sastoji iz dvije nosne kosti u čijoj strukturi učestvuju i nosni nastavi maksilarne kosti i dijelom frontalna kost, kao i sitasta, kao i hrskavičani dio nosa. Oštećeni je ima polomljene nosne kosti.  Repozicijom i imobilizacijom se obično završava terapija uz preporuku korišćenja uzimanja analgetika. Nije mu poznato zbog čega se oštećeni nije javio istog dana na pregled već je to uradio 04.01.2012.godine. </span>
</p>
<p class="p2">
<span>	Svjedok Kalač Sanel, istakao je: da Nurković Ersina poznaje i sa istim se druži. Sjeća se da je dana 01.01. ove godine bio u grad gdje se sa Ersinom zadržao do 22,30 h. Dogovorili su se da kod Ersinove kuće u naselju Baza čekaju Novu Godinu. U Ersinovoj kući su bili do 01,30 h, nakon čega je pošao kući. To veče nijesu konzumirali alkohol. </span>
</p>
<p class="p2">
<span>	Sudski vještak medicinske struke dr. Tomislav Jeremić u svom nalazu i mišljenju istakao je: da je u medicinskoj dokumentaciji za Ljaić Muhameda konstatovano da je isti imao povrede  u vidu nagnječenja desnog oka i otok kapaka, nagnječenje glave na desnoj strani lica tri četiri krvna podliva i krvni podliv veličine  dječijeg dlana. Isti nije bio u alkoholisanom stanju, u izvještaju ORL-a od 04.01.2012.g. je konstatovano da je isti imao prelom nosnih kostiju, repozicija (namještanje) nosnih kostiju, kao i njihovo fiksiranje da ne bi došlo do pomijeranja. U izvještaju ne stoji da se radilo o prelomu nosnih kostiju sa pomijeranjem, a da je radjena repozicija, te da je u tom slučaju bilo preloma nosnim kostiju sa pomijeranjem. Prilikom vršenja repozicije nosne kosti se vraćaju u normalni položaj i to se radi u specijalističkoj ORL ambulanti, osim ukoliko nije potrebno hirurško liječenje. Obzirom na lokaciju povreda oštećeni je prema napadaču bio okrenut licem, ili mu je pak napadač bio sa desne strane. Da se prelom nosnih kostiju sa dislokacijom tretira kao teška tjelesna povreda, dok su ostale povrede lake tjelesne i da su mogle biti nanijete udarom pesnicom. Da je u izvještaju radiologa konstatovano da je prilikom očitavanja snimka konstatovano da se radi o deformisanosti piramide nosa koju prouzrokuje edem mekog tkiva, te i da se vidi fraktura nosne hrskavice bez dislokacije, a na profilnom snimku u projekciji sumnjivo naprsnuće bez dislokacije. Da je snimak uradjen prije izvršene repozicije i imobilizacije nosnih kostiju. Te da imajući u vidu da je radjena repozicija i imobilizacija od strane ORL-a, to se u odnosu na izvještaj radiologa ne mijenja težina  povrede kod oštećenog. </span>
</p>
<p class="p2">
<span>	U medicinskoj dokumentaciji za Prentić Armina konstatovane su povrede glave i to razderotina, posjekotina drugog prsta desne ruke,  kao i razderotina gornje i donje usne. Isti nije bio alkoholisan. Da je na tjemenu glave rana veličine 2,5 x 1 cm, a rasjekotina kažiprsta desne ruke 1 cm. Da su povrede u predjelu tjemena glave gornje i donje usne nanijete dejstvom tupo-tvrde sile, a povreda kažiprsta oštrim sječivom ili  nekim predmetom  i da se radi o lakim tjelesnim povredama.</span>
</p>
<p class="p3">
<span>U medicinskoj dokumentaciji za Hot Emira konstatovano je da je imao povrede u vidu razderotine nadlaktice lijve ruke veličine 3 x 1 cm, s tim što je u dokumentaciji pogrešno napisano da se radi o podlaktici lijeve ruke i da je ista mogla biti nanijeta udarcem tupotvrdim predmetom i da se radi o lakoj tjelesnoj povredi. </span>
</p>
<p class="p2">
<span>	Prof. dr. sc. med. Dragana Čukić u svoma nalazu i mišljenju istakla je: da je u medicinskoj dokumentaciji za Ljaić Muhameda konstatovano otok oba kapka desnog oka, crvenilo desnog oka, tri manje oguljotine na koži nosa sa krvarenjem iz obje nozdrve, tri – četiri krvna podliva na desnoj strani lica, krvni podlivi veličine dječijeg  dlana u desnom slepoočnom predjelu. Da se ove povrede kvalifikuju kao lake tjelesne. Da su dana 04.01.2012.godine pregledom na osnovu rentgenološkog snimka konstatovane povrede prelom vrha nosnih kostiju  sa minimalnom dislokacijom, prelom nastavka desne gornjovilične kosti, koji je bio sa dislokacijom obzirom na ljekarsku intervenciju. Da se povreda u vidu preloma nosnog nastavka gornjovilične kosti sa dislokacijom kvalifikuje kao teška tjelesna povreda, a povreda vrha nosnih kostiju sa minimalnom dislokacijom, kao laka tjelesna povreda. Da ORL prilikom pregleda može da zapazi dislokaciju i bez nalaza radiologa, te da je u konkretnom slučaju spec.orl. sigurno kliničkim pregledom ustanovio asimetriju lijevog i desnog nosnog hodnika i dislokaciju zbog čega je i preduzeto liječenje repozicijom. Da se prelom nosnih kostiju  utvrdjuje kliničkim pregledom, a pipanjem se osjeća krepitacija prelomljenih kostiju i pregledom unutrašnjosti nosa, s tim što se prelom sa dislokacijom pouzdano može utvrditi kliničkim pregledom. U zdravstvenom kartonu za oštećenog Muhameda nema podataka da je ranije imao povredu nosa. Ljekar ORL i bez rentgenskog snimka, a na osnovu kliničkog nalaza može utvrditi dislokaciju nosnih kostiju. Analzom snimka kod oštećenog vidi se prelom nastavka gornjovilične kosti koja je u veoma bliskom odnosu sa nosnim kostima sa kojima gradi nosnu piramidu, te je potpuno sve  jedno  da li je dislocirana nosna kost ili nosni nastavak gornje vilice i da u oba slučaja se zahtijeva repozicija. Rentgenološki snimak može da ne pokaže prelom, a kamoli dislokaciju, a posebno ako se radi o običnom snimku, te se pribjegava CT snimanju kostiju. U MR tomografiji na ime Ljaić Muhameda od 24.05.2012.godine konstatovano je da nema nikakvih promjena  u predjelu moždanog tkiva, a da su vidljivi znaci preloma nosne kosti uz devijaciju nosne pregrade, a što je posledica zadobijenog preloma. Da  ova povreda kod oštećenog neće ostaviti nikakve posledice u smislu njegovog zdravstvenog stanja. </span>
</p>
<p class="p2">
<span>	Sud je cijeneći iskaze okrivljeni i izvedene dokaze pojedinačno i u vezi sa ostalim izvedenim dokazima, te je na osnovu takve ocjene utvrdio činjenično stanje opisano u izreci presude. </span>
</p>
<p class="p2">
<span>	Utvrdjeno činjenično stanje proizilazi iz svih izvedenih dokaza koje je sud prihvatio kao tačne, objektivne, medjusobno saglasni  i kao takvi se u odlučnim činjenicama podudaraju i sa iskazima okrivljenih.</span>
</p>
<p class="p2">
<span>	Iz iskaza oštećenog – svjedoka Ljaić Muhameda se vidi da je on pomenutog dana bio u društvu sa oštećenim Arminom i Ersinom, sa kojima je iz kafića Stil gdje se nalazio sa suprugom, koju je prethodno odvezao do kuće, prošetao ulicom. Da je tom prilikom vidio Aldemira, Ersina i Jasmina i u prolazu se sa Jasminom pozdravio. Da je nakon toga vozilom pošao kući. U ul. „13.juli“ vidio je četiri momka od kojih su dva bila po strani, a dva momka su bili na ulici i iste je zvučnim signalom upozorio da se sklone da bi vozilom prošao. Medjutim, tada je Aldemir, za kojeg je kasnije saznao da se tako zove, rukama udarao po haubi, psujući ga zbog čega svira. Vidio je da su dva momka bila pored prednjih desnih vrata njegovog vozila dok su ostala dvojica bila pored njegovih vrata . Da je Aldemir prišao do prednjih lijevih vrata vozila nakon čega je iz vozila izašao. Vidio je Ersina kada je Aldemiru govorio „nemojte, nemojte“. Prišao mu je Jasmin, kojeg poznaje, zagrlio ga, a zatim ga pustio i u tom momentu je zadobio udarac u predjelu desnog oka od kojeg je počeo da gubi svijest i našao se u klečećem položaju. Tada su pored njega bili svi četvorica i osjetio je više udaraca. U rukama nije imao nikakav predmet. Da je tada čuo da je naišlo drugo vozilo u kojem su bili Armin i Emir  da je Armin prišao do njih i čuo je kada govori „šta je to“, čega se jedino sjeća. Nije vidio kada su okrivljeni napali Armina i Emira, osim što je iste vidio kada su okrivljeni počeli da bježe, kada ga je Emir pitao gdje mu je pištolj, od čega su se isti uplašili. Njegov iskaz sud je u svemu prihvatio kao tačan, objektivan i kao takav u svemu potvrdjen iskazom oštećenih – svjedoka Armina i Emira, a u pogledu povreda koje je zadobio  inalazom i mišljenjem sudskih vještaka medicinske struke.</span>
</p>
<p class="p2">
<span>	Iz iskaza oštećenog – svjedoka Armina se vidi da je on pomenutog dana bio u društvu sa Emirom u kafiću Skala, gdje je vidio Aldemira, Ersina i Jasmina, koji su imali verbalni duel sa nekim gostima u tom lokalu. Da sa okrivljenima nije imao nikakvu komunikaciju to veče i da je sa Emirom taj lokal napustio i pošao u lokal Stil gdje je prethodno Muhamed bio sa suprugom. Da su zajedno sa Muhamedom prošetali ulicom i tom prilikom su vidjeli Aldemira, Ersina i Jasmina, od kojih je jedan od njih odavao utisak da je pijan i da se Muhamed u prolazu sa Jasminom pozdravio. Da su nakon toga on i Emir pošli vozilom kući, a Muhamed njegovim vozilom idući ispred njih. Dolaskom u ul. „13. juli“ primijetio je zaustavljeno Muhamedovo vozilo i pored vozila je primijetio Jasmina, kao i Aldemira koji je prišao do prednjih lijevih vrati vozila. Za njim je išao Ersin. Vidio je kada je Muhamed izašao iz vozila, a Ersina da odvraća Aldemira da se sa Muhamedom ne tuče. Vidio je kada je Jasmin zagrlio Muhameda , a Aldemira i Ersina  da naizmjenično udaraju Muhameda pesnicama. Da je tada prišao i Sulja i Muhameda udario dva do tri puta pesnicom, a onda ga dohvatio preko ruku. Da je Jasmin takodje držao Muhameda, ali nije vidio da li ga je nečim udario. Kada je prišao da ih razdvoji Aldemir je prišao do njega i udario ga dva do tri puta nekim metalnim predmetom po glavi i ledjima. Ersinu je  u rukama vidio nož i isti ga je tim nožem zakačio u predjelu desne šake i posjekao ga po ruci.  Prišao mu je Emir, dohvatio ga za jaknu i povukao i tada ga je neko povrijedio u predjelu ruke, mada to nije vidio.  Jasmin ga je dohvatio preko ruku i nakon toga su ga Aldemir i Ersin udarali pesnicama. Čuo je  kada je Emir pitao Muhameda za pištolj, nakon čega su se Nurkovići udaljili, a za njima je pošao i Sulja.  Njegov iskaz sud je u svemu prihvatio kao tačan, objektivan, saglasan sa iskazima Muhameda i Emira, kao i sa medicinskom dokumentacijom, te i nalazima i mišljenjima sudskih vještaka medicinske struke. </span>
</p>
<p class="p2">
<span>	Iz iskaza oštećenog – svjedoka Hot Emira se vidi da je on pomenutog dana bio u društvu sa Arminom u kafiću Skala u kojem su bili Aldemir, Ersin i Jasmin. Sa istima nije imao nikakav kontakt osim što je vidio da se isti sa nekim svadjaju u tom lokalu, te su  njih dvojica napustili taj lokal. Pošli su kod Muhameda u lokalu Stil, gdje je on bio sa suprugom. Nakon toga su izašli i prošetali ulicom, gdje su primijetili kod kružnog toga Aldemira, Ersina i Jasmina od kojih je jedan bio u alkoholisanom stanju. Da se Muhamed pozdravio sa Jasminom u prolazu. Kada su pošli kući bio je u vozilu sa Arminom, dok je Muhamed u svom vozilu ispred njih.  U ul. „13. juli“ primijetili su da je Muhamed zaustavio vozilo i da neki momci pokušavaju da ga izvuku iz vozila. Vidio je da neki od tih momaka ima metalnu šipku, a drugi metalni boks, ali iste nije poznavao. Da je Armin izašao iz vozila da bi spriječio tuču i kada je stao izmedju njih  vidio je da je jedan od tih momaka Armina udario metalnom šipkom po glavi i ledjima. Prišao je i Armina povukao i tada je zadobio udarac  od jednog lica, u predjelu lijeve ruke. Ostalih detalja se ne sjeća, jer se bio uplašio. U jednom momentu je pitao Muhmeda za pištolj, od čega su se okrivljeni uplašili i pobjegli.  Vidio je Muhameda u nesvjesnom stanju da mu sa lica teče krv i pored njega su bili svi okrivljeni. Nije vidio ko je Armina udario, dok ga je vukao za jaknu, niti je vidio ko je njega udario. Njegov iskaz sud je prihvatio u svemu kao tačan, objektivan, saglasan sa iskazima Muhameda i Armina, Medicinskom dokumentacijom i nalazom i mišljenjem sudskih vještaka medicinske struke. </span>
</p>
<p class="p2">
<span>	Iskaz svjedoka dr. Rifata Mukovića, sud je u svemu prihvatio kao tačan, objektivan i realan jer je kao takav potvrdjen medicinskom dokumentacijom, nalazom i mišljenjem sudskih vještaka medicinske struke, kao i iskazom oštećenog Muhameda. Iz njegovog iskaza se vidi da je on kao specijalista ORL prilikom pregleda Muhameda utvrdio da je isti imao prelom nosnih kostiju zbog čega je uradio repoziciju i imobilizaciju te da se radilo o svježoj povredi. Takodje se iz njegovog iskaza vidi šta sačinjava strukturu nosa, te da je  oštećenom izdao i izvještaj o povredama koje je konstatovao prilikom pregleda.</span>
</p>
<p class="p2">
<span>	 Iskaz svjedoka Kalač Sanela, sud je prihvatio u dijelu koji se odnosi da je sa Ersinom bio pomenutog dana u gradu, jer je njegov iskaz u ovom dijelu saglasan sa iskazima oštećenih koji su to veče vidjeli Ersina koji je učestvovao u pomenutoj tuči. Medjutim, njegov iskaz u preostalom dijelu sud nije mogao prihvatiti jer je isti u tom dijelu smišljen i sračunat da okrivljenom Ersinu pomogne u izbjegavanju krivičnopravne odgovornosti. </span>
</p>
<p class="p2">
<span>	Sud je cijeneći iskaze okrivljenih Aldemira, Ersina, Jasmina i Sulje, našao da isti i pored priznanja nekih činjenica, iskazima nastoje da izbjegnu krivičnopravnu odgovornost za krivična djela za koja su optuženi. Naime, okrivljeni Aldemir i Jasmin ne spore činjenicu da su bili u lokalu Skala, gdje su bili i oštećeni Armin i Emir. Da su u ul. „13. juli“ kada je sa vozilom naišao oštećeni Muhamed sa istim Aldemir imao svadju i tuču i da su tada na tom mjestu vozilom došli Armin i Emir. Iz iskaza Aldemira se vidi da je on  Muhameda udario pesnicama više puta ne sjećajući se u kojem predjelu tijela. Iz iskaza okrivljenog Jasmina se vidi da su Aldemir i Muhamed imali svadju i tuču u pomenutoj ulici gdje se i on našao. Da je prišao do njih  i da je tada došlo i vozilo marke „Golf“ i kojeg su izašli Armin i Emir i pošli u pravcu Aldemira. Da je primijetio povrede kod Muhameda ispod oka. Njihov iskaz u ovom dijelu sud je prihvatio kao tačne, jer su potvrdjeni iskazima oštećenih tako da je njihov iskaz u tom dijelu uzet kao dokaz. Medjutim, njihove iskaze u preostalom dijelu sud je ocijenio kao smišljene i sračunate na umanjenju krivičnopravne odgovornosti i kao takvi nijesu potvrdjeni nijednim izvedenim dokazom.</span>
</p>
<p class="p2">
<span>	Iskza okrivljenog Ersina sud nije mogao prihvatiti, jer je isti u potpunosti smišljen i sračunat na izbjegavanju krivičnopravne odgovornosti i kao takav nepotvrdjen nijednim izvedenim dokazom. </span>
</p>
<p class="p2">
<span>	Iskaz okrivljenog  Sulje sud je prihvatio u dijelu koji se odnosi da je pomenutog dana bio u društvu sa okrivljenim Aldemiromi Jasminom, kada je u ul. „13.juli“  naišlo vozilo kojim je upravljao Muhamed. Da je došlo do tuče izmedju Muhameda i Aldemira. Da je došlo i  vozilo marke „Golf“ iz kojeg su izašla dva momka i pošli put Aldemira, te da je na tom mjestu nastao opšti metež. Da su Nurkovići pobjegli. Njegov iskaz u ovom dijelu  je  potvrdjen izvedenim dokazima, te je isti u tom dijelu sud uzeo kao dokaz. Medjutim, njegov iskaz u preostalom dijelu sud je ocijenio kao smišljen i sračunat na izbjegavanju krivičnopravne odgovornosti i kao takav nije potvrdjen izvedenim dokazima.</span>
</p>
<p class="p2">
<span>	Cijeneći nalaz i mišljenje sudskih vještaka medicinske struke, dr. Tomislava Jeremića i prof, dr. Dragane Čukić, sud je ove nalaze, koji su u pogledu povreda koje je imao oštećeni Muhamed medjusobno saglasni, kao takvi objetivni, stručni i dati na osnovu medicinskih dokumentacija, koje su izdate oštećenom od referentnih medicinskih ustanova  u kojima su konstatovane povrede kod istog. Iz njihovih nalaza se vidi da je Muhamed imao prelom nosnih kostiju sa dislokacijom zbog čega je istom od strane ORL u Rožajama radjena repozicija i imobilizacija. Da su se ove povrede kod oštećenog mogle  konstatovati i kliničkim pregledom što je u konkretnom slučaju i uradjeno od strane ORL-a, a da na običnom snimku koji je u konkretnom slučaju i uradjen, se ne moraju pokazati. Imajući u vidu strukturu nosnih kostiju, kako je to istaknuto u nalazu i mišljenju prof.dr.Dragane Čukić, nesporno je da i nastavak gornjovilične kosti ulazi u strukturu nosnih kostiju, a koja kost je u konkretnom slučaju i slomljena i da postoji dislokacija, zbog čega je radjena repozicija i imobilizacija kod oštećenog. Njihovi nalazi se ni u čemu ne razlikuju tako da nije imalo potrebe da se vrši usaglašavanje istih na glavnom pretresu. Takodje se iz ovih nalaza i mišljenja vidi da ova povreda neće ostaviti posledice po zdravlje povrijedjenog Muhameda. U pogledu ostalih povreda kod Muhameda nalazi i mišljenja ovih vještaka su takodje saglasni, jer se te povrede tretiraju kao lake tjelesne povrede. </span>
</p>
<p class="p2">
<span>          U pogledu povreda koje su imali Armin i Emir, sud je u svemu prihvatio nalaz i mišljenje vještaka dr. Tomislava Jeremića, iz kojeg se vidi da se te povrede kod istih tretiraju kao lake tjelesne i da su mogle biti nanijete udarcem  tupo-tvrdog predmeta, odnosno kod Armina i sa predmetom  oštrih ivica.</span>
</p>
<p class="p2">
<span>	Pravnom ocjenom utvrdjenog činjeničnog stanja, sud je našao da su u radnjama okrivljenih sadržani svi bitni elementi krivičnog djela teška tjelesna povreda, koje su isti izvršili kao saizvršioci, a na štetu oštećenog Muhameda. Okrivljeni su u konketnom slučaju bili svjesni djela tj. svjesni da zajednički učestvuju u radnjama izvršenja tog djela i to su htjeli, pa su krivično djelo izvršili kao saizvršioci sa direktnim umišljajem na način opisan u izreci presude pod tačkom 1. Da su u radnjama okrivljenog Aldemira sadržani  i svi bitni elementi  dva krivična djela laka tjelesa povreda iz čćl. 152.st.2. u vezi st. 1. KZ izvršenog na način i vrijeme kao pod tačkom 2. i 3.  činjeničnog opisa presude, jer je oštećenom Arminu i Emiru udarom metalnom šipkom, kao sredstvom koje je podobno da tijelo teško povrijedi i zdravlje teško naruši nanio opisane povrede, koje se i pravno kvalifikuju kao lake tjelesne povrede, a u radnjama okrivljenog Ersina su sadržani  i svi bitni elementi krivičnog djela laka tjelesna povreda iz čl.152.st.2. u vezi st .1. KZ izvršenog na štetu Armina na način i vrijeme opisano pod tačkom 4 presude, obzirom da je istom  udarcem sječivom od noža, koji je imao u rukama,nanio opisane povrede, kao sredstvom koje je podobno da tijelo teško povrijedi i zdravlje teško naruši, a iste se i pravno kvalifikuju kao laka tjelesna povreda.</span>
</p>
<p class="p2">
<span>	Krivično djelo laka tjelesna povreda okrivljeni Aldemir i Ersin su izvršili sa umišljajem, jer su bili svjesni da sa navedenim predmetima oštećene Armina i Emira mogu povrijediti , koje povrede su u konkretnom slučaju i nastupile.</span>
</p>
<p class="p2">
<span>	Imajući u vidu utvrdjeno činjenično stanje, sud je upodobio činjenične navode iz optužnog predloga ODT-a iz Rožaja, kao i iz izmijenjenog činjeničnog stanja na glavnom pretresu od strane ODT-a, i našao da se radi o činjeničnom stanju kao u izreci presude, pri čemu nije došlo do promjene identiteta optužbe i presude.</span>
</p>
<p class="p2">
<span>	Predmet ocjene suda bila je i teza branioca okrivljenih Aldemira i Ersina, koja se odnosi da je Aldemir u konkretnom slučaju postupao u nužnoj odbrani, te da okrivljeni Ersin nije bio na pomenutom mjestu sa ostalim okrivljenima, pa sud istu  nije mogao prihvatiti jer je suprotna utvrdjenom činjeničnom stanju. Naime,  ni iz jednog izvedenog dokaza neproizilazi teza branioca okrivljenih tj. da je oštećeni Muhamed prvi napao okrivljenog Aldemira i da ga je tukao nožem koji je imao u ruci, kao i to da okrivljeni Ersin nije bio na mjestu dogadjaja. Nasuprot tezi odbrane utvrdjeno je činjenično stanje kao u izreci presude. </span>
</p>
<p class="p2">
<span>	Za izvršena krivična djela sud je našao da su okrivljeni krivičnopravno odgovorni, te ih je za ista oglasio krivim  pošto je našao da nema elemenata koji bi isključivali njihovu krivičnopravnu odgovornost i utvrdio im pojedinačno kazne kao u izreci presude i  primjenom čl. 48. KZ osudio ih  na jedinstvenu kaznu zatvora i to Aldemira u trajanju od 6 mjeseci, Ersina u trajanju od 5 mjeseci, dok je okrivljene Jasmina i  Sulju osudio na kaunu zatvora u trajanju od po 4 mjeseca.</span>
</p>
<p class="p2">
<span>	Prilikom odmjeravanja kazne okrivljenima u granicama Zakonom propisane za predmetna djela, imajući u vidu svrhu kažnjavanja i uzimajući u obzir sve okolnosti koje utiču da kazna bude manja ili veća (olakšavajuće i otežavajuće) okolnosti iz čl. 42. KZ, sud je kao olakšavajuće okolnosti okrivljenima Aldemiru, Ersinu i Jasminu  uzeo u obzir da se radi o mladjim ljudima, njihovo dosadašnje vladanje, što potvrdjuje i njihova neosudjivanost u vrijeme izvršenja krivičnog djela, da nijesu u radnom odnosu, njihove lične prilike, dok je Sulji uzeo u obzir da je otac troje maloljetne djece, da nije zapošljen, okolnosti pod kojima su izvršili ovo krivično djelo, njihov odnos prema izvršenom krivičnom djelu, obzirom na njihovu spremnost na izmirenje sa oštećenima, dok je Sulji imao u vidu  njegovu dosadašnju osudjivanost, te je sud ove olakšavajuće okolnosti okrivljenima sve ukupno ocijenio kao naročito olakšavajuće okolnosti, pa je primjenom čl. 45 i 46.KZ istima utvrdio za krivično djelo teška tjelesna povreda blaže visine kazne od one koja je u Zakonu propisana za ovo krivično djelo i iste osudio na kaznu zatvora u naznačenom trajanju stim što je Aldemira i Ersina osudio na jedinstvene kazne  ubijedjen da će se sa izrečenim kaznama svim okrivljenim, postići  svrha kažnjavanja iz čl. 4. u vezi čl. 32. KZ.</span>
</p>
<p class="p2">
<span>	U smislu čl. 226. i 229. ZKP sud je obavezao okrivljene da plate na ime troškova krivičnog postupka ovom sudu iznos od po 242 eura, a koji troškovi se odnose na ime naknade vještačenja od strane vještaka medicinske struke, da plate po 50 eura na ime paušala, a ovo imajući u vidu trajanje i složenost krivičnog postupka. Okrivljeni su takodje obavezani da plate oštećenima na ime troškova krivičnog postupka iznos od po 143 eura, a koji troškovi se odnose na ime naknade za angažovanje advokata, kao punomoćnika, koji je prisustvovao  na šest održanih i dva odložena glavna pretresa, a koji trškovi su odmjereni u skladu sa AT CG.</span>
</p>
<p class="p2">
<span>	U smislu čl. 239.st.2. ZKP oštećeni su radi ostvarivanja imovinsko pravnog zahtjeva upućeni na gradjansku parnicu. Ovo sa razloga što je punomoćnik oštećenih na glavnom pretresu istakao da će ovaj zahtjev isti ostvariti u gradjanskoj parnici.</span>
</p>
<p class="p2">
<span>	</span>
</p>
<p class="p2"></p>
<p class="p2">
<span>	OSNOVNI SUD U ROŽAJAMA, dana 21.6.2012.godine.</span>
</p>
<p class="p2"></p>
<p class="p2"></p>
<p class="p2">
<span>ZAPISNIČAR						PREDSJEDNIK SUDA</span>
</p>
<p class="p2">
<span>Burdžović Adisa s.r.							Camić Zahit s.r.</span>
</p>
<p class="p2"></p>
<p class="p2"></p>
<p class="p2">
<span>PRAVNA POUKA: Protiv ove presude može se </span>
</p>
<p class="p2">
<span>izjaviti žalba u roku od 8 dana od dana prijema </span>
</p>
<p class="p2">
<span>iste i to Višem sudu u Bijelom Polju, a preko</span>
</p>
<p class="p2">
<span>ovog suda.</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p5"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span>
</p>
<p>&nbsp;</p>
<p style="text-align:right">
<span class="span1">K.br. 933/13</span>
</p>
<p style="text-align:center;">
<span class="span1">U IME CRNE GORE </span>
</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće Valentine Vukašinović, kao zapisničara, u predmetu protiv okrivljenog Butorović Ivana, iz Podgorice, zbog krivičnog djela teška krađa iz čl. 240 st. 1 tač. 1 u vezi čl. 23 st. 2 Krivičnog zakonika, odlučujući po optužnici ODT-a Podgorica Kt.br. 1240/13 od 18.11.2013. godine, koju je na glavnom pretresu zastupala Šišević Snežana, zamjenik ODT-a Podgorica, nakon glavnog i javnog pretresa, u prisustvu stranaka, održanog dana 17.09.2015. godine donio je, a dana 18.09.2015. godine i javno objavio, </span>
</p>
<p style="text-align:center;">
<span class="span1">P R E S U D U </span>
</p>
<p>
<span class="span1">Okrivljeni: </span>
</p>
<p>
<span class="span1">BUTOROVIĆ IVAN, od oca Slobodana i majke Rajke, rođene Đurković, rođen 31.08.1988. godine u Nikšiću, sa prebivalištem u Podgorici, Barake KAP-a b.b., državljanin Crne Gore, sa završenom srednjom školom, udovac, otac jednog djeteta, moler, lošeg imovnog stanja, ranije osuđivan i to: presudom Osnovnog suda u Podgorici K.br. 1773/08 od 30.11.2009. godine, na novčanu kaznu u iznosu od 600, 00 €, zbog krivičnog djela iz čl. 339 st. 3 u vezi st. 1 Krivičnog zakonika Crne Gore, presudom Osnovnog suda u Podgorici K.br. 10/103 od 01.03.2011. godine, na novčanu kaznu u iznosu od 600, 00 €, zbog krivičnog djela iz čl. 256 st. 2 u vezi st. 1 Krivičnog zakonika Crne Gore i presudom Osnovnog suda u Podgorici K.br. 243/10 od 10.04.2013. godine, na kaznu zatvora u trajanju od 3 mjeseca, zbog krivičnog djela iz čl. 240 st. 1 tač. 3 u vezi čl. 20  Krivičnog zakonika Crne Gore, </span>
</p>
<p style="text-align:center;">
<span class="span1">K R I V   J E</span>
</p>
<p>
<span class="span1">Zato što je: </span>
</p>
<p>
<span class="span1">Dana 27.09.2013. godine, oko 13,00 časova, u ul. Lješkopoljskoj, u Podgorici, po prethodnom dogovoru i zajedno sa NN licem koje je upravljalo vozilom marke „Tojota“ reg. oznaka PG AT 259, na parking prostoru preduzeća „Hemko“, obijanjem oduzeo drugom tuđe pokretne stvari u namjeri da njihovim prisvajanjem sebi pribavi protivpravnu imovinsku korist, na način što je dok je NN lice čuvalo stražu, na vozilu marke „BMW“ reg. oznake PG ER 442, vlasništvo oštećenog Zogović Aleksandra, keramičkom svjećicom polomio staklo na vratima suvozača i sa sjedišta suvozača oduzeo i prisvojio mušku kožnu torbu marke „Traveling“ u kojoj se nalazio kožni novčanik marke „Roko Baroko“ sa 20 eura, fleška od 8 GB, slušalice marke Sony, kožna futrola za dokumenta marke „Carpisa“, kutija od naočara marke „Bikenberks“, modem Telecom, krst od žutog </span><span class="span1">zlata težak 10 g i memorijska kartica, ukupne vrijednosti 536,00 eura, nakon čega su se označenim vozilom zajedno udaljili u nepoznatom pravcu, pri čemu je bio svjestan svog djela i htio njegovo izvršenje, znajući da je njegovo djelo zabranjeno, </span>
</p>
<p>
<span class="span1">- čime je kao saizvršilac izvršio krivično djelo teška krađa iz čl. 240 st. 1 tač. 1 u vezi čl. 23 st. 2 Krivičnog zakonika, </span>
</p>
<p>
<span class="span1">- pa ga Sud primjenom citiranog zakonskog propisa, te čl. 3, 4, 5, 13, 15, 32, 36, 42 Krivičnog zakonika, te primjenom čl. </span><span class="span1">226, 227, 229, 239 i 374  Zakonika o krivičnom postupku,</span>
</p>
<p style="text-align:center;">
<span class="span1">O S U Đ U J E</span>
</p>
<p>
<span class="span1">Na kaznu zatvora u trajanju od 1 (jedne) godine. </span>
</p>
<p>
<span class="span1">Obavezuje se okrivljeni da na ime troškova krivičnog postupka uplati na račun budžetskih sredstava Crne Gore iznos od 60,50 € (šezdeseteurapedesetcenti), kao i iznos od 50,00 € (pedeseteura) na ime sudskog paušala, sve prednje u roku od 15 dana po pravnosnažnosti presude, pod prijetnjom prinudne naplate. </span>
</p>
<p>
<span class="span1">Oštećeni Zogović Aleksandar se radi ostvarivanja imovinsko-pravnog zahtjeva upućuje na redovnu građansku parnicu. </span>
</p>
<p style="text-align:center;">
<span class="span1">O b r a z l o ž e nj e</span>
</p>
<p>
<span class="span1">Optužnicom ODT-a Podgorica Kt.br 1240/13 od 18.11.2013. godine, koju je na glavnom pretresu zastupala Šišević Snežana, zamjenik ODT-a Podgorica, okrivljenom Butorović Ivanu stavljeno je na teret da je kao saizvršilac izvršio krivično djelo teška krađa iz čl. 240 st. 1 tač. 1 u vezi čl. 23 st. 2 Krivičnog zakonika, bliže opisanog izrekom ove presude.</span>
</p>
<p>
<span class="span1">Zastupnik optužbe je u završnoj riječi navela da je provedenim dokaznim postupkom na nesumnjiv način dokazano izvršenje predmetnog krivičnog djela, te da okrivljeni u svojoj odbrani ne spori da je predmetnom prilikom obio vozilo oštećenog i pri tom detaljno opisuje način na koji je isto izvršio, dok se navodi njegove odbrane, u kojima osporava vrijednost, odnosno količinu otuđenih stvari i iznos novca, cijene kao neosnovani i dati u cilju olakšavanja položaja u ovom postupku. Nadalje, ona je navela da pored navedenog, sud ima u vidu i  nesporno kazivanje svjedoka-oštećenog koji se na jasan i potpun način izjasnio o vrsti, količini otuđenih stvari, kao i iznosu novca, čija procjena je izvršena od strane vještaka komercijalne struke. Konačno je istakla da shodno navedenom u potpunosti ostaje pri podignutoj optužnici, i predložila je Sudu da okrivljenog oglasi krivim i osudi po zakonu. </span>
</p>
<p>
<span class="span1">Okrivljeni je u navodima odbrane date u prethodnom postupku pred ODT-om Podgorica naveo da je dana 27.09.2013. godine, oko 12, 00 časova, bio na parking prostoru preduzeća „Hemko“ koji se nalazi u Podgorici u ul. Ljeskopoljska, te da je tu razgovarao sa direktorom tog preduzeća i još jednim čovjekom čije ime je Zogović Aleksandar. Tada je primijetio kako je Zogović ostavio svoju crnu torbicu u njegovo vozilo marke „BMW“ sive boje. Objasnio je da su nakon što su završili razgovor, Zogović i direktor preduzeća </span><span class="span1">„Hemko“ pošli, a on je svećicom od auta polomio staklo na vratima suvozača označenog „BMW-a“ i sa sjedišta suvozača oduzeo crnu torbicu koju je Zogović prethodno ostavio. Nakon toga se udaljio sa lica mjesta, a u toj torbici je bio novac u iznosu od 8, 00 eura, zlatni krst, težine oko 2 grama, lična dokumenta Zogovića i ključevi od stana. Naveo je da ga je istog dana Zogović Aleksandar pozvao telefon jer je pretpostavio da je to on uradio i on mu je kroz tri dana sve stvari vratio i napravio staklo na vozilu. Objasnio je da je ovo uradio iz razloga što je u lošoj materijalnoj situaciji, a tog dana je trebao da pošalje novac u Nikšić i kako isti nije imao mislio je da će u toj torbici naći više novca. Istakao je da živi sa majkom i ćerkicom koja je stara dvije godine i četiri mjeseca i da ih on izdržava, da mu je supruga preminula na porođaju tako da se on brine o ćerkici. </span>
</p>
<p>
<span class="span1">Okrivljeni je na glavnom pretresu ostao u svemu pri navodima odbrane date pred ODT-om Podgorica na zapisniku Kt.br. 1240/13 od 04.10.2013. godine, koju odbranu je u cjelosti ponovio.</span>
</p>
<p>
<span class="span1">Okrivljeni je u završnoj riječi naveo da nema šta da kaže osim da ostaje pri navodima svoje odbrane. </span>
</p>
<p>
<span class="span1">Sud je u dokaznom postupku: na saglastan predlog stranaka pročitao svjedočki iskaz Zogović Aleksandra sa zapisnika pred ODT-om Podgorica Kti.br. 85/13 od 18.10.2013. godine, pročitao zapisnik o uviđaju UP CB Podgorica Ku.br. 806/2013 od 04.10.2013. godine, pročitao nalaz i mišljenje stalnog sudskog vještaka komercijalne struke Đurašković Duška Kti.br. 85/13 od 30.10.2013. godine, pročitao izvod iz KE za okrivljenog izdat od UP CB Nikšić pod br. 2308 od 16.12.2013. godine. </span>
</p>
<p>
<span class="span1">Zastupnik optužbe je odustao od provođenja dokaza vršenja uvida u CD video nadzora -navodeći da je okrivljeni priznao izvršenje krivičnog djela, a činjenično stanje je u dovoljnoj mjeri rasvijetljeno, sa kojih razloga Sud nije provodio navedeni dokaz.  </span>
</p>
<p>
<span class="span1">Brižljivom ocjenom svih dokaza provedenih na glavnom pretresu, kako pojedinačno, tako međusobno, te cijeneći odbranu okrivljenog, Sud je došao do neospornog zaključka da je okrivljeni u mjestu, vremenu i na način predstavljen u dispozitivu ove presude, preduzeo radnje kojim je ostvario kako subjektivna, tako i objektivna obilježja bića krivičnog djela koje mu se stavlja na teret, pa je Sud utvrdio krivičnu odgovornost okrivljenog, a potom, vrijednujući sve otežavajuće i olakšavajuće okolnosti istom izrekao krivičnu sankciju kao u dispozitivu presude</span><span class="span1">.</span>
</p>
<p>
<span class="span1">Saslušan u prethodnom postupku pred ODT-om Podgorica, svjedok-oštećeni Zogović Aleksandar je u bitnom naveo da je dana 27.09.2013. godine, oko 13, 00 časova, parkirao svoje putničko vozilo marke „BMW“ reg.oznaka PG ER 422 u ulici Lješkopoljska, u Podgorici ispred firme „Hemko“, te da je tu trebao da se nađe sa vlasnikom te firme i vozilo je parkirao tačnije blizu kamere tog objekta. Naveo je da je u vozilu ostavio kožnu torbicu marke „Traveling“ staru dva mjeseca u kojoj su se nalazile sledeće stvari: kožni novčanik marke „Roko Baroko“ star godinu dana i u njemu novac od 20 eura, viza i master kard CKB Banke, fleška od 8 GB, lična dokumenta, vozačka dozvola, dva zelena kartona, punomoćje od auta, kao i saobraćajne dozvola, slušalice marke Sony stare pola godine, futrola za dokumenta marke Carpisa kožna stara dva do </span><span class="span1">tri mjeseca, kutija od naočara marke Bikenberks, pečat firme, modem Telekoma, ključevi od tri stana, zlatni krst od žutog zlata težak 10 grama i memorijska kartica. Objasnio je da ga je tada na telefon pozvao vlasnik firme Beriprom, Zdenko Ćetković koji mu je rekao da se neka lica motaju oko njegovog vozila, i on je tada izašao jer je znao da je ostavio torbicu i tada primjećuje da mu je polomljeno staklo na vratima suvozača, da mu je odnešena torbica sa svim gore navedenim stvarima, a da se Laptop zaglavio kod ručne koji je takođe bio u auto i da ga iz tog razloga vjerovatno nisu mogli uzeti, jer je vidio i neke tragove krvi po torbici i po unutrašnjosti iste, pa je zaključio da su se posjekli na staklo. Objasnio je da kada kaže da se lap top zaglavio da misli na torbu od lap topa, tačnije kaiš, jer kad je došao kod kola isti je bio obmotan oko ručnice ručne kočnice. Nakon ovoga on je preko nekih svojih rodbinskih veza došao do podatka ko je vlasnik vozila u koje je ovo lice nakon krađe iz njegovog vozila ušlo, a zatim su mu policajci pokazali sliku Butorović Ivana kojeg je on prepoznao. Nakon ovoga on je došao do imena sestre Butorović Ivana koja se zove Suzana i na nju je izvršio pritisak da stupi s Butorovićem u kontakt i da mu javi gdje su mu stvari. Objasnio je da ga je to najviše interesovalo zbog ličnih dokumenata i pečata firme, te da mu je ona sjutra dan vratila zlatni krst, a po njegovim saznanjima otkupila ga je u nekoj zlatari u kojoj ga je Butorović prodao za 40 eura. Takođe mu je saopštila gdje je bacio dokumenta i torbicu kod Pistolata, a on je tamo našao torbicu, a dokumenta je našao kod kontejnera firme Roki Pistolato, takođe u Dahni. Dodao je da mu je od svega vraćeno pečat firme, modem Telekoma, ključevi od stana i zlatni krst. Konačno je naveo da se ne pridružuje krivičnom gonjenju protiv okrivljenog i da postavlja imovinsko-pravni zahtjev koji nije precizirao. </span>
</p>
<p>
<span class="span1">Iz zapisnika o uviđaju UP CB Podgorica Ku.br. 806/2013 od 04.10.2013. godine proizilazi da isti sačinjen povodom obavještenja da je dana 27.09.2013. godine oko 13, 30 h, u ulici Lješkopoljskoj ispred firme Hemko NN izvršilac je polomio staklo na vozilu BMW 530 D, reg.oznake PG ER 422, vlasništvo Zogović Aleksandra. Nadalje proizilazi da je lice mjesta raskrsnica ulica Lješkopoljska i Bora Tamidžića gdje je locirana firma „Hemko“, da je objekat obezbijeđen video nadzorom, te da je vozilo marke „BMW 530d“ reg.ozn. PG ER 522 vl. Zogović Aleksandra zatečeno parkirano uz zgradu „Hemka“ u ul. Bora Tamidžića. Staklo na prednjim vratima zatečeno je polomljeno, iz vozila otuđena crna muška torbica i novčanik crne boje. Unutar vozila nema tragova vršenja premetačine. Takođe proizilazi da je dana 27.09.2013. godine NN izvršilac sa podesnim sredstvom polomio staklo na prednjim desnim vratima i kroz polomljen prozor sa sjedišta suvozača otuđio crnu mušku torbicu i novčanik crne boje u kojima su se nalazila dokumenta: lična karta i vozačka dozvola na ime Zogović Aleksandar, saobraćajna dozvola PG ER 422, Master i Visa kartica i nešto novca, ključevi od stana, pečat od firme „Mad company“. Iz istog nadalje proizilazi da se pregledom video nadzora u kritičnom vremenu vidi lice jače građe, kratko ošišan, koje je obučeno u donji dio trenerke crne boje i majcu bez rukava bijele boje sa tetovažama po rukama, koje pješke dolazi iz pravca ul. Lješkopoljske do predmetnog vozila „BMW PG ER 522“, a iz pravca ul. Bora Tamindžića dolazi drugo lice sa vozilom „Toyota Corola“ reg.ozn. PG AT 259 tamne boje, koje se polukružno okreće i parkira pored vozila „BMW“, kada lice koje je došlo pješke sa podesnim sredstvom lomi staklo na prednjim desnim vratima „BMW“-a, i </span><span class="span1">kroz polomljen prozor sa sjedišta vozača otuđuje torbicu i novčanik i ulazi u vozilo „Toyota Corolla“ reg.ozn. PG AT 259, i udaljavaju se u pravcu ul. Bora Tamidžića. </span>
</p>
<p>
<span class="span1">Iz nalaza i mišljenja stalnog sudskog vještaka komercijalne struke Duška Đuraškovića Kti.br. 85/13 od 30.10.2013. godine proizilazi da je vještak utvrdio ukupnu vrijednost protivpravno oduzetih i prisvojenih pokretnih stvari na dan izvršenja krivičnog djela i to: torbice kožne marke „Traveling“, crne boje, manja (u upotrebi do 1. godine), kupoprodajna cijena 30, 00 € (stopa amortizacije 10%), procjena: 27, 00 €; novčanik kožni, marke „Rokobaroko“, braon boje, srednje veličine (u upotrebi 1.godinu), kupoprodajna cijena 40, 00 € (stopa amortizacije 10%), procjena: 36, 00 €; memorijska fleška od 8 GB kupoprodajna cijena 19, 00 €; slušalice za muzički instrument marke „Sony“ (u upotrebi do 1.godine) kupoprodajna cijena 15, 00 € (stopa amortizacije 10%), procjena: 13, 50 €; futrola za dokumenta marke „Carpisa“, kožna, braon boje, (u upotrebi do 1.godine), kupoprodajna cijena 25, 00 €, (stopa amortizacije 10%), procjena: 22, 50 €; kutija od naočara marke „Bekenberks“, impregnirana eko kožom, bijele boje, (u upotrebi do 1.godine), kupoprodajna cijena 20, 00 €, (stopa amortizacije 10%), procjena 18, 00 €; krst od žutog zlata težine 10 gr, kupoprodajna cijena 1.gr iznosi 40, 00 € x 10, procjena 400, 00 €. Nadalje proizilazi da ukupna procijenjena vrijednost protivpravno oduzetih i prisvojenih pokretnih stvari na dan izvršenja krivičnog djela iznosi 536, 00 €, dok su kupoprodajne cijene protivpravno oduzetih i prisvojenih pokretnih stvari na dan izvršenja krivičnog djela, utvrđene i date na osnovu sledećih cjenovinika: DOO „Pol shark“ Podgorica za kožnu torbicu i kožni novčanik, DOO „Mobxaccessories“ Podgorica za memorijsku flešku, DOO „Sonic trade“ za slušalice „Sony“, Tržni Centar „Delta City“ Podgorica za futrolu za dokumenta i kutiju za naočare, a za predmetnu stvar – zlatni krst (zlato finoće 585, 14-karatno zlato 1.gr = 40, 00 €), utvrđena je i data cijena na osnovu cjenovnika Zlatarskih radnji u Podgorici. Konačno iz nalaza i mišljenja proizilazi da je procjena predmetnih stvari – koji podliježu amortizaciji, izvršena na osnovu dobijenih podataka o datumu nabavke i vremenu korišćenja predmetnih stvari od strane oštećenog vlasnika datih pred zamjenikom tužioca ODT-a Podgorica, primjenom adekvatne godišnje stope amortizacije (godišnja stopa amortizacije za predmetne stvari, iznosi u procentu 10%), što je u skladu sa Zakonom o amortizaciji Crne Gore. </span>
</p>
<p>
<span class="span1">Iz izvoda iz KE za okrivljenog izdatog od strane UP CB Nikšić pod br. 2308 od 16.12.2013. godine, proizilazi da je okrivljeni ranije osuđivan i to: presudom Opštinskog suda u Subotici Km.br. 33/04 od 18.09.2004. godine, izrečena vaspitna mjera-ukor, zbog krivičnog djela iz čl. 53 st. 1 i čl. 55 Krivičnog zakonika Republike Srbije, presudom Osnovnog suda u Podgorici K.br. 1773/08 od 30.11.2009. godine, na novčanu kaznu u iznosu od 600, 00 €, zbog krivičnog djela iz čl. 339 st. 3 u vezi st. 1 Krivičnog zakonika Crne Gore, presudom Osnovnog suda u Podgorici K.br. 10/103 od 01.03.2011. godine, na novčanu kaznu u iznosu od 600, 00 €, zbog krivičnog djela iz čl. 256 st. 2 u vezi st. 1 Krivičnog zakonika Crne Gore i presudom Osnovnog suda u Podgorici K.br. 243/10 od 10.04.2013. godine, na kaznu zatvora u trajanju od 3 mjeseca, zbog krivičnog djela iz čl. 240 st. 1 tač. 3 u vezi čl. 20  Krivičnog zakonika Crne Gore.</span>
</p>
<p>
<span class="span1">Sud je cijeneći odbranu okrivljenog, te materijalne i personalne dokaze provedene u dokaznom postupku, došao do neospornog zaključka da je okrivljeni kao saizvršilac </span><span class="span1">izvršio krivično djelo teška krađa iz čl. 240 st. 1 tač. 1 u vezi čl. 23 st. 2 Krivičnog zakonika, pa je dana 27.09.2013. godine, oko 13,00 časova, u ul. Lješkopoljskoj, u Podgorici, po prethodnom dogovoru i zajedno sa za sada nepoznatim licem koje je upravljalo vozilom marke "Toyota" reg.ozn. PG AT 259, na parking prostoru preduzeća "Hemko", na način što je dok je to nepoznato lice čuvalo stražu, na vozilu marke "BMW" reg.oznake PG ER 442, vlasništvo oštećenog Zogović Aleksandra, keramičkom svjećicom polomio staklo na vratima suvozača i sa sjedišta suvozača oduzeo i prisvojio pokretne stvari ukupne vrijednosti 536,00 €, nakon čega se označenim vozilom zajedno sa tim nepoznatim licem udaljio u nepoznatom pravcu. </span>
</p>
<p>
<span class="span1">Naime, okrivljeni u navodima odbrane nije sporio izvršenje krivičnog djela, a čije kazivanje je u opisu načina izvršenja istog, potvrđeno zapisnikom o uviđaju UP CB Podgorica koji je sačinjen povodom predmetnog događaja, u kojem je navedeno da je predmetnog dana na raskrsnici ul. Lješkopoljska i ul. Bora Tamidžića, ispred objekta preduzeća "Hemko", zatečeno vozilo marke "BMW" 520 D, reg. ozn. PG ER 522 oštećenog Zogović  Aleksandra, na kojem je NN izvršilac podesnim sredstvom polomio staklo na prednjim desnim vratima i kroz polomljen prozor sa sjedišta suvozača otuđio crnu mušku torbicu i novčanik crne boje, što potvrđuje navode odbrane okrivljenog u pogledu načina izvršenja predmetnog krivičnog djela. Takođe u istom je opisan i snimak video nadzora snimljen u kritičnom vremenu, u kojem je opisano lice koje podesnim sredstvom lomi staklo na prednjim desnim vratima vozila oštećenog, i kroz polomljen prozor sa sjedišta vozača otuđuje torbicu i novčanik, dok iz pravca ul. Bora Tamidžića dolazi drugo lice vozilom "Toyota Corola" reg.ozn. PG AT 259 tamne boje, koje se polukružno okreće i parkira pored vozila oštećenog, u koji nakon što je oduzeo predmetne stvari ulazi okrivljeni i udaljavaju se u pravcu ul. Bora Tamidžića. </span>
</p>
<p>
<span class="span1">Ovako uvtrđeno činjenično stanje potkrepljuje i iskaz svjedoka-ošećenog Zogović Aleksandra, čiji je iskaz Sud cjenio istinitim, jasnim i preciznim, poklonivši mu kao takvom punu vjeru, koji je ujedno i saglasan sa zapisnikom o uviđaju.  Naime, oštećeni je  naveo da mu je predmetnog dana, u ul. Lješkopoljskoj, u Podgorici, obijeno vozilo koje je bilo parkirano na parking prostoru preduzeća "Hemko", na način što mu je okrivljeni slomio staklo na vratima suvozača i oduzeo crnu torbicu marke "Traveling" , kao i druge stvari koje su se nalazile u njoj. On je takođe objasnio da je došao do saznanja o vlasniku vozila u koje je okrivljeni ušao nakon što je ukrao stvari iz njegovog vozila, a da je nakon što je u policiji prepoznao okrivljenog saznao ime njegove sestre, koja mu je vratila zlatni krst koji mu je predmetnom prilikom oduzet i da je od nje saznao gdje mu je okrivljeni bacio lična dokumenta, koje je on naknadno pronašao, što nedvosmisleno ukazuje na krivicu i odgovornost okrivljenog za krivično djelo koje mu se optužnicom stavlja na teret. </span>
</p>
<p>
<span class="span1">Sud je svoj zaključak u pogledu vrste, količine i vrijednosti protivpravno oduzetih stvari temeljio na nalazu i mišljenju vještaka komercijalne struke Duška Đuraškovića, čiji nalaz i mišljenje je Sud cjenio preciznim i jasnim, zasnovanim na pravilima struke, a koji je našao da  ukupna vrijednost protivpravno oduzetih pokretnih stvari na dan izvršenja krivičnog djela iznosi 536, 00 €, koju vrijednost je vještak utvrdio na osnovu dobijenih </span><span class="span1">podataka o datumu nabavke i vremenu korišćenja predmetnih stvari od strane oštećenog, te primjenom godišnje stope amortizacije. </span>
</p>
<p>
<span class="span1">Pravno kvalifikujući utvrđeno činjenično stanje, Ovaj sud nalazi da su se naprijed utvrđenim radnjama okrivljenog Butorović Ivana ostvarili svi bitni elementi bića krivičnog djela teška krađa iz čl. 240 st. 1 tač. 1 u vezi čl. 23 st. 2, u odnosu na koje djelo je okrivljeni na subjektivnom planu postupao sa direktnim umišljajem, kao oblikom krivice, obzirom da je bio svjestan svog djela i htio njegovo izvršenje. Okrivljeni Butorović Ivan je postupao u saizvršilaštvu, ovo sa razloga što je predmetno djelo izvršio zajedno sa NN licem, pa su i okrivljeni Butorović i NN lice u okviru unaprijed utvrđenog plana svaki na svoj način preduzimali dio nužan za realizaciju predmetnog krivičnog djela i to NN lice na način što je predmetnom prilikom čuvalo stražu, dok je okrivljeni Butorović prisvajao navedene pokretne stvari, iz čega proizilazi da su predmetno djelo htjeli i kao svoje i kao zajedničko. </span>
</p>
<p>
<span class="span1">Vrjednujući sve okolnosti iz čl. 42 Krivičnog zakonika koje su od uticaja da kazna bude manja ili veća (olakšavajuće i otežavajuće), Sud je od otežavajućih okolnosti na strani okrivljenog cijenio raniju osuđivanost okrivljenog, i to za krivična djela upravljana protiv imovine, dok je od olakšavajućih okolnosti cjenio njegove lične prilike, odnosno to da je okrivljeni otac jednog maloljetnog djeteta, te njegove imovinske prilike, loše imovinsko stanje, pa je Sud imajući u vidu navedene okolnosti i njihov međusobni odnos, okrivljenog Butorović Ivana osudio na kaznu zatvora u trajanju od 1 (jedne) godine, nalazeći da je upravo ovako odmjerena kazna zatvora za okrivljenog neophodna i dovoljna kako sa aspekta generalne, tako i sa stanovišta specijalne prevencije, pa se pored svrhe kažnjavanja iz čl. 32 Krivičnog zakonika, ima ostvariti i opšta svrha propisivanja i izricanja krivičnih sankcija iz čl. 4 st. 2 Krivičnog zakonika. Dakle, Sud je uvjerenja da upravo ovako odmjerena kazna zatvora predstavlja pravedan balans između radnje okrivljenog kojim je ostvario subjektivna i objektivna obilježja upitne inkriminacije sa jedne strane, te prirode, značaja, karaktera i međusobnog odnosa okolašvajućih i otežajučih okolnosti koje stoje na njegovoj strani, sa druge strane. </span>
</p>
<p>
<span class="span1">Sud je radi ostvarivanja imovinsko-pravnog zahtjeva, na osnovu člana 239 Zakonika o krivičnom postupku, oštećenog Zogović Aleksandra uputio da isti ostvari u redovnoj građanskoj parnici, iz razloga jer je oštećeni izjavio da postavlja imovinsko-pravni zahtjev, koji nije mogao precizirati na glavnom pretresu, a dokazi provedeni na glavnom pretresu ne pružaju pouzdan osnov za presudjenje o istom, dok bi pribavljanje dokaza u tom pravcu i utvrdjivanje iznosa imovinsko - pravnog zahtjeva pri nepreciziranju od strane oštećenog istog, vodilo odugovlačenju postupka, sve pri činjenici da je dio otudjenih stvari i vraćen oštećenom. </span>
</p>
<p>
<span class="span1">Odluka o troškovima krivičnog postupka donijeta je shodno čl. 226, 227, 229 Zakonika o krivičnom postupku, u ukupnom iznosu od 60,50 €, a isti se odnose na troškove vještačenja po vještaku komercijalne struke u iznosu od 60,50 €, dok je paušal u iznosu od 50,00 € na ime sudskog paušala, odmjeren shodno trajanju i složenosti postupka kao i imovinskim prilikama okrivljenog. </span>
</p>
<p>
<span class="span1">Na osnovu izloženog, u smislu čl. 374 Zakonika o krivičnom postupku odlučeno je kao u izreci presude. </span>
</p>
<li style="text-align:center;">
<span class="span1">OSNOVNI SUD U PODGORICI, </span><span class="span1">Dana, 18.09.2014 godine</span>
</li>
<p>&nbsp;</p>
<li>
<span class="span1">     ZAPISNIČAR</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"> SUDIJA</span>
</li>
<li>
<span class="span1">Valentina Vukašinović</span><span class="span1">, s.r.</span><span class="span1"></span><span class="span1">                       Larisa Mijušković Stamatović</span><span class="span1">, s.r.</span>
</li>
<p>&nbsp;</p>
<p>&nbsp;</p>
<li>
<span class="span1">PRAVNA POUKA:</span>
</li>
<li>
<span class="span1">Protiv ove presude može se izjaviti žalba u roku</span>
</li>
<li>
<span class="span1">od 15 (petnaest) dana od dana prjema pismenog otpravka</span>
</li>
<li>
<span class="span1">iste, Višem sudu u Podgorici, a preko Ovog suda.</span>
</li>
<p>&nbsp;</p>
<li style="text-align:center;">
<span class="span1">ZTO: Valentina Vukašinović</span>
</li>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
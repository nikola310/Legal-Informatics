<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-weight:800}
.span2{;font-size:14pt;font-weight:800}
.span3{;font-size:14pt}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span class="span1"></span><span>     </span><span class="span2">K.br.44/13</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span3">Osnovni sud u Kolašinu kao prvostepeni krivični po predsjedniku suda Arsenu Popoviću kao sudiji pojedincu uz učešće zapisničara Mrdak Ljiljane u krivičnom predmetu protiv optuženog V</span><span class="span3">.</span><span class="span3"> V</span><span class="span3">.</span><span class="span3">, zbog krivičnog djela ugrožavanje javnog saobraćaja iz čl.339 st.3 u vezi st.1 Krivičnog zakonika, a po optužnom predlogu ODT iz Kolašina Kt.br.38/13 od 12.09.2013.god., nakon održanog glavnog, javnog pretresa dana 27.11.2013.god. u prisustvu zamjenika ODT Kolašin Šćepanović Maje, optuženog V</span><span class="span3">.</span><span class="span3"> V</span><span class="span3">.</span><span class="span3"> donio je i javno objavio-</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>
<span class="span3"></span><span class="span2">Optuženi:</span>
</p>
<p>&nbsp;</p>
<p>
<span class="span2">V</span><span class="span2">.</span><span class="span2">V</span><span class="span2">.</span><span class="span2">, </span><span class="span3">JMBG </span><span class="span3">....</span><span class="span3">, od oca M</span><span class="span3">.</span><span class="span3"> i majke M</span><span class="span3">.</span><span class="span3"> rođ. M</span><span class="span3">.</span><span class="span3">, rođen </span><span class="span3">...</span><span class="span3">.god. u K</span><span class="span3">.</span><span class="span3">, sa prebivalištem u B</span><span class="span3">.</span><span class="span3">-ul.</span><span class="span3">.</span><span class="span3"> S/</span><span class="span3">..</span><span class="span3"> pismen, završio srednju školu, po zanimanju fudbaler, Crnogorac, oženjen, otac jednog djeteta, srednjeg imovnog stanja, do sada neosuđivan</span>
</p>
<p>&nbsp;</p>
<p>
<span class="span2">Zato što je:</span>
</p>
<p>&nbsp;</p>
<p>
<span class="span3">Dana 22.04.2013.god. na magistralnom putu Kolašin-Mojkovac, u mjestu Trebaljevo, Opština Kolašin nepridržavajući se saobraćanih propisa tako ugrozio saobraćaj da je doveo u opasnost život ljudi, svjestan da svojom radnjom može učiniti djelo olako držeći da do toga neće doći ili da će to moći spriječiti na način što je upravljao putničkim vozilom marke "Fiat croma" reg.br.NS </span><span class="span3">...</span><span class="span3"> protivno čl.35 ZOBS-a na putevima i to tako što brzinu kretanja vozila nije prilagodio karakteristikama i stanju puta te atmosverskim prilikama, pa je krećući se iz pravca Mojkovca u pravcu Kolašina brzinom od 60 km/h, u uslovima bezbijedne brzine kretanja do 44 km/h po mokrom i klizavom kolovozu prilikom savlađivanja oštre desne krivine došlo do destabilizacije vozila i udara u desnu kosinu zasjeka puta nakon čega je vozilo izgubilo </span><span class="span3">ravnotežu i prevrnulo se na krov, gdje se zaustavilo na sredini kolovoza, kojom prilikom je saputnica u vozilu osumnjičenog maloljetna V</span><span class="span3">.</span><span class="span3"> L</span><span class="span3">.</span><span class="span3">zadobila lake tjelesne povrede u vidu nagnječine kože tjemenog dijela glave više sa lijeve strane</span>
</p>
<p>&nbsp;</p>
<p>
<span class="span3">-  čime je izvršio krivično djelo ugrožavanje javnog saobraćaja iz čl.339 st.3 u vezi st.1 Krivičnog zakonika</span>
</p>
<p>&nbsp;</p>
<p>
<span class="span3">Pa mu sud primjenom citirane zakonske odredbe te čl.52, 53 i 54 KZ i čl.229 i 374 ZKP-a , i z r i č e-</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span2">USLOVNU OSUDU</span>
</p>
<p>&nbsp;</p>
<p>&nbsp;</p>
<p>
<span class="span3">Kojom okrivljenom utvrđuje kaznu zatvora u trajanju od 3 ( tri)  mjeseca i istovremeno određuje da se ista neće izvršiti ukoliko okrivljeni u roku od 1 (jedne) godine ne počini novo krivično djelo.</span>
</p>
<p>
<span class="span3">Obavezuje se okrivljeni na plaćanje troškova krivičnog postupka u iznosu od 159,50 €, te da na ime sudskog paušala uplati iznos od 30,00 €, sve u roku od 15 dana od pravosnažnosti presude a uplatom na žiro račun br. 832-196-94 koji se vodi na ime Osnovnog suda Kolašin. </span>
</p>
<p>
<span class="span3">Oštećena malodobna V</span><span class="span3">.</span><span class="span3">L</span><span class="span3">.</span><span class="span3"> se radi ostvarivanja imovinsko-pravnog zahtjeva upućuje na parnicu.</span>
</p>
<p>&nbsp;</p>
<p style="text-align:center;">
<span class="span2">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span3">Optužnim predlogom ODT iz Kolašina Kt.br.38/13 od 12.09.2013.god. stavljeno je na teret optuženom V</span><span class="span3">.</span><span class="span3">V</span><span class="span3">.</span><span class="span3">da je izvršio krivično djelo ugrožavanje javnog saobraćaja iz čl.339 st.3 u vezi st.1 Krivičnog zakonika. Pri podnijetom optužnom predlogu do okončanja glavnog pretresa ostala je zamjenik ODT Kolašin Šćepanović Maja, u završnoj riječi predlažući da sud okrivljenog oglasi krivim i osudi po zakonu.</span>
</p>
<p>
<span class="span3">Iznoseći svoju odbranu na glavnom pretresu održanom dana 27.11.2013.god. okrivljeni V</span><span class="span3">.</span><span class="span3"> V</span><span class="span3">.</span><span class="span3">je u cjelosti priznao izvršenje krivičnog djela koje mu je stavljeno na teret navodeći da se dana 22.04.2013.god. u popodnevnim časovima kretao svojim vozilom iz pravca Mojkovca u pravcu Kolašina i da je dolaskom u mjesto Trebaljevo u jednoj desnoj krivini izgubio kontrolu nad vozilom a sa razloga što je u tom trenutku kolovoz bio mokar usled padanja kiše nakon čega je udario u brdo sa desne strane puta i prevrnuo se na krov. Dalje je naveo da su saputnici u njegovom vozilu u tom trenutku bili </span><span class="span3">njegova supruga V</span><span class="span3">.</span><span class="span3"> N</span><span class="span3">.</span><span class="span3"> i malodobna ćerka V</span><span class="span3">.</span><span class="span3"> L</span><span class="span3">.</span><span class="span3">te da mu je žao što se sve odigralo na opisani način a posebno pri činjenici da je u saobraćajnoj nezgodi povrijeđena njegova ćerka. U završnoj riječi okrivljeni je još jednom istakao da priznaje izvršenje krivičnog djela stavljenog mu na teret. </span>
</p>
<p>
<span class="span3">Obzirom na činjenicu da je okrivljeni u potpunosti priznao izvršenje krivičnog djela za koje se tereti optužnim aktom ODT Kolašin, a kako nije bilo razloga da se posumnja u istinitost njegovog priznanja to je shodno čl.458 st.2 ZKP-a a po saglasnom predlogu stranaka sud donio rješenje da se neće provoditi dokazi predloženi od strane ODT Kolašin sem onih od kojih zavisi vrsta i mjera krivične sankcije za krivično djelo u pitanju. </span>
</p>
<p>
<span class="span3">Uvidom u izvod iz kaznene evidencije na ime optuženog V</span><span class="span3">.</span><span class="span3">V</span><span class="span3">.</span><span class="span3">izdat od OB-i Kotor utvrđeno je da imenovani do sada nije osuđivan.</span>
</p>
<p>
<span class="span3">Na osnovu navedenog dokazano je da je okrivljeni kritične prilike, svjestan da može učiniti djelo olako držeći da do toga neće doći ili da će to moći spriječiti postupao protivno pravilima kojima su regulisana prava i obaveze učesnika u saobraćaju i to protivno čl.35 ZOBS-a na putevima na način što brzinu kretanja vozila nije prilagodio karakteristikama i stanju puta te atmosverskim prilikama što je prilikom savlađivanja jedne desne krivine  uslovilo destabilizaciju vozila kojim je upravljao i udar u desnu kosinu zasjeka puta nakon čega je vozilo izgubilo ravnotežu i prevrnulo se na krov, što je imalo za posledicu povređivanje saputnice u njegovom vozilu malodobne V</span><span class="span3">.</span><span class="span3"> L</span><span class="span3">.</span><span class="span3">. Na opisani način okrivljeni V</span><span class="span3">.</span><span class="span3">V</span><span class="span3">.</span><span class="span3">je konkretne prilike ostvario sve subjektivne i objektivne elemente bića krivičnog djela ugrožavanje javnog saobraćaja iz čl.339 st.3 u vezi st.1 Krivičnog zakonika, pa ga je sud oglasio krivim i krivično-pravno odgovornim. </span>
</p>
<p>
<span class="span3">Prilikom izbora vrste i visine krivične sankcije i njenog odmjeravanja sud je cijenio sve okolnosti koje se tiču ličnosti okrivljenog i krivičnog djela stavljenog mu na teret, pa je od olakšavajućih okolnosti na strani okrivljenog našao da je riječ o porodičnom čovjeku, ocu jednog djeteta, da isti do sad nije osuđivan što ukazuje na njegovo pozitivno vladanje u društvu, da je priznao izvršenje krivičnog djela i da je u predmetnoj saobraćajnoj nezgodi povrijeđena njegova malodobna ćerka. Otežavajućih okolnosti nije bilo. Imajući u vidu nevedeno sud je mišljenja da u konkretnom slučaju stoje uslovi za izricanje uslovne osude te da će se zaprijećenom kaznom u trajanju od 3 mjeseca dovoljno uticati na okrivljenog da ubuduće ne vrši krivična djela a da je uslovljeni period od jedne godine dovoljno dug u cilju provjere okrivljenog, te da će se izrečenom uslovnom osudom postići svrha generalne i specijalne prevencije i izricanja sankcija.</span>
</p>
<p>
<span class="span3">Shodno čl.229 ZKP-a sud je obavezao okrivljenog na plaććanje troškova krivičnog postupka u iznosu od 159,50 € a koji troškovi se odnose na naknade vještacima medicinske i saobraćajne struke za date nalaze i mišljenja, te na plaćanje sudskog paušala u iznosu od 30,00 € koji iznos je odmjeren obzirom na imovinske prilike okrivljenog, trajanje i složenost postupka. </span>
</p>
<p>
<span class="span3">Shodno čl.239 sud je oštećenu malodobnu V</span><span class="span3">.</span><span class="span3"> L</span><span class="span3">.</span><span class="span3"> radi ostvarenja imovinsko-pravnog zahtjrvs uputio na parnicu. </span>
</p>
<p>
<span class="span3">Na osnovu navedenog, a u smislu citiranih zakonskih odredbi, odlučeno je kao u izreci presude.    </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span2">OSNOVNI SUD U KOLAŠINU</span>
</p>
<p>
<span class="span3"> </span><span class="span2">Dana 27.11.2013.god. </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2">Zapisničar,</span><span class="span2">  PREDSJEDNIK SUDA</span>
</p>
<p>
<span class="span2">Mrdak Ljiljana  s.r.</span><span class="span2">Arsen Popović  s.r</span>
</p>
<p>&nbsp;</p>
<p>&nbsp;</p>
<p>
<span class="span2">PRAVNA POUKA:  </span><span class="span3">Protiv ove presude dozvoljena je žalba u roku od 8 dana od dana prijema pismenog otpravka. Žalba se podnosi Višem sudu u Bijelom Polju a preko ovog suda.</span>
</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.75in 0.375in 0.5in 1.125in;}
.p1{margin-right:0.375in;text-align:center;hyphenate:auto;font-family:Arial;font-size:12pt;}
.p2{margin-right:0.375in;text-align:justify;hyphenate:auto;font-family:Arial;font-size:12pt;}
.p3{margin-right:0.375in;text-align:start;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-family:Times New Roman;}
</style>
<meta content="stevo.pecic" name="author">
</head>
<body class="b1 b2">
<p class="p1">
<span> HYPERLINK "http://bs.wikipedia.org/wiki/Slika:Coat_of_arms_of_Montenegro.svg" \o "Grb Crne Gore" </span>
<!--Image link to '0.png' can be here-->
</p>
<p class="p2">
<span class="s1">					K.br.2/10</span>
</p>
<p class="p1">
<span class="s1">U IME CRNE GORE</span>
</p>
<p class="p1"></p>
<p class="p2">
<span class="s1">OSNOVNI SUD U ULCINJU,</span><span> sudija Đokaj Amir, uz učešće zapisničara Markoč Roze, u krivičnom predmetu protiv okrivljenih </span><span class="s1">Č.S.a</span><span>, koga brani adv. Markić Anton, zbog krivičnih dijela građenje objekta bez građevinske dozvole iz čl. 326a Krivičnog zakonika i protivpravno zauzimanje zemljišta iz čl. 254 st. 1 Krivičnog zakonika, </span><span class="s1">B.S.a</span><span>, kog brani adv. Markić Loro, zbog krivičnih dijela građenje objekta bez građevinske dozvole iz čl. 326a Krivičnog zakonika i protivpravno zauzimanje zemljišta iz čl. 254 st. 1 Krivičnog zakonika i </span><span class="s1">B.N.a</span><span>, zbog krivičnih dijela građenje objekta bez građevinske dozvole iz čl. 326a Krivičnog zakonika i protivpravno zauzimanje zemljišta iz čl. 254 st. 1 Krivičnog zakonika, odlučujući po optužnici ODT-a Ulcinj KT.br. 261/08 od 14.01.2010. godine, koju je na glavnom pretresu zastupao savjetnik kod Osnovnog državnog tužilaštva u Ulcinju Resulbegović Faruk, nakon glavnog i javnog pretresa održanog dana 29.05.2012. godine u prisustvu zastupnika optužbe i  okrivljenog B.N.a, kao i branilaca okrivljenih Č.S.a i B.S.a,  donio je , a dana 01.06.2012. godine i javno objavio, </span>
</p>
<p class="p2"></p>
<p class="p1"></p>
<p class="p1">
<span class="s1">P  R  E  S  U  D  U</span>
</p>
<p class="p3">
<span class="s1"> OKRIVLJENI :</span>
</p>
<p class="p3"></p>
<p class="p2">
<span class="s1">	1. Č.S., </span><span>JMBG xxxxxxxxxxxxx, od oca Ć., rođen xx.xx.19xx. god. u Ulcinju, gdje je I nastanjen – B. g., državljanin Crne Gore, neosuđivan.</span>
</p>
<p class="p2"></p>
<p class="p2">
<span class="s1">2. B.S., </span><span>JMBG xxxxxxxxxxxxx, od oca R., rođen xx.xx.19xx. godine u Ulcinju, gdje je i nastanjen – ul. Đ. Đ. br. x, osuđivan presudom Okružnog tužilaštva Dieseldorf br. 2001/000009 od 21.05.2001. godine, zbog krivičnog dijela višestruko oštećenje tuđe stvari  iz čl. 144/1, 41 tač. 1, čl. 68 KZ i izrečena mu je sankcija 30 dana zatvora.</span>
</p>
<p class="p2"></p>
<p class="p2">
<span class="s1">3. B.N., </span><span> od oca D. i majke F., rođene D., rođen xx.xx.19xx. god. U . P., stalno nastanjen u Ulcinju – ul. V. L.,pismen, električar, oženjen, otac troje djece, lošeg imovnog stanja, neosuđivan.</span>
</p>
<p class="p2"></p>
<p class="p1">
<span class="s1">K r i v i     s u</span><span> </span>
</p>
<p class="p2">
<span>Što su:</span>
</p>
<p class="p2"></p>
<p class="p2">
<span class="s1"> I. Č.S.</span>
</p>
<p class="p2"></p>
<p class="p2">
<span>U toku decembra 2008. godine u naselju  B.G. u Ulcinju protivpravno zauzeo tuđe zemljište označeno kao kat. parcela 8553/1 sa LN br. 974 KO Ulcinj, društvena svojina, korisnik Opština Ulcinj i na navedenom zemljištu protivno propisima o izgradnji objekata i planiranju i uređenju prostora kao investitor započeo građenje objekta bez prethodno pribavljene građevinske dozvole, na način što je suprotno odredbama čl. 69 Zakona o uređenju prostora i izgradnji objekta (Sl. List CG 51/2008) započeo gradnju objekta dimenzija 12,70 m x 7,70 m, tako što je izveo grube građevinske radove dimenzija 7,70 m x 6,80 m i u produžetku izlio mrtvu ploču dimenzija 5,30 m x 7,70 m, </span>
</p>
<p class="p2"></p>
<p class="p2">
<span>-čime je izvršio krivična dijela građenje objekta bez građevinske dozvole iz čl. 326a Krivičnog zakonika i protivpravno zauzimanje zemljišta iz čl. 254 st. 1 Krivičnog zakonika.</span>
</p>
<p class="p2"></p>
<p class="p2">
<span>Pa sud okrivljenom Č.S.u primjenom citiranih zakonskih propisa i na osnovu čl. 48. st. 1. Krivičnog zakonika, prethodno utvrđuje,</span>
</p>
<p class="p2">
<span>                                           </span>
</p>
<p class="p2">
<span>- za krivično djelo građenje objekta bez građevisnke dozvole iz čl. 326a Krivičnog zakonika kaznu zatvora u trajanju od 6 (šest) mjeseci,</span>
</p>
<p class="p2"></p>
<p class="p2">
<span>- za krivično djelo protivpravno zauzimanje zemljišta iz čl. 254 st. 1 Krivičnog zakonika kaznu zatvora u trajanju od 2 (dva) mjeseca</span>
</p>
<p class="p2"></p>
<p class="p2"></p>
<p class="p2">
<span class="s1">II. B.S.</span>
</p>
<p class="p2"></p>
<p class="p2">
<span>U toku decembra 2008. godine u naselju B.G. u Ulcinju, protivpravno zauzeo tuđe zemljište označeno kao kat. parcela 8353/1 sa LN br. 1030 KO Ulcinj društvena svojina - </span><span class="s2"> </span><span>korisnik Opština Ulcinj i na navedenom zemljištu protivno propisima o izgradnji objekata I planiranju i uređenju prostora kao investitor započeo građenje objekta bez prethodno pribavljene građevinske dozvole, na način što je suprotno odredbama čl. 69 Zakona o uređenju prostora i izgradnji objekta (Sl. List CG 51/2008) započeo gradnju objekta dimenzija 10,00 m x 9,00 m, tako što je izlio betonsku ploču i otpočeo sa podizanjem i zidanjem stubova i izgradio zid po sredini objekta, </span>
</p>
<p class="p2"></p>
<p class="p2">
<span>-čime je izvršio krivična dijela građenje objekta bez građevinske dozvole iz čl. 326a Krivičnog zakonika i protivpravno zauzimanje zemljišta iz čl. 254 st.1 Krivičnog zakonika.</span>
</p>
<p class="p2"></p>
<p class="p2">
<span>Pa sud okrivljenom B.S.u primjenom citiranih zakonskih propisa i na osnovu čl. 48. st. 1. Krivičnog zakonika, prethodno utvrđuje,</span>
</p>
<p class="p2">
<span>                                           </span>
</p>
<p class="p2">
<span>- za krivično djelo građenje objekta bez građevisnke dozvole iz čl. 326a Krivičnog zakonika kaznu zatvora u trajanju od 8 (osam) mjeseci,</span>
</p>
<p class="p2"></p>
<p class="p2">
<span>- za krivično djelo protivpravno zauzimanje zemljišta iz čl. 254 st. 1 Krivičnog zakonika kaznu zatvora u trajanju od 2 (dva) mjeseca.</span>
</p>
<p class="p2"></p>
<p class="p2"></p>
<p class="p2">
<span class="s1">III. B.N.</span>
</p>
<p class="p2"></p>
<p class="p2">
<span>U toku decembra 2008. godine u naselju B.G. u Ulcinju, protivpravno zauzeo tuđe zemljište u površini od oko 300 m 2 označeno kao kat. parcela 8353/1 sa LN br. 1030 KO Ulcinj, društvena svojina -  korisnik Opština Ulcinj i na navedenom zemljištu protivno propisima o izgradnji objekata i planiranju i uređenju prostora, bez prethodno pribavljene građevinske dozvole, kao investitor započeo gradnju objekta, na način što je suprotno odredbama čl. 69 Zakona o uređenju prostora i izgradnji objekta (Sl. List CG 51/2008) započeo gradnju objekta izvođenjem zemljanih radova, iskopom zemljišta i ravnanjem terena, </span>
</p>
<p class="p2"></p>
<p class="p2">
<span>-čime je izvršio krivična dijela građenje objekta bez građevinske dozvole iz čl. 326a Krivičnog zakonika i protivpravno zauzimanje zemljišta iz čl. 254 st. 1 Krivičnog zakonika.</span>
</p>
<p class="p2"></p>
<p class="p2">
<span>Pa sud okrivljenom B.N.u primjenom citiranih zakonskih propisa i na osnovu čl. 48. st. 1. Krivičnog zakonika, prethodno utvrđuje,</span>
</p>
<p class="p2">
<span>                                           </span>
</p>
<p class="p2">
<span>- za krivično djelo građenje objekta bez građevisnke dozvole iz čl. 326a Krivičnog zakonika kaznu zatvora u trajanju od 6 (šest) mjeseci,</span>
</p>
<p class="p2"></p>
<p class="p2">
<span>- za krivično djelo protivpravno zauzimanje zemljišta iz čl. 254 st. 1 Krivičnog zakonika kaznu zatvora u trajanju od 2 (dva) mjeseca.</span>
</p>
<p class="p2"></p>
<p class="p2">
<span>Pa sud  primjenom citiranih zakonskih propisa, i čl. 4, 5, 13, 15, 36, 42, 48 st.2 tač.2, 52, 53 i 54. Krivičnog zakonika, te čl. 226, 229 i 374 Zakonika o krivičnom postupku, okrivljenima Č.S.u, B.S.u i B.N.u, i z r i č e</span>
</p>
<p class="p2"></p>
<p class="p1">
<span class="s1">USLOVNU OSUDU</span>
</p>
<p class="p1"></p>
<p class="p2">
<span>Kojom okrivljenima Č.S.u i B.N.u utvrđuje jedinstvenu kaznu zatvora u trajanju od po 7 (sedam) mjeseci, a okrivljenom B.S.u jedinstvenu kaznu zatvora u trajanju od 9 (devet) mjeseci i istovremeno određuje da se utvrđene kazne neće izvršiti, ako okrivljeni u roku od 2 (dvije) godine po pravosnažnosti presude ne učine neko novo krivično djelo.</span>
</p>
<p class="p2">
<span>           </span>
</p>
<p class="p2"></p>
<p class="p2">
<span>Obavezuje se svi okrivljeni da sudu na ime troškova krivičnog postupka solidarno uplate novčani iznos od 122,00 eura, kao i na ime paušala novčani iznos od po 30,00 eura,  sve u roku od 15 dana po pravosnažnosti presude.  </span>
</p>
<p class="p2"></p>
<p class="p2"></p>
<p class="p1">
<span class="s1">O b r a z l o ž e nj e</span>
</p>
<p class="p1"></p>
<p class="p2">
<span>Optužnicom Osnovnog državnog tužilaštva u Ulcinju Kt.br. 261/08 od 14.01.2010. godine okrivljenima Č.S.u, B.S.u i B.N.u je stavljeno na teret da su izvršili krivična dijela građenje objekta bez građevinske dozvole iz čl. 326 a Krivičnog zakonika i protivpravno zauzimanje zemljišta iz čl. 254 st. 1 Krivičnog zakonika, na način kako je predstavljeno u izreci presude. Zastupnik optužbe je do kraja glavnog pretresa ostao pri podignutoj optužnici predlažući da sud okrivljene oglasi krivim i osudi po zakonu. </span>
</p>
<p class="p2"></p>
<p class="p2">
<span>Shodno rješnju krivičnog vanraspravnog vijeća ovog suda Kv.br. 74/11 od 31.05.2011. godine okrivljenima Č.S.u i B.S.u se sudilo u odsustvu, obzirom da isti su bili nedostižni državnim organima, a postojali su naročito važni razlozi da im se sudi u odsustvu. </span>
</p>
<p class="p2"></p>
<p class="p2">
<span>Okrivljeni Č.S. i B.S. nijesu saslušani u prethodnom postupku, jer su isti bili nedostupni.</span>
</p>
<p class="p2"></p>
<p class="p2">
<span>Okrivljeni B.N. u svojoj odbrani navodi da se dva puta obratio Opštini Ulcinj za dodijelu placa u naselju B.G. i za to nije dobio nikakav odgovor. Pošto je u zadnje vrijeme bilo aktuelno uzimanje placeva na potezu B.G.-e, a kako bi rešio stambeno pitanje svoje djece i da neko drugi ne zauzme taj plac, dana 24.12.2008. godine odlučio je da angažuje jednog radnika, koji je napravio kanalčić u znaku slova „F“ da bi samo obilježio plac, a nikako da bi otpočeo kakvu gradnju, jer se tim obilježavanjem gradnja ne može otpočeti. Tvrdi da nije tačno da je izlio ploču i započeo zidanje stubova, niti je na tom placu donio bilo kakvog gradjevinskog materijala, a parčad od dasaka koji su se nalazili po placu, bili su od komšija koji su ih bacili. Dalje navodi da je znao da se radi o Opštinskom zemljištu, ali kako nije imao rješeno stambeno pitanje, odlučio je da zauzme navedeni plac, da bi kasnije na istom mjestu, ako bi mu iz Opštine dozvolili izgradio baraku, mada to nije ni mogao jer je dva puta operisan od kičme, a inače je i socijalni slučaj. Nakon što su kod njega došli komunalna inspekcija, prestao je sa obilježavanjem placa i uzeo lopatu i krampu sa kojim je radio radnik i više na tom mjestu nije ništa radio, samo kada je dobio optužnicu pošao je da vidi da slučajno nije neko drugi radio da ne bi njega okrivili za to. U završnoj riječi je naveo da se kaje i žali što je na tom zemljišti izveo radove ali njegova namjera je bila da porodici obezbjedi krov nad glavom, jer nema riješeno stambeno pitanje.</span>
</p>
<p class="p2"></p>
<p class="p2">
<span>Branilac okrivljenog Č.S.a, adv. Markić Anton u završnoj riječi u bitnom je naveo da u postupku nije dokazano da je njegov branjenik izvršio krivično dijelo koje mu se optužnicom stavlja na teret. Niko nije pružio nijedan dokaz kada je zauzeto sporno zemljište, niti kada su izvedeni radovi koji su od strane inspektora i nadzornika konstatovani na licu mjesta. Stoga je predlažio da u nedostatku dokaza sud okrivljenog Č.S.a oslobodi od optužbe.</span>
</p>
<p class="p2"></p>
<p class="p2">
<span>Branilac okrivljenog B.S.a, adv. Markić Loro u zarvšnoj riječi je naveo da optužba nije ponudila nijedan dokaz koji bi povezao njegovog branjenika sa predmetnim zauzetim zemljištem i započetim objektom, pa je predlažio da sud u nedostatku dokaza okrivljenog B.S. oslobodi od optužbe. </span>
</p>
<p class="p2"></p>
<p class="p2">
<span>U  dokaznom postupku sud je saslušao predstavnika oštećene SO Ulcinja K.B.a, svjedoke H.R.a, R.N.a, G.R.a, M.A.a, S.K.a i T.R.u, pročitao iskaza svjedoka S.P.-a, pročitao zapisnik Komunalne inspekcije Opštine Ulcinj br. 07-43-183/08 od 24.12.2008. godine, zapisnik Komunalne inspekcije SO Ulcinj br. 07-29/08 od 24.12.2008. godine, zapisnik Komunalne inspekcije SO Ulcinj br. 07-43-181/08 od 24.12.2008. godine, nalaz sudskog vještaka geodetske struke Popović Dragoljuba od 19.08.2009. godine, dopis Sekretarijata za urbanizam i uredjenje prostora SO Ulcinj br. 05-4925/1-09 od 06.12.2009. godine, izvod iz KE na ime okrivljenog Č.S.a i B.S.a izdat od Uprave policije PJ Bar 25 br. 03-245-1945 od 17.07.2011. god., i izvod iz KE na ime okrivljenog B.N.a izdat od Uprave policije – PJ Bijelo Polje, br. 1268 od 11.07.2011. god. </span>
</p>
<p class="p2"></p>
<p class="p2">
<span>Predstavnik oštećene SO Ulcinj K.B. je naveo da u odnosu na naselje B.G., formirana je radna grupa pri Opštini Ulcinj radi evidentiranja i snimanja objekta koji su nelegalno izgradjeni na tom području, a po tom pitanju nije ništa urađeno, osim formiranja radne grupe. Sa okrivljenima Č.S.om, B.S.om i B.N.om, Opština Ulcinj nije zaključila ugovor o korišćenju predmetnog zemljišta.U ime oštećene Opštine Ulcinj pridružio se krivičnom gonjenju protiv okrivljenih Č.S.a i B.S.a, dok u odnosu na okrivljenog B.N.a je ostavio sudu na ocjenu, a imovinski pravni zahtjev nije postavio, jer će isti ostvariti u parničnom postupku. </span>
</p>
<p class="p2"></p>
<p class="p2">
<span>Svjedok H.R. u svom iskazu je naveo da je dana 24.12.2008. godine zajedno sa kolegama  S.P.-om, M.A.om i R.N.om izašao na teren, postupajući po prijavi da je u reonu B.G.-e, protivpravno zauzeto državno odnosno Opštinsko zemljište. Kada su pošli na licu mjesta, zatekli su S.K.a i još nekoliko radnika koji su izvodili radove na betoniranju mrtve ploče i podizanju stubova, a u jednom dijelu započeo zidanje. Upitali su S.K.a, ko je investitor tih radova, odnosno za koga izvodi radove, na šta im je odgovorio da je investitor B.S. i da ga je isti angažovao na izvodjenju tih radova. O stanju koje su zatekli na lice mjesta, sačinili su zapisnik. Dalje je naveo da su istog dana u reonu B.G.-e, prilikom kontrole zatekli  B.N.a zajedno sa jednim radnikom. Taj radnik je sa krampom i lopatom obilježavao plac i na taj način zauzimao opštinsko zemljište. Kada je pitao B.N.a zašto  je to preduzeo, isti mu je odgovorio da hoće da ogradi plac, da bi nakon toga izgradio neki objekat za porodicu. Primjetio je da je B.N. na tom placu započeo ravnanje terena, pošto je to brdovito područje, ali nije bio izravnao komplet plac, već samo jedan dio placa, takođe je primjetio da su radovi u početnoj fazi, odnosno da je B. možda 2-3 dana ranije počeo da radi na tom zemljištu i taj kanal koji je kopao i ravnanjje zemljišta su bili kao početak radova.O zatečenom stanju su sačinili zapisnik i po njihovoj procjeni površina koju je B. htio da zagradi je bila oko 300 m2. Tvrdi da su B.u naložili da obustavi radove i da oslobodi uzurpiranu površinu, što je on i uradio. </span>
</p>
<p class="p2">
<span> </span>
</p>
<p class="p2">
<span>Svjedok R.N. u svom iskazu je naveo da je zaposlen u Opštini Ulcinj, gdje obavlja poslove komunalnog nadzornika i to za čistoću i javne površine. Krajem decembra 2008. Godine pozvali su ga kolege S.P., H.R. i M.A., da ih vozi do naselja B.G. službenim vozilom. Sjeća se da kada su pošli do naselja B.G., zatekli su S.K.a i još nekoliko radnika u jednom dijelu navedenog naselja, u dijelu koje je državno zemljište, odnosno opštinsko.Nije se mogao sjetiti detalja, jer to nije bila njegova nadležnost, ali su inspekciju vršili njegove kolege sa kojima je bio.Tvrdi da na mjestu gdje su zatekli S.K.a su bili započeti neki radovi, ali se nije mogao sjetitit koji su se radovi izvodili. Zapisnik je potpisao da bi opravdao kilometražu u službenom vozilu i potrošnju goriva. Nije mu poznato koje radove je izvodio B.N., jer na to nije obraćao pažnju. </span>
</p>
<p class="p2"></p>
<p class="p2">
<span>Svjedok G.R. u svom iskazu je naveo da je od predmetne kontrole proteklo više od tri godine i da se ne može sjetiti detalja iste, jer u tom periodu su kontrolisali mnogo objekata, ali to što su konstatovali u zapisniku to su sigurno i zatekli na lice mjesta prilikom njihove kontrole u naselju B.G.. O licima koji su bili investitori su saznali od komšija koji su bili u blizini tih objekata. Na mjestima koja su navedena u zapisniku nijesu zatekli radnike jer bi ih inače konstatovali na zapisnike. </span>
</p>
<p class="p2"></p>
<p class="p2">
<span>Svjedok M.A. u svom iskazu je naveo da je krajem decembra 2008. godine u svojstvu komunalnog nadzornika sa kolegama S.P.-om, H.R.om i R.N.om izašao na lice mjesta u naselju B.G. i prilikom kontrole su zatekli S.K.a koji je izvodio radove na izgradnji stambene zgrade, a sa njim su bili i nekoliko radnika. Dalje je naveo da im je S.K. tom prilikom rekao da ga je angažovao B.S., da izvodi radove u njegovo ime. U momentu kada su izvršili kontrolu bila je izlivena mrtva betonska ploča, na državnom – opštinskom zemljištu, ali se ne sjeća tačno još koji drugi radovi su bili izvedeni. O zatečenom stanju su sačinili zapisnik. Istog dana su primjetili da u blizini tog mjesta gdje su izvršili kontrolu B.N. je započeo ravnanje terena i kopanje nekih temelja, vjerovatno za izgradnju stambenog objekta,a za isto nije imao odobrenje nadležnog organa Opštine, i o tom zatečenom stanju na terenu su sačinili zapisnik. </span>
</p>
<p class="p2"></p>
<p class="p2">
<span>Svjedok S.K. u svom iskazu je naveo da ga je krajem decembra 2008. godine angažovao B.S. da mu skloni kamenje sa njegovog placa u naselju B.G.. Naveo je da je plac B.S.a bio strm i da je vršio ravnanje terena. U tom placu je bila gomila kamenja koji su radnici prethodno iskopali na tom placu. Mašinama je uzeo to kamenje i odveo ga do svog kamenoloma. Istakao je da je samo jednom bio na placu ovog okrivljenog, ali je tamo bio njegov radnik sa rovokopačem i isti je tovario sa rovokopačem to kamenje sa placa u kamionu njegove firme, nakon čega je to kamenje odvezano do kamenoloma. Tvrdi da je mislio da je vlasnik placa B.S. i isti mu je platio za prevoz kamenja sa tog placa. </span>
</p>
<p class="p2"></p>
<p class="p2">
<span>Svjedok T.R.a u svom iskazu je naveo da je krajem 2008. godine, kao nadzornik gradjevinske inspekcije Opštine Ulcinj, zajedno sa inspektorom G.R.om izašao na lice mjesta u naselju B.G., da izvrše kontrolu nelegalno započetih gradjevinskih objekata. Prilikom kontrole konstatovali su da je Č.S. započeo izgradnju objekta, tako što je izbetonirao AB ploču i izlio nekoliko stubova. O zatečenom stanju njegov kolega je sačinio zapisnik i u zapisniku je uvjek konstatovao ime investitora, odnosno lica koji je započeo radove. Dalje je naveo da je vjerovatno tom prilikom investitor bio prisurtan, ali se nije mogao tačno sjetiti, zbog čega je njegov kolega i naveo ime investitora u zapisnik, a moguće je da su za ime investitora saznali od komšija.Tvrdi da kada im nije pozanto ko je investitor radova na zapisniku stavljaju da je investitor NN lice.  </span>
</p>
<p class="p2"></p>
<p class="p2">
<span>Svjedok S.P. u svom iskazu je naveo da u Opštini Ulcinj radi kao komunalni inspektor i da su krajem decembra 2008. godine sa kolegama H.R.om, M.A.om i R.N.om, prilikom vršenja kontrole u naselju B.G., uočili i zapisnički konstatovali da su dva lica započela izgradnju objekta bez prethodno pribavljene gradjevinske dozvole. Naveo je da je jedan od njih bio B.N. koji je lično prisustvovao kontroli i potpisao zapisnik u kojem su naveli da je isti kao investitor otpočeo sa izvodjenjem zemljanih radova, iskopanjem zemljišta i ravnanjem terena, a za izvodenje tih radova nije imao odobrenje nadležnih organa. U zapisniku su konstatovali ostala zapažanja i površinu zemljišta koja je zahvaćena izvedenim radovima i koja se nalazi u svojini Opštine Ulcinj. Naveo je da ne zna kada je isti započeo sa izvodjenjem tih radova . B.u su lično uručili zapisnik, koji ga je potpisao bez primjedbi i u njemu mu  je naloženo da odmah obustavi radove. Naveo je da su u istom svojstvu kontatovali da je B.S. u naselju B.G. započeo izgradnju objekta dimenzija 10 x 9 m, tako što je postavio mrtvu betonsku ploču i otpočeo sa podizanjem i zidanjem stubova, te izgradio zid po sredini objekta. Da je isti investitor tih radova saznali su od izvođača radova S.K.a, koji se sa svojim radnicima nalazio na tom terenu, ali Stanković nije htio u tom svojstvu da potpiše zapisnik, pa su zapisnik ostavili na objektu i u njemu je naloženo izvođaču radova da odmah obustavi radove i da ukloni mehanizaciju. Navedene zapisnike dostavili su sekretaru Sekretarijata za zastupanje imovinskih interesa Opštine Ulcinj.  </span>
</p>
<p class="p2"></p>
<p class="p2">
<span>Iz zapisnika Komunalne policije Opštine Ulcinj br. 07-43-183/08 od 24.12.2008. godine, proizilazi da su navedenog dana prilikom kontrole komunalni inspektori konstatovali da je B.N. iz Ulcinja, u naselju B.G. na javnoj površini, zemljištu u svojini Opštine, započeo kopanje temelja za izgradnju stambene zgrade, bez odobrenje nadležnog organa, te da zahvaćena državna imovina obuhvata površinu cca 300 m2. B.N.u je naloženo da odmah obustavi nevedene radove.</span>
</p>
<p class="p2"></p>
<p class="p2">
<span>Iz zapisnika Komunalne inspekcije SO Ulcinj br. 07-29/08 od 24.12.2008. godine proizilazi da su navedenog dana prilikom kontrole u naselju B.G. u Ulcinju komunalni inspektori zatekli izvođača radova na izgradnji stambene zgrade, koji im je saopštio investitor tih radova B.S.. Isti je kao investitor državnom – opštinskom zemljištu započeo izgradnju, tako što je postavio mrtvu betonsku ploču i započeo zidanje i podizanje stubova, sve to bez odobrenja nadležnog organa. Državna imovina koja je zahvačena i na kojoj se izvode radovi iznosi cca 250 m – 300 m2 površine. Da po izjavi izvodjača radova investitor je odustan i nalazi se u inostranstvu. Izvađaču radova je tom prilikom naloženo da odmah obustavi radove i ukloni mehanizaciju. </span>
</p>
<p class="p2"></p>
<p class="p2">
<span>Iz zapisnika Komunalne inspekcije SO Ulcinj br. 07-43-183/08 od 24.12.2008. godine, proizilazi da su navedenog dana prilikom kontrole inspektori Sekretarijata za inspekciske poslove Opštine Ulcinj, konstatovali da je investitor Č.S. u naselju B.G. na objektu u okviru GUP-a, otpočeo sa izgradnjom objekta dimenzija u osnovi cca 12,00 x 9,00, tako što je do momenta kontrole na tom dijelu terena izbetonirao 6 stubova samaca, temeljne trake na visočijem dijelu terena, te izlio AB ploču.</span>
</p>
<p class="p2"></p>
<p class="p2">
<span>Iz zapisnika Komunalne inspekcije SO Ulcinj br. 07-43-181/08 od 24.12.2008. godine, proizilazi da su navedenog dana prilikom kontrole inspektori Sekretarijata za inspekciske poslove Opštine Ulcinj, konstatovali da je investitor B.S. u naselju B.G. na objektu u okviru GUP-a, otpočeo sa izgradnjom objekta u osnovi cca 10,00 x 9,00, i do momenta kontrole izbetonirao temeljne trake, podnu ploču, izbetonirao dva stuba, te ozidan zid po sredini. </span>
</p>
<p class="p2"></p>
<p class="p2">
<span>Iz nalaza sudskog vještaka geodetske struke Popović Dragoljuba proizilazi da je okrivljeni Č.S. na dijelu kat. Parcele 8737/1 u zv. mjesto „B.G.“ započeo gradnju porodično- stambene zgrade dimenzija 12,10 x 7,70 m. U suterenu pomenutog objekta okrivljeni je podigao grube gradjevinske radove dimenzija 7,70 x 6,80 m (objekat je neuseljiv – tri prostorije) a u produžetku dimenzija 5,30 x 7,70 m izlivena je „mrtva ploča“. Pomenuti dio (uzurpiran) je upisan u LN 974 KO Ulcinj na ime društvena svojina – korisnik SO Ulcinj. Da je okrivljeni B.S. na dijelu kat. Parcele 8353/1 podigao temelje dimenzije 10,00 x 9,00 m tako što je izlio betonsku ploču i otpočeo sa podizanjem i zidanjem stubova i podigao zid po sredini objekta, pomenuti dio (uzurpiran) je upisan u LN 1030 KO Ulcinj na ime društvena svojina – korisnik SO Ulcinj. Dok je okrivljeni B.N. na dijelu kat. Parcele 8353/1 bio započeo uređenje placa i isti je odustao po nalogu inspekcije, da na dan obilaska vještak je konstatovao da je vidljivo da okrivljeni B. je odustao od uređenje placa tj. izgradnje, te da pomenuti dio (uzurpiran) je upisan u LN 1030 KO Ulcinj na ime društvena svojina – korisnik SO Ulcinj.</span>
</p>
<p class="p2"></p>
<p class="p2">
<span>Sud je nalaz vještaka geodetske struke, ocijenio kao detaljan, jasan i argumentovan, urađen u skladu sa pravilima struke i nauke iz kojih razloga je istog u potpunosti i prihvatio.</span>
</p>
<p class="p2"></p>
<p class="p2">
<span>Iz dopisa Sekretarijata za urbanizam i uredjenje prostora SO Ulcinj br. 05-4925/1-09 od 06.11.2009. godine, proizilazi da navedeni sekretarijat nije izdao gradjevinske dozvole za gradjenje objekata na ime: Č.S.u, na dio kat. parcele br. 8737/1 sa LN br. 974 KO Ulcinj, B.S.a na dio kat. parcele br. 8353/1 sa LN br. 1030 KO Ulcinj i B.N.a na dio kat. parcele br. 8353/1 sa LN br. 1030 KO Ulcinj.</span>
</p>
<p class="p2"></p>
<p class="p2">
<span>Iz izvoda iz KE na ime okrivljene Č.S.a i B.S.a izdat od Uprave policije PJ Bar 25 br. 03-245-1945 od 17.07.2011. god, proizilazi da  okrivljeni Č.S. nije ranije osudjivan, dok je okrivljeni B.S. osudjivan presudom Okružnog tužilaštva Dieseldorf br. 2001/000009 od 21.05.2001. godine, zbog krivičnog dijela višestruko oštećenje tuđe stvari iz čl. 144/1, 41 tač. 1, čl. 68 KZ i izrečena mu je sankcija 30 dana zatvora.</span>
</p>
<p class="p2"></p>
<p class="p2">
<span>Iz izvoda iz KE na ime okrivljenog B.N.a izdat od Uprave policije – PJ Bijelo Polje, br. 1268 od 11.07.2011. god., proizilazi da isti nije osuđivan. </span>
</p>
<p class="p2"></p>
<p class="p2">
<span>Cijeneći navode optužbe, odbranu okrivljenog B.N.a, te sve izvedene dokaze kako pojedinačno, tako i u njihovoj međusobnoj vezi, ovaj sud nalazi da su okrivljeni Č.S., B.S. i B.N. izvršili krivična djela koja im se optužnicom stavljaju na teret, na način, mjesto i vrijeme, kako je to bliže opisano u izreci presude.</span>
</p>
<p class="p2"></p>
<p class="p2">
<span>Naime, u postupku je nesumnjivo utvrđeno da je okrivljeni Č.S. u toku decembra 2008. godine u naselju  B.G. u Ulcinju protivpravno zauzeo tuđe zemljište označeno kao kat. parcela 8553/1 sa LN br. 974 KO Ulcinj, društvena svojina, korisnik Opština Ulcinj i na navedenom zemljištu protivno propisima o izgradnji objekata i planiranju i uređenju prostora kao investitor započeo građenje objekta bez prethodno pribavljene građevinske dozvole, na način što je suprotno odredbama čl. 69 Zakona o uređenju prostora i izgradnji objekta (Sl. List CG 51/2008) započeo gradnju objekta dimenzija 12,70 m x 7,70 m, tako što je izveo grube građevinske radove dimenzija 7,70 m x 6,80 m i u produžetku izlio mrtvu ploču dimenzija 5,30 m x 7,70 m. Prednje činjenično stanje sud je utvrdio iz sadržine zapisnika Komunalne inspekcije SO Ulcinj br. 07-43-183/08 od 24.12.2008. godine, u kome je navedeno vrijeme kada je izvršena kontrola od strane komunalnih inspektora, mjesto na kome je zauzeto zemljište u društvenoj svojini- korisnika Opštine Ulcinj, te radove koje je na tom zemljištu započeo okrivljeni kao investitor, a koji dokaz je sud cijenio kao vjerodostojan, jer je sačinjen od strane službenih lica, njihovim neposrednim zapažanjem na terenu, a na isti stranke nijesu imale primjedbi. Sadržinu navedenog zapisnika je potvrdio kako svjedok T.R.a koji je naveo da je zajedno sa inspektorom G.R.om krajem 2008. godine vršio kontrolu nelegalno započetih gradjevinskih objekata u naselju B.G., kojom prilikom su konstatovali da je investitor Č.S. započeo izgradnju objekta, tako što je izbetonirao AB ploču i izlio nekoliko stubova, te da je o zatečenom stanju njegov kolega sačinio zapisnik, tako i svjedok G.R. koji je naveo da to što su konstatovali u zapisniku to su sigurno i zatekli na lice mjesta prilikom njihove kontrole u naselju B.G.. Istina, svjedok Gazivoda je naveo i da je od predmetne kontrole proteklo više od tri godine i da se ne može sjetiti detalja iste, jer u tom periodu su kontrolisali mnogo objekata, a što je za sud sasvim logično i životno realno, obzirom da je od predmetne kontole pa do dana kada je svjedok pred sud dao svoj iskaz proteklo više od tri godine, a imajući u vidu da svjedok kada je dao iskaz je imao navršenih 63 godine života. Iskaze svjedoka T.R.e i G.R.a sud je cijenio kao jasne, uvjerljive i objektivne, kao takvima je poklonio vjeru, obzirom da su dati od strane službenih lica koji nijesu imali nikakvih razloga da posvjedoče drugačije već kako je stvarno i bilo. Sve prednje je u svom nalazu i mišljenju potvrdio i vještak geodetske struke Popović Dragoljub, iz koga je sud utvrdio površinu i dimenzije započetog objekta, radove koji su izvedeni, te svojinu protivpravno zauzetog zemljišta od strane okrivljenog Č.S.a. Da okrivljeni Č.S.a nije imao građevinsku dozvolu za izgradnju predmetnog objekta sud je utvrdio na osnovu dopisa Sekretarijata za urbanizam i uređenje prostora Opštine Ulcinj br. 05-4925/1-09 od 06.11.2009. godine, koji dokaz je sud cijenio kao vjerodostojan, jer je izdat od strane nadležnog organa opštine Ulcinj. </span>
</p>
<p class="p2"></p>
<p class="p2">
<span>Takođe u postupku je nesumnjivo utvrđeno da je okrivljeni B.S. u toku decembra 2008. godine u naselju B.G. u Ulcinju, protivpravno zauzeo tuđe zemljište označeno kao kat. parcela 8353/1 sa LN br. 1030 KO Ulcinj društvena svojina - </span><span class="s2"> </span><span>korisnik Opština Ulcinj i na navedenom zemljištu protivno propisima o izgradnji objekata I planiranju i uređenju prostora kao investitor započeo građenje objekta bez prethodno pribavljene građevinske dozvole, na način što je suprotno odredbama čl. 69 Zakona o uređenju prostora i izgradnji objekta (Sl. List CG 51/2008) započeo gradnju objekta dimenzija 10,00 m x 9,00 m, tako što je izlio betonsku ploču i otpočeo sa podizanjem i zidanjem stubova i izgradio zid po sredini objekta, a što je sud utvrdio iz iskaza svjedoka H.R.a, S.P.-a  i M.A.a koji su saglasno naveli da su dana 24.12.2008. godine vršili kontrolu u reonu B.G.-e, i tamo su zatekli S.K.a sa nekoliko radnika da izvodi radove na izgradnji stambene zgrade, a u momentu kontrole je bila postavljena mrtva betonska ploča i otpočeo sa zidanjem stubova i zidanjem zida u jednom dijelu, odnosno po sredini objekta, te da im je tom prilikom S.K. rekao da je ivestitor B.S.  koji ga angažovao na izvođenju tih radova, te da su o stanju koje su zatekli na lice mjesta sačinili zapisnik. Sud je iskaze ovih svjedoka iz kojih je nesumnjivo utvrdio vrijeme i mjesto izvođenja radova, kao i koji su radovi izvedeni, cijenio da su jasni, detaljni, uvjerljivi i objektivni, o odlučnim činjenicama potpuno saglasni, i kao takvima poklonio im vjeru, a imajući u vidu da su isti dati od strane službenih lica- komunalnih inspektora, koji po mišljenju suda nemaju razloga da stanje prikazuje drugačije već kako je stvarno i bilo, a pored toga iskazi ovih svjedoka su u potpunosti potvrđeni i materijalnim dokazima koje je sud prihvatio, obzirom da su sačinjeni od strane službenih lica u skladu sa zakonom i njihovim ovlašćenjima, i to zapisnikom Komunalne inspekcije SO Ulcinj br. 07-29/08 od 24.12.2008. godine i zapisnikom Komunalne inspekcije SO Ulcinj br. 07-43-181/08 od 24.12.2008. godine  u kojima je konatatovano zatečeno stanje na terenu prilikom inspekcijske kontrole, odnosno koji su radovi izvedeni, gdje i kada su izvedeni. Svjedok S.K. je u svom iskazu potvrdio da je bio angažovan od strane okrivljenog B.ja na izvođenju određenih radova na placu u naselju B.G., za koji je mislio da je vlasništvo okrivljenog B.ja. Da su tog dana kada je izvršena inspekcijska kontrola zatekli na lice mjesta u naselju B.G. u dijelu koje je državno odnosno opštinsko zemljište, S.K.a i još nekoliko radnika, te da na tom mjestu su bili započeti neki radovi je potvrdio u svom iskazu i svjedok R.N.. Sud je iskaze svjedoka S.K.a i R.N. cijenio kao jasne, uvjerljive i objektivne i kao takvima im poklonio vjeru. Sve prednje je u svom nalazu potvrdio i vještak geodetske struke Popović Dragoljub, iz koga je sud utvrdio površinu i dimenzije započetog objekta, radove koji su izvedeni, te svojinu protivpravno zauzetog zemljišta od strane investitora okrivljenog B.S.a. Da okrivljeni B.S. nije imao građevinsku dozvolu za izgradnju predmetnog objekta sud je utvrdio na osnovu dopisa Sekretarijata za urbanizam i uređenje prostora Opštine Ulcinj br. 05-4925/1-09 od 06.11.2009. godine. </span>
</p>
<p class="p2"></p>
<p class="p2">
<span>U postupku je nesumnjivo utvrđeno da je okrivljeni B.N. u toku decembra 2008. godine u naselju B.G. u Ulcinju, protivpravno zauzeo tuđe zemljište u površini od oko 300 m 2 označeno kao kat. parcela 8353/1 sa LN br. 1030 KO Ulcinj, društvena svojina - korisnik Opština Ulcinj i na navedenom zemljištu protivno propisima o izgradnji objekata i planiranju i uređenju prostora, bez prethodno pribavljene građevinske dozvole, kao investitor započeo gradnju objekta, na način što je suprotno odredbama čl. 69 Zakona o uređenju prostora i izgradnji objekta (Sl. List CG 51/2008) započeo gradnju objekta izvođenjem zemljanih radova, iskopom zemljišta i ravnanjem terena, a što je sud utvrdio na osnovu iskaza svjedoka H.R.a, koji je naveo da je dana 24.12.2008. godine zajedno sa kolegama S.P.-a, M.A.om i R.N.om vršio kontrolu u reonu B.G.-e, prilikom kontrole zatekli  su B.N.a zajedno sa jednim radnikom, da obilježava plac i na taj način zauzimao opštinsko zemljište, te da je primjetio da je B.N. na tom placu započeo ravnanje terena, pošto je to brdovito područje, ali nije bio izravnao komplet plac, već samo jedan dio placa, takođe je primjetio da su radovi u početnoj fazi, odnosno da je B. možda 2-3 dana ranije počeo da radi na tom zemljištu i taj kanal koji je kopao i ravnanje zemljišta su bili kao početak radova.O zatečenom stanju su sačinili zapisnik i po njihovoj procjeni površina koju je B. htio da zagradi je bila oko 300 m2, i da su B.u naložili da obustavi radove i da oslobodi uzurpiranu površinu, što je on i uradio. Iskaz ovog svjedoka o odlučnim činjenicama su saglasno potvrdili i svjedoci S.P. i M.A., a što je sve  u potpunosti potvrđeno kako zapisnikom Komunalne policije Opštine Ulcinj br. 07-43-183/08 od 24.12.2008, koji je sud prihvatio, obzirom da je sačinjeni od strane službenih lica u skladu sa zakonom i njihovim ovlašćenjima, tako i nalazem vještaka geodetske struke Popović Dragoljuba. Da okrivljeni B.N.a nije imao građevinsku dozvolu za izvođenje navedenih radova, sud je utvrdio na osnovu dopisa Sekretarijata za urbanizam i uređenje prostora Opštine Ulcinj br. 05-4925/1-09 od 06.11.2009. godine. Konačno i sam okrivljeni B.N. u svojoj odbrani navodi da pošto je u zadnje vrijeme bilo aktuelno uzimanje placeva na potezu B.G.-e, a kako bi rešio stambeno pitanje svoje djece i da neko drugi ne zauzme taj plac, dana 24.12.2008. godine odlučio je da angažuje jednog radnika, koji je napravio kanalčić u znaku slova „F“ , te da je znao da se radi o Opštinskom zemljištu, ali kako nije imao rješeno stambeno pitanje, odlučio je da zauzme navedeni plac, ovaj dio odbrane okrivljenog je sud prihvatio, jer je potvrđen iskazima svjedoka kojima je sud poklonio vjeru i navedenim zapisnikom, kao i nalazem vještaka geodetske struke. </span>
</p>
<p class="p2"></p>
<p class="p2">
<span>Ali, odbranu okrivljenog B.N.a u dijelu u kome navodi da je kanalčić u znaku slova "F" napravio samo da bi obilježio plac, a nikako da bi otpočeo kakvu gradnju, jer se tim obilježavanjem gradnja ne može otpočeti, sud nije prihvatio, i ocijenio da je taj dio odbrane okrivljenog nelogičan, neuvjerljiv i neobjektivan, sračunat sa ciljem izbjegavanja krivice, obzirom da je krajnje nelogično i životno nerealno da se plac obilježava u obliku slova "F", i da se za obilježavanje placa pravi kanlačić, već se upravo kanalčić u takvom oblikom pravi kada se kopaju temelji za neki objekat, osim toga okrivljeni je na predmetnoj kat. parceli izvršio i ravnanje terena, što su potvrdili u svojim iskazima svjedoci H.R., S.P., M.A., što dodatno učvršćuje zaključak suda da je okrivljeni B. upravo tim zemljanim radovima započeo gradnju objekta.</span>
</p>
<p class="p2"></p>
<p class="p2">
<span>Cijeneći naprijed utvrđeno činjenično stanje, sud nalazi da su se u radnjama okrivljenih Č.S.a, B.S.a i B.N.a stekli svi bitni elementi bića krivičnog dijela građenje objekta bez građevisnke dozvole iz čl. 326a Krivičnog zakonika i krivičnog dijela protivpravno zauzimanje zemljišta iz čl. 254 st. 1 Krivičnog zakonika, jer su okrivljeni postupajući na naprijed opisani način, postupali suprotno odredbi čl. 69 Zakona o uređenju prostora i izgradnji objekata, kojom je propisano da se objekat može graditi na osnovu građevinske dozvole i tehničke dokumentacije, pa su okrivljeni postupajući suprotno citiranoj zakonskoj odredbi, bez prethodno pribavljene građevinske dozvole kao investitori započeli izgradnju objekata i protivpravno zauzeli zemljište u društvenoj svojini - korisnika Opštine Ulcinj. Ocjenjujući subjektivni odnos okrivljenih prema izvršenim krivičnim dijelima, sud je mišljenja da su okrivljeni bili svjesni krivičnih dijela, odnosno svjesni činjenice da su započeli gradnju objekata bez građevinske dozvole na zemljištu koje nije njegovo vlasništvo, pa su to i htjeli, zbog čega se njihov subjektivni odnos prema izvršenim krivičnim dijelima definiše kao direktan umišljaj.</span>
</p>
<p class="p2"></p>
<p class="p2">
<span>Prilikom odlučivanja sud je imao u vidu da su izostali navodi odbrane okrivljenih Č.S.a i B.S.a kojima se iz razloga ,kako je to već navedeno u ovoj presudi, sudilo u odsustvu, pa je našao da na osnovu dokaza koji su izvedeni na pretresu nesumnjivo stoji da su se u njihovim radnjama ostvarila obilježja krivičnih djela koja im se optužbom stavljaju na teret, a što je sud do stepena odlučnih činjenica mogao utvrditi iz provedenih dokaza.</span>
</p>
<p class="p2"></p>
<p class="p2">
<span>Prilikom izbora vrste i visine krivične sankcije sud je smislu čl. 42 Krivičnog zakonika, cijenio sve okolnosti od kojih zavisi da kazna bude manja ili veća (olakšavajuće i otežavajuće okolnosti) u okviru zakonom propisanog minimuma i maksimuma za predmetna krivična dijela, pa je od olakšavajućih okolnosti na strani okrivljenih Č.S.a i B.N.a cijenio njihovu raniju neosuđivanost, koju činjenicu je sud utvrdio iz izvoda iz kaznene evidencije za ove okrivljene, a na strani okrivljenog B.N.a je cijenio i njegove lične i porodične prilike, jer se radi o porodičnom čovjeku , kao i njegovo loše imovno stanje, dok otežavajućih okolnosti nije bilo, na strani okrivljenog B.S.a nije bilo olakšavajućih okolnosti, dok je kao otežavajuću okolnost sud cijenio njegovu raniju osuđivanost, što je sud utvrdio iz KE za okrivljenog B.S.a. Dok druge okolnosti koje se odnose na lične prilike  okrivljenih Č.S.a i B.S.a sud nije mogao da cijeni, s obzirom da se istima sudilo u odsustvu i da nijesu bili dostupni sudu, pa podaci koji se odnose na njihovu ličnost sudu nisu bili dostupni osim onih opštih podataka kojima je raspolagao. </span>
</p>
<p class="p2"></p>
<p class="p2">
<span>Imajući u vidu prethodno utvrđene olakšavajuće okolnosti na strani okrivljenih Č.S.a i B.N.a, i težinu izvršenih krivičnih dijela, te i pored činjenice da je okrivljeni B.S. ranije osuđivan, a imajući u vidu da je od te osude proteklo više od 11 godina, sud je mišljenja da radi krivično pravne zaštite prema okrivljenima nije nužno primjeniti kaznu, već je okrivljenima prethodno za svako krivično djelo utvrdio pojedinačne kazne zatvora, a zatim primjenom odredbe čl. 48.st.2 tač.2 Krivičnog zakonika, okrivljenima utvrdio jedinstvene kazne zatvora kao u izreci presude, i istovremeno odredio sa se utvrđene kazne neće izvršiti ukoliko okrivljeni u roku od dvije godine po pravosnažnosti presude ne učine neko novo krivično dijelo.Sud je mišljenja i uvjerenja da će se uslovnim osudama kao u izreci presude, kao mjerom upozorenja u dovoljnoj mjeri uticati na okrivljene da ubuduće ne vrše ovakva i slična djela čime će se po mišljenju suda u potpunosti ostvariti svrha izricanja uslovne osude iz čl.52 Krivičnog zakonika, a u okviru opšte svrhe  propisivanja i izricanje krivičnih sankcija iz čl. 4. st. 2. Krivičnog zakonika.</span>
</p>
<p class="p2"></p>
<p class="p2">
<span>Sud je odbio predloge branioca okrivljenog Č.S.a da se u dokaznom postupku pribavi od SO Ulcinj, spisak uzurpanata opštinskog zemljišta u naselju B.G., kako bi se na osnovu istog utvrdila približno godina kada je Č.S. zauzeo sporno zemljište, te da se od kabineta SO Ulcinj, pribavi rješenje o formiranju komisije za procjenu društvenog zemljišta koje je od građana zauzeto na području B.G.-e kao i izvještaj komisije, s razloga što navedeni predlozi po ocjeni suda ne bi vodili razjašnjenju ove krivično pravne stvari, jer te činjenice nijesu relevantne za odlučivanje u ovoj krivično pravnoj stvari.  Sud je odbio i predlog branioca okrivljenog B.S.a da  izađe na licu mjesta i provjeri navode svjedoke i zapisnike inspekcije sa lice mjesta, s razloga što je vještak po naredbi suda izašao na lice mjesta i u svom nalazu dao odgovore na sva pitanja, potrebna za razjašnjenje predmetne krivično pravne stvari, pa bi izvođenje tog dokaza vodilo samo nepotrebnom odugovlačenju postupka. </span>
</p>
<p class="p2"></p>
<p class="p2">
<span>Odluku o troškovima postupka sud je temeljio na odredbama čl. 226 i 229  Zakonika o krivičnom postupku, pa je obavezao okrivljene Č.S.a, B.S.a i B.N.a,  da solidarno plate troškove postupka u iznosu od 122,00 eura,  koji troškovi se  odnose na ime nagrade vještaku geodetske  struke za izvršeno vještačenje, kao na ime paušala svaki iznos od po 30,00 eura, a visinu istog sud je odredio na osnovu imovnog stanja okrivljenih, dužine trajanja i složenosti krivičnog postupka, dok o ostalim troškovima postupka sud će odlučiti posebnim rješenjem. </span>
</p>
<p class="p1">
<span class="s1">        </span>
</p>
<p class="p2">
<span>Sa  iznijetih razloga, a na osnovu člana 374 ZKP-a, odlučeno je kao u izreci presude.</span>
</p>
<p class="p2"></p>
<p class="p1">
<span class="s1">OSNOVNI SUD U ULCINJU</span>
</p>
<p class="p1">
<span class="s1">Dana 01.06.2012. godine</span>
</p>
<p class="p2">
<span class="s1">Zapisničar,			                     			                         S U D I J A,</span>
</p>
<p class="p2">
<span>Markoč Roza						                                   Amir Đokaj</span>
</p>
<p class="p2"></p>
<p class="p2">
<span class="s1">PRAVNA POUKA: </span><span>Protiv ove presude dozvoljena je žalba Višem sudu u  Podgorici, 			         a preko ovog suda,u roku od 8 dana od  dana prijema pismenog	                 	                   otpravka.</span>
</p>
<p class="p2">
<span>DN-a </span>
</p>
<p class="p2">
<span>- ODT Ulcinj </span>
</p>
<p class="p2">
<span>- okr.B.N.u </span>
</p>
<p class="p2">
<span>- adv. Markić Antonu </span>
</p>
<p class="p2">
<span>- adv. Mrkić Loru  i</span>
</p>
<p class="p2">
<span>-  u spise </span>
</p>
<p class="p4"></p>


</body>
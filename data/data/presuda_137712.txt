<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:start;hyphenate:auto;font-family:Times New Roman;font-size:14pt;}
.p2{text-align:center;hyphenate:auto;font-family:Times New Roman;font-size:12pt;}
.p3{text-align:justify;hyphenate:auto;font-family:Times New Roman;font-size:11pt;}
.p4{text-align:center;hyphenate:auto;font-family:Times New Roman;font-size:11pt;}
.p5{text-indent:0.5in;text-align:justify;hyphenate:auto;font-family:Times New Roman;font-size:11pt;}
.p6{text-align:start;hyphenate:auto;font-family:Times New Roman;font-size:11pt;}
.p7{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<title>K</title>
<meta content="vesna.kovacevic" name="author">
</head>
<body class="b1 b2">
<p class="p1"></p>
<p class="p2">
<!--Image link to '0.jpg' can be here-->
</p>
<p class="p3">
<span class="s1">CRNA GORA</span>
</p>
<p class="p3">
<span class="s1">OSNOVNI SUD U NIKŠIĆU</span>
</p>
<p class="p3">
<span>K.br. 349/2012</span>
</p>
<p class="p3">
<span>Dana  26.10.2012.godine</span>
</p>
<p class="p3"></p>
<p class="p3"></p>
<p class="p4">
<span class="s1">U IME CRNE GORE</span>
</p>
<p class="p3"></p>
<p class="p3">
<span>	</span><span class="s1">OSNOVNI SUD U NIKŠIĆU</span><span>, sudija pojedinac Djuričković Igor, uz sudjelovanje namještenika Papović Budimirke kao zapisničara, rješavajući u krivičnom predmetu okrivljenog F.O.a iz Nikšića, zbog krivičnog djela teška kradja iz člana 240 stav 1 tačka 1 KZ, postupajući po optužnici ODT Nikšić Kt.br. 367/11 od 10.02.2012.godine, nakon javnog glavnog pretresa održanog dana 24.10.2012.godine, u prisustvu zamjenika ODT-a iz Nikšića Djorojević Dejana i okrivljenog, donio je i dana 26.10.2012.godine javno objavio </span>
</p>
<p class="p3"></p>
<p class="p4">
<span class="s1">P R E S U D U</span>
</p>
<p class="p3"></p>
<p class="p5">
<span class="s1">Okrivljeni</span><span>: </span>
</p>
<p class="p5"></p>
<p class="p3">
<span>	</span><span class="s1">F.O.</span><span> od oca V. i majke M. rodjene M., rodjen .. godine u Nikšiću, sa prebivalištem u Nikšiću-selo L. državljanin Crne Gore, nezaposlen, oženjen, lošeg imovnog stanja, ranije osudjivan presudom Osnovnog suda Nikšić K.br. 461/2008 od 06.04.2009 godine zbog krivčnog djela iz člana 240 stav 1 tačka 1 KZ u vezi člana 49 KZ na kaznu zatvora od 4 mjeseca, presudom Osnovnog suda Nikšić K.br. 418/2008 od 09.02.2009 godine, zbog krivčnog djela iz člana 246 stav 1 u vezi člana 2 KZ, uslovnom osudom- 40 dana zatvora uslovno na 1 godinu, presudom Osnovnog suda u Nikšiću K.br. 161/07 od 19.11.2009 godine, zbog krivčnog djela iz člana 240 stav 1 tačka 2 KZ na kaznu zatvora od 4 mjeseca, presudom Osnvnog suda u Nikšiću K.br. 437/2010 od 17.10.2010. godine zbog krivičnog djela iz člana 240 stav 1 tačka 1 u vezi člana 20 KZ, na kaznu zatvora od 8 mjeseci i presudom Višeg suda u Podgorici K.br. 294/2006 od 31.05.2011 godine, zbog krivičnogdjela iz člana 152 stav 2 u vezi stava 1 KZ, na kaznu zatvora od 5 mjeseci </span>
</p>
<p class="p3"></p>
<p class="p4">
<span class="s1">Kr i v   j e</span>
</p>
<p class="p3"></p>
<p class="p5">
<span class="s1">Što je:</span>
</p>
<p class="p5"></p>
<p class="p5">
<span>Dana 07.04.2011.godine, oko 22:40 časova u Nikšiću, na parkingu u ulici N.T., u namjeri da sebi pribavi protivpravnu imovinsku korist u vrijednosti koja prelazi iznos od 150,00 eura, obio putničko motorno vozilo marke Golf II, bez registarskih oznaka, vlasništvo Sekulić Saše, na način što je upotrebom podesnog sredstva obio prednja lijeva vrata vozila, zatim ušao u unutrašnjost istog odakle je oduzeo CD radio marke P.vlasništvo oštećenog Sekulić Saše, u vrijednosti od 55,00 eura</span>
</p>
<p class="p5">
<span> </span>
</p>
<p class="p5">
<span>- čime je počinio krivično djelo teška kradja iz člana 240 stav 1 tačka 1 Krivičnog zakonika,</span>
</p>
<p class="p3"></p>
<p class="p5">
<span>- pa sud okrivljenog zbog izvršenja navedenog krivičnog djela primjenom citiranih zakonskih odredbi, odredbi iz člana 4 stav 2, člana 32, 36 i 42 KZ, kao i odredbi iz člana 226, 229 i 374 ZKP-a</span>
</p>
<p class="p3"></p>
<p class="p3"></p>
<p class="p3"></p>
<p class="p4">
<span class="s1">O S U DJ U J E</span>
</p>
<p class="p3"></p>
<p class="p3">
<span>	</span><span class="s1">Na kaznu zatvora u trajanju od 1 (slovima: jedne) godine</span><span>, koju kaznu je okrivljeni dužan izdržati nakon pravosnažnosti presude. </span>
</p>
<p class="p3"></p>
<p class="p3">
<span>	Obavezuje se okrivljeni da na ime troškova krivičnog postupka plati novčani iznos od 94,00 u roku od 15 dana od dana pravosnažosti presude, pod prijetnjom prinudnog izvršenja na na žiro račun Osnovnog suda u Nikšiću broj 832-152-32 i da sudu dostavi dokaz o izvršenoj uplati.</span>
</p>
<p class="p3"></p>
<p class="p3">
<span> </span>
</p>
<p class="p3"></p>
<p class="p4">
<span class="s1">O b r a z l o ž e nj e</span>
</p>
<p class="p3"></p>
<p class="p3">
<span>	</span><span class="s1">Osnovni državni tužilac u Nikšiću</span><span> svojom optužnicom Kt.br.367/11 od 10.02.2012.godine, stavio je na teret okrivljenom F.O.u izvršenje krivičnog djela teška kradja iz člana 240 stav 1 tačka 1 KZ, koje krivično djelo je činjenično opisano u izreci presude. Zamjenik ODT-a Djorojević Dejan, koji je zastupao optužnicu na glavnom pretresu, u svojoj završnoj riječi ostajući pri navodima podnijetog optužnog akta, predložio je sudu da okrivljenog oglasi krivim i osudi po zakonu.</span>
</p>
<p class="p3">
<span> </span>
</p>
<p class="p3">
<span>	</span><span class="s1">Okrivljeni F.O. </span><span>u svojoj odbrani datoj u postupku istrage i na glavnom pretresu, negirajući izvršćenje krivčnog djela koje mu je stavljeno na teret optužbom u bitnom je naveo da je dana 07.04.2011. godine, bio u kafe baru čiji je vlasnik B. B., a koji ugostiteljski objekat se nalazi u blizini kafe bara E. preko puta frizerskih salona, u koji lokal je došao oko 13 časova i počeo da igra karte, tako da do 22 časa nije izlazio iz tog lokala, da bi negdje nakon 22 časa izašao iz tog kafe bara, prešao kolovoz ulice Nikole Tesle da bi kupio cigarete na trafici, i nakon što je kupio cigarete on se ponovo uputio ka lokalu u kome je prethodno boravio i dok je prelazio ulicu iza ledja su mu prišla dva nepoznata mladića koji su mu govorili da stane i optuživali ga da je ukrao kasetofon, na šta se on okrenuo i krenuo ka tim mladićima, ali su ubrzo na mjesto dogadjaja došli službenici policije, tako da nije došlo do fizičkog sukoba izmedju njega sa jedne i tih momaka sa druge strane. Takodje je istakao da je kritičnog dana u lokalu koji je vlasništvo Bečanović Budimira igrajući najviše vremena proveo sa licem koga zna pod imenom M. Ć. čije pravo ime i adresu stanovanja ne zna, ali da zna da isti živi u naselju D. L.kao i da pretpostavlja da su ti momci koji su ga kritične večeri optužili da je ukrao neki kasetofon njega zamijenili sa licem koje je zaista počinilo tu kradju, jer on kritičnog dana u periodu od 13, pa do poslije 22 sata nije izlazio iz kafe bara koji je vlasništvo B. B., niti odlazio na parking koji se nalazi u ulici Nikole Tesle. </span>
</p>
<p class="p3"></p>
<p class="p5">
<span>U svojoj završnoj riječi okrivljeni je ostajući pri svojoj odbrani predložio sudu da oslobodi od optužbe. </span>
</p>
<p class="p5">
<span> </span>
</p>
<p class="p3">
<span>	Sud je na glavnom pretresu u dokaznom postupku pročitao zapisnik o uvidjaju uprave policiej CG PJ Nikšić Ku.br. 201 sačinjen dana 07.04.2011 godine, izvršio uvid u fotodokumentaciju Uprave policije CG PJ Nikšić broj 311/11 od 07.04.2011.godine, pročitao potvrdu o vraćanju predmeta oštećenom Sekulić Saši izdatu od Uprave policije CG-PJ Nikšić Ku.br.201 od 18.04.2011.godine, neposredno saslušao svjedoke Ć. D. i Lj. M., na saglasan predlog stranaka pročitao iksaz oštećenog S. S. nalaz i mišljenje stalnog sudskog vještaka ekonomsko finansijske struke dipl.ecc. Spajić Rata date u postupku istrage i pročitao izvod iz KE  za optuženog dat od Uprave policije Crne Gore – PJ Nikšić. </span>
</p>
<p class="p3"></p>
<p class="p3">
<span>	Analizirajući provedene dokaze pojedinačno i u njihovoj povezanosti, dovodeći ih u vezu sa navodima optužbe i odbranom okrivljenog, sud je na nesumnjiv način utvrdio da je okrivljeni F.O. počinio krivično djelo stavljeno mu na teret optužbom i istog oglasio krivim i krivično-pravno odgovornim iz sljedećih razloga: </span>
</p>
<p class="p3"></p>
<p class="p3">
<span>	U zapisniku o uvidjaju Uprave policije CG PJ Nikšić Ku.br.201 sačinjenom dana 07.04.2011. godine, navedeno je da je oštećeni Sekulić Saša u 23:10 časova obavijestio dežurnu službeu Uprave policije CG PJ Nikšić da mu je neposredno prije prijavljivanja izvršena provalna kradja putničkog motornog vozila marke Golf II, bez registarskih oznak,a nakon čega su službenici Uprave policije postupajući po toj prijavi izašli na lice mjesta i konstatovali da se navedeno putničko vozilo nalazi parkirano na parkingu u Ulici N. T. 115, ispred zgrade Montexa, da je pregledom vozila uočeno da je isto otključano i da iz unutrašnosti vozila nedostaje auto radio CD uredjaj, a da je pregledom šireg prostora lica mjesta na travnatom prostoru neposredno ispred ulaza u prostorije A. banke-Filijala N. pronadjen jedan auto radio CD uredjaj koji je izuzet sa lica mjesta. Ovakvi navodi zapisnika o uvidjaju potvrdjeni su uvidom u fotodokumentaciju Uprave policije CG PJ Nikšić broj 311/2011 od 07.04.2011. godine.</span>
</p>
<p class="p3"></p>
<p class="p5">
<span>U potvrdi Uprave policiej CG PJ Nikšić Ku.br. 201 od 18.04.2011. godine, navedeno je da je oštećenom Sekulić Saši navedenog datuma vraćen auto radio CD, marke Pionir, crne boje. </span>
</p>
<p class="p3"></p>
<p class="p3">
<span>	</span><span class="s1">Svjedok Ć.D.</span><span> u svom iskazu u bitnom je naveo da je službenik ANB, a da je dana 07.04.2011. godine, nešto poslije 22 sata, sjedio u kafe baru E., koji se nalazi u ulici N. T. sa nekim svojim prijateljima i da mu je u jednom trenutku Lj. M. rekao da neko obija vozilo ispred zgrade Montexa i da je moguće da se obija vozilo njegovog oca koji živi u toj zgradi, nakon čega je on izašao iz kafe bara Evergrin i pošto se taj parking nalazi sa druge strane ulice N.T., prešao je ulicu i došao do vozila svog oca i vidio da je isto zaključano i tom prilikom primjetio da iz vozila marke Golf II koje je bilo parkirano u blizini  vozila njegovog oca izlazi jedan momak, koji se uputio u pravcu zgrade u kojoj se nalaze prostorije Fonda PiO , nakon čega su mu jedan momak i djevojka koji su tu bili prisutni rekli da je to lice prethodno obilo vozilo i tada je on pogledao tog momka, koji je u tom momentu prošao sa druge strane zgrade Treska i počeo da bježi u pravcu zgrade Osnovnog suda, gdje su ga kasnije sustigli i uhvatili Lj. M. i još neki momci. Odgovarajući na pitanja postavljena na glavnom pretresu imenovani svjedok je istakao da je potpuno siguran da je okrivljeni F.O. lice koje je kritičnom prilikom izašlo iz vozila Golf II koje je bilo parkirano na parkingu ispred zgrade Montexa u ulici N. T. i zatim počeo da bježi u pravcu zgrade u kojoj se nalazi Fone PIO, a zatim prošao sa druge strane zgrade T.i platoom ispred zgrade Treska nastavio da bježi u pravcu zgrade Osnovnog suda i da je on jasno vidio da se radi o okrivljenom F.O.u, jer je isti u momentu kad ga je on opazio da izlazi iz vozila marke Golf II od njega bio udaljen oko pet metara, tako da ga je jasno vidio, nakon čega je za svo vrijeme dešavanja kritičnog dogadajaja pratio kretanje okrivljenog idući za njim.</span>
</p>
<p class="p3"></p>
<p class="p3">
<span>	</span><span class="s1">Svjedok Lj. M.</span><span> u svom iskazu u bitnom je naveo da je službenik Uprave policije i da je kritične večeri bio u kafe baru Evergrin koji se nalazi u Ulici Nikole Tesle, u društvu sa Ć. D. i još nekim licima da je u jednom momentu dobio poziv na svoj broj mobilnog telefona u kojem ga je neko obavijestio da je u toku obijanje putničkih vozila koja su bila parkirana na parking prostoru u ulici Nikole Tesle, izmedju zgarada Montexa i Treske, koji se nalazi preko puta kafe bara Evergrin i po dolasku na taj parking on je vidio jedno lice koje je izašlo iz jednog vozila marke Golf II koje je bilo parkirano na tom parkingu i koje lice je nakon izlaska iz vozila krenulo da bježi ka ćošku zgrade Treska, koji gleda ka zgradi u kojoj se nalaze prostorije Fonda PIO kada se on uputio za tim licem i vidio da je isto po dolasku na taj ćošak zgrade prošlo sa druge strane zgrade i uputilo se ulijevo, ka dijelu zgrade Treska u kojem se nalaze prostorije Atlas banke Filijala Nikšić, pri čemu je on svo vrijeme išao za njim i vidio da je to lice u blizini prostorija Atlas banke u žbun zelenila bacilo neki predmet i zatim se uputilo preko kolovoza ulice Nikole Tesle, u pravcu ulice Staro Pazarište, gdje ga je neko od prisutnih gradjana zaustavio, a on odmah zatim došao do tog lica i vidio da se radi o okrivljenom F.O.u, da bi ubrzo nakon toga na mjesto dogadjaja došli službenici uniformisane policije, jer je on odmah po dobijenom obavještenju o tim dogadjajima obavijestio dežurnu službu. Odgovarajući na pitanja postavljena na glavnom pretresu imenovani svjedok je istakao da je potpuno siguran da je okrivljeni F.O. lice koje je on kritičnom prilikom vidio da je izašlo iz vozila Golf II parkiranog na parking prostoru izmedju zgrada M.i Treske u ulici N.T., jer je od tog momenta, pošto u prvom navratu nije uspio da identifikuje to lice, za svo vrijeme trajanja tog dogadjaja pratio kretanje istog, da bi nakon što je to lice zaustavljeno od strane prisutnih gradjana utvrdio da se radi o okrivljenom F.O.u.</span>
</p>
<p class="p3"></p>
<p class="p5">
<span class="s1">Oštećeni S.  S. </span><span>u svjom svjedočkom iskazu u bitnom je istakao da je vlasnik vozila marke Golf II, crvene boje, bez registarskih oznaka i da je to vozilo dana 07.04.2011. godine, parkirao na parkingu ulice N. T. ispred zgrade u kojoj stanuje, nakon čega je to vozilo zaključao i otišao u svoj stan, a da je toga dana oko 23 časa od strane svog komšije Ć. D. obaviješten da mu je vozilo obijeno i da neko nepoznato lice nešto krade iz njegovog vozila, nakon čega je istrčao ispred zgrade u kojoj stanuje, kada su ga prisutne komšije obavijestile da su lice koje je obilo njegovo vozilo uhvatili i već predali policiji. Takodje je istakao da je zatim otišao do svog vozila i vidio da su na istom obijena prednja lijeva vrata i da iz unutrašnjosti vozila nedostaje auto radio CD uredjan, marke Pionir, koji je bio star 2-3 godine, ali je bio u odličnom stanju i da je lice koje su gradjani zatekli na licu mjesta okrivljeni F.O. kao i da mu je oduzeti auto radio CD uredjaj kasnije vraćen od strane službenika policije, kojom prilikom je obaviješten i da je taj uredjaj okrivljeni odbacio prilikom bježanja sa mjesta dogadjaja.</span>
</p>
<p class="p5"></p>
<p class="p3">
<span>	Nalazom i mišljenjem stalnog sudskog vještaka ekonomsko finansijske struke Spajić Rata utvrdjeno je da je vrijednost auto radio CD uredjaja marke Pionir, oduzetog iz vozila oštećenog Sekulić Saše, na dan izvršenja predmetnog krivčnog djela iznosila 55,00 eura. </span>
</p>
<p class="p3"></p>
<p class="p3">
<span>	Na osnovu navedenih dokaza sud je utvrdio sljedeće činjenice:</span>
</p>
<p class="p3"></p>
<p class="p3">
<span>	Zapisnikom o uvidjaju Uprave policije CG PJ Nikšić, foto-dokumentacijom, potvrdom Uprave policije CG PJ Nikšić o vraćanju predmeta oštećenom i iskazom oštećenog S. S. utvrdjeno je da je dana 07.04.2012. godine, u periodu od 22-23 časa obijeno putničko motorno vozilo marke Golf II vlasništvo oštećenog S. S.koje je bilo parkirano na parking prostoru ulice N. T. izmedju zgrada Montexa i T., a koje vozilo je nakon parkiranja oštećeni zaključao, da je obijanje vozila izvršeno tako što je počinilac podesnim sredstvom obio prednja lijeva vrata tog vozila i da je iz unutrašnjosti vozila oduzet auto radio CD uredjaj marke Pionir, crne boje, koji je prilikom vršenja uvidjaja od strane službenika policije pronadjen u žbunu zelenila, lociranom ispred prostorija A. banke F. Nikšić i kasnije vraćen oštećenom Sekulić Saši. </span>
</p>
<p class="p3"></p>
<p class="p3">
<span>	Iskazima svjedoka Ć. D. i Lj. M. utvrdjeno je su imenovani svjedoci dana 07.04.2011 godine, poslije 22 časa, nakon što su obaviješteni da neko lice obija vozila parkirana na parking prostoru lociranom u ulici N. T. izmedju zgrada Montexa i Treske otišli na taj parking prostor i na istom vidjeli da iz jednog parkiranog vozila marke Golf II izlazi lice koje se uputilo u pravcu zgrade u kojoj se nalaze prostorije Fonda PIO, da su vidjeli da je to lice po dolasku na ćošak zgrade Treska prošlo sa druge strane te zgrade i uputilo se u pravcu kafe bara Evergrin i zgrade Osnovnog suda, pri čemu je u žbun zelenila koji se nalazi ispred prostorija A. banke to lice odbacilo neki predmet, nakon čega je prešlo kolovoz ulice N. T. gdje je zadržano od strane prisutnih gradjana, kojom prilikom su oni utvrdili da se radi o okrivljenom F.O.u, jer su za svo vrijeme trajanja kritičnog dogadjaja pratili kretanje okrivljenog od momenta kada je izašao iz vozila marke Golf na parkingu do momenta kada je zdržan od strane prisutnih gradjana.</span>
</p>
<p class="p3"></p>
<p class="p5">
<span>Imajući u vidu navedene činjenice, sud je na nesumnjiv način utvrdio da je okrivljeni F.O. dana 07.04.2011.godine, u periodu izmedju 22 i 23 časa, u Nikšiću, na parkingu u ulici Nikole Tesle, u namjeri da sebi pribavi protivpravnu imovinsku korist u vrijednosti koja prelazi iznos od 150,00 eura, obio putničko motorno vozilo marke Golf II, bez registarskih oznaka, vlasništvo S. S., na način što je upotrebom podesnog sredstva obio prednja lijeva vrata vozila, zatim ušao u unutrašnjost istog odakle je oduzeo CD radio marke P.vlasništvo oštećenog S. S.u vrijednosti od 55,00 eura i da je na taj način okrivljeni počinio krivično djelo teška kradja iz člana 240 stav 1 tačka 1 KZ na način, u vrijeme i na mjestu kako je to predstavljeno u izreci presude.</span>
</p>
<p class="p3"></p>
<p class="p3">
<span>	U tom pravcu sud je kao neosnovanu i usmjerenu na izbjegavanje krivično pravne odgovornosti odbacio i odbranu okrivljenog u kojoj je isti naveo da sa kradjom koja je prerdmet ovoga postupka nema nikakve veze i da je kritične večeri, nakon što je kupio cigarete na trafici koja se nalazi u ulici N. T. presretnut od strane dva momka koji su tvrdili da je on obio neka vozila i ukrao predmete iz istih, jer je ovakva odbrana okrivljenog u potpunosti opovrgnuta iskazima svjedoka Ć. D. i Lj. M. kojim dokazima je sud iz već navedenih razloga poklonio povjerenje i dovodeći iste u vezu sa ostalim provedenim dokazima nesumnjivo utvrdio krivicu okrivljenog.</span>
</p>
<p class="p3"></p>
<p class="p3">
<span>	Prilikom ocjene subjektivnog odnosa okrivljenog prema izvršenom krivičnom djelu sud je utvrdio da je okrivljeni prilikom izvršenja predmetnog krivičnog djela postupao sa direktnim umišljajem, jer iz utvrdjenog činjeničnog stanja nedvosmisleno proizilazi da je okrivljeni preduzimajući radnje opisane u izreci presude postupao sa očiglednom namjerom da obijanjem zaključanog putničkog motornog vozila i oduzimanjem tudjih pokretnih stvari iz istog, sebi pribavi protiv pravnu imovinsku korist u vrijednosti većoj od 150,00 eura, odakle nedvosmisleno proizilazi da je okrivljeni prilikom izvršenja predmetnog krivičnog djela bio svjestan istog i htio njegovo izvršenje. </span>
</p>
<p class="p3">
<span>. </span>
</p>
<p class="p5">
<span>Prilikom donošenja odluke o krivičnoj sankciji okrivljenom, sud je u smislu člana 42 stav 1 KZ kao olakšavajuće okolnosti na strani okrivljenog našao loše imovne prilike i porodične prilike, dok je raniju osudjivanost okrivljenog utvrdjenu uvidom u izvod iz kaznene evidencije sud istom cijenio kao otežavajuću okolnost u sklopu ličnosti okrivljenog, jer je očigledno da je okrivljeni lice koje pokazuje sklonost ka izvršenju krivičnih djela, prvenstveno imovinskih delikata i da kazne koje su okrivljenom izricane prilikom ranije osudjivanosti na istog nijesu u dovoljnoj mjeri uticale da ne čini nova krivična djela. Cijeneći navedene navedene okolnosti, sud je primjenom člana 36 KZ okrivljenog osudio na kaznu zatvora u trajanju od jedne godine, smatrajući da je ovakva kazna primjerena težini izvršenog krivičnog djela i okrivljenom kao učiniocu istog i da će se sa ovakvom kaznom na okrivljenog u dovoljnoj mjeri uticati da ne čini nova krivična djela i da će se na taj način u ovom konkretnom slučaju ostvariti svrha kažnjavanja iz člana 32 KZ, u okviru opšte svrhe izricanja krivičnih sankcija iz člana 4 stav 2 KZ.</span>
</p>
<p class="p3">
<span> </span>
</p>
<p class="p3">
<span>	Odluku o troškovima krivičnog postupka sud je donio primjenom odredbi člana 226 i člana 229 ZKP-a i istom obavezao optuženog da na ime troškvoa krivičnog postupka plati iznos od 94,00 eura od čega se iznos od 44,00 eura odnosi na ime nagrade vještaku finansijske struke za dati nalaz i mišljenje dok se iznos od 50,00 eura odnosi na ime paušala kao dijela troškova krivčnog postupka koji iznos je odredjen imajući u vidu složenost predmeta , trajanje psotupka i imovne prilike optuženog.</span>
</p>
<p class="p3"></p>
<p class="p3">
<span>	Na osnovu svega izloženog, primjenom odredbi člana 374 ZKP-a odlučeno je kao u izreci presude.</span>
</p>
<p class="p3"></p>
<p class="p4">
<span class="s1">OSNOVNI SUD U NIKŠIĆU</span><span>, dana 26.10.2012. godine.</span>
</p>
<p class="p6">
<span class="s1">Zapisničar                                                                                                                		S U D I J A</span>
</p>
<p class="p6">
<span class="s1">Papović Budimirka s.r.                                                                                         Djuričković Igor s.r. </span>
</p>
<p class="p6"></p>
<p class="p6">
<span class="s1">	Za tačnost otpravki tvrdi i ovjerava: SLužbenik suda</span>
</p>
<p class="p6"></p>
<p class="p6">
<span class="s1">PRAVNA POUKA: Protiv ove presude dozvoljena je žalba u roku od 15 dana od dana prijema </span>
</p>
<p class="p6">
<span class="s1">                                   Iste preko ovog suda Višem sudu Podgorica</span>
</p>
<p class="p6"></p>
<p class="p6"></p>
<p class="p7"></p>


</body>
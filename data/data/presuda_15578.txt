<div style="text-align: right">
	K.br.1408/05</div>
<div style="text-align: center">
	&nbsp;</div>
<div style="text-align: center">
	&nbsp;<br>
	U IME CRNE GORE<br>
	&nbsp;<br>
	&nbsp;</div>
OSNOVNI SUD U PODGORICI, sudija Maja Zeković, uz učešće Sanje Ivanović kao zapisničara, u krivičnom postupku protiv optuženih K. R., koga je u ovom postupku branio Z.B., advokat iz P., i P. V., koga je u ovom postupku branio S. S., advokat iz P. po zamjeničkom punomoćju&nbsp; advokata N. M., zbog krivičnog djela teška krađa iz čl. 145 st.1 Krivičnog zakonika RCG, odlučujući po Optužnici Osnovnog Državnog tužilaštva u Podgorici Kt.br.623/02 od 18.11.2002. godine, koju je na glavnom piretresu zastupao Ivan Medojević, zamjenik ODT-a u Podgorici, nakon održanog glavnog i javnog pretresa dana 02.10.2012. godine u prisustvu zastupnika optužbe, optuženih, kao i njihovih branilaca, donio je a dana 03.10.2012. godine javno objavio
<div style="text-align: center">
	&nbsp;</div>
<div style="text-align: center">
	PRESUDU<br>
	&nbsp;</div>
&nbsp;
<div style="text-align: justify">
	OPTUŽENI:<br>
	&nbsp;<br>
	1.K. R., od oca D., majke Đ. rođene L., rođen ..., u P. sa prebivalištem u mjestu rođenja, Ul... nezaposlen, neoženjen, otac jednog mldb.djeteta, nalazi se na izdržavanju kazne, zbog krivičnog djela ubistvo u pokušaju, lošeg imovnog stanja, osudjivan &nbsp;presudom Osnovnog suda u Podgorici K.br.7087/96 od 18.10.1996.godine, zbog krivičnog djela iz čl.204 st.1 KZ RCG, na 3 mjeseca zatvora, presudom Osnovnog suda u Podgorici K.br.104/94 od 18.07.1995.godine, zbog krivičnog djela iz čl.176 st.3 KZ RCG, 6 mjeseca zatvora uslovno 3 godine, presudom Osnovnog suda u Podgorici K.br.1065/94 od 08.08.1996.godine, zbog krivičnog djela iz čl.150 st.1 KZ RCG, 4 mjeseca zatvora uslovno 2 godine, presudom Višeg suda u Podgorici K.br.23/03 od 28.02.2006.godine, zbog krivičnog djela iz čl.245 st.1, čl.246st.2/st.1 KZ SRJ, na 1 godinu i 9 mjeseci&nbsp; zatvora, presudom Osnovnog suda u Danilovgradu K.br.86/02 od 22.06.2006.godine, zbog krivičnog djela prikrivanje teške krađe, uslovna osuda, i presudom Opštinskog suda u Preševu K.br.189/08 od 14.11.2008.godine, zbog krivičnog djela iz čl.355 st.2/ st.1 KZ, na 5 mjeseci zatvora<br>
	&nbsp;<br>
	2.P.V. od oca M. majke M., rođene Z., rođen ..., u P. sa prebivalištem u mjestu rođenja, Ul...., oženjen, otac dvoje mldb.djece, lošeg imovnog stanja, osudjivan presudom Osnovnog suda u Podgorici K.br.318/93 od 22.07.1993.godine zbog krivičnog djela iz čl.153 st.1 KZ RCG, na 10 mjeseci zatvora uslovno na 3 godine, pesudom Osnovnog suda u Podgorici K.br.965/93 od 24.06.1994.godine zbog krivičnog djela iz čl.153 st.1 KZ RCG, na 1 godinu i 6 mjeseci zatvora, presudom osnovnog suda u Podgorici K.br.516/91 od 26.06.1995.godine, zbog krivičnog djela iz čl.45 st.1 KZ RCG, na 3 mjeseca zatvora uslovno 2 godine, presudom Osnovnog suda u Podgorici K.br.965/93 od 14.05.1996.godine zbog krivičnog djela iz čl.153 st.1 KZ RCG, na 1 godinu i 6 mjeseci zatvora, presudom Okružnog suda u Kragujevcu K.br.91/01 od 31.05.2005.godine zbog krivičnog djela iz čl.245 st.1 KZJ/čl.22 KZJ, na četri mjeseca zatvora, presudom Osnovnog suda u Podgorici K.br.8520/01 od 22.03.2006.godine, zbog krivičnog djela iz čl.244 st.3/st.1 KZ RCG /čl.20 KZ RCG, na 5 mjeseci zatvora, i presudom Osnovnog suda u Podgorici K.br.1368/07 od 29.05.2009.godine, zbog krivičnog djela iz čl.240 st.1 tač.2/čl.49 st.1 KZ CG, na 6 mjeseci zatvora.&nbsp;<br>
	&nbsp;</div>
&nbsp;<br>
Na osnovu čl.373 st.1 tač.2 Zakonika o krivičnom postupku<br>
&nbsp;
<div style="text-align: center">
	&nbsp;<br>
	OSLOBAĐAJU SE OD OPTUŽBE</div>
<div style="text-align: justify">
	&nbsp;</div>
<div style="text-align: justify">
	Kojom je predstavljeno da su:<br>
	&nbsp;<br>
	U noći 30.04. i 01.05.2002.godine, u P. U ... ulici ... po prethodnom dogovoru, u namjeri da pribave sebi protivpravnu imovinsku korist, provaljivanjem oduzeli i prisvojili tuđe pokretne stvari, na način što su nakon što je okrivljeni K.R., došao do podataka da R. M. koji kao podstanar živi u kući B. N., kao vojni policajac posjeduje izvjesnu količinu oružja, i da se u naznačenom vremenu neće nalaziti u kući, po unaprijed dogovorenom planu, došli blizu kuće gdje je okrivljeni K. zbog bojazni da ne bude prepoznat od komšija R. M., ostao da čuva stražu okrivljenom P. V., koji je za to vrijeme, kroz otvoren prozor na kupatilu, ušao u kuću i iz prostorije ostave oduzeo lovački karabin 8x57JS model TR ŽČ M-48 cal. 7,9 mm, fab.br.B-5000229, poštolj&nbsp; M-88, para, kal. 9mm 70741 pištolj CZ 99 cal.9mm fabr.B-102948, 60 metaka za pištolj CZ99 cal.9mm i 25 metaka za pištolj "Magnum" sve ukupne vrijednosti 990 €, vlasništvo oštećene Vojne policije Podgorica, koje stvari je okrivljeni P. potom trebao da proda u zajedničkom interesu.<br>
	&nbsp;<br>
	-čime bi kao saizvršioci izvršili krivično djelo teška krađa iz čl.240 st.1 tač.1 Krivičnog zakonika Crne Gore.<br>
	&nbsp;<br>
	Troškovi krivičnog postupka padaju na teret budžetskih sredstva suda, o čemu će sud donijeti posebno rješenje.<br>
	&nbsp;<br>
	Oštećeni R. M.&nbsp; i oštećena Vojska Crne Gore se radi ostvarivanja imovinskopravnog zahtjeva upućuje na redovnu gradjansku parnicu.<br>
	&nbsp;</div>
&nbsp;<br>
&nbsp;
<div style="text-align: center">
	Obrazloženje</div>
<div style="text-align: justify">
	&nbsp;</div>
<div style="text-align: justify">
	Optužnicom ODT-a u Podgorici Kt.br.623/02 od 18.11.2002.godine, optuženima K. R. i P. V. stavljeno je na teret da su kao saizvršioci izvršili krivično djelo teška krađa iz čl.145 st.1 KZ-a RCG. Prije davanja završnih riječi zastupnik optužbe je precizirao činjenični opis dispozitiva optužnice na način što se u&nbsp; 8 redu odozgo posloje riječi "čuva" brišu riječi "stašu" umjesto kojih treba da stoje riječi "stražu",&nbsp; dok u ostalom dijelu činjenični opis ostao nepromijenjen, a imajući u vidu da je došlo do promjene KZ-a to shodno čl.133 Krivičnog zakonika CG promijenio je pravnu kvalifikaciju krivičnog djela stavljajući na teret optuženima da su kao saizvršioci izvršili krivično djelo teška krađa iz čl.240 st.1 tač.1 KZ u vezi čl.23 KZ-a. U završnoj riječi je u cjelosti ostao pri ovakvoj preciziranoj optužnici jer smatra da je provedenim dokazima na glavnom pretresu utvrđeno da su optuženi izvršili&nbsp; krivično djelo stavljeno im na teret. Naime, optuženi K.R. je na glavnom pretresu negirao izvršenje krivičnog djela, navodeći da je izvršenje istog&nbsp; priznao na saslušanju kod istražnog sudije, iz razloga jer je njegova porodica trpjela pritiske od strane Vojne policije, medjutim&nbsp; to tokom postupka nije dokazano. Takođe naveo je, da mu je optuženi P. navodno priznao izvršenje krivičnog djela tako što mu je potvrdio da je oduzeo predmetno oružje, i to na način što mu se tokom priče o predmetnom događaju isti smješkao, medjutim P. je na glavnom pretresu iznio određene činjenice na koje se K. osvrnuo tek nakon ukazivanja na iste od strane P. V., a iste se odnose na postojanje izvjesnog pisma koje je optuženi K. predao optuženom P., i koji izražava žaljenje što je morao da navede njegovo ime kao izvršioca predmeta krivičnog djela. Navedene činjenice su neosnovane i nisu bitne za utvrđivanje ove predmetno krivične pravne stvari. Iz iskaza&nbsp; R. Z.&nbsp; proizilazi da je optuženi K. bio upoznat sa činjenicom da je kritične večeri R. M.&nbsp; neće biti&nbsp; u kući. To saznanje je iskoristio i zajedno sa P. V. izvršio krivično djelo. U spisima predmeta nalazi se kopija potvrde o oduzimanju predmeta koja glasi na oduzimanje pištolja od P.V. a koji je od istog oduzet i potiče iz izvršenja predmetnog krivičnog djela. Dalje je naveo, da je ovaj tužilac tokom trajanja glavnog pretresa insistirao na pribavljanju originalne potvrde, iz razloga što je optuženi P. izjavio da je potpis sličan njegovom ali da on to nije potpisao. Medjutim, po ovom predlogu tokom trajanja cijelog postupka nije odlučivano, već je o zapisnicima o glavnom pretresu konstatovano da će o navedenim dokaznim predlozima sud naknadno odučiti. Sud nije preduzeo ni jednu radnju u cilju pribavljanja predmetne potvrde, šta više odbio je predlog ovog tužioca da se ista pribavi, te da se uvidom u original te izuzimanjem potpisa okrivljenog P. V., izvrši grafološko vještačnje predmetnog potpisa. U konačnom je naveo da sud nije u dovoljnoj mjeri&nbsp; razjasnio predmetnu krivičnu pravnu stvar, i pored toga što je&nbsp; vršio uvid u predmetnu potvrdu, pa je stoga&nbsp; predložio da sud optužene oglasi krivim za predmetno krivično djelo i osudi po zakonu.<br>
	&nbsp;<br>
	Rješenjem Višeg suda u Podgorici Kž.br.90/04 od 22.09.2005. godine ukinuta je presuda ovog suda i predmet vraćen na ponovni postupak i odlučivanje.<br>
	&nbsp;<br>
	Optuženi K.R. je u svojoj odbrani datoj pred istražnim sudijom ovog suda, na zapisniku o ispitivanju okrivljenog od 13.05.2002. godine u bitnom naveo da, ne priznaje izvršenje krivičnog djela koje mu je stavljeno na teret, i da jedino što ga veže&nbsp; sa oštećenim je njegova bivša žena sa kojom živi zadnjih godinu dana. Dalje je naveo, da je nekih petnaestak dana prije predmetnog događaja, prolazio pored kuće R. M. sa P. V., kojeg poznaje još od malena, i da su tada razgovarali u vezi oružja. Posebno je istakao da je P. kazao da je ova kuća bivšeg Zoricinog supruga i da on ima dosta oružja. To mu je bilo poznato iz razloga što je kod njega kući dolazio dok je on još uvjek bio u braku sa Z., a naglasio je da nije obavljao razgovor sa P. oko krađe. Takođe je naveo da, ga je uhapsila vojna policija i da ga je tom prilikom maltretirala, i pošto ga je držala tri dana, rekli su mu da će ga pustiti tri dana na slobodu ako otkrije ili nađe onog koji je to ukrao. Posumnjao je da je to uzeo P. iz razloga što mu je tada pokazao predmetnu kuću i što su pričali o oružju koje se u njoj nalazi. Pozvao je P. telefonom i dogovorili su se da se vide u park u blizini njegove kuće. U početku je P. negirao da je on to uradio ali je kasnije priznao. Nakon toga pošao je u Centar bezbijednosti Podgorica i ispričao im ovo, dok mu P. nije davao ništa od oružja niti bilo šta drugo.<br>
	&nbsp;<br>
	Na zapisniku o ispitivanju okrivljenog od 17.05.2002.godine, sačinjenog od strane istražnog sudije ovog suda,&nbsp; optuženi K.R. je promijenio svoj iskaz navodeći da nije tačno to što je izjavio na zapisniku od 13.05.2002. godine, već da se dogovorio sa P., koji je njegov poznanik, da iz kuće B. N. gdje živi R. M. kao podstanar otuđe određenu količinu oružja, a iz razloga što je znao da je isti vojni policajac i da u kući&nbsp; ima oružje. Dalje je naveo da, su predmetne noći on i P. došli blizu kuće B. N., u kojoj živi kao podstanar R. M., i tada se udaljio sa tog mjesta iz razloga što se radi o njegovom komšiluku gdje ga poznaju, i sačekao P. koji je ušao kroz otvoren prozor u kuću. Poslije pola sata P. se vratio i sa sobom donio jedan lovački karabin, pištolj Para 88, četri kutije metaka za pištolj i to dvije kutije kalibra 9mm i dvije kutije kalibra 7,62mm, a što se tiče pištolja CZ-99 nije gledao da li ga je P. uzeo, ali zna da mu ga nije pokazivao, pa ne isključuje mogućnost da je isti i sakrio. Takođe je i istakao da je bila i bomba crne boje i da je vidio u rukama P.. Nakon toga, pošli su svojim kućama, a sve što je te noći oduzeto ostalo je kod P.a, i što se dalje sa tim desilo, i da li je to P. preprodao ili ne ne zna.<br>
	&nbsp;<br>
	Na zapisniku o ispitivanju okrivljenog od 13.11.2002. godine, sačinjenim pred istražnim sudijom ovog suda, optuženi K.R. je ponovo promijenio svoj iskaz navodeći da nije tačno ono što je izjavio na zapisniku od 17.05.2002.godine, već da je tačno ono što je izjavio prilikom prvog ispitivanja, tj. na zapisniku od 13.05.2002.godine. Dalje je naveo, da je priznao izvršenje krivičnog djela krađe iz razloga što je u pritvoru&nbsp; saznao da vojna policija svakodnevno maltretira njegovu djevojku, a to je saznao od svog zeta koji radi u Istražnom zatvoru.<br>
	&nbsp;<br>
	Na glavnom pretresu optuženi K.R. je izjavio da ne priznaje krivično djelo koje mu se stavlja na teret, nakon čega je ponovio svoju odbranu datu pred istražnim sudijom ovog suda, na zapisniku o ispitivanju okrivljenog od 13.05.2002. godine, dodajući u bitnom da živio u istom naselju u kojem je živio i oštećeni M. R., da živio sa njegovom bivšom suprugom Z. u nevjenčanom braku i da dobro poznaje R.. Kada se desila krađa, došao je kod njega R. sin i obavijestio ih tako da je saznao kako se krađa desila. Ponovio je da nije izvršio krađu jer i da je imao namjeru da to uradi, mogao je to učiniti više puta.<br>
	&nbsp;<br>
	Nakon što je optuženom K. R.u predočen iskaz dat pred istražnim sudijom ovog suda, na zapisniku od 13.05.2002.godine, naveo je da je sve&nbsp; tačno što je tada rekao, naglašavajući da nije umiješan u tu krađa. Dalje je naveo, da ga je nakon krađe vojna policija uhapsila i dala mu rok od tri dana da pronađe ko je izvršio krađu i da su ga tada pustili iz pritvora. Nakon toga se našao sa P.em koji mu je rekao da on nije izvršio krađu, međutim on ga je »provalio«, budući da mu je vojni policajac V. R. rekao da je razgovarao sa P. bratom i da su mu oni priznali da su oružje ukrali ali da ga je P. nekom prodao, pa sada im treba 100 € da im vrati oružje, a on isto vojnoj policiji. Takođe je naveo da, nije tačno ono što je izjavio na zapisniku od 17.05.2002.godine. Pojasnio je da P. »provalio« tako što se tokom razgovora&nbsp; isti smješkao, i da je vidio da ima para sobzirom da je narkoman. Dodao je, i da je od dana kada je pokazao P.u kuću do predmetne krađe prošlo nekih 15 dana, da nije bio prisiljavan prilikom davanja iskaza kod istražnog sudije, ali da je bio prisiljavan od strane Vojne policije, da mu je P. sin rekao da je nestala puška karabin i dva pištolja, a i sam R. mu je detaljno ispričao šta mu je sve nestalo iz kuće. U vezi predmetnog pisma koje je poslao P.u istakao je da je sadržina tog pisma da se on izvinjava P.u zato što ga je prijavio jer je znao da on tu krađu nije izvršio.<br>
	&nbsp;<br>
	Branilac optuženog&nbsp; K. R., u svojoj završnoj riječi je izjavio da, smatra da njegov branjenik nije izvršio krivično djelo, budući da se kompletno optuženje bazira na njegovoj odbrani, koju je dao prije nekih 10 godina pred istražnim sudijom, a koju odbranu je demantovao kasnije, tvrdeći da je djelo priznao zbog pritisaka na njega i njegovu porodicu. Ono što on želi reći jeste sve i da je ta odbrana&nbsp; od strane njegovog branjenika i kasnije podržana,&nbsp; ona ne može biti dokaz&nbsp; za ovakvo optuženje, imajući u vidu da odbrana optuženog ukoliko nije potvrđena sa drugim dokazima ne može biti osnov za osudu.&nbsp; Isto tako optuženi ima pravo da se brani kako sam želi u postupku. Što se tiče same potvrde, abeceda je da se iz fotokopije dokaza&nbsp; ne može potvrđivati niti utvrđivati bilo koja činjenica,&nbsp; pa ni to da li je u pitanju original ili falsifikat potpisa. U konačnom je tražio od suda da u nedostatku bilo kod drugog dokaza njegovog branjenika oslobodi krivice.<br>
	&nbsp;<br>
	Optuženi P.V. je u svojoj odbrani datoj u prethodnom postupku i na glavnim pretresima od 06.12.2002.godine i 27.04.2010.godine u bitnom naveo da, nema nikakve veze sa krađom oružja za koju se tereti. K. R. poznaje od djetinstva, dok za R. M. nije nikada ni čuo. U periodu od aprila do kraja avgusta 2002.godine bio je u Kragujevcu, jer je htio da promijeni sredinu zbog problema, a u januaru prije toga bio u Kotoru na liječenju, pa nekih 15 dana u zatvoru, odakle je izašao sredinom aprila. Od izlaska iz zatvora pa sve do avgusta mjeseca nije se viđao sa K.. Dalje je naveo, da ga je policija privodila zbog ovog djela a da ga je sudija pustio, i tada je i bio upoznat sa onim što ga terete. Nakon toga, telefonom je nazvao K.a i tražio od njega da se vide i da popričaju, ali&nbsp; je K.&nbsp; to odbio i nijesu se sretali, već ga je jednog dana nazvao i obavijestio ga da je ostavio jedno pismo na određeno mjesto, a slučajno su se sreli krajem oktobra. Takođe je naveo da, je u suština tog pisma izvinjenje zbog toga što je K. morao dati iskaz da njega optužuje za krađu. Kada je došao iz Kragujevca, roditelji i braća su ga obavijestili da ga je tražila vojna i civilna policija, i on je pošao krajem avgusta u CB Podgorica da vidi zašto ga traže.<br>
	&nbsp;<br>
	Na glavnom pretresu od 27.04.2010.godine je naveo da nije vraćao bilo kakav pištolj Vojnoj policiji, niti da ima bilo kakve veze sa tim, da R. M.a ne poznaje, dok njegovu suprugu Z. zna iz viđenja. Nakon što je od strane suda upoznat sa odbranom optuženog K.R., naveo je da nije tačno da je on rekao K.da je vraćao bilo kakav pištolj Vojnoj policiji, te da vojni policajac na jednom od suđenja nije mogao prepoznati lice koje mu je vratilo predmetni pištolj.<br>
	&nbsp;<br>
	Branilac optuženog P. V., je u završnoj riječi naveo, da tokom postupka činjenično stanje nije promijenjeno,&nbsp; dakle u postupku nije proveden niti jedan dokaz iz kojeg bi se moglo utvrditi da je njegov branjenik izvršio krivično djelo, a osim toga u samom činjeničnom opisu optužnog akta,&nbsp; proističe da se radi o krivičnom djelu krađe, budući da&nbsp; je i u aktu navedeno da je okrivljeni kroz otvoren prozor u prizemlju kuće ušao, dakle, ne postoji kfalifikatorna okolnost,&nbsp; niti savlađivanje većih prepreka, provaljivanje ili obijanje, pa bi i u tom slučaju&nbsp; bila odbijajuća presuda usled apsolutne zastarjelosti krivičnog gonjenja. Što se tiče navedene potvrde, za ovih 10 godina nije predloženo čak&nbsp; ni odakle da se taj original potvrde pribavibavi,&nbsp; pa je u konačnom predložio sudu da njegovog branjenika oslobodi od optužbe, usled nedostatka dokaza.<br>
	&nbsp;<br>
	Sud je u dokaznom postupku: saslušao svjedoka D. K., na saglasan predlog stranaka pročitao iskaze svjedoka i to R. M., dat na zapisniku o glavnom pretresu od&nbsp; 06.12.2002.godine, iskaz svjedoka R. Z., dat na zapisniku o glavnom pretresu od 26.12.2002.godine, iskaz svjedoka R. V., dat na&nbsp; zapisniku o glavnom pretresu od 26.12.2002.godine, iskaz svjedoka D. B. dat na&nbsp; zapisniku o glavnom pretresu od 06.02.2003.godine, iskaz svjedoka B. Đ. dat na zapisniku o glavnom pretresu od 16.12.2011.godine, iskaz ovlašćenog predstavnika Vojnog pravobranilaštva S. M. datog pred istražnim sudijom,&nbsp; na zapisniku o saslušanju svjedoka od 07.06.2002.godine, pročitao iskaz vještaka Đ. D. od 18.07.2002.godine, te izvršio uvid u fotodokumentaciju MUP-a CB Podgorica&nbsp; od 01.05.2002.godine, pročitao fotokopiju potvrde o privremeno oduzetim predmetima od 25.05.2002.godine, fotokopiju potvrde o privremeno oduzetim predmetima od 11.05.2002.godine od D. K., zatim pročitao izvod iz KE&nbsp; izdatog od strane Uprave policije PJ Podgorica br.11-245/09-18438/2-2418 od 11.09.2009.godine, na ime&nbsp; P. V., i pročitao izvod iz KE&nbsp; izdatog od strane Uprave policije PJ Podgorica br.11-245/09-18442/2-2414 od 11.09.2009.godine, na ime&nbsp; K. R.<br>
	&nbsp;<br>
	Svjedok D. K. je u svom iskazu datom na glavnom pretresu od 28.09.2012.godine, naveo da što se tiče predmeta ovog postupka&nbsp; jedino zna da je negdje tokom 1999.godine, kupio paklo metaka od K. R., ne znajući njihovo porijeklo, a radi ispaljivanja istih u streljani ispod Ljubovića i to na ovlašćen način, te da mu ništa drugo nije poznato.<br>
	&nbsp;<br>
	Svjedok R. M. je u svom iskazu datom na zapisniku o glavnom pretresu od 06.12.2002.godine naveo da je u noći između 30.04. i 01.05.2002.godine bio dežuran u kasarni Morača,&nbsp; da je bio odsutan od kuće od 06,00 časova 30.04. do 10-11,oo časova 01.05.2002.godine, i da u tom periodu u njegovoj kući nije bilo nikog. Ista je bila zaklučana dok nije bio siguran da li&nbsp; je prozor od kupatila bio zatvoren ili poluotvoren. Dalje je naveo da, je u kući imao&nbsp; lično oružje i ono koje duži kao vojni policajac. Kada se vratio, video je unutar kuće premetačinu, a u sobi u kojoj je držao oružje video je otvoren paket, kada je utvrdio da mu je ukraden službeni pištolj CZ 99 kal.9mm, pištolj CZ M 88 kal.9mm, i lovački karabin 7,9mm, dok mu je iz druge sobe ukradena municija, i to 100 komada metaka 9mm i kutija od 25 metaka magnum. Odmah nakon ovoga pretpostavio je da je ovo djelo izvršio K.R. kojeg poznaje, a posumnjao je iz razloga što je bio sa njegovom bivšom suprugom, što je i saopštio policiji. Takođe je naveo, da mu je služba vojne policije dana 27.05.2002.godine, vratila karabin i službeni pištolj CZ 99, a po priči njegovih kolega iz vojne policije oružje je nađeno kod P. V. Dodao je da, kada je došao u kuću nije bilo nikog od članova njegove porodice, i da ga je 5-6 dana nakon krađe zvao K.R. pa mu je on rekao da zna da je on to ukrao i da vrati oružje što prije, da ga je tada K. pitao šta mu je ukradeno a on mu je odgovorio ”znaš ti dobro, šta je ukradeno”. Takođe je dodao i da je uviđaj izvršio CB Podgorica i da je bilo otisaka na više mjesta, i&nbsp; ne zna zašto je vojna policija pustila Konića, te da je u vrijeme predmetne krađe bio u lošim odnosima sa K. i da tada nijesu komunicirali, a da njegova bivša žena i djeca nijesu u potpunosti znali koje sve oružje posjeduje.<br>
	&nbsp;<br>
	Sjedok R. Z. je u svom iskazu datom na zapisniku o glavnom pretresu od 26.12.2002.godine navela da, je R. M. njen bivši muž, sa kojim se razvela prije oko godinu dana. Predmetnog dana, je njen bivši suprug obavijestio da ima namjeru da&nbsp; za prvi maj vodi njihovog sina kod svoje rodbine, pa joj je rekao da ga spremi za put. Dalje je navela da, je dana 01.05.2002. godine očekivala da oko 9,00 časova M.dođe za sina, međutim on nije dolazio, pa pošto se radi o istom naselju, poslala je sina da pođe da vidi šta se desilo, i zašto mu otac ne dolazi. Međutim, on se vratio plačući i saopštio joj da je neko bacio bombu ili neku eksplozivnu napravu na stan u kojem živi. Nakon toga, poslala je&nbsp; sa sinom njenu&nbsp; kćerku, koji su kada su se vratili rekli da je M.&nbsp; neko obio stan i pokrao oružje, a da niko nije bacio bombu. Na kraju je navela, da je dolazila vojna policija i maltretirala je, i da je sa K. bila u intimnoj vezi, ali da od februara 2001.godine nijesu u vezi i ne žive zajedno. Dodala je i da, joj nije poznato da su njen bivši suprug i K. razgovarali oko krađe, dok je pojasnila da kada su djeca došla i saopštila joj da se desila krađa u kući njihovog oca, nijesu ništa detaljno opisivali šta je sve nestalo, i da K. tom prilikom nije bio prisutan, a M. nije kontaktirala nakon krađe. Na kraju je navela da je K.R. bio kod nje, kada je M. dan prije krađe obavijestio istu da neće biti sledećeg dana.<br>
	&nbsp;<br>
	Svjedok R.V. je u svom iskazu datom na zapisniku o glavnom pretresu od 26.12.2002.godin, naveo da je inspektor za suzbijanje kriminaliteta u Vojnoj policiji tadašnje II armije, i da je dana 03.05.2002.godine obaviješten od strane R. M.da mu je nestalo oružje koje je zadužio kao vojni policajac, i koje je vlasništvo VJ. Dalje je naveo da, je oružje vraćeno, i da je on bio prisutan kada je donešeno, a radilo se o pištolju marke “CZ 99” koji je službeni pištolj i karabin koji je vlasništvo R. M. a o tome je dostavio i kopiju potvrde o primopredaji. Sa njim su bila još dva ovlašćena lica i to S., kojem se ne sjeća imena i D. B., koji su takođe vojni policajci. Dalje je naveo da, lice koje je mu je vratilo oružje on nije legitimisao, niti ima nadležnost za to jer se radi o civilnom licu, a prilikom preuzimanja predmeta to lice mu se potpisalo kao držalac predmeta i o tome je sačinjen zapisnik. O svemu ovom je obavijestio MUP i dostavio dokumentaciju. Dodao je da, je vojna policija u saradnji sa MUP-om CB Podgorica došla do saznanja da je kao mogući izvršilac djela mogao biti K.R., koji je ljubavnik M. bivše supruge Z. R., sa još jednim NN licem, da je oružje predato u Maslinama, u kući jednog od optuženih, gdje su došli po pozivu NN lica, da nije bilo nikakvog kompromisa između njega i bilo kog drugog lica u vezi sa oružjem, i da ne bi mogao prepoznati lice koje mu je vratilo oružje među optuženima. Takođe je dodao, i da je još dva puta išao službeno kod R. Z., da je u kasarnu Morača privođen K.R. i niko drugi, a da je utvrdio da se radi o oružju koje je ukradeno na osnovu upoređivanja sa brojevima oružja koje je ukradeno oštećenom, te da je brojeve video dok lice koje je donijelo oružje nije, pojašnjavajući da je primopredaja izvršena ispred kuće gdje je bilo prisutno više lica i ne zna ko je od njih tačno potpisalo. Na kraju je dodao da ne zna odakle su ova lica i da li su bila iz kuće pred kojom je došao ili iz neke druge.<br>
	&nbsp;<br>
	Svjedok D. B. je u svom iskazu datom na zapisniku o glavnom pretresu od 06.02.2003.godine naveo da povodom krađe oružja od vojnog policajca R. M., bio angažovan njegov kolega V. R., a da je on u tom predmetu bio angažovan svega tri puta, u vremenskom rasponu od nekih 20 dana, a odnosilo se na obavljanje informativnih razgovora sa nekim civilnim licima i jednom na pretresu stana tj. kuće u Maslinama, čiji je vlasnik bio jedno žensko lice, a kojom prilikom u kući nije bilo pronađeno ništa. Treći put je bio po pozivu V. R., jer ga je on obavijestio telefonom, radi preuzimanja oružja i tada su pošli u jednu kuću u Maslinama. Dalje je naveo da, je kuća bila spratna, nije se mogao izjasniti o tome ko je vlasnik i na kojoj se adresi tačno nalazi. Kada su došli ispred navedene kuće, on je ostao u vozilu a R. je otišao u pravcu kuće, i video je da ga je sačekalo otprilike desetak lica njemu nepoznata. Nakon toga je izašao iz vozila i prišao tim ljudima,&nbsp; a R. je već imao potvrdu o privremeno oduzetim stvarima, i zatražio od njega da istu potpiše. Naveo je da je potvrda bila potpisana i na strani predavaoca stvari i na strani preuzimaoca stvari, a on nije video koje lice je predalo stvar, da bi se naknadno potpisao ispod R.. Takođe je naveo da, nije video ni ko je potpisao ovu potvrdu, a nije se mogao sa sigurnošću sjetiti ni imena koje je bilo potpisano. Nakon što su preuzeli pištolj “CZ 99” vratili su se u kasarnu, a dalji postupak u tom predmetu je vodio R.. Na kraju je dodao da optužene ne poznaje niti je koje od ovih lica bilo ispred kuće.<br>
	&nbsp;<br>
	Svjedok B. Đ. je u svom iskazu datom na zapisniku o glavnom pretresu od 16.12.2011.godine, naveo da se ne sjeća ni predmeta ni slučaja iz 2002.godine pa se o tome ne može ni izjasniti.<br>
	&nbsp;<br>
	Ovlašćeni predstavnik Vojnog pravobranilaštva S. M. je u svom iskazu datom pred istražnim sudijom ovog suda,&nbsp; na zapisniku o saslušanju svjedoka od 07.06.2002.godine istakao da se&nbsp; pridružuje krivičnom gonjenju protiv optuženih i postavlja imovinsko pravni zahtjev.<br>
	&nbsp;<br>
	Iz nalaza i mišljenja sudskog vještaka komercijalne struke&nbsp; Đ. D. od 18.07.2002.godine, proizilazi da je ukupna vrijednost oduzetih stvari na dan izvršenja krivičnog djela iznosila 990,00€.<br>
	&nbsp;<br>
	Uvidom u fotodokumentaciju MUP-a CB Podgorica&nbsp; od 01.05.2002.godine, se utvrđuje da istu čini 9 slika, i da se na prvoj vidi širi izgled dijela kuće gdje kao podstanar stanuje R.M., u ... ulici , na drugoj unutrašnji izgled kuće, na trećoj, četvrtoj i petoj izgled prozora na kupatilu gdje je NN izvršilac ušao u kuću gledano iznutra i sa zadnje strane kuće, na šestoj izgled pomoćne prostorije gdje se nalazilo službeno oružje R. M., sedma&nbsp; bliži izgled kartonske kutije gdje se nalazio lovački karabin i jedan pištolj, a na osmoj paket odakle je otuđen pištolj, dok se na devetoj slici vidi ormar u spavaćoj sobi na kojem se nalazila kutija sa municijom.<br>
	&nbsp;<br>
	Iz fotokopije potvrde o privremeno oduzetim predmetima proizilazi da su ovlašćena službena lica vojne policije dana 25.05.2002.godine od P .V. privremeno oduzela pištolj »CZ« fab.br.102948 bez municije.<br>
	&nbsp;<br>
	Iz fotokopije potvrde o privremeno oduzetim predmetima od 11.05.2002. godine potvrđuje se da su ovlašćena službena lica vojne policije pivremeno oduzeli od K. D. 9 komada metaka kalibra 9mm.<br>
	&nbsp;<br>
	Iz izvoda iz KE&nbsp; izdatog od strane Uprave policije PJ Podgorica br.11-245/09-18438/2-2418 od 11.09.2009.godine, na ime&nbsp; P. V. proizilazi da je isti osuđivan i to: presudom Osnovnog suda u Podgorici K.br.318/93 od 22.07.1993.godine zbog krivičnog djela iz čl.153 st.1 KZ RCG, na 10 mjeseci zatvora uslovno na 3 godine, pesudom Osnovnog suda u Podgorici K.br.965/93 od 24.06.1994.godine zbog krivičnog djela iz čl.153 st.1 KZ RCG, na 1 godinu i 6 mjeseci zatvora, presudom osnovnog suda u Podgorici K.br.516/91 od 26.06.1995.godine, zbog krivičnog djela iz čl.45 st.1 KZ RCG, na 3 mjeseca zatvora uslovno 2 godine, presudom Osnovnog suda u Podgorici K.br.965/93 od 14.05.1996.godine zbog krivičnog djela iz čl.153 st.1 KZ RCG, na 1 godinu i 6 mjeseci zatvora, presudom Okružnog suda u Kragujevcu K.br.91/01 od 31.05.2005.godine zbog krivičnog djela iz čl.245 st.1 KZJ/čl.22 KZJ, na četri mjeseca zatvora, presudom Osnovnog suda u Podgorici K.br.8520/01 od 22.03.2006.godine, zbog krivičnog djela iz čl.244 st.3/st.1 KZ RCG /čl.20 KZ RCG, na 5 mjeseci zatvora, i presudom Osnovnog suda u Podgorici K.br.1368/07 od 29.05.2009.godine, zbog krivičnog djela iz čl.240 st.1 tač.2/čl.49 st.1 KZ CG, na 6 mjeseci zatvora.&nbsp;<br>
	&nbsp;<br>
	Iz izvoda iz KE&nbsp; izdatog od strane Uprave policije PJ Podgorica br.11-245/09-18442/2-2414 od 11.09.2009.godine, na ime&nbsp; K. R. proizilazi da je isti osuđivan i to: presudom Osnovnog suda u Podgorici K.br.7087/96 od 18.10.1996.godine, zbog krivičnog djela iz čl.204 st.1 KZ RCG, na 3 mjeseca zatvora, presudom Osnovnog suda u Podgorici K.br.104/94 od 18.07.1995.godine, zbog krivičnog djela iz čl.176 st.3 KZ RCG, 6 mjeseca zatvora uslovno 3 godine, presudom Osnovnog suda u Podgorici K.br.1065/94 od 08.08.1996.godine, zbog krivičnog djela iz čl.150 st.1 KZ RCG, 4 mjeseca zatvora uslovno 2 godine, presudom Višeg suda u Podgorici K.br.23/03 od 28.02.2006.godine, zbog krivičnog djela iz čl.245 st.1, čl.246st.2/st.1 KZ SRJ, na 1 godinu i 9 mjeseci&nbsp; zatvora, presudom Osnovnog suda u Danilovgradu K.br.86/02 od 22.06.2006.godine, zbog krivičnog djela prikrivanje teške krađe, uslovna osuda, i presudom Opštinskog suda u Preševu K.br.189/08 od 14.11.2008.godine, zbog krivičnog djela iz čl.355 st.2/ st.1 KZ, na 5 mjeseci zatvora,<br>
	&nbsp;<br>
	Na osnovu rezultata cjelokupnog postupka i ocjene svih provedenih dokaza kako pojedinačno, tako i njihovoj medjusobnoj povezanosti, dovodeći iste u vezu sa analiziranim odbranama optuženih, po zaključianju suda u ovom postupku nije dokazano da su optuženi K.R. i P.V. izvršili krivično djelo stavljeno im na teret pa ih je na osnovu čl.373 st.1 tač. 2 Zakonika o krivičnom postupku oslobodio od optužbe.<br>
	&nbsp;<br>
	Naime, predmetnom optužnicom optuženima K.R. i P. V. se stavlja na teret da su kao saizvršioci izvršili krivično djelo teška krađa iz čl.240 st.1 tač.1 Krivičnog zakonika na način što su u noći 30.04. i 01.05.2002.godine, u P. U … ulici po prethodnom dogovoru, u namjeri da pribave sebi protivpravnu imovinsku korist, provaljivanjem oduzeli i prisvojili tuđe pokretne stvari, na način što su nakon što je okrivljeni K.R., došao do podataka da R. M. koji kao podstanar živi u kući B. N., kao vojni policajac posjeduje izvjesnu količinu oružja, i da se u naznačenom vremenu neće nalaziti u kući, po unaprijed dogovorenom planu, došli blizu kuće gdje je okrivljeni K. zbog bojazni da ne bude prepoznat od komšija R. M., ostao da čuva stražu okrivljenom P. V., koji je za to vrijeme, kroz otvoren prozor na kupatilu, ušao u kuću i iz prostorije ostave oduzeo lovački karabin 8x57JS model TR ŽČ M-48 cal. 7,9 mm, fab.br.B-5000229, poštolj&nbsp; M-88, para, kal. 9mm 70741 pištolj CZ 99 cal.9mm fabr.B-102948, 60 metaka za pištolj CZ99 cal.9mm i 25 metaka za pištolj "Magnum" sve ukupne vrijednosti 990 €, vlasništvo oštećene Vojne policije Podgorica, koje stvari je okrivljeni P. potom trebao da proda u zajedničkom interesu.<br>
	&nbsp;<br>
	Zaključak o krivici optuženih po zastupniku optužbe, crpi se najprije iz odbrane optuženog&nbsp; K. R. datoj pred istražnim sudijom ovog suda, na zapisniku od 17.05.2002.godine, a koju je kasnije tokom postupka mijenjao, te iskaza svjedoka R. Z., iz kojeg proizilazi da je optuženi K.R. bio upoznat sa činjenicom da predmetne noći oštećeni neće biti u kući nagadjajući da&nbsp; je to saznanje iskoristio i zajedno sa P. izvršio krivično djelo, kao i potvrde o oduzimanju predmeta (pištolja »CZ« fab.br.102948) od strane optuženog P. V., koji potiče od izvršenja predmetnog krivičnog djela.<br>
	&nbsp;<br>
	Po zaključivanju suda, prednje tvrdnje zastupnika optužbe, nijesu i ne mogu biti dovoljan osnov za osuđujuću presudu, a ovo imajući u vidu provedene dokaze. Najprije, sud je cijenio odbranu optuženog K.R. datu prilikom saslušanja dana 17.05.2002.godine, u kojoj je priznao izvršenje krivičnog djela,&nbsp; opisujući na koji način su on i P. izvrišili predmetnu krađu i oružje koje su tom prilikom oduzeli, pa je našao da ovakva odbrana ne može biti pouzdan osnov za baziranje osudjujuće presude, a osim toga ista i nema uporišta u dokazima koji su provedeni tokom postupka, jer je opovrgnuta odbranom optuženog P. V., koji je od starta ove krivično pravne stvari negirao izvršenje djela, navodeći da nema nikakve veze sa tim, te da je u tom peridu bio van Crne Gore, i da nikad nije čuo za oštećenog,&nbsp; da je K. sreo slučajno samo jednom i to u periodu nakon predmetnog događaja, te da nije istina da je vraćao bilo kakav pištolj Vojnoj policiji, a i u tom pravcu nije potvrđena ni svjedočenjem oštećenog R. M. i svjedoka R. Z., koji su , izuzev pretpostavki R. M. u pogledu K. R., po mišljenju suda na objektivan način ispričali okolnosti koje su im poznate, ali iz kojih iskaza nijesu mogle biti utvrđene činjenice, a naročito o ključnim stavarima, koje bi dovele u vezu optužene sa predmetnim izvršenjem krivičnog djela, a ovo imajući u vidu&nbsp; da svjedok oštećeni R. M. nije bio očevidac predmetne krađe, već svoje tvrdnje bazira na pretpostavkama da je K. izvršio ovo djelo jer je bio u vezi sa njegovom suprugom, naglašavajući da je u tom periodu i bio u lošim odnosima sa njim pa nisu komunicirali, dok je po priči njegovih kolega oružje nađeno kod optuženog P. V., kao i iskaza svjedoka R. Z. koja takodje svojim svjedočenjem nije pomogla rasvjetljenju ove krivično pravne stvari, jer je o istoj kako je navela saznala nakon što su joj djeca saopštila da se desila krađa u kući njihovog oca, kao i to da tom prilikom optuženi K.R. nije bio u njenoj kući. Takođe sud je cijenio odbranu optuženog K. R. i od 13.05.2002.godine, a koju je ponovio 13.11.2002.godine, gdje je negirao izvršenje predmetnog krivičnog djela, navodeći da je petnaestak dana prije predmetnog događaja prolazio pored kuće oštećenog, i da je tada sa P. razgovarao u vezi oružja, dok nisu razgovarali o krađi, da ga uhapsila vojna policija i tom prilikom ga maltretirala,&nbsp; nakon čega je pošao&nbsp; u CB Podgorica i ispričao da je krađu izvršio P., pa je našao da ni ovakva odbrana nije našla&nbsp; utemeljenje u izvedenim dokazima, dok je u dijelu u kojem on navodi da je P. izvršio krađu, našao da je ista opovrgnuta najprije prethodno analiziranom odbranom optuženog P.V., te iskazima oštećenog R. M. i svjedoka R. Z.<br>
	&nbsp;<br>
	Polazeći od navedenog i dovođenjem u vezu sa krivičnim djelom teške krađe koja se optuženima stavlja na teret, iz koje zakonske odredbe slijedi da je za ovaj oblik teške krađe karakteristično da se oduzimanje tuđe pokretne stvari vrši iz zatvorenog prostora, i da se to čini provaljivanjem ovih prostora, dok se zatvorenim prostorom u smislu ovog oblika krivičnog djela smatra svaki prostor u koji se ne može slobodno ući, već je neophodno da se prethodno otklone prepreke, čija je svrha zatvaranje tog prostora, kao i činjenice da se optuženima stavlja na teret da su predmetno djelo izvršili kao saizvršioci, i da je za saizvršilaštvo neophodno ispuniti kako objektivni tako i subjektivni uslov, a to je da su svi učesnici preduzeli radnje kojima su djelovali u izvršenju krivičnog djela, kao i da je kod istih postojala svijest o zajedničkom djelovanju, to sud nalazi da se u odnosnom slučaju ne može na potpun i određen način precizirati pojedinačne radnje izvršenja optuženih.&nbsp; Osim toga, u ovom postupku&nbsp; nijesu van svake sumnje i na nepobitan i nedvosmislen način potvrdjeni navodi optuženja kako u dijelu neosnovanog tvrdjenja o njihovom prethodnom dogovoru koji se bazira na nagadjanju tužilaštva da je optuženi K. iskoristio podatak da odnosnom prilikom R. M. neće biti kući, budući da tako nešto čak ni u odbrani na koju se tužilac poziva kao ključni dokaz, optuženi K.R. nije pominjao, kao ni, takodje proizvoljno tvrdjenje&nbsp; ovog optuženja koje se tiče načina vršenja samog krivičnog djela i u tom pravcu nagadjanja da je isto P.V. izvršio ulaskom kroz otvoren prozor od kupatila, budući da ni u tom dijelu u odnosnoj odbrani K. ne precizira koji je prozor u pitanju, dok sami optuženi P. iziričito, dosljedno i kontinuirano negira ma kakvo učešće u izvršenju predmetnog krivičnog djela. Dalje, iz ovakve odbrane optuženog K. se takodje sve i za slučaj da je potvrdjena ostalim dokazima u prednjim navodima, a nije, ne može utvrditi ni bitno obilježje krivičnog djela teške kradje, makar kada je u pitanju sam optuženi K., budući da ovaj optuženi navodi da je sve što je oduzeto ostalo kod P. i što se dalje sa tim desilo odnosno da li je to P. preprodao ili ne, ne zna, dakle,&nbsp; izostaje namjera pribavljanja protivpravne imovinske koristi ukoliko bi se ovakva odbrana uopšte razmatrala i prihvatila kao ozbiljan i kredibilan dokaz.<br>
	&nbsp;<br>
	Ovdje je nužno napomenuti da u krivično-pravnom smislu postojanje fotokopije potvrde sa potpisom P. V. u kojoj je navedeno da je od istog oduzet pištolj marke "CZ", fab.br. 102948 bez municije ništa ne mijenja, budući da osim što je u pitanju fotokopija, ista se odnosi isključivo na naznačeni pištolj koji je oduzet od ovog optuženog, dok se predmetnim optuženjem kao što je naprijed istaknuto, optuženima stavlja na teret da su oduzeli lovački karabin 8x57JS model TR ŽČ M-48 cal. 7,9 mm, fab.br.B-5000229, poštolj&nbsp; M-88, para, kal. 9mm 70741 pištolj CZ 99 cal.9mm fabr.B-102948, 60 metaka za pištolj CZ99 cal.9mm i 25 metaka za pištolj "Magnum".<br>
	&nbsp;<br>
	U prilog ovakvom zaključku suda je i svjedočenje&nbsp; službenika vojne policije V. R., koji je izvršio oduzimanje oružja, a koji je na decidan način pred sudom ispričao da je prilikom primopredaje oružja i to pištolja CZ 99 i karabina nije legitimisao lice koje mu je vratilo oružje i da isto nije video, pojašnjavajući da je primopredaja izvršena ispred kuće gdje je bilo više lica, a koje svoju potporu ima u iskazu svjedoka D. B., takođe vojnog policajca, a koji je sud takođe prihvatio kao istinit i objektivan, ističući da je prilikom primopredaje oružja bio sa R. V., i da tada nije video koje lice predalo stvar, a ovo iz razloga jer je bilo prisutno više lica i zato što je R. već imao potvrdu kod sebe u ruci, kada ga je pozvao da je potpiše.<br>
	&nbsp;<br>
	Dovodeći u logičnu vezu&nbsp; analiziranu činjeničnu gradju, sa citiranim zakonskim odredbama, slijedi da u ovom postupku sa dovoljnom izvjesnošću nije dokazano da su optuženi kao saizvršioci izvršili krivično djelo teška krađa iz čl.240 st.1 tač.1 Krivičnog zakonika, iz kojih razloga je sud optužene i oslobodio od optužbe, shodno odredbi čl. 373 st. 1 tač. 2 ZKP-a.<br>
	&nbsp;<br>
	Pri ovakvom odlučivanju sud je cijenio i ostale provedene dokaze, i to iskaz svjedoka D. K. i B. Đ., koji se nisu mogli sjetiti predmetnog događaja pa samim tim ni pomoći u rasvjetljenju ove krivično pravne stari, kao i fotodokumentacije, nalazeći da isti nijesu od uticaja na drugačiju odluku suda, kao i izvod iz Kazne evidencije na ime optuženih izdatih od strane Uprave policije PJ Podgorica, koji su bez uticaja na odlučivanje, budući da su oslobođeni od optužbe.<br>
	&nbsp;<br>
	Sud je rješenjem odbio dokazni predlog zastupnika optužbe da se pribave orginali potvrde o privremenom oduzimanju predmeta a nakon toga i grafološkog vještačenja, iz razloga jer je obezbjeđenje ovog dokaza objektivno nemoguće i iluzorno je očekivati da nakon deset godina uopšte je takav dokaz moguće obezbijediti, pri čemu ne treba zanemariti da nadležni tužilac nije predložio za svo vrijeme trajanja postupka ni eventualno od kog organa da se ista potvrda pribavi, dok provodjenje ovog dokaza kod izloženog&nbsp; nije od značaja za odlučivanje u ovoj krivično pravnoj stvari, pa samim tim nije&nbsp; usvojeno&nbsp; ni grafološko vještačenje.<br>
	&nbsp;<br>
	Troškovi krivičnog postupka shodno odredbi 230 ZKP-a, padaju na teret budžetskih sredstava suda, o čemu će sud donijeti posebno rješenje.<br>
	&nbsp;<br>
	Oštećeni R. M. i oštećena&nbsp; Vojska Crne Gore se shodno odredbi čl. 239 st. 3 ZKP-a, radi ostvarivanja imovinskopravnog zahtjeva, upućuje na redovnu gradjansku parnicu., imajući&nbsp; u vidu da su optuženi oslobodjeni od optužbe.<br>
	&nbsp;<br>
	Na osnovu izloženog, u smislu citiranih zakonskih odredbi, odlučeno je kao u izreci ove presude.<br>
	&nbsp;<br>
	&nbsp;</div>
<div style="text-align: right">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;SUDIJA<br>
	Maja Zeković,s.r.<br>
	&nbsp;</div>
PRAVNA POUKA:<br>
Protiv ove presude može se izjaviti žalba u roku<br>
od 15 dana od dana&nbsp; prijema&nbsp; pismenog otpravka,<br>
Višem sudu u Podgorici, a preko ovog suda.<br>
&nbsp;<br>
ZTO- Sanja Ivanović<br>

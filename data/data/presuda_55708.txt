<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.s1{font-family:Arial;font-size:12pt;}
.s2{color:black;}
.s3{color:red;}
.s4{font-size:11pt;}
.s5{font-size:12pt;}
.s6{font-weight:bold;}
.p1{text-align:end;hyphenate:auto;font-family:Calibri;font-size:11pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:11pt;}
.p6{margin-left:-0.3125in;margin-right:-0.1875in;text-align:justify;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
.td1{width:2.7in;padding-start:0.075in;padding-end:0.075in;}
.td2{width:3.75in;padding-start:0.075in;padding-end:0.075in;}
.td3{width:1.95in;padding-start:0.075in;padding-end:0.075in;}
.td4{width:3.5in;padding-start:0.075in;padding-end:0.075in;}
.r1{keep-together:always;}
.t1{table-layout:fixed;border-collapse:collapse;border-spacing:0;}
</style>
<meta content="a" name="author">
</head>
<body class="b1 b2">
<p class="p1">
<span> HYPERLINK "http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg" </span><span class="s1">K. br. 1247/12</span>
</p>
<p class="p2"></p>
<p class="p2"></p>
<p class="p3">
<span>U IME CRNE GORE</span>
</p>
<p class="p3"></p>
<p class="p2"></p>
<p class="p2">
<span>	OSNOVNI SUD U PODGORICI, po sudiji Željki Jovović, uz učešće Danijele Rajković kao zapisničara, u krivičnom predmetu protiv okrivljenog R. Đ., iz Podgorice, zbog krivičnog djela </span><span class="s2">teško djelo protiv opšte sigurnosti iz čl. 338 st. 1 u vezi čl. 327 st. 1 Krivičnog zakonika,</span><span class="s3"> </span><span>rješavajući po optužnici ODT-a u Podgorici Kt. br. 996/08 od 28. 02. 2011. godine, nakon završenog glavnog, javnog pretresa održanog dana 17. 01. 2013. godine, u prisustvu zastupnika optužbe Ane Radović, zamjenika ODT-a, okrivljenog R. Đ. i njegovog branioca adv. N. R., donio je i dana 18. 01. 2013. godine javno objavio,</span>
</p>
<p class="p2"></p>
<p class="p2"></p>
<p class="p3">
<span>P R E S U D U</span>
</p>
<p class="p2"></p>
<p class="p2">
<span>	Okrivljeni </span>
</p>
<p class="p2">
<span>	R. Đ. od oca B. i majke S., rođene P., rođen 25.03.19XX. godine u Podgorici, sa prebivalištem u Podgorici, Kruševac bb, Crnogorac,  privatnik, oženjen, otac dvoje djece, sa završenom srednjom školom, srednjeg imovnog stanja, neosuđivan,</span>
</p>
<p class="p2"></p>
<p class="p3">
<span>Kriv je</span>
</p>
<p class="p3"></p>
<p class="p2">
<span>	Što je,</span>
</p>
<p class="p4">
<span>Dana 30. 04. 2008. godine, u Podgorici, u naselju Mareza, kao odgovorno lice - vlasnik salona namještaja "Top Art Đurović" nije postupao po propisima i tehničkim pravilima o mjerama zaštite i time izazvao opasnost za život i tijelo ljudi, na način što, suprotno čl. 71 Pravilnika o zaštiti na radu u građevinarstvu</span><span class="s2">, (Sl. list SFRJ br. 42/68),</span><span> dio poda galerijskog prostora na spratu navedenog salona, izrađenog od iverice i oslonjenog na letvice bez poprečnih pojačanja, nije ogradio zaštitnom ogradom radi upozorenja na opasnost i sprečavanja pada sa visine, već je, bez zaštitne ograde i odgovarajuće oznake zabrane pristupa, dozvolio pristup označenom dijelu poda bez statičke stabilnosti, usljed kojih propusta je, u trenutku kada je razgledajući namještaj na označeni dio poda stao oštećeni B. P., došlo do loma ploče na podu, zbog čega je oštećeni B. P. sa spratnog dijela propao u podrumski prostor i tom prilikom zadobio tešku tjelesnu povredu u vidu preloma petne kosti lijevog stopala, pri čemu je okrivljeni u odnosu na osnovno krivično djelo postupao sa eventualnim umišljajem jer je bio svjestan da može učiniti krivično djelo pa je na to pristao, dok je u odnosu na težu posljedicu, tešku tjelesnu povredu koju je zadobio oštećeni, postupao sa svjesnim nehatom, jer je bio svjestan da svojom radnjom može učiniti djelo, ali je olako držao da do toga neće doći ili da će to moći spriječiti, </span>
</p>
<p class="p4">
<span>- čime je </span><span class="s2">izvršio krivično djelo teško djelo protiv opšte sigurnosti iz čl. 338 st. 1 u vezi čl. 327 st. 2 Krivičnog zakonika. </span>
</p>
<p class="p2"></p>
<p class="p2">
<span>	Pa mu sud za navedeno krivično djelo primjenom  čl. 4 st. 2, čl. 42 st. 1, 45, 46,  čl. 52 st. 2, čl. 53 i 54 Krivičnog zakonika i čl. 226, 229 i 374 Zakonika o krivičnom postupku, izriče </span>
</p>
<p class="p2"></p>
<p class="p3">
<span>USLOVNU OSUDU</span>
</p>
<p class="p2"></p>
<p class="p2">
<span>	Kojom mu predhodno utvrđuje kaznu zatvora u trajanju od 6 (šest) mjeseci i istovremeno određuje da se ista neće izvršiti, ako okrivljeni u roku od 2 (dvije) godine po pravosnažnosti presude ne izvrši novo krivično djelo. </span>
</p>
<p class="p2">
<span>	Obavezuje se okrivljeni da plati na ime troškova krivičnog postupka iznos od 286,50 €, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p class="p3"></p>
<p class="p3">
<span>O b r a z l o ž e nj e</span>
</p>
<p class="p3"></p>
<p class="p2">
<span>	Osnovni državni tužilac u Podgorici optužnicom Kt. br. 996/08 stavio je na teret okrivljenom Đ. R. izvršenje krivičnog djela teško djelo protiv opšte sigurnosti iz </span><span class="s2">čl. 338 st. 1 u vezi čl. 327 st. 1</span><span> Krivičnog zakonika, pa je zamjenik ODT-a Radović Ana, zastupajući optužnicu, precizirala činjenični ois optužnog akta kao u izreci presude i izmijenila pravnu kvalifikaciju, pa je ostajući pri tako preciziranom optužnom aktu, predložila da sud okrivljenog oglasi krivim i osudi po zakonu</span><span class="s4">.</span>
</p>
<p class="p5">
<span>	</span><span class="s5">Okrivljeni je u svojoj odbrani u bitnom naveo da je vlasnik salona namještaja ,,Top Art,, koji se nalazi na Nikšićkom putu bb. Naveo je da je konstrukcija predmetnog salona izrađena od metalnih elemenata, a opšivena je građevinskim panelom za oplate, pojašnjavajući da se u momentu povređivanja oštećenog P. B. nije nalazio u salonu. Okrivljeni je naveo da dobro poznaje čitav salon, odnosno izložbeni prostor, te smatra da je do povređivanja P. B. došlo isključivo njegovom krivicom, obzirom da se isti kretao na galeriji, dijelom kojim se nije smio kretati, odnosno, taj dio galerije je odvojen od skladišnog dijela trpezarijskim stolovima i stolicama, te da je očigledno, da je oštećeni pomjerao stolice, i samim tim ušao u dio magacina, sjeo na stolicu i propao kroz pod koji je bio obložen običnom ivericom. Napomenuo je da salon namještaja radi od 1998. godine, i da je njim ovih 10-ak godina prošlo više hiljada ljudi i da se nikada nije desilo da je neka mušterija povrijeđena na način na koji je povrijeđen oštećeni. Na glavnom pretresu, okrivljeni je naveo da je došao kad je došla policija i vidio je da je mjesto pada bilo gore gdje su bile trpezarije, i da je oštećeni sam pomjerio trpezarijsku stolicu iza mjesta koje je bilo predviđeno za posjetioce, jer je to kraj salona i propao je. Taj dio je bio odvojen sa poslednjom garniturom stolova i stolica, i ograđen sa tri sajle koje su izlazile na suprotnoj strani, pojašnjavajući da u tom trenutku nije bilo tih sajli, ali da ne zna ko ih je pomjerio. Pojasnio je da je na slici 4 fotodokumentacije upravo to mjesto označeno kao mjesto propadanja, tj. magacinski dio. Naglasio je da objekat u kome se nalazio salon ima upotrebnu dozvolu. </span>
</p>
<p class="p2">
<span>	Branilac okrivljenog, advokat N. R. je u završnoj riječi izjavio da je zaista nelogično da je moglo doći do predmetnog događaja, u poslovnom objektu na spratu, gdje je bila locirana ogromna namještajna roba, sa mnogo većom težinom od težine oštećenog, te da zaista treba vjerovati okrivljenom da je postupio u skladu sa važećim propisima i da je obezbijedio prodajni prostor, a da je zbog nepažnje, ili pak slučajnog događaja, došlo do predmetne posledice. Dodao je da ovaj sud nije vezan za stav koji je iznijet u ukidnom rješenju Višeg suda u Podgorici. Napomenuo je da je, krivično djelo koje se stavlja na teret okrivljenom blanketnog karaktera i da se mora navesti propis koji se direktno krši, a što potvrđuje i Viši sud u Podgorici u svom ukidnom rješenju. Kako u konkretnom slučaju nema konkretne norme označenog  posebnim propisom koju bi eventualno okrivljeni, ako je zaista izvršio radnju koja mu se stavlja na teret, prekršio, ne može se primijeniti analogija. Predložio je sudu da okrivljenog oslobodi od optužbe, jer u njegovim radnjama nema bitnih elemenata bića krivičnog djela koje mu se stavlja na teret.  </span>
</p>
<p class="p2">
<span>	Sud je u dokaznom postupku saslušao svjedoka M. G.; po saglasnom predlogu stranaka pročitao iskaze svjedoka oštećenog P. B. od 20.09.2011. godine i iskaz svjedoka R. J. od 23.11.2011. godine; po saglasnom predlogu stranaka pročitao nalaz i mišljenje sudskog vještaka građevinske struke B. M. od 24.02.2010. godine i pojašnjenja na glavnom pretresu od 26.10.2010. godine; po saglasnom predlogu stranaka pročitao nalaz i mišljenje sudskog vještaka medicinske struke B. B. od 14.10.2008. godine; izvršio uvid u fotodokumentaciju lica mjesta UP PJ Podgorica od 30.04.2008. godine; pročitao zapisnik o uviđaju UP PJ Podgorica Pu br. 1114/2008 od 06.05.2008. godine i pročitao izvještaj UP PJ Podgorice iz kaznene evidencije na ime okrivljenog od 14.04.2011. godine.</span>
</p>
<p class="p2">
<span>	Svjedok oštećeni P. B. je u svom iskazu u bitnom naveo da je dana 30.04.2008. godine negdje poslije 18h došao sam u salon namještaja „Top ART“ koji se nalazi u naselju Mareza. S obzirom da su ga interesovali stolovi i stolice, popeo se na sprat, gdje su se nalazile garniture. Nije primijetio da nešto nije u redu sa podlogom, pa je slobodno koračao po spratnom dijelu, da bi u jednom momentu razgledao jedan sto i jednostavno propao kroz konstrukciju i pao na magacinski prostor pomenutog salona, usled čega je polomio petnu kost lijeve noge. Na glavnom pretresu je dodao da taj dio salona nije bio označen da se tu ne može prolaziti, ali je ostavio mogućnosti i da jeste, ali on to nije vidio. Ovo mjesto gdje je propao bilo je pri kraju salona, na spratu. Gledao je stolove, iza kojih nije bilo ništa i nije vidio da je bilo šta ograđeno, ali se nije mogao izjasniti da li je pomjerao stolice ili nije. Nije se pridružio krivičnom gonjenju i nije tražio naknadu štete, jer je obeštećen.</span>
</p>
<p class="p4">
<span>Svjedok M. G. je u svom iskazu u bitnom naveo da se sjeća dobro ovoga događaja, da zna da je toga dana oštećeni došao da razgleda namještaj i bila je prisutna prodavačica P., koja ga je pitala šta mu treba, da mu pomogne, na šta se on zahvalio i rekao da će samo da pogleda i uputio se na galeriju, koja je odvojena od magacinskog prostora i ograđena sajlama. Zbog čega je oštećeni pomjerio sto i prošao iza, kada je došlo do njegovog pada, on ne zna, ali zna da je taj dio sigurno bio ograđen. Pojasnio je da su svuda oko tog prostora sajle, nešto se popravljalo i ne zna tačno gdje su one bile. </span>
</p>
<p class="p2">
<span>	Svjedok R. J. je u svom iskazu u bitnom navela da je aprila mjeseca 2008. godine radila kao prodavac u salonu ,,Top Art Đurović". Ne sjeća se koji je bio datum, ali zna da je bilo popodne, kada se nalazila u prizemlju- donjem dijelu pomenutog salona namještaja, pojašnjavajući da salon ima i galeriju na kojoj se nalaze trpezarijski stolovi i stolice. Navela je da je u jednom momentu samo čula neku buku i vidjela da je jedno lice propalo sa galerije na prizemlje, pojašnjavajući da je to lice upalo u magacinski dio salona, a što znači da se na galeriji kretao van konopca koji označava, odnosno odvaja izložbeni prostor od magacinskog prostora. Svjedok je navela, da, iako se nije nalazila na galeriji kada je kroz konstrukciju propao oštećeni, može odgovorno da kaže da je očigledno isti ignorisao upozorenje, odnosno, kretao se van prostora koji je bio predviđen za mušterije na galeriji. Navela je da u salonu ,,Top Art Đurović,, radi unazad tri godine, i nikada se nije desio sličan incident. Nije bila u salonu kada je vršen uviđaj od strane policije, ali je sigurna da je kanap išao bočnom stranom tačno pored nogara izloženih stolova, a što znači da je kretanje na galeriji bilo dozvoljeno do pomenutog kanapa. Dodala je da je oštećeni bio vidno iznerviran kada je došao, jer su ga pitali šta mu treba, a on je odgovorio da  mu ne treba ništa, već da će sam pogledati, i otišao na sprat i gledao trpezarije. Navela je da zaista ne može da objasni zašto je prošao i izvlačio stolicu iza koje su bile sajle i magacinski prostor, a svaki dan su izlazili i održavali taj dio i brisali, popravljali namještaj ako nije u redu, te je sigurna da su sajle bile tu. Navela je da je on zagazio u magacinski prostor i na to mjesto propao, a ovaj dio je bio odvojen sajlama i platnom u vidu neke zavjese, ističući da je ogromna količina namještaja bila u tom prostoru, preko 50 trpezarija. Svjedok je navela da, kada je policija došla, nije izlazila na sprat.</span>
</p>
<p class="p2">
<span>	Vještak građevinske struke M. B. je u svom nalazu i mišljenju od 24.02.2009. godine navela da međuspratna konstrukcija na mjestu gdje se desila nezgoda, nije bila urađena po propisima, da noseća konstrukcija, na mjestu gdje se desila nezgoda, nije izvedena kao na preostalom dijelu galerijskog prostora, već je improvizovana i izrađena tako što je pod od iverice oslonjen na letvice - parčad od iverice postavljene po dužini bez poprečnih ojačanja, te da ovaj vid podne i međuspratne konstrukcije nije mogao biti opterećen bilo kojim teretom, jer nema mehaničke karakteristike i statičku stabilnost. Upotrijebljeni su neadekvatni materijali, kako za pod, tako i za noseći dio tog poda (iverica i djelovi iverice), koji se uobičajeno koristi u proizvodnji namještaja. Iverica kao materijal, ne može biti korišćena kao noseća podna konstrukcija, jer nema mehaničke karakteristike koje obezbjeđuju stabilnost, otpornost i sigurnost, što je određeno kroz Pravilnik o opštim mjerama zaštite na radu za građevinske objekte namijenjene za radne i pomoćne prostorije. Takođe, poslodavac je dužan da svako lice koje se po bilo kom osnovu nalazi u radnoj protoriji, krugu poslodavca ili gradiištu upozori na opasna mjesta ili na štetnost po zdravlje koji se javljaju u tehnološkom procesu, na mjeru bebjednosti koje mora da primijeni i da ga usmjeri na bezbjedne zone kretanja. U nalazu vještak ukazuje da je Pravilnikom o zaštiti na radu u građevinarstvu "Sl. list SFRJ", br. 42/68) članom 32 propisano da otvori koji se moraju ostaviti u dijelu objekta ili konstrukciji na prilazu ili blizu prolaza radnika, ograđuju se čvrstom zaštitnom ogradom i označavaju vidnim oznakama; i čl.71 u kome stoji da se zaštitna ograda postavlja na mjesta rada i kretanja radnika da upozori na opasnost, a u slučaju potrebe spriječi pad sa visine ili upad u dubinu. Na glavnom pretresu, vještak je dodala da je metalna konstrukcija trebala biti u skladu sa propisima iz građevinarstva, što se odnosi i na objekte u upotrebi, a ne samo u izgradnji. Izvršila je ispravku nalaza na način što umjesto čl. 32 i 71, iz osnovnog nalaza, treba da stoje čl. 70 i 71 istoga Zakona koji je važio ranije na prostoru bivše Jugoslavije i sada na prostoru Crne Gore i gdje je norma ostala ista. Vještak je navela da nije  prisustvovala uviđaju nakon povređivanja oštećenog, već je nakon skoro dvije godine dobila nalog od istražnog sudije Nebojše Golubovića da se izjasni o tome da li je međuspratna konstrukcija u salonu urađena po propisima, i da navede propise pod kojima je obaveza bila predviđena. Ovaj nalaz je radila na osnovu dokumentacije iz spisa predmeta, fotodokumentacije i nalaza sa lica mjesta prilikom povređivanja. Navela je da, na osnovu fotodokumentacije, koja je bila precizna, bilo vidljivo da je taj dio u kome se našao povrijeđeni, bio drugačije konstruktivno riješen, te da je on bio privremenog karaktera. Iverica je bila pod, nosač ivice dio letve, a to nije pod po kome se može gaziti. U jednom dijelu prostora koji je popatošen, na kome je bila izvedena međuspratna konstrukcija od iverice oslonjene na letvice, koje su bile postavljene po dužini, tj. poprečno na galerijski prostor, a iverica, kao materijal, ne može biti korišćena kao međuspratna konstrukcija. Vještak je navela da je taj dio prostora, na kome je pod od iverice, trebao biti zaštićen u potpunosti da ne bi došlo do prolaska stranki, i opterećenja te iverice, te da ista ne zna da li je to bilo zaštićeno i na koji način, ali je trebalo biti ograđeno ogradom ili je mogao biti panel od vrha gore ili paravan, a nezavisno od kvaliteta, ta iverica ne bi smjela da se nadje na podu. Da je bila na licu mjesta, mogla bi se opredijeliti da li se radi o magacinskom ili prodajnom dijelu prostora, a sada se na može na taj dio izjasniti. Može da potvrdi da je preostali dio izgrađen od kvalitetne blažuljke, ali u dijelu gdje je došlo do propadanja, pod je bio od iverice, a da li je po sadržaju to bilo mjesto gdje je stranka mogla i smjerala da dođe, ili je bilo u potpunosti zaštićeno za stranke, to ne može da tvrdi, jer nije bila na licu mjesta.</span>
</p>
<p class="p2">
<span>	U nalazu i mišljenju sudskog vještaka medicinske struke B. B. od 14.10.2008. godine, konstatovano je da je oštećeni P. B. zadobio tešku tjelesnu povredu, koja je nastala prilikom pada povrijedjenog sa visine u vidu preloma petne kosti lijevog stopala.  </span>
</p>
<p class="p2">
<span>	Iz zapisnika o uviđaju Uprave Policije Ku.br.1114/08 od 06.05.2008. godine i fotodokumentacije lica mjesta</span><span class="s6"> </span><span>utvrđeno je da je lice mjesta povređivanja oštećenog P. B., salon namještaja ,,Top Art Đurović,, koji se nalazi na Nikšićkom putu u naselju Mareza. Objekat je spratnosti prizemlje i sprat, dok je salon namještaja, tj. hala u kojoj je smješten, izrađena od čeličnih elemenata, zidovi su urađeni od lima, a krovna konstrukcija izrađena od rešetkastog aluminijskog sistema, krov od rebrastog aluminijuma, bravarija na hali je aluminijska. Međuspratna konstrukcija je izgrađena od čeličnih i drvenih elemenata, dok je plafon na prvom spratu spušten i urađen od gipsa. Salon namještaja se sastoji iz izložbenog dijela i magacinskog dijela, izložbeni prostor se sastoji od prizemnog i spratnog dijela, do spratnog dijela se dolazi unutrašnjim stepeništem, a spratni izložbeni dio je jednim dijelom iznad prizemnog izložbenog dijela, a drugim dijelom iznad magacinskog prostora. U zapisniku je konstatovano da je u desnom uglu gornjeg dijela izložbenog salona zatečen otvor nepravilnog oblika na patosu veličine 1,9 x 1,4 m, a ovaj otvor se nalazi iznad magacinskog dijela prostora na visini od 2,7 m od patosa magacina, a u dijelu prostora gdje je zatečen otvor, nalaze se parčad polomljene table iverice, čiji su pojedini djelovi zatečeni u nivou patosa gornjeg dijela izložbenog prostora, a dio iverice zatečen je na patosu magacina.</span>
</p>
<p class="p2">
<span>	Cijeneći provedene dokaze pojedinačno i u njihovoj međusobnoj vezi, a posebno nalaz i mišljenje vještaka građevinske struke, sud je nesporno utvrdio da je okrivljeni izvršio krivično djelo stavljeno mu na teret, i to upravo u vrijeme, mjesto i na način kako je to predstavljeno izrekom presude, pa ga je oglasio krivim, a ovo iz razloga koji slijede: </span>
</p>
<p class="p4">
<span>Naime, da okrivljeni R. Đ. dana 30. 04 . 2008. godine, u Podgorici, u naselju Mareza, kao odgovorno lice - vlasnik salona namještaja "Top Art Đurović", dio poda galerijskog prostora, na spratu navedenog salona, izrađenog od iverice i oslonjenog na letvice bez poprečnih pojačanja, nije ogradio zaštitnom ogradom radi upozorenja na opasnost i sprečavanja pada sa visine, već je, bez zaštitne ograde i odgovarajuće oznake zabrane pristupa, dozvolio pristup označenom dijelu poda bez statičke stabilnosti, usljed kojih propusta je, u trenutku kada je razgledajući namještaj na označeni dio poda stao oštećeni B. P., došlo do loma ploče na podu, zbog čega je oštećeni B.P. sa spratnog dijela propao u podrumski prostor, sud je utvrdio iz provedenih dokaza, iskaza svjedoka oštećenog, zapisnika o uviđaju, fotodokumentacije a prije svega iz nalaza i mišljenja vještaka građevinske struke B. M. koja je navela da međuspratna konstrukcija na mjestu gdje se desila nezgoda, nije bila urađena po propisima, da noseća konstrukcija, na mjestu gdje se desila nezgoda, nije izvedena kao na preostalom dijelu galerijskog prostora, već je improvizovana i izrađena tako što je pod od iverice oslonjen na letvice - parčad od iverice postavljene po dužini bez poprečnih ojačanja, te da ovaj vid podne i međuspratne konstrukcije nije mogao biti opterećen bilo kojim teretom, jer nema mehaničke karakteristike i statičku stabilnost, pa su upotrijebljeni neadekvatni materijali, kako za pod, tako i za noseći dio tog poda, koji se uobičajeno koristi u proizvodnji namještaja, jer iverica kao materijal, ne može biti korišćena kao noseća podna konstrukcija, iz razloga što nema mehaničke karakteristike koje obezbjeđuju stabilnost, otpornost i sigurnost, pa kako je iverica bila pod, nosač ivice dio letve, a to nije pod po kome se može gaziti. U skladu sa ovim nalazom i mišljenjem vještaka su i iskaz svjedoka oštećenog P. B., fotodokumentacija lica mjesta i zapisnik o uviđaju, što je doprinijelo nesumnjivo utvrđenom činjeničnom stanju, pa tako oštećeni P. B. u svom iskazu navodi da nije primijetio da nešto nije u redu sa podlogom, slobodno je koračao po spratnom dijelu, da bi u jednom momentu razgledao jedan sto i jednostavno propao kroz konstrukciju i pao na magacinski prostor pomenutog salona, pojašnjavajući da taj dio salona nije bio označen da se tu ne može prolaziti, ali je ostavio mogućnosti i da jeste, ali on to nije vidio. Iz fotodokumentacije i zapisnika o uviđaju, sud je utvrdio da je lice mjesta povređivanja oštećenog P. B., salon namještaja ,,Top Art Đurović,, koji se nalazi na Nikšićkom putu u naselju Mareza, da je spratni izložbeni dio jednim dijelom iznad prizemnog izložbenog dijela, a drugim dijelom iznad magacinskog prostora, da je u desnom uglu gornjeg dijela izložbenog salona zatečen otvor nepravilnog oblika na patosu veličine 1,9 x 1,4 m, a koji otvor se nalazi iznad magacinskog dijela prostora na visini od 2,7 m od patosa magacina, a u dijelu prostora gdje je zatečen otvor, nalaze se parčad polomljene table iverice, čiji su pojedini djelovi zatečeni u nivou patosa gornjeg dijela izložbenog prostora, a dio iverice zatečen je na patosu magacina. Shodno predhodno navedenom, sud je utvrdio da je okrivljeni postupajući na predhodno opisani način povrijedio čl. 71 Pravilnika o zaštiti na radu u građevinarstvu (Sl. list SFRJ br.42/68) kojim je između ostalog propisano da se zaštitna ograda postavlja na mjesta rada i kretanja radnika da upozori na opasnost, a u slučaju potrebe spriječi pad sa visine ili upad u dubinu, čime je izazvao opasnost za život i tijelu ljudi, koje odredbe pravilnika se imaju primijeniti i u ovom konkretnom slučaju, jer ukoliko je odgovorno lice u obavezi da, prilikom izvođenja radova iz oblasti građevinarstva, obezbijedi navedeni prostor ograđivanjem čvrstom zaštitnom ogradom i vidnim oznakama u odnosu na radnike koji svakodnevno borave na takvim mjestima, tim prije takva obaveza stoji na strani odgovornog lica u slučaju da u takav prostor, koji je završen i nalazi se u upotrebi, zalaze treća lica, imajući u vidu da se radi o izložbenom prostoru.</span>
</p>
<p class="p2">
<span>	Da je okrivljeni R. Đ. u salonu namještaja „Top Art Đurović“, gdje se dogodio kritični događaj odgovorno lice, odnosno vlasnik, sud je utvrdio iz odbrane okrivljenog u kojoj navodi da je vlasnik navedenog salona, koji se nalazi na Nikšićkom putu, što je u skladu sa čl. 142 st. 4 Krivičnog zakonika.</span>
</p>
<p class="p4">
<span>Vrstu i težinu povreda koje je kritičnom prilikom zadobio oštećeni sud je utvrdio iz nalaza i mišljenja vještaka medicinske struke B. B., u kojem je konstatovano da je oštećeni P. B. zadobio tešku tjelesnu povredu, koja je nastala prilikom pada povrijedjenog sa visine u vidu preloma petne kosti lijevog stopala, a dovodeći ga u vezu sa iskazom svjedoka oštećenog koji je naveo da je kritičnom prilikom polomio petnu kost lijeve noge.</span>
</p>
<p class="p4">
<span>Okrivljeni je kritičnom prilikom u odnosu na osnovno krivično djelo postupao sa eventualnim umišljajem, dakle bio je svjestan da kao odgovorno lice - vlasnik salona namještaja, a ne postupajući po propisima i tehničkim pravilima o mjerama zaštite može izazvati opasnost za život i tijelo ljudi i time može učiniti krivično djelo, pa je na to i pristao, dok je u odnosu na težu posljedicu, tešku tjelesnu povredu koju je zadobio oštećeni P. B., postupao sa svjesnim nehatom, dakle, bio je svjestan da zbog nepostupanja po propisima i tehničkim pravilima o mjerama zaštite, u salonu namještaja, može doći do teškog tjelesnog povređivanja nekog lica, ali je olako držao da do toga neće doći ili da će to moći spriječiti, čime su se pored objektivnih stekli i subjektivni elementi krivičnog djela teško djelo protiv opšte sigurnosti iz čl. 338 st.1 u vezi čl. 327 st. 2 Krivičnog zakonika. </span>
</p>
<p class="p4">
<span>Kod ovako utvrđenog činjeničnog stanja, sud nije prihvatio odbranu okrivljenog u kojoj navodi da nije izvršio krivično djelo koje mu se stavlja na teret, tvrdeći da je do povređivanja oštećenog P. B. došlo isključivo njegovom krivicom, jer se isti kretao galerijom, dijelom kojim se nije smio kretati, odnosno, taj dio galerije je odvojen od skladišnog dijela poslednjom garnitorom stolova i stolica i ograđen sa tri sajle, te da je očigledno, da je oštećeni pomjerao stolice i samim tim ušao u dio magacina, sjeo na stolicu i propao kroz pod koji je bio obložen običnom ivericom, pa takvu odbranu nije prihvatio, a ovo kod decidnog stava vještaka da je taj dio prostora, na kome je pod od iverice, trebao biti zaštićen u potpunosti da ne bi došlo do prolaska stranki i opterećenja te iverice. Da taj dio prostora nije bio u potpunosti zaštićen, sud je utvrdio iz iskaza svjedoka oštećenog koji navodi da je gledao stolove iza kojih nije bilo ništa i nije vidio da je bilo šta ograđeno, ali se nije mogao izjasniti da li je pomjerao stolice ili nije, i odbrane okrivljenog u kojoj između ostalog navodi da u trenutku povređivanja oštećenog nije bilo sajli.    </span>
</p>
<p class="p4">
<span>Odbranu okrivljenog u kojoj navodi da je oštećeni izašao iz izložbenog dijela i prešao u magacinski prostor, te da se tamo povrijedio, sud takođe nije prihvatio, imajući u vidu sadržinu zapisnika o uviđaju u kojem je navedeno da je izložbeni dio jednim dijelom iznad prizemnog izložbenog dijela, a drugim dijelom iznad magacinskog prostora, u šta se sud uvjerio i uvidom u fotodokumentaciju sa lica mjesta, a kod činjenice da se oštećeni odmah po ulasku u salon uputio u izložbeni dio koji se nalazi na spratu, koju činjenicu je sud utvrdio iz iskaza oštećenog i svjedoka M. G. i R. J., pa je sud iz svega predhodnog nesumnjivo utvrdio da je oštećeni iz izložbenog prostora koji se nalazi na spratu, propao kroz pod i upao u magacinski prostor, koji se nalazio ispod, te iz tog razloga sud nije prihvatio ni iskaze svjedoka M. G. i R. J., u kojima potvrđuju navode odbrane okrivljenog, smatrajući ih sračunato datim da se okrivljenom, kao njihovom poslodavcu, olakša položaj u postupku. </span>
</p>
<p class="p2">
<span class="s6">	</span><span>Ne stoje ni navodi branioca okrivljenog da u konkretnom slučaju nema konkretne norme označenog posebnim propisom koju bi okrivljeni prekršio, imajući u vidu da je u izreci presude decidno navedeno da je okrivljeni u konkretnom slučaju postupao suprotno čl. 71 Pravilnika o zaštiti na radu u građevinarstvu ( Sl.list SFRJ br.42/68), koje odredbe pravilnika se u konkretnom slučaju trebaju primijeniti.</span>
</p>
<p class="p2">
<span class="s6">	</span><span>Sud je cijenio i druge dokaze, pa je kod ovako nesumnjivo utvrđenog činjeničnog stanja, našao da su isti bez uticaja na drugačije presuđenje.</span>
</p>
<p class="p4">
<span>Prilikom odlučivanja o krivičnoj sankciji sud je, u smislu čl. 42  Krivičnog zakonika, cijenio sve okolnosti od utica na njen izbor i visinu, pa je na strani okrivljenog kao olakšavajuće okolnosti cijenio njegove porodične prilike, da je oženjen, otac dvoje djece, primjenom čl. 118 st. 1 Krivičnog zakonika, raniju neosuđivanost okrivljenog, što je sud utvrdio iz izvoda iz kaznene evidencije na ime okrivljenog, činjenicu da se oštećeni nije pridružio krivičnom gonjenju, kao i protek vremena od izvršenja krivičnog djela, dok otežavajućih okolnosti sud nije našao, pa je primjenom čl. 53 i 54 Krivičnog zakonika okrivljenom izrekao uslovnu osudu kao u izreci presude, pri čemu je sud primjenom 45 i 46 Krivičnog zakonika, nalazeći da su predhodno navedene olakšavajuće okolnosti naročito olakšavajuće, okrivljenom ublažio kaznu i predhodno utvrdio kaznu kao u izreci presude, nalazeći da će se i sa prijetnjom izvršenja utvrđene kazne zatvora u trajanju od šest mjeseci, te provjerom ponašanja okrivljenog u periodu od dvije godine po pravosnažnosti presude, na okrivljenog u dovoljnoj mjeri uticati da ubuduće ne vrši krivična djela, čime će se sa uspjehom ostvariti svrha izricanja uslovne osude iz čl. 52 Krivičnog zakonika, u okviru opšte svrhe propisivanja i izricanja krivičnih sankcija iz čl. 4 st. 2</span><span class="s6"> </span><span>Krivičnog zakonika. </span>
</p>
<p class="p4">
<span>Pošto je okrivljeni oglašen krivim sud ga je obavezao da na ime troškova krivičnog postupka plati iznos od 286,50€, i to na ime izvršenog građevinskog vještačenja iznos od 159,50€, na ime medicinskog vještačenja iznos od 77,00€, te na ime sudskog paušala iznos od 50,00€, koji paušal je odmjeren srazmjerno trajanju postupka i složenosti predmeta, a ovo shodno čl. 229 u vezi sa čl. 226 Zakonika o krivičnom postupku. </span>
</p>
<p class="p4">
<span>Na osnovu navedenog, a u smislu čl. 374 Zakonika o krivičnom postupku, odlučeno je kao u izreci presude. </span>
</p>
<p class="p3"></p>
<p class="p3">
<span>OSNOVNI SUD U PODGORICI, dana 18. 01. 2013. godine</span>
</p>
<p class="p2"></p>
<table class="t1">
<tbody>
<tr class="r1">
<td class="td1">
<p class="p2">
<span>       ZAPISNIČAR:</span>
</p>
</td><td class="td2">
<p class="p2">
<span>                                      S U D I J A:</span>
</p>
</td>
</tr>
<tr class="r1">
<td class="td1">
<p class="p2">
<span>Danijela Rajković,s.r.</span>
</p>
<p class="p2"></p>
</td><td class="td2">
<p class="p2">
<span>                                  Željka Jovović,s.r.</span>
</p>
<p class="p2"></p>
</td>
</tr>
</tbody>
</table>
<p class="p2"></p>
<table class="t1">
<tbody>
<tr class="r1">
<td class="td3">
<p class="p2">
<span>PRAVNA POUKA:</span>
</p>
</td><td class="td4">
<p class="p2">
<span>Protiv ove presude dozvoljena je žalba u roku od 15 dana od dana prijema pismenog otpravka iste, preko ovog suda Višem sudu u Podgorici. </span>
</p>
<p class="p2"></p>
</td>
</tr>
</tbody>
</table>
<p class="p3">
<span>ZTO Danijela Rajković</span>
</p>
<p class="p3"></p>
<table class="t1">
<tbody>
<tr class="r1">
<td class="td1">
<p class="p2">
<span>     ZAPISNIČAR:</span>
</p>
</td><td class="td2">
<p class="p2">
<span>                                                   S U D I J A:</span>
</p>
</td>
</tr>
<tr class="r1">
<td class="td1">
<p class="p2">
<span>Danijela Rajković</span>
</p>
<p class="p2"></p>
</td><td class="td2">
<p class="p2">
<span>                                                Željka Jovović</span>
</p>
<p class="p2"></p>
</td>
</tr>
</tbody>
</table>
<p class="p2">
<span>DN-a: Po primjerak presude dostaviti:</span>
</p>
<p class="p2">
<span>- ODT Podgorica,</span>
</p>
<p class="p2">
<span>- Okrivljenom,  </span>
</p>
<p class="p2">
<span>- Braniocu okrivljenog,</span>
</p>
<p class="p2">
<span>- A/a.</span>
</p>
<p class="p2">
<span>Postupljeno dana ______________</span>
</p>
<p class="p2">
<span>Radnik suda __________________</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p4"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p6"></p>
<p class="p7"></p>


</body>
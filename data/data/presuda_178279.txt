<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800}
.span3{;font-family:'Arial';font-style:italic }
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K.br.  54/2014</span>
</p>
<p style="text-align:center;">
<span class="span1"></span>
</p>
<p>&nbsp;</p>
<p style="text-align:center;">
<span class="span2"> </span><span class="span1">U IME CRNE GORE</span>
</p>
<p>&nbsp;</p>
<p>
<span class="span1">VIŠI SUD U PODGORICI, </span><span class="span1">kao prvostepeni krivični, u vijeću sastavljenom od  sudije  S. M., kao predsjednika vijeća i sudija V. Š. i  V. P. kao članova vijeća, </span><span class="span1">uz učešće R. B. kao zapisničara u krivičnom predmetu protiv B. P. iz N., kojeg brani adv. V. L., zbog krivičnog djela ubistvo u pokušaju iz čl. 143 u vezi čl. 20  Krivičnog zakonika, odlučujući po optužnici Višeg državnog tužilaštva u Podgorici Kt.br. 1/13 od 05.03.2013. godine, koju je na glavnom pretresu zastupala O. R. zamjenik VDT-a u Podgorici, nakon održanog glavnog i javnog pretresa, dana 09.10.2014. godine, u prisustvu zastupnika optužbe, optuženog i njegovog banioca, donio je i javno objavio dana  16.10.2014. godine </span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Optuženi:</span>
</p>
<p>&nbsp;</p>
<p>
<span class="span1">B. P., JMBG ......, zvani P., od oca J. i majke R., rodjene K., rodjenog ...... godine u N.u, sa prebivalištem u N., ....... bb, završio srednju elektrotehničku školu, student, nezaposlen, neoženjen, pismen, lošeg imovnog stanja, državljanin CG, nalazio se u pritvoru od 04.01.2013. godine, od 03,46 časova, do 12.02.2013. godine.</span>
</p>
<p>&nbsp;</p>
<p style="text-align:center;">
<span class="span1">K r i v   j e</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 03.01.2013. godine oko 22,00 časova u N., u ul. ….. ispred kafane “S.”, sa umišljajem pokušao da liši života oštećenog Đ. M. na način što je  prethodno napadnut od  strane oštećenog Đ. M., koji ga je sustigavši ga pri izlazu iz kafane, najprije jednom rukom uhvatio u predjelu tijela, a drugom mu otvorenom šakom nanio u predjelu glave više udaraca,   nakon čega je optuženi izvadio je nož iz dzepa i nožem uboo oštećenog  u predjelu vrata,  iako je bio svjestan da ga na taj način može lišiti života pa je to i htio, nanoseći mu tešku tjelesnu povredu opasnu po život u vidu ubodno rezne rane u predjelu desne polovine prednje strane vrata, na koji način je odbijajući od sebe neskrivljeni istovremeni protivpravni napad, prekoračio granice nužne odbrane, </span>
</p>
<p>&nbsp;</p>
<p>
<span class="span1">- čime je izvršio krivično djelo – ubistvo u pokušaju u prekoračenju granice nužne odbrane iz čl. 143 u vezi člana 20 i čl.10 st.3 Krivičnog zakonika</span>
</p>
<p>&nbsp;</p>
<p>
<span class="span1">Pa ga sud primjenom citiranih zakonskih propisa te čl. 3, 4, 5, 13, 14, 15, 32, 36, 42, 45 st.1 tač.1, 46 st.2 i 51 Krivičnog zakonika, te čl. 226, 229, 234, 374   Zakonika o krivičnom postupku</span>
</p>
<p>&nbsp;</p>
<p>
<span class="span1">                                                        O S U Đ U J E</span>
</p>
<p>&nbsp;</p>
<p>
<span class="span1">Na kaznu zatvora u trajanju od 1 ( jedne ) godine, u koju kaznu mu se uračunava vrijeme provedeno u pritvoru od 04.01.2013. godine do 12.02.2013. godine.</span>
</p>
<p>&nbsp;</p>
<p>
<span class="span1">Oštećeni Đ. M. upućuje se da imovinsko pravni zahtjev ostvaruje u parničnom postupku.</span>
</p>
<p>&nbsp;</p>
<p>
<span class="span1">Optuženi je dužan da u budžet Crne Gore  uplati  iznos od  100,00 eura, na ime sudskog paušala</span><span class="span1">, a na ime troškova krivičnog postupka iznos od 852,50 eura, odnosno na ime vještačenja, a sve u roku od 15 dana od pravosnažnosti presude pod prijetnjom prinudnog izvršenja.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e </span>
</p>
<p>&nbsp;</p>
<p>
<span class="span1">Optužnicom VDT Kt.br. 1/13 od 05.03.2013. godine optuženom B. P.u stavljeno je na teret, da je izvršio krivično djelo ubistvo u pokušaju  iz člana 143 u vezi čl. 20 Krivičnog zakonika, pri kojoj optužnici je njen zastupnik  ostao do kraja glavnog pretresa, navodeći do ostaje pri ranije datim završnim riječima od  16.01.2014. godine, kada je naveo da  je svim provedenim dokazima, nesumnjivo utvrđeno da je optuženi B. P. izvršio  krivično djelo, koje mu se stavlja na teret, smatrajući  da je odbrana optuženog opovrgnuta iskazom svjedoka-oštećenog, kao i iskazima svjedoka  B. A., M. R. i R. Z., te je predložio sudu da optuženog oglasi krivim i osudi po zakonu.</span>
</p>
<p>&nbsp;</p>
<p>
<span class="span1">Branilac optuženog  B. P. adv. L. V. je u završnoj riječi naveo da ostaje pri ranije datim završnim riječima od 16.01.2014. godine, kada je naveo  da nije sporno da je njegov branjenik, nožem nanio povredu oštećenom Đ., ali da optuženi nije upotrijebio nož na način, kako je to pokušao da predstavi tužilac. Naveo je da je optuženi B. postupao u nužnoj odbrani i predložio da ga sud oslobodi od optužbe, a da u slučaju da utvrdi krivicu njegovog branjenika, posebno cijeni da se isti u vrijeme izvršenja krivičnog djela nalazio u stanju afekta straha, jake razdraženosti i bijesa jakog inteziteta i prepasti, izazvane napadom od strane oštećenog, zbog čega je njegova  takva odbrana i bila potrebna za odbijanje konkretnog napada.</span>
</p>
<p>&nbsp;</p>
<p>
<span class="span1">Optuženi B. P. se u svojoj odbrani, datoj pred tužiocem branio ćutanjem.</span>
</p>
<p>&nbsp;</p>
<p>
<span class="span1">Na glavnom pretresu, optuženi B. P. je ostao u svemu kao u prethodnom postupku, odnosno  ranije održanom pretresu od 06.06.2013. godine, kada je  naveo da je kritičnog dana, po dogovoru sa njegovim drugom K. M., trebao da ide po N. lokalima, kako bi prodao rakiju. Kada je stigao u N., prolazeći pored buvljaka, primjetio je da neki ljudi prodaju ribolovni materijal, prišao je i kupio britvulin, koji mu je bio potreban za ribolov. Nakon toga se našao sa drugom M.m. Išli su u nekoliko lokala i popili nekoliko bambusa. Kada su krenuli prema autobuskoj stanici, gdje je B. trebao da čeka autobus, da ide kući, svratili su u kafanu"S.". Unutra su bila tri čovjeka i konobarica, od kojih je optuženi poznavao dvojicu, R. Z. i B. A., a trećeg, Đ., do tada nije poznavao. Kako je R.  poznavao strica optuženog, izvjesnog Š., započeo je razgovor sa B. o njemu, da bi došli i do teme, koju slavu slavi Š.. Došlo je do neslaganja oko toga, koju slavu slavi M.. U tu njihovu priču se umiješao i Đ., govoreći da i on poznaje B. strica. Dalje navodi, da je u jednom trenutku, došlo do žučnije </span><span class="span1">rasprave između K. i B., ali da nije čuo oko čega je rasprava, jer je pričao sa Đ. i R.. U jednom trenutku, B. zahtijeva od K.a da napusti kafanu, što je K. i uradio. Navodi da je i on tada ustao i krenuo za K.. Pojašnjava da kad je ustao, zakačio je sto i obalio ga, zatim platio račun u kafani, a  kada je izašao napolje, sustigao ga je Đ. i počeo da ga udara otpozadi, a kada se okrenuo, Đ. ga je sprijeda uhvatio, jednom rukom držao za vrat i davio, a drugom ga udarao po glavi i stisnutom pesnicom i otvorenom šakom, gurajući ga nekih 7-8 metara od kafane. Objašnjava da , kako Đ.u nije mogao da se otrgne, jer ga je davio i gušio, a  obzirom da je krupniji  i visočiji od njega, izvadio je nož, koji je kupio na buvljaku, podigao ruku i zakačio ga u predjelu vrata i pobjegao. Navodi da nije znao da je Đ.a zakačio u predjelu vrata, sve dok ga policija nije uhapsila. Dalje je naveo da je bio zbunjen, da je nož stavio u sic u autobusu, da je bio pripit. Naveo je da ne zna da li je imao povreda od udaraca koje mu je zadao Đ., a isti ga je udarao zatvorenim šakama po glavi, a po licu otvorenim.</span>
</p>
<p>&nbsp;</p>
<p>
<span class="span1">U završnoj riječi prihvatio je završnu riječ svog branioca i dodao da se kaje zbog svega što se dogodilo.</span>
</p>
<p>&nbsp;</p>
<p>
<span class="span1">U dokaznom postupku sud je proveo sledeće dokaze: saslušao svjedoka oštećenog Đ. M. na saglasan predlog strnaka pročitao iskaze svjedoka K. M., B. A., M. R., R. Z., Č. M., pročitao </span><span class="span1">zapisnik o uviđaju Uprave policije - PJ N. Ku.br. 1 od 04.01.2013 godine, službenu zabilješku Uprave policije - PJ N. - Ekspoziture policije od 03.01.2013 godine, potvrdu Uprave policije - PJ N. br. 1 od 03/04.01.2013 godine o privremenom oduzimanju predmeta od okrivljenog B. P.a</span><span class="span1">, </span><span class="span1">izvještaj Uprave policije- PJ N. - Kriminalističke tehnike o uzorkovanju tragova sa lica mjesta od 04.01.2013 godine, medicinsku dokumentaciju JZU –Opšte bolnice N. br. Protokola 81 na ime oštećenog Đ. M., medicinsku dokumentaciju JZU - KCCG- Klinike za otorinolaringologiju i maksilofacijalnu hirurgiju, matični broj istorije bolesti 137/17 na ime oštećenog Đ. M.,</span><span class="span1"> </span><span class="span1">pročitao nalaz i mišljenje vještaka medicinske struke dr. R. N. od 01.02.2013 godine i saslušao vještaka N. R., izvještaj KCCG- Odjeljenja za sudsku medicinu br. 20 od 11.01.2013 godine i br. 21 od 11.01.2013 godine o koncentraciji alkohola u krvi na ime okrivljenog B. P.a, pročitao </span><span class="span1">izvještaj Forenzičkog centra D. o DNK vještačenju br. 135/13 sa fotodokumentacijom u prilogu br. 135/13 od 12.02.2013 godine, izvještaj Forenzičkog centra Danilovgrad o trasološkom vještačenju br. 136/13, izvod iz kaznene evidencije Uprave policije PJ N.- Ekspoziture kriminalističke policije br. 71 od 25.01.2013 godine za okrivljenog B. P., pročitao nalaz i mišljenje tima vještaka psihijatrijske struke od 06.11.2013. godine i saslušao vještaka dr. M. S.  na glavnom pretresu.</span>
</p>
<p>&nbsp;</p>
<p>
<span class="span1">Svjedok oštećeni M. je na glavnom pretresu izjavio u svemu kao na pretresu od 06.06.2013. godine, gdje je ostao u svemu kao na saslušanju pred tužiocem, od 29.01.2013.godine, kada je naveo da je kritične večeri oko 22 časa, pošao u kafanu "S.", kako bi svom drugu R. Z. vratio vozilo.Na poziv konobarice, ušao je  i sjeo za sto, pored kojeg su za drugim stolom sjedjeli R. Z. i B. A.. Navodi da su nakon toga u kafanu ušla dva momka, B. i K., koje od ranije nije znao. B.  i R. su započeli raspravu o izvjesnom Š. i o tome koju slavu M. slavi. Dalje navodi, da se umiješao u svu tu priču, govoreći B.u da mu poznaje strica Rafa i da je sa istim išao na slavu Aranđelovdan, kod Š.. Objašnjava da u jednom trenutki između K. i B. dolazi do priče, koju nije čuo i da vidi da K. izlazi iz kafane, govoreći da ga niko neće tjerati iz kafane, već će sam izaći. Navodi da mu u tom trenutku prilazi B., dodaje mu telefon, jer je nekog pozvao, a kako je bilo kasno uveče, Đ. odbija da razgovara telefonom i </span><span class="span1">objašnjava B.u da s obzirom da su se kladili, sjutra će se naći i popiti piće, nakon čega B. udara nogom o sto i prijeti kako će mu svi platiti. Dalje navodi, da kako je vidio da je staklo od čaše, koja se slomila, pogodila Raičeviča u oko i da mu ide krv, ustao je , iznio B.a za ramena iz kafane i zaprijetio mu da više ne ulazi u kafanu. Objašnjava da kako je čuo da mu B. , napolje psuje i oca i majku, oštećeni opet izlazi napolje i okreće se prema K., kojeg moli da B.a vodi odatle, da ga ne bi udavio. Navodi da u tom trenutku osjeća udarac u predjelu glave, okreće se, kreće da trči za B., ali je vidio da ga obliva krv i da mu je loše, vratio  se u kafanu, da  bi zaustavio krvarenje, nakon čega je otišao u bolnicu. Pojasnio je  da te noći nije udarao optuženog, već da ga je gurajući izgurao iz kafane. Pridružio se se krivičnom gonjenju i postavio imovinsko pravni zahtjev. </span>
</p>
<p>&nbsp;</p>
<p>
<span class="span1">Svjedok K. M. je na saslušanju kod tužioca naveo da ga je kritičnog dana B. pozvao telefonom i pitao ga da li mu može pomoći da proda  rakiju. Pola sata nakon razgovora, našli su se u gradu, gdje su obišli više kafana i u svakoj popili po nekoliko bambusa. Navodi da dok su se nalazili u kafani, u ulici Karađorđevoj, B. je nogom oborio sto u kafani, kada su i napustili kafanu. Pojašnjava da nije vidio kako se B. povrijedio, ali da je u jednom trenutku, kada se B. okrenuo prema njemu, vidio krv na njegovoj ruci. Kada je B. vidio krv na ruci, uplašio se i pobjegao u pravcu bolnice, gdje su mu u ambulanti sanirali povredu i zavili ruku. Nakon toga su se zajedno uputili u kafanu, u pravcu Katoličke crkve, gdje su takođe popili više bambusa, a zatim krenuli prema autobuskom stajalištu, da idu kući. Dalje navodi da su svratili u kafanu"S.", koja se nalazi pored autobuskog stajališta, gdje zatiču konobaricu i tri čovjeka, od kojih je samo jedan poznat K.u, a ostalu dvojicu nije poznavao. Dalje navodi da je u jednom trenutku došlo do prepirke između B.a i jednog krupnog čovjeka, za kojeg je tek kasnije saznao da se preziva Đ., oko toga koju slavu slavi neki M.. Pojašnjava da je on natjerao B.a da izađu iz kafane i da idu kući, i da je B. izašao, ali se ponovo vratio u kafanu, dok on odlazi na autobusko stajalište, da čeka autobus. Nakon 5-10 minuta, B. opet izlazi iz kafane, nešto govori Đ., a zatim i Đ. izlazi napolje iz kafane. Navodi da je B. opet nešto rekao Đ., ali nije mogao da čuje šta i da je onda Đ. ošamario B.a, udario ga otvorenom šakom po glavi, 3-4 puta.  Posle tog trenutka, svjedok navodi ,da vidi Đ.a kako trči prema kafani i da ga od tog trenutka više nije vidio. Pojašnjava da nakon toga B. ostaje na stajalištu da čekaju autobus za Ž. i da je za to vrijeme isti imao sukob sa nekim momcima, koji su tuda naišli, pa kako su ti momci krenuli na obojicu, K. bježi i ostavlja B.a na istom mjestu, na stajalištu. Svjedok navodi da nakon što je napravio jedan krug oko zgrada, vratio se na autobusko stajalište, gdje zatiče B.a, koji zaustavlja i ulazi u autobus za Ž..</span>
</p>
<p>&nbsp;</p>
<p>
<span class="span1">Na glavnom pretresu održanom dana 03.10.2013. godine, naveo je da je sa B.em došao u kafanu „S.“ kada je došao i Đ.,  gdje je došlo do prepirke izmedju B.a i Đ.a oko neke slave, te da zna da je Đ. udario B.a, a posle B. njega nožem.</span>
</p>
<p>&nbsp;</p>
<p>
<span class="span1">Nakon što mu  je predočen iskaz dat pred tužiocem, pozvan je od strane suda da pojasni razlike u kazivanju, pa je izjavio da je tačno ono što je naveo pred tužiocem, a da na glavnom pretresu nije mogao svega da se sjeti. Na pitanje je pojasnio da je Đ. 3,4,5 puta udario B.a koji samo što nije pao od tih udaraca, a da nije vidio da je B. udario Đ.a.</span>
</p>
<p>&nbsp;</p>
<p>
<span class="span1">Svjedok B. A.  je na glavnom pretresu održanom dana 03.10.2013. godine izjavio u svemu kao pred tužiocem, gdje je naveo da se kritične noći nalazio u kafani "S." sa </span><span class="span1">R. Z.. Naveo je da je u kafani bila prisutna konobarica R. M., da je oko 22h došao Đ. M. i sjeo. Kasnije u kafanu ulaze dva lica, koja do tada nije poznavao i sjedaju za stolom preko puta njihovog. Navodi da je došlo do razgovora između njih, oko toga koju slavu slave M. i Š, B. stric. Pojašnjava da je B. tvrdio da svi M. slave jednu slavu, Lučindan, dok je Đ. tvrdio da slave i Aranđelovdan. Navodi da povišenog tona, odnosno svađe, između B.a i Đ.a, nije bilo i da su nakon toga razgovora B. i K. otišli na autobusko stajalište, blizu kafane, a da nije prošlo ni minut dva, kada su se opet vratili u kafanu i zatražili piće. Dalje navodi da se tu opet nastavlja priča između B.a i Đ.a, oko toga koju slavu slavi Š. i da u jednom trenutku B. hvata sto, za kojim je sjedio i prevrće ga na pod. Kako su sa stola popadale čaše i staklo od jedne polomljene čaše pogodilo R.a u predjelu iznad lijevog oka, tako B. i K. bježe iz kafane. Za njima iz kafane izlazi i Đ., a nakon dva minuta se opet vraća u kafanu, držeći se rukama za vrat, odakle mu šiklja krv. Navodi da su Đ.a odmah ubacili u auto R.a, koji ga je i odvezao u Hitnu službu.</span>
</p>
<p>&nbsp;</p>
<p>
<span class="span1">Svjedok R. M. je na glavnom pretresu održanom dana  03.10.2013. godine  izjavila u svemu kao  pred tužiocem, gdje je navela da je kritičnog dana, negdje oko 22 časa, u kafanu došao Đ., u kojoj su bili ona, R. i B.. Đ. je sjeo za sto sa R.em i B.em, a u međuvremenu, u kafanu ulaze vidno pijani K. i B.. Dalje navodi da dok su sjedjeli u kafani, Đ. je pitao B.a kako se preziva,n a šta mu je B. odgovorio i tako je između njih počela priča. Pojašnjava da nikakve svađe nije bilo i da su nastavili razgovor o tome koju slavu slavi Š., da je B. tvrdio da M. slavi Lučindan, a Đ. je tvrdio da slavi Aranđelovdan. Navodi da kad su B. i K. popili piće, zamolila ih je da napuste kafanu, jer je kraj radnog vremena i da su njih dvojica izašli iz kafane. Nakon dva minuta, u kafanu ponovo ulaze K. i B., komentarišući da im je još rano da idu, pa im Đ. poručuje piće, na njegov račun. Dalje pojašnjava da je opet počela priča oko M. slave i da je B. uporno insistirao da zove M. telefonom, što je Đ. odbijao, pa u jednom trenutku B. hvata rukama sto, na kojem su bile dvije prazne čaše i baca ga na pod. Đ. ustaje i govori B.u: "Šta to radiš čovječe,jesi li normalan", kada B. i K. bježe iz kafane, a Đ. se upućuje za njima. Navodi da kada se Đ. opet vratio u kafanu, vidjela je kako mu iz vrata šikti krv, dodala mu je krpe da stavi na ranu, a zatim ga R. odvodi u bolnicu.</span>
</p>
<p>&nbsp;</p>
<p>
<span class="span1">Svjedok R. Z. je na glavnom pretresu održanom dana 03.10.2013. godine izjavio u svemu kao pred tužiocem, gdje je naveo da je kritičnog dana, u kafanu "S.", oko 22 časa, došao Đ. M., kako bi mu vratio automobil. Ubrzo zatim u kafanu su ušli B. i K.,  koji su sjeli da popiju piće i sačekaju autobus. Dalje navodi, da su započeli razgovor oko toga ko su i odakle su, kao i oko toga koju slavu slavi izvjesni Š.. Svjedok objašnjava, da B. u jednom trenutku uzima telefon da pozove M. i pita koju slavu slavi, na što svjedok i Đ. reaguju, govoreći da je kasno i da ga ne zove u to doba. Pojašnjava da ga je u jednom trenutku, dok je razgovarao sa B.em, pogodilo staklo od čaše, u predjelu iznad lijeve obrve i da u tom trenutku nije znao da li ga je B. gađao čađom ili se čaša razbila, pa ga je staklo pogodilo, a da su mu kasnije objasnili da je B. prevrnuo sto i da nije imao namjeru da njega gađa. Dalje navodi, da je vidio da su B. i K. izašli iz kafane i da dok su mu čistili krv sa rane, vidi Đ.a kako ulazi u kafanu, držeći se za vrat, jer je puno krvario. Đ. je zatražio od njega da ga vozi u bolnicu, što je i učinio.</span>
</p>
<p>&nbsp;</p>
<p>
<span class="span1">Svjedok Č. M. je na glavnom pretresu održanom dana 03.10.2013. godine, izjavio u svemu kao pred  tužiocem, gdje je naveo da je kritičnog dana vozio autobus </span><span class="span1">preduzeća "M. prevoz", koji je saobraćao na relaciji N. -Ž.. Objašnjava da je sa autobuske stanice u N.u, krenuo u 23,10 časova i da ga je u blizini "F." marketa, zaustavio B. P., ušao u autobus i sjeo u zadnji kraj autobusa. U mjestu Rubeža,  zaustavila ih je policija, tražeći da iz autobusa izađu putnici-muška lica i da se predstave. Kada su B. legitimisali, rekli su da njega traže i priveli ga. Pojašnjava da B.a samo zna iz viđenja, kao putnika koji je koristio prevoz, na relaciji N.-Ž.. Dalje pojašnjava da su policijci ušli u autobus, pretresli ga i između sjedišta i prozora pronašli nož. Na pitanje suda je pojasnio da je B. ušao u autobus normalno, jer ga zna od ranije, te da nije vidio da isti ima povrede niti da je povrijeđen.</span>
</p>
<p>&nbsp;</p>
<p>
<span class="span1">Iskaze svjedoka  B. A., M. R., R. Z. i Č. M. sud je  prihvatio u cjelosti, jer su isti saglasni i u skladu sa ostalim provedenim dokazima, zbog čega sud nije imao razloga da im ne vjeruje i cijene ih kao objektivne, koji su svjedočili činjenicma koje su njima bile poznate.</span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka medicinske struke dr N.R. od 01.02.2013. godine, proizilazi da je oštećeni Đ. M.  zadobio ubodno- reznu ranu u predjelu desne polovine prednje strane vrata,dužine oko 4 cm, koja se nastavlja kroz pripadajuća meka tkiva vrata, zahvatajući zid grkljana, sa smjerom unazad i nadolje. Rana je nanešena jednokratnim dejstvom vrha i oštrice aktivno zamahnutog mehaničkog oruđa, najvjerovatnije noža, koja se u vrijeme nanošenja kvalifikuje kao naročito teška tjelesna povreda.</span>
</p>
<p>&nbsp;</p>
<p>
<span class="span1">Na glavnom pretresu, vještak dr N.R. je u cjelosti ostao pri svom nalazu i mišljenju, navodeći da imajući u vidu sudsko medicinske karakterisitke zadobijene povrede i karakteristike noža, koji mu je prezentiran, mišljenja je da je navedeni nož predstavljao pogodno oruđe, da se nanese ova povreda, a intezitet sile je u ovom slučaju bio srednje-jak. Položajem lice u lice, smatra jednim od položaja, u kome su okrivljeni i oštećeni stajali jedan naspram drugog, prednjom stranom tijela ili eventualno bočno. I ako postoji razlika u tjelesnoj visini okrivljenog i oštećenog, za oko 10-15 cm, sasvim je moguće da je povreda nanešena zamahom  ruke okrivljenog, odozgo na niže, jer se razlika u visini nadomješta podizanjem ispružene ruke, u kome se nalazilo predmetno oruđe.</span>
</p>
<p>&nbsp;</p>
<p>
<span class="span1">Navedeno vještačenje sud je u cjelosti prihvatio kao objektivno i jasno, a na koje stranke nisu imale primjedbi.</span>
</p>
<p>&nbsp;</p>
<p>
<span class="span1">Iz izvještaja Forenzičkog centra Danilovgrad o DNK vještačenju, sa pratećom fotodokumentacijom, br.135/13, utvrđeno je da se na osnovu izvršenih DNK i seroloških analiza, provjere podudarnosti DNK profila i biostatičkog proračuna može zaključiti  da se na uzorku izuzetom sa ivica drške noža, obilježenog kao trag br.1, nalazi  biološki materijal od minimum tri osobe. Lica B. P. i Đ. M. se ne mogu eliminisati, kao mogući donori biološkog materijala u datom tragu. Na uzorku izuzetom sa sječiva noža, nalazi se krv, koju je trilion i po puta vjerovatnije dobiti ukoliko potiče od krvi oštećenog Đ. M., nego neke druge nepoznate nesrodne osobe,a na garderobi  oštećeog Đ. M. , kao i na garderobi okrivljenog lica B. P.a nalazi se krv ljudskog porijekla.</span>
</p>
<p>&nbsp;</p>
<p>
<span class="span1">Navedeno vještačenje sud je u cjelosti prihvatio kao objektivno i jasno, a na koje stranke nisu imale primjedbe.</span>
</p>
<p>&nbsp;</p>
<p>
<span class="span1">Iz izvještaja Forenzičkog centra Danilovgrad o trasološkom vještačenju, br.136/13 prozilazi da je na vještačenje dostavljen garderoba Đ. M., B. P.a i nož, pa je trasološkim pregledom garderobe konstatovano da na garderobi Đ. M. i B. P.a nema mehaničkih oštećenja, koja su mogla nastati usljed prolaska tvrdog i oštrog predmeta sa sječivom, nalik na nož, a mehaničko  oštećenje na jakni, koja je izuzeta od B. P.a je tipa rašivenosti, a najvjerovatnije je posledica dejstva mehaničke sile.</span>
</p>
<p>&nbsp;</p>
<p>
<span class="span1">Navedeno vještačenje sud je u cjelosti prihvatio kao objektivno i jasno, a na koje stranke nijesu imale primjedbi.</span>
</p>
<p>&nbsp;</p>
<p>
<span class="span1">Iz nalaza i mišljenja tima vještaka psihijatrijske struke prof. dr S.M., dr Ž.G. i psihologa B.S.I. od 6.11.2013. godine, proizilazi da je optuženi B. P. osoba prosječnih intelektualnih sposobnosti, koja ne pokazuje  simptome trajnog duševnog oboljenja, niti težeg duševnog oboljenja. Konstatovano je da su prisutni simptomi reaktivno depresivnog stanja na neurotskom nivou. Ako se prihvati iskaz optuženog, na način na koji opisuje deliktnu situaciju, mišljenja su da je sposobnost shvatanja značaja djela, kao i mogućnost upravljanja svojim postupcima u vrijeme izvršenja krivičnog djela, kod optuženog su bile bitno smanjena, jer se nalazio u stanju afekta straha, razdraženosti i bijesa jakog inteziteta koji odgovaraju stanju  privremene duševne poremećenosti. A ako se prihvate okolnosti deliktne situacije, kako navodi oštećeni, da osim verbalnog sukoba se negira direktno agresivno ponašanje oštećenog na fizičkom planu prema optuženom, nedostaje neposredna životna ugroženost optuženog, mišljenja su da kod optuženog B.a sposobnost shvatanja značaja djela i mogućnost upravljanja svojim postupcima, u vrijeme izvršenja krivičnog djela su smanjene, ali ne bitno.</span>
</p>
<p>&nbsp;</p>
<p>
<span class="span1">Navedeno vještačenje sud je u cjelosti prihvatio kao objektivno i jasno, a na koje stranke nijesu imale primjedbi. </span>
</p>
<p>&nbsp;</p>
<p>
<span class="span1">Iz izvještaja Uprave policije-PJ N.-Ekspoziture kriminalističke policije br.71 od 25.01.2013.godine, iz kaznene evidencije za optuženog B. P.a, proizilazi da je isti evidentiran kao maloljetnik, kada mu je od strane Osnovnog suda u N., izrečena vaspitna mjera, pojačan nadzor od strane organa starateljstva, od 17.12.2010.godine i 20.12.2010.godine.</span>
</p>
<p>&nbsp;</p>
<p>
<span class="span1">Cijeneći odbranu optuženog i izvedene dokaze, sud je nesporno utvrdio činjenično stanje i iz istog zaključio da je optuženi izvršio krivično djelo  ubistvo u pokušaju u prekoračenju granice nužne odbrane iz čl. 143 u vezi člana 20 i čl.10 st.3 Krivičnog zakonika, zbog čega je precizirao činjenični opis shodno utvrdjenom činjeničnom stanju na koji način nije prekoračen objektivni identitet optužbe, nalazeći da je prije preduzimanja radnji izvršenja predmetnog djela bio napadnut od strane oštećenog  Đ. M..</span>
</p>
<p>&nbsp;</p>
<p>
<span class="span1">Naime, da se događaj desio na kritičnom mjestu proizilazi iz zapisnika o uviđaju od 04.01.2013.godine, fotodokumentacije br.06/13 od 03.01.2013. godine,  skice lica mjesta od 03.01.2013.godine, kao i iz izvještaja sa lica mjesta od 04.01.2013.godine o uzorkovanju tragova, a da je  oštećeni zadobio navedene povrede, nesporno se utvrđuje iz medicinske dokumentacije, JZO-Opšta bolnica N., br.81, gdje je konstatovano da je pacijent doveden kao hitan slučaj, zbog povrede vrata nožem, </span><span class="span1">kao i iz medicinske dokumentacije Klinike za ORL (JZU-KCCG), na ime Đ. M. i nalaza i mišljenja o DNk-a vještačenju.</span>
</p>
<p>&nbsp;</p>
<p>
<span class="span1">Nesporno je da iz nalaza i mišljenja vještaka medicinske struke dr N.R., kao i iz njegovog izjašnjenja sa glavnog pretresa, proizilazi da je oštećeni zadobio tešku tjelesnu povredu po život u vidu ubodno rezne rane u predjelu desne polovine prednje strane vrata, da je navedeni nož predstavljao pogodno oruđe za nanošenje navedene povrede i da je intezitet sile bio srednje-jak i da je položaj lice u lice, položaj u kojem su optuženi i oštećeni stajali jedan naspram drugog, prednjom stranom tijela ili eventualno bočno, u trenutku nanošenja povrede.</span>
</p>
<p>&nbsp;</p>
<p>
<span class="span1">Optuženi ne spori da je kritičnog dana izvadio nož i njime uboo oštećenog u predjelu vrata, ali navodi da ga je oštećeni davio i gušio, a da kako nije mogao da mu se otrgne, jer je oštećeni krupniji i visočiji od njega, tako je izvadio nož i uboo ga u predjelu vrata, a zatim pobjegao.</span>
</p>
<p>&nbsp;</p>
<p>
<span class="span1">Da je  optuženi bio napadnut od strane oštećenog nakon izlaska iz kafane, potvrđeno je  iskazom svjedoka  K. M. koji je posvjedočio da je nakon izlaska iz kafane  Đ. napao B.a udarajući ga više puta u predjelu glave, te da prethodno u kafani nije bilo nikakvog  fizičkog kontakta između B. i Đ.. Sud nije imao razloga da ne prihvati iskaz ovog svjedoka obzirom da je njegovo svjedočenje vezano za dio događaja u kafani potvrdjeno i svjedočenjem svjedoka B. A., R. Z. i M. R., a što je prethodilo dogadjaju  ispred kafane. Tako je  svjedok  B. A.  izjavio da se nalazio u kafani “S.” zajedno sa optuženim i oštećenim Đ.  u trenutku kada je B. prevrnuo sto za kojim je sjedio. Izjavio je da su nakon tog  dogadjaja optuženi B. i K. užurbanim korakom izašli iz kafane, da bi Đ. odmah nakon što je vidio krv na čelu R., a to je nakon nekih 30 sekundi od kada su izašli optuženi B. i K. iz kafane, pošao za njima. Nadalje, a što posebno ide u prilog optuženom jeste činjenica što ovaj svjedok nije mogao da objasni razlog zašto je Đ. izašao za njima, jer izmedju njega i B. nije bilo povišenog tona, odnosno svadje, niti je u kafani bilo, bilo kakvog fizičkog kontakta izmedju njih dvojice, koji iskaz je u suprotnosti sa iskazom svjedoka Đ. koji je naveo da je optuženi B. kako njemu tako i prisutnim prijetio i zamjerao, dok je svjedok B. jasno naveo da nije bilo povišenog tona, niti svadje.</span>
</p>
<p>&nbsp;</p>
<p>
<span class="span1">Nadalje i svjedočenje  svjedoka R. Z., koji je inače drug sa oštećenim, potvrđuje prednje navode koji je takodje potvrdio da  kritične noći u kafani nije bilo psovke niti prepirke, svadje ili fizičkog kontakta, kojim iskazima svjedoka je potvrdjena odbrana optuženog B.a kao i iskaz svjedoka K., da su kafanu napustili mirno i bez konflikta te da je oštećeni Đ. izašao iz kafane za njima nakon što su oni izašli. </span>
</p>
<p>&nbsp;</p>
<p>
<span class="span1">Svjedok  M. R. koja je bila prisutna u kafani je posvjedočila da u kafani nije bilo nikakve svađe niti kontakta niti prepirke  izmedju B. i Đ. a čijem iskazu sud nije imao razloga da nevjeruje jer ona nije pripadala nijednom društvu a te noći je obavljala poslove konobarice. </span>
</p>
<p>&nbsp;</p>
<p>
<span class="span1">Imajući u vidu navedene svjedočke iskaze koje je sud prihvatio, sud nije mogao  prihvatiti iskaz svjedoka oštećenog imajući u vidu da je njegov iskaz protivuriječan sa iskazima svjedoka koji su već navedeni jer je iskazima tih svjedoka potvrdjena odbrana optuženog da su kafanu napustili mirno i bez konflikta te da je oštećeni izašao iz kafane za njima nakon što su oni izasli. Zbog toga sud nije mogao prihvatiti </span><span class="span1">ni iskaz  oštećenog u dijelu događaja koji se dogodio nakon izlaska iz kafane  gdje je naveo da je samo gurao optuženog, uhvatio ga za ramena i iznio ga iz kafane rekavši mu  "neće te niko biti džukelo, nemoj više da ulaziš unutra", što nije posvjedočio nijedan od saslušanih svjedoka  a koji je bio očevidac dogadjaja da se tako nešto i desilo, pa je zato sud prihvatio iskaz svjedoka K. M. koji se jasno i decidno izjasnio da ga je oštećeni 3-4 puta udario  otvorenom šakom po glavi.</span>
</p>
<p>&nbsp;</p>
<p>
<span class="span1">Imajući u vidu utvrđeno činjenično stanje nesporno je da je u konkretnom slučaju postojao neskrivljeni, ozbiljan i protivpravan napad od strane Đ. M.. Optuženi nije skrivio napad jer verbalne razmirice koje su postojale izmedju njega i oštećenog Đ.a oko toga ko slavi koju slavu, ne mogu biti povod, ni objektivan razlog za napad koji je preduzeo oštećeni Đ.. Da je napad ozbiljan, proizilazi iz utvrdjene činjenice da je optuženi napadnut u noći od znatno krupnijeg i starijeg čovjeka,  u šta se sud neposredno uvjerio na glavnom pretresu, a da je protivpravan ogleda se u tome što je oštećeni Đ. M. bio svjestan da udarajući optuženog preduzima činjenjenje  kojim ugrožava tjelesni integritet optuženog, što je potvrdjeno i iskazom svjedoka K.a koji je jasno naveo da je vidio kako je oštećni Đ. jednom rukom uhvatio B., a drugom mu zadao par šamara. Postavlja se pitanje da li je odbrana bila neophodno potrebna, odnosno suštinsko pitanje srazmjernosti, svodi se na pitanje potrebne mjere. Nesporno je da je odbrana bila potrebna, a da li je prekoračena pitanje je faktične životne situacije, tj. da li je ona bila u granicama adekvatnog reagovanja ili su granice bile prekoračene.</span>
</p>
<p>&nbsp;</p>
<p>
<span class="span1">Medjutim, cijeneći hronologiju dogadjaja i sve navedene okolnosti sud je došao do zaključka da u konkretnom slučaju nema srazmjere izmedju intezitata napada i obima odbrane optuženog, jer kako je već navedeno do prekoračenja granice nužne odbrane dolazi u situaciji kada izmedju načina i inteziteta odbijanja napada i samog napada nema ekvivalencije, makar približno. Do toga dolazi kada postupak, u toj i takvoj mjeri nije bio neophodan da bi se odbio napad i otklonila opasnost.</span>
</p>
<p>&nbsp;</p>
<p>
<span class="span1"> Konkretno, sud je uzeo u obzir da je oštećeni zadao par udaraca otvorenom šakom u predjelu glave optuženom B.u, tako da  je isti imao pravo na nužnu odbranu, jer su za istu  bili ispunjeni uslovi. Medjutim, pošto se nužnom može smatrati samo ona odbrana koja je neophodno potrebna za odbijanje istovremenog protivpravnog napada uz upotrebu načina i sredstva kojima se napadaču neće nanijeti veće zlo od onoga koje prijeti, očigledno je da je optuženi nanijevši  ubodno reznu ranu u predjelu desne polovine prednje strane vrata, u znatnoj mjeri prekoračio granice nužne odbrane kako u pogledu upotrebljenog sredstva, tako u pogledu prouzrokovanih posledica. Jer, na običan napad i udaranje rukama, bez izgleda da neko drugo sredstvo bude upotrebljeno prema njemu, reagovao je potezom noža koji prema svojoj namjeni predstavlja opasno sredstvo. U konkretnom, radilo se o situaciji kada se napad mogao odbiti na drugi način sa manjom  povredom napadačevog dobra, jer optuženi nije ni pokušao  da odgurne od sebe oštećenog ili da mu uzvrati udarac rukom, kako bi ga odbio od sebe, obzirom da su mu obje ruke bile slobodne, jer je utvrdjeno da ga je oštećeni jednom rukom šamarao, a drugom ga držao za robu.</span>
</p>
<p>&nbsp;</p>
<p>
<span class="span1">Neprihvatljiv je  stav odbrane da je optuženi postupao u klasičnoj nužnoj odbrani, kada je golorukom napadaču nanio povredu nožem i to u predjelu prednje strane vrata, te u konačnom zaključku, sud  nalazi da nema srazmjere izmedju inteziteta napada i neophodno potrebne odbrane, da se odbije napad, a imajući u vidu </span><span class="span1">nanešenu ubodnu rane, što znači da je optuženi i sa manjom povredom od one koje mu je prijetila  mogao odbiti napad, zbog čega se opravdano mora zaključiti da je u konkretnom slučaju došlo do prekoračenja granice nužne odbrane.</span>
</p>
<p>&nbsp;</p>
<p>
<span class="span1">Imajući u vidu odbranu optuženog B., iskaze saslušanih svjedoka, naročito iskaz svjedoka K.M. koji je očevidac dogadjaja koji se odigrao ispred kafane “S.”, onda je kako to proizilazi iz nalaza i mišljenja tima vještaka psihijatrijske struke kod optuženog </span><span class="span1">sposobnost shvatanja značaja djela, kao i mogućnost upravljanja svojim postupcima u vrijeme izvršenja krivičnog djela, bile bitno smanjene, jer se nalazio  u stanju afekta straha, razdraženosti i bijesa jakog inteziteta koje odgovaraju stanju privremene duševne poremećenosti.</span>
</p>
<p>&nbsp;</p>
<p>
<span class="span1">Optuženi  je pokušao da liši života oštećenog i bio svjestan svoga djela, htio njegovo izvršenje a ovo imajući u vidu lokalitet i težinu nanesenih povreda koje je zadobio oštećeni, sredstvo kojim je preduzeta radnja izvršenja, ali je u konkretnom slučaju izostala posledica u vidu lišenja života.</span>
</p>
<p>&nbsp;</p>
<p>
<span class="span1">Sud je cijenio i druge provedene dokaze i našao  da isti nijesu od uticaja na drugačije presuđenje.</span>
</p>
<p>&nbsp;</p>
<p>
<span class="span1">Odlućujući o kazni, sud je cijenio sve okolnosti, pa je od olakšavajućih okolnosti na strani optuženog B. P. cijenio njegovu mladost, tj.činjenicu  da je u vrijeme izvršenja krivičnog djela imao 19 godina, da je student, nezaposlen, lošeg imovnog stanja, neosuđivan, dok otežavajućih okolnosti nije bilo. Imajući u vidu da je krivično djelo ostalo u pokušaju i da je djelo izvršeno u  prekoračenju granica nužne odbrane, kada zakon dozvoljava mogućnost blažeg kažnjavanja, sud je optuženom izrekao kaznu u trajanju od 1 ( jedne) godine  zatvora, ispod granice propisane zakonom, a imajući u vidu odredbu čl.46 st.2 Krivičnog zakonika,  kojom je sud ovlašćen  da učiniocu krivičnog djela bez ograničenja propisanih za ublažavanje kazne  a u vezi čl. 10 st.3 Krivičnog zakonika, gdje je predvidjeno  da se učinilac koji je prekoračio granice nužne odbrane može blaže kazniti, ako je prekoračenje učinio usled jake razdraženosti ili prepasti izazvane napadom, nalazeći  da će se i sa ovakvo izrečenom kaznom ostvariti svrha kažnjavanja.           </span>
</p>
<p>&nbsp;</p>
<p>
<span class="span1">Radi  ostvarivanja imovinsko pravnog zahtjeva, oštećeni se upućuje na parnicu, shodno čl.239 ZKP-a.</span>
</p>
<p>&nbsp;</p>
<p>
<span class="span1">Na osnovu člana 51 KZ-a optuženom  je u izrečenu kaznu uračunato vrijeme provedeno u pritvoru, počev od 04.01.2013.godine do 12.02.2013.godine.</span>
</p>
<p>&nbsp;</p>
<p>
<span class="span1">Odluka o troškovima donijeta je shodno odredbi čl.226 i 229 ZKP-a, pa je optuženi dužan da u budžet Crne Gore, uplati iznos  od 100,00 eura, na ime sudskog paušala, a na ime troškova krivičnog postupka, iznos od 852,50 eura, odnosno na ime vještačenja, a sve u roku od 15 dana od pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>&nbsp;</p>
<p>
<span class="span1">Na osnovu izloženog, a shodno čl.374 Zakona o krivičnom postupku, odlučeno je kao u izreci presude.</span>
</p>
<p>&nbsp;</p>
<p>
<span class="span1">                                         VIŠI SUD U PODGORICI</span>
</p>
<li>
<span class="span1">                                         Dana 16.10.2014. godine</span>
</li>
<p>&nbsp;</p>
<p>&nbsp;</p>
<li>
<span class="span1">ZAPISNIČAR                                                     PREDSJEDNIK VIJEĆA - SUDIJA </span>
</li>
<li>
<span class="span1">R. B.,s.r.                                                           M. S. s.r</span>
</li>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA</span><span class="span2">: </span><span class="span1">Protiv ove presude može se</span>
</p>
<p>
<span class="span1">izjaviti žalba Apelacionom sudu u roku od 15 dana</span>
</p>
<p>
<span class="span1">od dana prijema presude a preko ovog suda.</span>
</p>
<p>&nbsp;</p>
<p>
<span class="span3">ZTO-B. R.</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
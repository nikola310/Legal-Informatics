<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial';font-weight:800}
.span2{;font-family:'Calibri'}
.span3{color:#000000;font-size:12pt;font-family:'Arial'}
.span4{;font-size:12pt;font-family:'Arial'}
.span5{color:#000000;font-size:12pt;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span class="span1">          </span><span class="span1">K.br.37/16</span>
</p>
<p>
<span class="span2"></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">         U IME CRNE GORE</span>
</p>
<p>&nbsp;</p>
<p>
<span class="span1">         OSNOVNI SUD U BU, </span><span class="span3">sudija Tamara Spasojević, kao sudija pojedinac, sa       zapisničarom Zoricom Ivanović</span><span class="span4">, u krivičnom predmetu optuženog Š A, zbog krivičnog djela – nedozvoljeno držanje oružja i eksplozivnih materija iz čl.403 st.1 Krivičnog zakonika Crne Gore, po optužnom predlogu Osnovnog državnog tužilaštva u B Kt.br.61/16 od 07.03.2016.godine, nakon održanog glavnog javnog pretresa u prisustvu zastupnika optužbe - državnog tužioca u Osnovnom državnom tužilaštvu u B S Š, optuženog i njegovog branioca po službenoj dužnosti Dj J, advokata iz B, dana 29.03.2016.godine donio je i istog dana javno objavio  </span>
</p>
<p>&nbsp;</p>
<p>&nbsp;</p>
<p>
<span class="span1">           P R E S U D U</span>
</p>
<p>&nbsp;</p>
<p>
<span class="span5">Optuženi,</span>
</p>
<p>&nbsp;</p>
<p>
<span class="span5">Š A</span><span class="span3"> (JMBG .........) od oca M i majke F rodjene Š, rodjen ..........godine u B, sa prebivalištem u B, Stari B, državljanin Crne Gore, neoženjen, pismen, bez djece, sa završenom Osnovnom školom, po zanimanju auto lakirer, lošeg imovnog stanja, neosudjivan,</span>
</p>
<p>&nbsp;</p>
<p style="text-align:center;">
<span class="span5"> K r i v  j e</span>
</p>
<p>&nbsp;</p>
<p>&nbsp;</p>
<p>
<span class="span3">Zato što je,</span>
</p>
<p>&nbsp;</p>
<p>
<span class="span3">Dana 18.02.2016.godine u naselju Stari B, Opština B, svjestan svog djela i htio njegovo izvršenje, iako je znao da je njegovo djelo zabranjeno, suprotno čl.23 i čl.33 st.1 Zakona o oružju (SL.list CG broj 10/15 od 10.03.2015.godine), na javnom mjestu, u svom vozilu marke "Seat Leon" registarskih oznaka .........., neovlašćeno nabavio i držao vatreno oružje i to revolver marke "Zastava 357 Magnum" fabričkog broja 20486 sa šest metaka u burencetu, kalibra 357 Magnum, za koje oružje i municiju nije posjedovao dozvolu za nabavku izdatu od strane nadležnog državnog organa, u čemu je otkriven od strane službenika Uprave policije Centra bezbjednosti B,</span>
</p>
<p>&nbsp;</p>
<p>
<span class="span3">- </span><span class="span4">čime je izvršio krivično djelo nedozvoljeno držanje oružja i eksplozivnih materija iz člana 403 stav 1 Krivičnog zakonika Crne Gore</span>
</p>
<p>&nbsp;</p>
<p>&nbsp;</p>
<p>
<span class="span4">Pa ga sud primjenom citiranog zakonskog propisa i čl. 2 ,4, 5, 13, 15, 32, 36, 42, 45, 46 i 51 Krivičnog zakonika Crne Gore i čl. 226, 229 i 374  Zakonika o krivičnom postupku, </span>
</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span4">Na kaznu zatvora u trajanju od 41 (četrdeset i jedan) dan, u koju kaznu mu se uračunava vrijeme provedeno u pritvoru od 18.02.2016.godine do 29.03.2016.godine. </span>
</p>
<p>&nbsp;</p>
<p>
<span class="span4">Prema optuženom se na osnovu čl. 75 Krivičnog zakonika Crne Gore izriče </span>
</p>
<p>&nbsp;</p>
<p style="text-align:center;">
<span class="span1">M J E R A   B E Z B J E D N O S T I</span>
</p>
<p>&nbsp;</p>
<p>
<span class="span4">Kojom se od optuženog oduzima </span><span class="span3">revolver marke "Zastava 357 Magnum" fabričkog broja 20486 i četiri komada municije kalibra 357</span><span class="span4">, kao predmeta izvršenja krivičnog djela.</span>
</p>
<p>&nbsp;</p>
<p>
<span class="span4">Optuženi se obavezuje da ovom sudu na ime paušala plati iznos od 50,00 eura, u roku od 15 dana, od dana pravosnažnosti presude pod prijetnjom prinudnog izvršenja,</span><span class="span4"> kao i da plati troškove branioca po službenoj dužnosti o kojim troškovima će sud donijeti posebno rješenje.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span4">Optužnim predlogom Osnovnog državnog tužilaštva Kt.br.61/16 od 07.03.2016.godine, optuženom Š A je stavljeno na teret izvršenje krivičnog djela bliže navedenog u izreci presude. Zastupnik optužbe je u zvaršnoj riječi preložio da sud optuženog oglasi krivim i osudi po zakonu.</span>
</p>
<p>&nbsp;</p>
<p>
<span class="span4">Optuženi je u svojoj odbrani naveo da priznaje izvršenje krivičnog djela koje mu se stavlja na teret, navodeći da je dana 17.02.2016.godine, negdje oko 23,45 časova, pošao kod svog prijatelja V D na čestitku povodom rodjenja sina gdje se zadržao nekih dva do tri sata, za koje vrijeme je konzumirao alkohol. Negdje oko 03,00 časa, nakon ponoći, izašao je iz kuće Vlahovića i krenuo prema svom vozilu marke "Seat Leon" reg. oznaka .........., koje je isključivo on koristi, a koje je bilo parkirano na ulici u blizini kuće V. Prije nego što je došao do vozila susrela ga je patrola policije, izvršili su njegovo legitimisanje, nakon čega su ga upitali da li ima nekih nedozvoljenih stvari ili predmeta kod sebe, na šta im je on odgovorio da kod sebe nema ništa, ali da u svom vozilu drži revolver marke Zastava 357 Magnum, sa šest komada municije u burecentu revolvera, za koji ne posjeduje oružani list. Naveo je da on u svom vozilu taj pištolj drži isključivo iz razloga lične bezbjednosti, jer je nedavno dobio više prijetnji po život od odredjenih lica iz Ba čija imena ne želi da otkrije. Kada su prišli njegovom vozilu on je službenicima policije otvorio vrata od vozila sa strane vozača i pokazao im na patosu ispod sjedišta suvozača pomenuti revolver. Službenici policije su predmetni revolver i municiju izuzeli nakon čega su ga priveli u službene prostorije CB B gdje je on potpisao potvrdu o oduzimanju predmetnog revolvera sa šest komada municije. Taj revolver je kupio prije godinu dana od jednog fizičkog radnika iz Albanije, čije ime ne zna, a koji se </span><span class="span4">bavi gradjevinskim radovima. Na glavnom pretresu od 29.03.2016.godine je u svemu izjavio kao pred ODT iz B i pojasnio, odgovarajući na pitanja, da </span><span class="span4">kritične večeri nije bio u alkoholisanom stanju, bio je trijezan, on je pred ODT iz B rekao da je konzumirao alkohol, medjutim popio je možda jedno pivo, a lica koja su bila u njegovom društvu su konzumirala alkohol, dešava se da povremeno popije po neko alkoholno piće, tako da jedno pivo nije uticalo na njegovo ponašanje. Istakao je da je njegovo vozilo bilo parkirano na ulici u naselju Stari B, u pitanju je lokalni put za Stari B i radi se o naseljenom mjestu. U svojoj završnoj riječi je naveo da se kaje</span><span class="span3"> zbog učinjenog krivičnog djela.</span>
</p>
<p>&nbsp;</p>
<p>
<span class="span4">U dokaznom postupku sud je izveo sledeće dokaze: pročitana je</span><span class="span3"> potvrda o privremeno oduzetim predmetima UP CB B Ku.br.65/16 od 18.02.2016.godine, izvještaj o balističkom vještačenju Forezničkog Centra Dd 56 broj 244/16-856-1 od 02.03.2016.godine, izvod iz KE za optuženog izdat od Ministarstva pravde CG pod brojem KE 14/2016 izdat dana 18.02.2016.godine, a koji je pribavljen putem PRIS-a i izvršen je uvid u spise predmeta Osnovnog suda u Bu K.br.256/15.</span>
</p>
<p>&nbsp;</p>
<p>
<span class="span3">Iz potvrde o privremeno oduzetim predmetima UP CB B Ku.br.65/16 od 18.02.2016.godine, utvrdjeno je da je od optuženog oduzet revolver marke Zastava 357 Magnum, fabričkog broja 20486, sa šest komada municije kalibra 357 u burencetu revolvera. Navedena potvrda je uredno potpisana od strane Š A, što je isti potvrdio i na glavnom pretresu od 29.03.2016.godine. </span>
</p>
<p>&nbsp;</p>
<p>
<span class="span3">Iz izvještaja o balističkom vještačenju Forezničkog Centra D 56 broj 244/16-856-1 od 02.03.2016.godine, utvrdjeno je da je revolver marke Zastava model 93, kalibra 357 Magnum, fabrički broj 20486 poluautomatsko vatreno oružje, kratke cijevi, da su meci za revolver - šest komada kalibra 357 Magnum, a u cilju ispitivanja ispravnosti, metodom slučajnog uzorka izuzeto je i ispaljeno iz predmetnog revolvera dva metka i u toku tih radnji nije bilo zastoja. Zaključak balističkog vještačenja je da je predmetni revolver ispravan, iz predmetnog revolvera je pucano, nakon čega njegova cijev nije čišćena ni podmazivana. Komparacijom probnih čaura i projektila ispaljenih iz predmetnog revolvera sa čaurama i projektilima odgovarajućeg kalibra koji potiču iz nerasvijetljnih krivičnih djela nijesu pronadjene podudarne individualne karakteristike koje nastaju prilikom ispaljenja iz vatrenog oružja. </span>
</p>
<p>&nbsp;</p>
<p>
<span class="span3">Iz izvoda iz KE za optuženog izdat od Ministarstva pravde CG po brojem KE  14/2016 izdat dana 18.02.2016.godine, proizilazi da isti nije osudjivan. </span>
</p>
<p>&nbsp;</p>
<p>
<span class="span3">Uvidom u spise predmeta Osnovnog suda u Bu K.br.256/15, utvrdjeno je da je krivični postupak pokrenut po optužnom predlogu ODT iz Ba Kt.br.276/15 od 29.10.2015.godine protiv optuženih Š A i K S, pri čemu je optužnim predlogom optuženom Š A stavljeno na teret da je izvršio krivično djelo nedozvoljeno držanje oružja i eksplozivnih materija iz čl.403 st.1 KZ CG. Na zapisniku o glavnom pretresu od 03.03.2016.godine konstatovano je da je glavni pretres završen, a optuženom Š Au je zbog krivičnog djela nedozvoljeno držanje oružja i eksplozivnih materija iz čl.403 st.1 KZ CG izrečena kazna zatvora u trajanju od tri mjeseca. Konstatovano je da presuda nije pisano izradjena te da ista nije prvosnažna. </span>
</p>
<p>&nbsp;</p>
<p>
<span class="span4">Ocjenom izvedenih dokaza utvrđeno je da je optuženi Š A izvršio krivično djelo nedozvoljeno držanje oružja i eksplozivnih materija iz čl.403 st.1 Krivičnog zakonika Crne Gore. </span>
</p>
<p>&nbsp;</p>
<p>
<span class="span4">U postupku je utvrdjeno da je optuženi Š A </span><span class="span3">Dana 18.02.2016.godine u naselju Stari B, suprotno čl.23 i čl.33 st.1 Zakona o oružju (SL.list CG broj 10/15 od 10.03.2015.godine), na javnom mjestu, u svom vozilu marke "Seat Leon" registarskih oznaka ... ........., neovlašćeno nabavio i držao vatreno oružje i to revolver marke "Zastava 357 Magnum" fabričkog broja 20486 sa šest metaka u burencetu, kalibra 357 Magnum, za koje oružje i municiju nije posjedovao dozvolu za nabavku izdatu od strane nadležnog državnog organa, u čemu je otkriven od strane službenika Uprave policije Centra bezbjednosti B.</span>
</p>
<p>&nbsp;</p>
<p>
<span class="span4">Optuženi je u svojoj odbrani priznao da je bez dozvole i na javnom mjestu, </span><span class="span3">u svom vozilu marke "Seat Leon" registarskih oznaka ........, koje je bilo parkirano na ulici u naselju Stari B, a radi se o naseljenom mjestu, držao vatreno oružje i to revolver marke "Zastava 357 Magnum" fabričkog broja 20486 sa šest metaka u burencetu, kalibra 357 Magnum, </span><span class="span4"> da ga je prije nego što je došao do vozila susrela patrola policije, izvršili su njegovo legitimisanje, nakon čega su ga upitali da li ima nekih nedozvoljenih stvari ili predmeta kod sebe, na šta im je on odgovorio da kod sebe nema ništa, ali da u svom vozilu drži revolver marke Zastava 357 Magnum, sa šest komada municije u burecentu revolvera, za koji ne posjeduje oružani list, nakon čega su službenici policije predmetni revolver i municiju izuzeli, a zatim su ga priveli u službene prostorije CB B gdje je on potpisao potvrdu o oduzimanju predmetnog revolvera sa šest komada municije.</span>
</p>
<p>&nbsp;</p>
<p>
<span class="span4">Sud je priznanje optuženog cijenio kao jasno i detaljno, a odbrana optuženog je saglasna sa potvrdom o privremenom oduzimanju predmeta </span><span class="span3">UP CB B Ku.br.65/16 od 18.02.2016.godine iz koje proizilazi da je od optuženog oduzet revolver marke Zastava 357 Magnum, fabričkog broja 20486, sa šest komada municije kalibra 357 u burencetu revolvera, a koja je uredno potpisana od strane optuženog. </span>
</p>
<p>&nbsp;</p>
<p>
<span class="span4">Vrstu oružja i municije, kalibar i ispravnost istih sud je utvrdio iz izvještaja o balističkom vještačenju Forenzičkog centra u D </span><span class="span3">56 broj 244/16-856-1 od 02.03.2016.godine </span><span class="span4">iz kog je nesporno utvrdjeno da je predmetni revolver poluautomatsko vatreno oružje kratke cijevi, da je isti ispravan, kao i dostavljenih šest metaka kalibra 357 Magnum. Pomenuti izvještaj sud je cijenio kao jasan, stručan i sveobuhvatan, zbog čega mu je poklonio punu vjeru.</span>
</p>
<p>&nbsp;</p>
<p>
<span class="span4">Članom 5 Zakona o oružju (Sl.list CG broj 10/15 od 10.03.2015.godine), u stavu 2 je propisano da je dozvoljena nabavka, držanje, nošenje i prenošenje oružja i municije, oružja kategorije B, za koje je izdata odgovarajuća isprava o oružju, u skladu sa tim Zakonom. Iz izvještaja o balističkom vještačenju Forenzičkog centra </span><span class="span3">56 broj 244/16-856-1 od 02.03.2016.godine sud je utvrdio da </span><span class="span4">se u konkretnom slučaju radi o oružju koje je razvrstano u kategoriju B, u smislu čl.4 st.3 Zakona o oružju (Sl.list Crne Gore broj 10/15), jer se radi o</span><span class="span4"> poluautomatskom vatrenom oružje kratke cijevi.  </span>
</p>
<p>&nbsp;</p>
<p>
<span class="span4">Optuženi je u konkretnom slučaju postupao suprotno odredbi čl.23 Zakona o oružju kojim je izmedju ostalog propisano da</span><span class="span1"> </span><span class="span4">za oružje koje je nabavljeno na osnovu odobrenja za nabavku oružja fizičko lice podnosi zahtjev za izdavanje oružnog lista za držanje oružja, odnosno oružnog lista za držanje i nošenje oružja Ministarstvu u mjestu prebivališta ili boravišta, odnosno sjedištu podnosioca zahtjeva, u roku od osam dana od dana nabavke, jer je </span><span class="span3">neovlašćeno držao vatreno oružje i to revolver marke "Zastava 357 Magnum" fabričkog broja 20486 sa šest metaka u burencetu, kalibra 357 Magnum,</span><span class="span4"> za koje oružje i municiju nije posjedovao oružni list, </span><span class="span4">a postupio je i suprotno odredbi čl.33 st.1 Zakona o oružju kojim je propisano da je zabranjeno nošenje oružja na javnom mjestu, obzirom da je </span><span class="span3">na javnom mjestu, u svom vozilu marke "Seat Leon" registarskih oznaka ...........,</span><span class="span4"> koje je bilo parkirano na ulici u naselju Stari B, pri čemu je sud imao u vidu da se radi o naseljenom mjestu držao predmetni pištolj i municiju. Postupajući na način predstavljen u izreci presude optuženi Š A je ostvario sva objektivna obilježja krivičnog djela nedozvoljeno držanje oružja i eksplozivnih meterija iz čl.403 st.1 Krivičnog zakonika Crne Gore.</span>
</p>
<p>&nbsp;</p>
<p>
<span class="span3">Sud je imao u vidu da je optuženi naveo da </span><span class="span4">je kritične večeri popio jedno pivo, da se </span><span class="span4">dešava da povremeno popije po neko alkoholno piće, tako da jedno pivo nije uticalo na njegovo ponašanje, te da je bio je trijezan, iz kog razloga</span><span class="span3"> sud nije provodio vještačenje po vještaku psihijatru i ispitivao uračunjivost okrivljenog.</span>
</p>
<p>&nbsp;</p>
<p>
<span class="span4">Optuženi je bio svjestan da </span><span class="span3">na javnom mjestu, u svom vozilu marke "Seat Leon" registarskih oznaka ..........,</span><span class="span4"> koje je bilo parkirano na ulici u naselju Stari B, pri čemu je sud imao u vidu da se radi o naseljenom mjestu,</span><span class="span3"> neovlašćeno držao vatreno oružje i to revolver marke "Zastava 357 Magnum" fabričkog broja 20486 sa šest metaka u burencetu, kalibra 357 Magnum,</span><span class="span4"> za koje oružje i municiju nije posjedovao oružni list,</span><span class="span4">  pa je i pored toga držao predmetnu municiju</span><span class="span4"> odnosno bio je svjestan djela i htio je njegovo izvršenje, zbog čega je postupao sa direktnim umišljajem.</span>
</p>
<p>&nbsp;</p>
<p>
<span class="span4">Sud je precizirao dispozitiv optužnog predloga shodno utvrđenom činjeničnom stanju, navodeći da je optuženi u putničkom motornom vozilu </span><span class="span3">"Seat Leon" registarskih oznaka ............. </span><span class="span4">neovlašćeno držao, a ne nosio predmetni revolver i municiju, jer je radnja krivičnog djela alternativno odredjena. Ocijenjeno da se navedenim preciziranjem ostaje u okviru istog životnog događaja i da se njime ne narušava identitet optužbe i presude.</span>
</p>
<p>&nbsp;</p>
<p>
<span class="span4">Odlučujući se za krivičnu sankciju prema optuženom, sud je cijenio sve olakšavajuće i otežavajuće okolnosti iz čl.42 Krivičnog zakonika Crne Gore. Od olakšavajućih okolnosti na strani optuženog sud je cijenio lične prilike, jer je riječ o osobi mladje životne dobi, njegov raniji život jer do sada nije osuđivan, njegove imovinske prilike jer je lošeg imovnog stanja, priznanje krivičnog djela i njegov odnos prema posledici izražen kroz kajanje. Otežavajućih okolnosti na strani optuženog nije bilo. Sud nije cijenio kao otežavajuću okolnost na strani optuženog činjenicu da je presudom Osnovnog suda u B K.br.256/15 od </span><span class="span3">03.03.2016.godine</span><span class="span4"> osudjen na kaznu zatvora u trajanju od tri mjeseca, zbog krivičnog djela nedozvoljeno držanje oružja i eksplozivnih materija iz člana 403 stav 1 Krivičnog zakonika Crne Gore, jer se radi o presudi koja nije pravosnažna. </span><span class="span4">Za predmetno krivično djelo propisana je kazna zatvora od tri mjeseca do tri godine. Imajući u vidu nedostatak otežavajućih okolnosti, </span><span class="span4">te navedene olakšavajuće okolnosti koje je sud cijenio kao naročito olakšavajuće, sud je optuženom na osnovu čl.45 i 46 KZ CG ublažio kaznu i izrekao kaznu zatvora u trajanju od 41 (četrdeset i jedan) dan. </span><span class="span3">Ocijenjeno je da izrečena kazna zatvora odgovara težini krivičnog djela i krivici optuženog, kojom će se u potpunosti postići svrha kažnjavanja.</span>
</p>
<p>&nbsp;</p>
<p>
<span class="span4">Na osnovu čl.75 Krivičnog zakona Crne Gore, optuženom je izrečena mjera bezbjednosti oduzimanje revolvera </span><span class="span3">marke "Zastava 357 Magnum" fabričkog broja 20486 i četiri komada municije kalibra 357</span><span class="span4">, kao predmeta izvršenja krivičnog djela, dok navedenom mjerom nisu obuhvaćena dva komada municije kalibra 357, obzirom da je iz izvještaja o balističkom vještačenju Forenzičkog centra u D </span><span class="span3">56 broj 244/16-856-1 od 02.03.2016.godine </span><span class="span4">utvrdjeno da su od dostavljenih šest komada municije kalibra 357 ispaljena dva metka, koji su upotrebljeni za probno pucanje, iz kog razloga iste nije moguće oduzeti.</span>
</p>
<p>&nbsp;</p>
<p>
<span class="span4">Na osnovu čl.51 Krivičnog zakonika, u kaznu zatvora optuženom je uračunato vrijeme provedeno u pritvoru od 18.02.2016.godine pa do 29.03.2016.godine</span>
</p>
<p>&nbsp;</p>
<p>
<span class="span4">Odluka o troškovima postupka zasniva se na odredbi čl.229 ZKP-a, pa je optuženi dužan da plati ovom sudu troškove krivičnog postupka na ime paušala u iznosu od 50,00 €, koji se odnose na troškove za rad suda koji su određeni prema trajanju, složenosti krivičnog postupka i imovinskim prilikama optuženog, u roku od 15 dana od dana pravosnažnosti presude, pod prijetnjom izvršenja,</span><span class="span4"> dok će o troškovima odbrane za branioca po službenoj dužnosti, advokata Dj J sud donijeti posebno rješenje u smislu čl. 227 ZKP-a. </span>
</p>
<p>&nbsp;</p>
<p>
<span class="span4">Na osnovu izloženog, odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U BU</span>
</p>
<p style="text-align:center;">
<span class="span1">Dana 29.03.2016.godine</span>
</p>
<p>&nbsp;</p>
<p>
<span class="span1">ZAPISNIČAR,</span><span class="span1"></span><span class="span1">                                               </span><span class="span1">         </span><span class="span1"></span><span class="span1">  S U D I J A,</span>
</p>
<p>
<span class="span1">Zorica Ivanović                                                                                 </span><span class="span1"> Tamara Spasojević</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA</span><span class="span4">: Protiv ove presude može se izjaviti žalba Višem sudu u Podgorici a putem ovog suda u roku od 8 dana od dana prijema pismenog otpravka presude.</span>
</p>
<p>&nbsp;</p>
<p>
<span class="span4">Dna.</span>
</p>
<p>
<span class="span4">- ODT iz Ba</span>
</p>
<p>
<span class="span4">- optuženom,</span>
</p>
<p>
<span class="span4">- braniocu, </span>
</p>
<p>
<span class="span4">- u spise. </span>
</p>
<p>&nbsp;</p>
</div>
</div>


</body>
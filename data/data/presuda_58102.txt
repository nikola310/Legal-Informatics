<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{display: inline-block; text-indent: 0; min-width: 0.2361111in;}
.p1{text-align:end;hyphenate:auto;font-family:Times New Roman;font-size:14pt;}
.p2{text-align:center;hyphenate:auto;font-family:Times New Roman;font-size:14pt;}
.p3{text-align:justify;hyphenate:auto;font-family:Times New Roman;font-size:14pt;}
.p4{text-indent:0.5in;text-align:justify;hyphenate:auto;font-family:Times New Roman;font-size:14pt;}
.p5{text-align:start;hyphenate:auto;font-family:Times New Roman;font-size:14pt;}
.p6{text-indent:0.25in;text-align:justify;hyphenate:auto;font-family:Times New Roman;font-size:14pt;}
.p7{text-indent:-0.25in;margin-left:0.5in;text-align:justify;hyphenate:auto;font-family:Times New Roman;font-size:14pt;}
.p8{margin-left:0.25in;text-align:justify;hyphenate:auto;font-family:Times New Roman;font-size:14pt;}
.p9{text-indent:0.5in;text-align:center;hyphenate:auto;font-family:Times New Roman;font-size:14pt;}
.p10{text-align:start;hyphenate:auto;font-family:Times New Roman;font-size:12pt;}
</style>
<meta content="vjera.jovicevic" name="author">
</head>
<body class="b1 b2">
<p class="p1">
<span class="s1">Posl.br. K. 467/09</span>
</p>
<p class="p2">
<span class="s1"> U     I M E     N A R O D A</span>
</p>
<p class="p2"></p>
<p class="p3">
<span class="s1">OSNOVNI SUD U CETINJU, </span><span>kao prvostepeni krivični, po sudiji Goranu Vrbici kao sudiji pojedincu, uz sudjelovanje sudskog službenika Jovićević Vjere kao zapisničara, u krivičnom predmetu protiv N. A. iz Cetinja, zbog krivičnog djela lažno prijavljivanje iz čl.388.st.4. u vezi čl.49.st.1. KZ-a, a po Optužnom prijedlogu ODT-a u Cetinju Kt.br.412/09 od 9.10.2009.godine, nakon održanog javnog i glavnog pretresa, u prisustvu ODT-a u Cetinju M. L. i odsustvu okrivljenog, donio je dana 17.01.2011. godine</span>
</p>
<p class="p3"></p>
<p class="p2">
<span class="s1">P   R   E   S   U   D   U</span>
</p>
<p class="p2"></p>
<p class="p4">
<span class="s1">Okrivljeni N. A., </span><span>od oca M. i majke R. rođene S., rođen ............godine u Cetinju, nepoznatog prebivališta, državljanin Crne Gore, kamerman, neoženjen, pismen sa završenom gimnazijom, vojsku nije služio, lošeg imovnog stanja, osuđivan Presudom Osnovnog suda u Cetinju K.282/05 od 22.03.2006.godine zbog krivičnog djela nasilničko ponašanje iz čl.399.KZ-a na kaznu zatvora u trajanju od 6 mjeseci, uslovno na 1 godinu</span>
</p>
<p class="p4">
<span> </span>
</p>
<p class="p2">
<span class="s1">K r i v   j e</span>
</p>
<p class="p5">
<span class="s1">Što je:</span>
</p>
<p class="p5"></p>
<p class="p6">
<span>1. Dana 25.02.2008.godine, oko 13,00 časova u Beogradu, Republika Srbija, lažno prijavio da je na štetu privrednog društva rent-a-kar "P." učinjeno krivično djelo neovlašćeno korišćenje tuđeg vozila iz čl.213. KZ Republike Srbije, za koje se djelo gonjenje preduzima po službenoj dužnosti, na način što je podnio krivičnu prijavu MUP-u Republike Srbije-Policijskoj stanici S. v. protiv NN izvršioca, zbog neovlašćenog korišćenja putničkog motornog vozila marke "VW Golf", reg.oznake ..... 976-18, iako je znao da to djelo nije učinjeno,</span>
</p>
<p class="p6"></p>
<p class="p6">
<span>2.Dana 27.02.2008.godine, oko 21,25 časova u Beogradu, Republika Srbija, lažno prijavio da je an štetu privrednog društva rent-a-kar "P." učinjeno krivično djelo neovlašćeno korišćenje tuđeg vozila iz čl.213. KZ Republike Srbije, za koje se djelo gonjenje preduzima po službenoj dužnosti, na način što je podnio krivičnu prijavu MUP-u Republike Srbije-Policijskoj stanici Vračar protiv NN izvršioca, zbog neovlašćenog korišćenja putničkog motornog vozila marke "VW Golf", reg.oznake .....976-18, iako je znao da to djelo nije učinjeno,</span>
</p>
<p class="p6"></p>
<p class="p7">
<span class="s2">-​&nbsp;</span><span class="s1">čime je izvršio produženo krivično lažno prijavljivanje iz čl.388.st.4. u vezi čl.49.st.1.KZ-a</span><span> </span>
</p>
<p class="p8"></p>
<p class="p3">
<span>pa mu sud primjenom citiranih zakonskih propisa i primjenom čl. 5, 13,15, 32, 36, 42, 52, 53, 54 KZ-a i čl. 199-202, i 364 ZKP-a, izriče</span>
</p>
<p class="p3"></p>
<p class="p2">
<span class="s1">U S L O V N U    O S U D U</span>
</p>
<p class="p2"></p>
<p class="p4">
<span>Kojom okrivljenom utvrđuje kaznu zatvora u trajanju od  </span><span class="s1">6 (šest) mjeseci</span><span> i istovremeno određuje da se navedena kazna neće izvršiti ukoliko u periodu od </span><span class="s1">1 (jedne) godine</span><span>, po pravosnažnosti presude, ne počini novo krivično djelo.</span>
</p>
<p class="p3"></p>
<p class="p4">
<span>Troškova krivičnog postupka nije bilo, a okrivljeni je obavezan na isplatu paušala u iznosu od </span><span class="s1">20,00 eura</span><span>, u roku od 15 dana po pravosnažnosti Presude, pod prijetnjom prinudnog izvršenja.</span>
</p>
<p class="p3"></p>
<p class="p2">
<span class="s1">O   b   r   a   z   l   o   ž   e   n  j   e</span>
</p>
<p class="p2"></p>
<p class="p4">
<span class="s1">Osnovno Državno Tužilaštvo u Cetinju</span><span>, podnijelo je ovom sudu u Optužni prijedlog Kt.br.412/09 od 9.10.2009.godine protiv okrivljenog N. A. iz Cetinja, zbog produženog krivičnog djela lažno prijavljivanje iz čl.388.st.4. u vezi čl.49.st.1.KZ-a. U završnoj riječi, ODT u Cetinju, kao zastupnik optužbe, kazao je da ostaje u potpunosti pri podnešenom Optužnom prijedlogu, uz prijedlog sudu da se okrivljeni oglasi krivim i osudi po zakonu.</span>
</p>
<p class="p4"></p>
<p class="p3">
<span>	Shodno čl.435.st.3. ZKP-a, okrivljenom je suđeno u odsustvu, obzirom da je isti po obavještenju Policije promijenio boravište, te da se nalazi na nepoznatom brodu na prekomorskoj plovidbi. Kod činjenice da je prethodno saslušan kod istražnog sudije, te da njegovo prisustvo na glavnom pretresu nije bilo nužno, sud je odlučio da se okrivljenom sudi u odsustvu, uzimajući istovrejmeno u obzir i razloge efikasnosti.</span>
</p>
<p class="p3"></p>
<p class="p4">
<span class="s1">Okrivljeni N. A.</span><span>, u svojoj odbrani datoj u prijethodnom postupku, pred ovlašćenim policijskim službenicima MUP-a Republike Srbije u prisustvu branioca, te pred Istražnim sudijom u Prvom Opštinskom sudu u Beogradu, istakao je da je vozilo marke "VW Golf V", reg.oznake .... 976-18, vlasništvo rent-a-kar agencije "Perfekt" iz Podgorice, te da ga je iznajmio dana 19.02.2008.godine u poslijepodnevnim časovima. Ističe da je vozilo iznajmio sa ciljem da ga koristi nekoliko dana u Beogradu, te da ga na kraju, prije povratka u Crnu Goru parkira u jednu ulicu blizu Slavije i da prijavi krađu policijskoj stanici. Zbog lične, i bezbjednosti svoje familije, istakao je da ne smije kazati ko mu je i zbog čega naložio da ovako postupi. Način izvršenja djela lažno prijavljivanje, dijelom mu je objašnjen u Podgorici, a dijelom u Beogradu. Nepoznato lice mu je na mobilni telefon javilo đe i kako da ostavi automobil. On je to i uradio i nakon razgovora je odvezao automobil preko puta "Erste banke" u Birčaninovoj ulici, napustivši vozilo otključano i u kome se nalazila saobraćajna dozvolom, a sve po prijethodnom uputstvu. Sjutradan je otišao u policijsku stanicu Savski venac i prijavio krađu onako kako mu je rečeno, ali mu nije izdata potvrda o krađi vozila, jer je bio sumnjiv prilikom prijavljivanja, i ubrzo mu je stavljeno na teret krivično djelo lažno prijavljivanje. Nije znao što se nalazi u vozilu. Cijelo vrijeme, vozilo je bilo pod njegovom kontrolom, osim nekih sat vremena u Podgorici, kada ga je parkirao na jedno mjesto i kada se morao udaljiti od njega. Istakao je da zbog razloga svoje lične i bezbjednosti članova svoje familije ne smije kazati ko ga je na to primorao. Iz Beograda je u Podgoricu trebao da se vrati bilo kojim prijevoznim sredstvom, a zadatak mu je bio da vlasniku rent-a- kara preda potvrdu beogradske policije da je prijavio krađu tog vozila. Sve to su mu naredile osobe, koje zbog pomenutog straha ne smije imenovati. Istovjetne okolnosti su bile i prilikom prijavljivanja krađe policijskoj stanici na Vračaru, kada mu je i izdata potvrda o prijavi krađe vozila, koju mu je prethodno tražio vlasnik rent-a-kar agencije preko nekih prijatelja, sa kojima se sreo u restoranu Stara Slavija u Beogradu. Međutim, kasnije, kada ga je inspektor pozvao u policijsku stanicu na Vračaru, sve mu je priznao.Vozilo je iznajmio za nekih 300,00 eura i cijelo vrijeme ga je koristio. isto je parkirao tih dana ispred hotela "Titograd" na Voždovcu, jer je do 24.02.2008.godine bio smješten kod svog druga P. B.. </span>
</p>
<p class="p4">
<span>Završna riječ okrivljenog je izostala, obzirom da mu je suđeno u odsustvu.</span>
</p>
<p class="p4"></p>
<p class="p4">
<span>Radi razjašnjenja ove krivično-pravne stvari sud je u dokaznom postupku na glavnom pretresu proveo dokaze: pročitao zapisnik o prijemu krivične prijave MUP-a Republike Srbije Policijske stanice Savski venac od 25.02.2008.godine; pročitao zapisnik o prijemu krivične prijave MUP-a Republike Srbije Policijske stanice Vračar br.4217/08 sa potvrdom DD-1501/08 o podnošenju krivične prijave, obje od 27.02.2008.godine; pročitao potvrdu MUP-a Republike Srbije Policijske uprave za Beograd od 28.02.2008.godine o privremeno oduzetim predmetima od okrivljenog i izvršio uvid u dokumentaciju MUP-a Srbije UPP Odjeljenje krim.tehnike Ku.D.4249/08 od 29.02.2008.godine; pročitao izvod iz KE za okrivljenog. Sud je odustao od provođenja dokaza- saslušanja svjedoka D.N. i G. Lj., jer je mišljenja da je ova krivična stvar u cijelosti razjašnjena, te da bi provođenje ovih dokaza vodilo odugovlačenju postupka, a ne bi dovelo do drugačijeg presuđenja.</span>
</p>
<p class="p4"></p>
<p class="p4">
<span class="s1">Iz zapisnika o prijemu krivične prijave MUP-a Republike Srbije Policijske stanice Savski venac od 25.02.2008.godine, </span><span>utvrđuje se da je N. A. podnio krivičnu prijavu za krivično djelo neovlašćeno korišćenje tuđeg vozila. U prijavi je istakao da je dana 24.02.2008.godine vozilo marke "Golf V", reg oznaka..... 976-18, koje je iznajmio u Podgorici, od firme "P." parkirao i zaključao na parkingu u ulici Birčaninovoj oko 16,00 ili 17,00 časova, da bi sjutradan, oko 10,30 časova došao na to mjesto i vidio da vozila nema na mjestu đe ga je parkirao. Istakao je da je provjerio kod parking službe da li je isto tretirano, na što je dobio negativan odgovor.</span>
</p>
<p class="p4"></p>
<p class="p4">
<span class="s1">Iz zapisnika o prijemu krivične prijave MUP-a Republike Srbije Policijske stanice Vračar br.4217/08 sa potvrdom DD-1501/08 o podnošenju krivične prijave, obje od 27.02.2008.godine, </span><span>utvrđuje se da je N. A. podnio krivičnu prijavu za krivično djelo neovlašćeno korišćenje tuđeg vozila. U prijavi je istakao da je NN liceizvršilo predmetno djelo, na način što je dana 27.02.2008.godine u vremenskom periodu od 16,00 do 20,00 časova sa parkinga u ulici Mekoenzijeva br.2. otuđilo vozilo i time renta kar firmi "P." oštetilo za vrijednost vozila marke "Golf V" reg oznaka .... 976-18. Iz potvrde DD-1501/08 o podnošenju krivične prijave, od 27.02.2008.godine, utvrđuje se da je N. A. podnio predmetnu krivičnu prijavu u ime rent-a kar agencije "P." iz Podgorce.</span>
</p>
<p class="p4"></p>
<p class="p4">
<span class="s1">Iz potvrde MUP-a Republike Srbije Policijske uprave za Beograd od 28.02.2008.godine o privremeno oduzetim predmetima od okrivljenog, </span><span>utvrđuje se da su od N. A. oduzeta dva mobilna telefona marke "Samsung", jedna putna isprava - pasoš SRJ, ser.broja 005144076, izdata na ime N. A., jedan ključ "skakavac" crne boje za vozilo "VW Golf, sa nalijepljenim papirom na kome je ispisano.... 976-18.</span>
</p>
<p class="p4"></p>
<p class="p4">
<span class="s1">Uvidom u dokumentaciju MUP-a Srbije UPP Odjeljenje krim.tehnike Ku.D.4249/08 od 29.02.2008.godine</span><span>, utvrđuje se bliži izgled ključa "skakavca" crne boje za vozilo "VW Golf, sa nalijepljenim papirom na kome je ispisano ..... 976-18.</span>
</p>
<p class="p4"></p>
<p class="p4">
<span class="s1">Iz izvoda iz KE za okrivljenog,</span><span> utvrđuje se da je isti ranije osuđivan i to: Presudom Osnovnog suda u Cetinju K.282/05 od 22.03.2006.godine zbog krivičnog djela nasilničko ponašanje iz čl.399.KZ-a na kaznu zatvora u trajanju od 6 mjeseci, uslovno na 1 godinu.</span>
</p>
<p class="p4"></p>
<p class="p4">
<span>Podvodeći ovakvo utvrđeno činjenično stanje pod odgovarajuće propise, sud izvodi jasan pravni zaključak da je okrivljeni počinio krivično djelo skidanje i povreda službenog pečata i znaka iz čl.381.st.1. KZ-a,</span><span class="s1"> </span><span>činjenično i pravno opisano u dispozitivu ove presude, ovo iz sljedećih razloga: </span>
</p>
<p class="p4"></p>
<p class="p4">
<span>Naime, okrivljeni u svojoj odbrani nije osporio izvršenje predmetnog krivičnog djela. Njegova odbrana u punom je skladu sa ostalim provedenim dokazima - zapisnicima o prijemu krivičnih prijava, koje su javne isprave, i čija sadržina niti jednog trenutka nije dovedena u pitanje. Dakle iz njih se vidi da je N. dva puta prijavio krivično djelo neovlašćeno korišćenje tuđeg vozila- predmetnog Golfa. Isti je to uradio na način što je u prvoj krivičnoj prijavi istakao da je djelo izvršeno 24.02.2008.godine, a u drugoj prijavi - dana 27.02.2008.godine. Dakle, sud dolazi do logičkog zaključka da se radi o lažnim prijavama, te da djela koja je prijavio, nijesu bila izvršena. Takođe, ovakvu odbranu okrivljenog, sud je doveo u vezu sa potvrdom o privremeno oduzetim predmetima, te dokumentacijom MUP-a Srbije, iz kojih se jasno vidi da je okrivljeni bio u faktičkom posjedu ključa od predmetnog vozila, te da isto nije bilo otuđeno, već da je sa ciljem dobijanja potvrde o krađi vozila izvršio predmetno krivično djelo. Kako je N. u bliskoj vremenskoj povezanosti (25-27.02.2008.godine) dva puta izvršio istovjetno krivično djelo, obzirom da se radi o istovjetnom predmetu krivičnog djela (motorno vozilo marke "Golf" reg oznake.... 976-18) i u obje prilike, očigledno postupio sa jedinstvenim umišljajem (htio izvršenje djela i njegove posljedice), ova dva djela, samim tim predstavljaju jednu cjelinu, koja zbog navedenih okolnosti (istovjetnost predmeta krivičnog djela i jedinstveni umišljaj) poprima konstrukciju krivičnog djela u produženom trajanju, a shodno čl.49.st.1. KZ.</span>
</p>
<p class="p4"></p>
<p class="p4">
<span>U ovakvim se radnjama okrivljenog i nastupjelim posljedicama stiču sva objektivna obilježja bića krivičnog djela lažno prijavljivanje iz čl.388.st.4. u vezi čl.49.st.1. KZ-a, pri čemu je sud, određujući subjektivan odnos okrivljenog prema izvršenom krivičnom djelu, utvrdio direktni umišljaj, jer je isti bio svjestan djela, što je manifestovao samim činom prijavljivanja djela ovlašćenim policijskim službenicima, iako je znao da djelo nije počinjeno.  </span>
</p>
<p class="p4"></p>
<p class="p4">
<span>Prilikom utvrđivanja vrste i visine krivične sankcije koje će sud izreći okrivljenom, cijenjene su okolnosti iz čl. 42 KZ-a, pa je Sud od olakšavajućih okolnosti na strani okrivljenog utvrdio njegovu mladost i loše imovno stanje, dok je od otežavajućih okolnosti van elemenata bića krivičnog djela našao raniju osuđivanost. Uzimajući u obzir ovako utvrđene okolnosti, sud je okrivljenom odmjerio kaznu zatvora u trajanju od </span><span class="s1">6 (šest) mjeseci, </span><span>i istovremeno našao da su ispunjeni uslovi iz čl. 53 i 54 KZ-a za izricanje uslovne osude, pa je istom izrekao uslovnu osudu kao posebnu vrstu krivične sankcije, određujući da se navedena kazna neće izvršiti ukoliko okrivljeni u vremenskom periodu od </span><span class="s1">1 (jedne) godine</span><span> od dana pravosnažnosti ove presude, ne počini novo krivično djelo. Prilikom izricanja uslovne osude, Sud je posebno uzeo u obzir lične prilike i okolnosti pod kojima je došlo do izvršenja ovog krivičnog djela, uz uvjerenje suda da će se i ovako izrečenom uslovnom osudom postići svrha njenog izricanja propisana čl. 52 KZ-a. </span>
</p>
<p class="p3"></p>
<p class="p4">
<span>Troškova krivičnog postupka nije bilo, a okrivljeni je obavezan shodno čl.199-202 ZKP-a na isplatu paušala u iznosu od </span><span class="s1">20,00 eura</span><span>, koji iznos je sud odredio uzimajući u obzir konkretan slučaj, trajanje postupka i imovne prilike okrivljenog.</span>
</p>
<p class="p4"></p>
<p class="p4">
<span>Sa svega izloženog, odlučeno je kao u izreci presude.</span>
</p>
<p class="p4"></p>
<p class="p9">
<span class="s1">OSNOVNI SUD U CETINJU</span>
</p>
<p class="p9">
<span class="s1">Dana 17.01.2011.godine</span>
</p>
<p class="p9"></p>
<p class="p3">
<span class="s1">Zapisničar,                                                                                  SUDIJA</span>
</p>
<p class="p3">
<span class="s1">Vjera Jovićević,s.r.                                                           Goran Vrbica,s.r. </span>
</p>
<p class="p3"></p>
<p class="p3">
<span class="s1">Pravna pouka</span><span>:</span>
</p>
<p class="p3">
<span class="s1">Protiv ove presude može se izjaviti žalba Višem sudu u Podgorici, u roku od 8 dana od dana prijema, a preko ovog suda</span>
</p>
<p class="p10"></p>


</body>
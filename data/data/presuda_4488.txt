<div style="text-align: right">
	K.br. 209/09</div>
<div style="text-align: justify">
	&nbsp;</div>
<div style="text-align: center">
	U IME CRNE GORE</div>
<div style="text-align: justify">
	&nbsp;<br>
	&nbsp;<br>
	OSNOVNI SUD U DANILOVGRADU kao prvostepeni krivični, po sudiji pojedincu Vladimiru Novoviću, uz učešće Ane Ivanović, kao zapisničara, u krivičnom predmetu okrivljenog J.Lj.a iz P., koga brani M.C., advokat iz P., zbog krivičnog djela teška tjelesna povreda iz čl.151 st.1 KZ, odlučujući po optužnici Osnovnog državnog tužilaštva iz Podgorice Kt.br.21/09 od 14.04.2009.godine, koju je na glavnom pretresu zastupala Snežana Šišević, zamjenik ODT-a iz Podgorice, nakon održanog glavnog i javnog pretresa, u prisustvu zastupnika optužbe, okrivljenog i branioca okrivljenog dana 02.12.2011.godine, donio je dana 06.12.2011.godine i istog dana javno objavio<br>
	&nbsp;</div>
<div style="text-align: center">
	PRESUDU</div>
<div style="text-align: justify">
	&nbsp;<br>
	Okrivljeni J.LJ., od oca R. i majke V., rodjene B., rodjen ...godine u N., sa mjestom prebivališta u P. - ul. V P2. br..., stan ..., državljanin Crne Gore, oženjen, otac dvoje djece, pismen, završio Pomorski fakultet u Kotoru, zaposlen u privrednom društvu "M.p.", vojsku služio u Nikšiću 2003.godine, srednjeg imovnog stanja, neosudjivan.<br>
	&nbsp;</div>
<div style="text-align: center">
	Kriv je</div>
<div style="text-align: justify">
	&nbsp;<br>
	Što je:<br>
	&nbsp;<br>
	Dana 11.01.2009.godine, oko 12,00 časova, u ul. O.r., u P., drugog teško tjelesno povrijedio, na način što je nakon kraće rasprave sa oštećenim B.B.m, zadao mu više udaraca pesnicom u predjelu glave, kojom prilikom je oštećeni zadobio tešku tjelesnu povredu u vidu preloma nosnih kostiju sa pomakom koštanih odlomaka, krvni podliv u predjelu nosa, ranu razderinu i otok u predjelu lijeve ušne školjke,<br>
	&nbsp;<br>
	- čime je počinio krivično djelo teška tjelesna povreda iz čl.151 st.1 KZ.<br>
	&nbsp;<br>
	Pa sud okrivljenog primjenom citiranog zakonskog propisa, te čl. 4, 5, 13, 15, 32, 41 i 42 KZ i čl.226, 229 i 374 ZKP-a,<br>
	&nbsp;</div>
<div style="text-align: center">
	O S U Đ U J E</div>
<div style="text-align: justify">
	&nbsp;<br>
	Na kaznu rad u javnom interesu u trajanju od 150 (stotinupedeset) časova, a koji se ima izvršiti za vrijeme od 4 mjeseca, s tim što kazna ne može biti duža od 60 časova u toku jednog mjeseca.<br>
	&nbsp;<br>
	Ukoliko okrivljeni ne vrši rad u javnom interesu, ova kazna će se zamijeniti kaznom zatvora, tako što će se&nbsp; svakih započetih 60 časova rada u javnom interesu zamijeniti kaznom zatvora u trajanju od jednog mjeseca.<br>
	&nbsp;<br>
	Dužan je okrivljeni da na ime troškova krivičnog postupka uplati ovom sudu iznos od 231,00 eura, kao i na ime sudskog paušala iznos od 30,00 eura, a sve u roku od 15 dana po pravosnažnosti presude.<br>
	&nbsp;<br>
	Na osnovu čl.239 st.2 ZKP-a, oštećeni B.B. se radi ostvarivanja imovinsko-pravnog zahtjeva upućuje na parnični postupak.<br>
	&nbsp;</div>
<div style="text-align: center">
	O b r a z l o ž e nj e</div>
<div style="text-align: justify">
	&nbsp;<br>
	Optužnicom Osnovnog državnog tužilaštva iz Podgorice Kt.br.21/09 od 14.04.2009.godine, stavljeno je na teret okrivljenom J.Lj.u izvršenje krivičnog djela teška tjelesna povreda iz čl.151 st.1 KZ. Zastupnik optužbe je na glavnom pretresu u završnoj riječi precizirao činjenični opis krivičnog djela iz optužnice, na način odredjen kao u izreci presude, dok je pravna kvalifikacija ostala ista. Predložio je da sud okrivljenog oglasi krivim i osudi na kaznu u zakonom propisanim granicama.<br>
	&nbsp;<br>
	Okrivljeni J.Lj. u odbrani datoj u pretkrivičnom i istražnom postupku i na glavnom pretresu u bitnom je naveo da je dana 11.01.2009.godine, oko 12,00 časova, izašao ispred zgrade u ul. O.r. br...., te da je na parkingu primijetio oštećenog B.B., koji je bio kod svog vozila. Tvrdi da je prethodno oštećenog B.B. tražio u stanu gdje živi, a kada ga je vidio na parkingu, otišao je do njega sa namjerom da porazgovaraju, jer je 01.01.2009.godine od oštećenog B.B. i njegove porodice dobio jedno pismo, koje je shvatio kao opomenu i prijetnju. Istakao je i da je prije ovog pisma oštećeni B.B. opominjao njegovu suprugu zbog buke koja je dolazila iz stana, prijeteći joj da će on to riješiti. Zamolio je oštećenog B.B. da popričaju i kazao mu je da ima dvoje djece i da ona moraju praviti buku, ali da smatra da to nije velika buka. Nakon toga, oštećeni B.B. mu je kazao "Pička ti materina" i udario ga je pesnicom u predjelu oka. Osjetio je jak bol i da bi se odbranio, udario je oštećenog B.B.&nbsp; jedanput pesnicom u predjelu nosa. Od tog udarca oštećeni B.B. nije pao, a izmedju njih dvojice više nije bilo udaraca, jer su ih razdvojili neki ljudi, medju kojima je bio i komšija M.V.. Kada ih je M.V. razdvojio, nakon par minuta oštećeni B.B. je iz svog vozila izvadio jednu metalnu šipku i krenuo je u njegovom pravcu, govoreći mu "Ubiću te, pička ti materina". Tom prilikom, u daljim napadima, oštećenog B.B., spriječio je M.V.. Poslije toga otišao je u stan, a oko 18,00 časova je došla policija koja ga je privela. Od udarca koji mu je zadao oštećeni B.B., zadobio je povredu, koja je konstatovana prilikom pregleda u Kliničkom centru u Podgorici, a koji pregled je bio odmah nakon saslušanja kod istražnog sudije. Ne zna zbog čega, nakon povrjedjivanja, nije odmah otišao na pregled. Naveo je i da prihvata da mu sud izrekne kaznu rada u javnom interesu, za slučaj da bude oglašen krivim.<br>
	&nbsp;<br>
	Okrivljeni J.Lj. u završnoj riječi je naveo da prihvata završnu riječ svoga branioca.<br>
	&nbsp;<br>
	Branilac okrivljenog J.Lj.a, adv.M.C. u završnoj riječi je zastupala tezu da je njen branjenik postupao u nužnoj odbrani, zbog čega je predložila da ga sud oslobodi od optužbe.<br>
	&nbsp;<br>
	Sud je na glavnom pretresu u dokaznom postupku saslušao svjedoka-oštećenog B.B., pročitao iskaz svjedoka M.V.a sa glavnog pretresa od 02.02.2011.godine, pročitao iskaz svjedoka M.M. sa glavnog pretresa od 22.06.2011.godine, pročitao uvjerenje JZU KC CG - Urgentni centar br.03/17-3804/1 od 29.03.2011.godine, pročitao nalaz i mišljenje vještaka sudske medicine prof.dr M.Š. od 06.04.2009.godine i sa glavnog pretresa od 17.03.2011.godine i saslušao ovog vještaka i pročitao izvod iz kaznene evidencije Uprave policije PJ Nikšić br.354 od 05.03.2010.godine, izdat na ime okrivljenog.<br>
	&nbsp;<br>
	Svjedok-oštećeni B.B. u iskazu datom u istražnom postupku i na glavnom pretresu u bitnom je naveo da živi u ul. O.r. br...., te da je 3 mjeseca prije kritičnog dogadjaja primijetio da se povećava nivo buke u stanu iznad njega. Saznao je da u tom stanu iz kojeg je dopirala buka, živi porodica J.. Jedno dva mjeseca prije kritičnog dogadjaja u ulazu zgrade sreo je suprugu okrivljenog i zamolio je da povede računa o ponašanju u stanu. Sjeća se da mu je tom prilikom ista odgovorila da buka ne potiče od nje i njene porodice i više nije htjela da govori sa njim. Nakon toga, ponovo je sreo suprugu okrivljenog i tada joj je opet skrenuo pažnju na nivo buke. Na to mu je ista odgovorila da je više ne zaustavlja. Ubrzo poslije toga u hodniku u zgradi, na spratu gdje živi sreo je okrivljenog J.Lj.a. I njemu je skrenuo pažnju na buku, a na ove riječi okrivljeni J.Lj. nije ništa govorio, već ga je samo odmjerio pogledom, nakon čega je otišao. Istakao je da je zajedno sa članovima svoje porodice, dana 01.01.2009.godine, napisao jedno pismo primjedbi porodici J., a koje je ubacio u poštansko sanduče. Nakon toga u narednih 10 dana nije bilo buke. Dana 11.01.2009.godine, oko 12,00 časova, izašao je ispred ulaza gdje živi i otvorio je haubu od motornog vozila, kako bi izvršio kontrolu vode. Dok je vršio kontrolu, prišao mu je okrivljeni J.Lj. i uhvatio ga je rukama za rever od zimske jakne. Okrivljeni J.Lj. je počeo da viče i kazao mu je "Jel ti smeta buka", pa pošto ga je i dalje držao rukama za revere od jakne, počeo je da se suprotstavlja okrivljenom i da viče na njega. Suprotstavljao mu se na način što je pokušao rukama da ga odgurne u predjelu trupa. Kako je okrivljeni J.Lj. osjetio da mu se suprotstavlja, udario ga je pesnicom u predjelu nosa i lijevog oka. Od tog udarca je pao. Nakon pada je ustao i počeo je da psuje okrivljenog, a zatim ga je okrivljeni udario još nekoliko puta pesnicom u predjelu lijevog uha, tako da mu je potekla i krv. Čini mu se da je tada prilikom mlataranja rukama, uspio jedanput udariti J.Lj.a u predjelu glave, a dva dana nakon toga, kroz "špijunku" na vratima, vidio je okrivljenom J.Lj.u modricu ispod desnog oka. U neko doba naišao je jedan deblji mladji čovjek i taj čovjek je makao okrivljenog od njega. Pojasnio je da su se on i okrivljeni u tom razdvajanju medjusobno psovali, te da je okrivljeni bio odjeven u lakom džemperu, patikama i farmericama. Ogorčen zbog svega što se desilo, u jednom momentu uzeo je metalnu šipku, dužine 50 cm, koja služi za zaključavanje volana i zamahnuo je prema okrivljenom sa namjerom da okrivljeni prestane da ga napada. U trenutku kada je zamahnuo prema okrivljenom, okrivljeni se nalazio na udaljenosti od 3 do 4 metra. Poslije toga, okrivljeni J.Lj. je otišao kući, a ovaj čovjek koji je prethodno bio došao je ostao na ulici da razgovara sa njim. Primijetio je da je ovaj čovjek u ovom dogadjaju bio veoma prijatan, odnosno prisan sa okrivljenim J.Lj.om. Pridružio se krivičnom gonjenju protiv okrivljenog i tražio je naknadu štete u iznosu od 5.000,00 eura.&nbsp; &nbsp;&nbsp;<br>
	&nbsp;<br>
	Svjedok M.V. u iskazu datom na glavnom pretresu u bitnom je naveo da je u vrijeme kritičnog dogadjaja živio u P., u ul. O.r. u ulazu br..., kao podstanar kod porodice M., da zna da su okrivljeni J.Lj. i oštećeni B.B. živjeli u istom ulazu, da se sa obojicom poznaje, s tim što oštećenog zna iz vidjenja, a sa okrivljenim se poznaje iz razloga što je i okrivljeni komercijalista kao i on. Sjeća se da mu je jednom prilikom supruga kazala,&nbsp; dok je širila veš na terasi, "V2., Lj. se dolje svadja sa nekim, čovjek ga neki napada". Kako je bio obučen, jer je prethodno bio u prodavnici, istrčao je ispred ulaza. Tamo je vidio da je jedan čovjek stajao izmedju okrivljenog J.Lj.a i oštećenog B.B.. Prišao je okrivljenom J.Lj.u i odgurao ga je prema ulazu. Kazao je "Šta je ovo, šta radite vas dvojica danas". Vidio je da je ovaj čovjek, koji je njemu bio nepoznat nešto razgovarao sa oštećenim B.B.m. U jednom momentu se okrenuo i vidio je da se oštećeni B.B. zatrčao prema okrivljenom J.Lj.u. Tada je oštećeni B.B. kazao okrivljenom J.Lj.u "Jebaću ti majku, ubiću te". Poslije toga, vidio je da je oštećeni B.B. krenuo prema svom vozilu, da je iz vozila izvadio dvije metalne šipke, te da je zatim krenuo u pravcu okrivljenog J.Lj.a, nastavljajući sa prijetnjama. Prišao je oštećenom B.B., &nbsp;uhvatio ga je za ruke i odgurao ga je nazad do njegovog vozila. Kada je oštećenog B.B. odgurao do vrata od vozila, okrenuo se i krenuo je prema okrivljenom J.Lj.u. Zatim je okrivljenog J.Lj.a ugurao u ulaz i rekao mu je da ide kući. Primijetio je da je okrivljeni J.Lj. pošao kući. Tvrdi da je isti taj dan, u večernjim časovima, odvezao okrivljenog J.Lj.a u Upravu policije Područna jedinica Podgorica, a što je učinio nakon što ga je okrivljeni J.Lj. pozvao i pitao da ga prebaci. U Upravi policije PJ Podgorica primijetio je da je oštećenom B.B. bila potpuno zamotana glava nekim zavojima. Nakon dva dana od ovog dogadjaja vidio je da okrivljeni J.Lj. u predjelu oka imao neku modricu.<br>
	&nbsp;<br>
	Svjedok M.M. u iskazu datom na glavnom pretresu u bitnom je navela da je jednom prilikom bila na balkonu u stanu, koji se nalazio na trećem spratu, u ul. O.r. br..., te da je širila veš. Čula je neku galamu, pogledala je i vidjela je da se oštećeni B.B. zalijeće prema okrivljenom J.Lj.u. Ušla je u stan i kazala je svom suprugu M.V.u da neki čovjek napada okrivljenog J.Lj.a. Tvrdi da su okrivljeni J.Lj. i oštećeni B.B. bili udaljeni od 10 do 20 metara od zgrade. Nije se mogla sjetiti da li su okrivljeni J.Lj. i oštećeni B.B. imali što u rukama. Nije vidjela bilo kakav fizički kontakt izmedju okrivljenog J.Lj.a i oštećenog B.B., a nije vidjela ni da je oštećeni B.B. bio na zemlji. Istakla je da poznaje okrivljenog J.Lj.a, kao poznanika njenog muža, te da poznaje i suprugu J.Lj.a. Nije se mogla sjetiti u što su okrivljeni J.Lj. i oštećeni B.B. bili odjeveni, kada ih je vidjela sa terase, te da li je njen muž istog tog dana u večernjim časovima išao u stanicu policije.&nbsp;<br>
	&nbsp;<br>
	Iz nalaza i mišljenja vještaka sudske medicine prof.dr M.Š. od 06.04.2009.godine i sa glavnog pretresa od 17.03.2011.godine, utvrdjuje se da je oštećeni B.B. pregledan dana 11.01.2009.godine od strane dežurnog ljekara Hitne pomoći JZU Doma zdravlja u Podgorici i ljekara specijaliste za bolesti uha, grla i nosa KC CG u Podgorici, te&nbsp; da je zadobio povrede u vidu preloma nosnih kostiju sa pomakom koštanih odlomaka, krvni podliv u predjelu nosa, ranu razderinu i otok u predjelu lijeve ušne školjke. Predmetne povrede su posljedica najmanje dvostrukog dejstva (dva udarca) tupog, teškog i jako zamahnutog mehaničkog orudja (moguće i pesnica), na odgovarajuće predjele tijela (nos, lijeva ušna školjka). Navedeni krvni podliv, rana i otok predstavljaju, i pojedinačno i u svom zbiru, laku tjelesnu povredu, a prelom nosnih kostiju sa pomakom koštanih odlomaka tešku tjelesnu povredu, tako da je prema tome oštećeni B.B. ukupno zadobio tešku tjelesnu povredu. Vještak se izjasnio da je medicinska dokumentacija oštećenog B.B. bila sasvim dovoljna za davanje nalaza i mišljenja, te da nije bilo potrebno da gleda rendgenske snimke. Navedene povrede kod oštećenog B.B. su svježe povrede, a svježe povrede su sve one koje su nastale 72 sata od vremena njihovog ustanovljavanja. Pojasnio je da isključuje mogućnost da su navedene povrede kod B.B. nastale jednim udarcem, a da je kod oštećenog B.B. bilo krvi iz rane, a moguće i iz nosa.<br>
	&nbsp;<br>
	Iz nalaza i mišljenja vještaka sudske medicine prof.dr M.Š., datog prilikom njegovog saslušanja na glavnom pretresu i uvjerenja JZU KC CG - Urgentni centar br.03/17-3804/1 od 29.03.2011.godine, utvrđuje se da je okrivljeni J.Lj. pregledan dana 12.01.2009.godine, u 13,30 sati, od strane nadležnog ljekara (dr D.), a pregledom je kod okrivljenog ustanovljena povreda u vidu krvnog podliva ispod desnog oka. Navedena povreda posljedica je dejstva tupog, teškog i zamahnutog mehaničkog orudja (moguće i pesnice), na odgovarajući predio tijela - glave, mehanizmom direktnog dejstva sile - udara i predstavlja laku tjelesnu povredu. Nastala je najviše 74 sata unazad od vremena njenog ustanovljavanja i&nbsp; jedan udarac, lakog intenziteta, je proizveo navedenu povredu. Pojasnio je da predmetno uvjerenje na osnovu kojeg je izvršio vještačenje predstavlja &nbsp;validan medicinski dokument.<br>
	&nbsp;<br>
	Sud je cijenio nalaze i mišljenja ovog vještaka, pa je iste prihvatio kao jasne, stručne i objektivne i date prema pravilima struke i nauke, a prigovori oštećenog da vještak nije pobrojao sve povrede iz izvještaja Hitne pomoći, koji se odnosi na njegov pregled, te da uvjerenje na osnovu kojeg je vještačena povreda okrivljenog, ne predstavlja valjanu osnovu za vještačenje, lišeni su svakog osnova.&nbsp;<br>
	&nbsp;<br>
	Iz izvoda iz kaznene evidencije Uprave policije PJ Nikšić br.354 od 05.03.20101.godine, izdatog na ime okrivljenog, utvrdjuje se da isti nije osudjivan. &nbsp;<br>
	&nbsp;<br>
	Sud je cijenio iskaz svjedoka-oštećenog B.B., pa je našao da se isti objektivno, odredjeno i istinito izjasnio o činjenicama važnim za ovu krivičnu stvar. Naime svjedok-oštećeni B.B. je između ostalog naveo da ga je okrivljeni prvo udario pesnicom u predjelu nosa, a zatim više puta pesnicom u predjelu lijevog uha, te da je koliko mu se čini prilikom mlataranja rukama jednom udario okrivljenog u predjelu glave što je u potpuno skladnoj vezi sa nalazima i mišljenjima vještaka sudske medicine prof.dr M.Š. iz kojih je utvrđeno da su povrede, koje je zadobio oštećeni B.B., u vidu preloma nosnih kostiju sa pomakom koštanih odlomaka, krvni podliv u predjelu nosa, rana razderina i otok u predjelu lijeve ušne školjke, nastale najmanje dvostrukim dejstvom (dva udarca) tupog, teškog i jako zamahnutog mehaničkog orudja, moguće i pesnice, na nos i lijevu ušnu školjku, te da je povreda, koju je zadobio okrivljeni u vidu krvnog podliva ispod desnog oka nastala dejstvom tupog, teškog i lako zamahnutog mehaničkog orudja (moguće i pesnice).<br>
	&nbsp;<br>
	Svjedok M.M., izmedju ostalog, je navela da je sa balkona, gdje je širila veš, vidjela da se oštećeni B.B. zalijeće prema okrivljenom, a da nije vidjela bilo kakav fizički kontakt izmedju okrivljenog i oštećenog, iako su okrivljeni i oštećeni bili udaljeni, po njenom kazivanju, 10 do 20 metara od zgrade. Ovakav njen iskaz je nelogičan i u suprotnosti je sa objektivnim i istinitim iskazom svjedoka-oštećenog B.B., iz kojeg je utvrdjeno da je okrivljeni prišao oštećenom, kada je oštećeni bio kod svog vozila i da je prvi, nakon kraće rasprave, koju je okrivljeni započeo, udario oštećenog pesnicom u predjelu nosa i nalazima i mišljenjima vještaka sudske medicine prof.dr M.Š., iz kojih dokaza proizilazi da je bilo fizičkog kontakta izmedju okrivljenog i oštećenog, odnosno da su citirane povrede, koje je zadobio oštećeni B.B., nastale sa najmanje dva udarca, a citirana povreda, koju je zadobio okrivljeni jednim udarcem, tako da je nesporno bilo fizičkog kontakta, što je svjedok M.M. svakako morala vidjeti, obzirom da je navodno vidjela zalijetanje oštećenog prema okrivljenom. Izjašnjavajući se na taj način, tj. da je vidjela zalijetanje oštećenog prema okrivljenom, a u vremenu kada je njen muž, svjedok M.V. još uvijek bio u stanu, svjedok M.M. je željela da pomogne okrivljenom u cilju umanjenja krivično-pravne odgovornosti, za što je imala interesa, obzirom da se ona i njen suprug poznaju sa okrivljenim. Poznanstvo svjedoka M.M. i M.V.a sa okrivljenim, proizilazi i iz toga što je M.V. u svom iskazu, izmedju ostalog, naveo da je istog tog dana, u večernjim časovima, nakon što ga je okrivljeni pozvao, okrivljenog prebacio vozilom u Upravu policije PJ Podgorica.<br>
	&nbsp;<br>
	Sud je cijenio iskaz svjedoka M.V.a, pa imajući u vidu da se ovaj svjedok izjašnjavao o ponašanju okrivljenog i oštećenog, nakon što su oštećeni i okrivljeni zadobili povrede, te da nije očevidac načina na koji su predmetne povrede nanijete oštećenom i okrivljenom, sud je našao da je isti bez uticaja na drugačije presudjenje u ovoj krivičnoj stvari.&nbsp;<br>
	&nbsp;<br>
	Na osnovu naprijed izložene činjenične gradje, koja proizilazi iz sadržine dokaza provedenih na glavnom pretresu, ovaj sud je nesumnjivo zaključio da su se u radnjama okrivljenog J.Lj.a stekla sva obilježja bića krivičnog djela teška tjelesna povreda iz čl.151 st.1 KZ. Naime, okrivljeni je dana 11.01.2009.godine, oko 12,00 časova, u ul. O.r., u P., drugog teško tjelesno povrijedio, na način što je nakon kraće rasprave sa oštećenim B.B.m, zadao mu više udaraca pesnicom u predjelu glave, kojom prilikom je oštećeni zadobio tešku tjelesnu povredu u vidu preloma nosnih kostiju sa pomakom koštanih odlomaka, krvni podliv u predjelu nosa, ranu razderinu i otok u predjelu lijeve ušne školjke.<br>
	&nbsp;<br>
	Sve naprijed navedene činjenice utvrdjene su iz iskaza svjedoka-oštećenog B.B. iz istražnog postupka i sa glavnog pretresa i nalaza i mišljenja vještaka sudske medicine prof. dr M.Š..<br>
	&nbsp;<br>
	Naime, iz iskaza svjedoka-oštećenog B.B., a što ne poriče u odbrani ni okrivljeni, utvrdjuje se da je dana 01.01.2009.godine, oštećeni B.B. sa porodicom poslao pismo okrivljenom i njegovoj porodici, a razlog slanja pisma bio je taj što je oštećeni smatrao da porodica okrivljenog proizvodi preveliku buku u zgradi. Dalje se iz iskaza svjedoka-oštećenog utvrdjuje da je dana 11.01.2009.godine, oko 12,00 časova, bio izašao ispred ulaza gdje živi, u ul. O.r. u P. i da je u vozilu vršio kontrolu vode. Dok je vršio kontrolu, prišao mu je okrivljeni J.Lj., uhvatio ga je rukama za rever od jakne i počeo je da viče, vezano za buku, nakon čega je oštećeni, odgovarajući takodje vikom, pokušao rukama da odgurne okrivljenog u predjelu trupa. Okrivljeni J.Lj. ga je zatim prvi udario stisnutom pesnicom u predjelu glave, od kojeg udarca je oštećeni pao, pa kada je oštećeni ustao, okrivljeni ga je udario još nekoliko puta pesnicom u predjelu lijevog uha. Tom prilikom je uspio jedanput udariti okrivljenog u predjelu glave.<br>
	&nbsp;<br>
	Sa iskazom svjedoka-oštećenog B.B. u potpuno skladnoj vezi, u pogledu načina i mehanizma nanošenja povreda, kako njemu, tako i okrivljenom, stoje nalazi i mišljenja vještaka sudske medicine prof.dr M.Š. i uvjerenje JZU KC CG - Urgentni centar br.03/17-3804/1 od 29.03.2011.godine, iz kojih dokaza se utvrdjuje da je oštećeni B.B. kritičnom prilikom zadobio povrede u vidu preloma nosnih kostiju sa pomakom koštanih odlomaka, krvni podliv u predjelu nosa, ranu razderinu i otok u predjelu lijeve ušne školjke, koje predstavljaju tešku tjelesnu povredu, a nastale su najmanje dvostrukim dejstvom pesnice na nos i lijevu ušnu školjku, te da je laka tjelesna povreda, koju je zadobio okrivljeni u vidu krvnog podliva ispod desnog oka nastala dejstvom lako zamahnute pesnice.<br>
	&nbsp;<br>
	Okrivljeni se branio da je postupao u nužnoj odbrani, tj. da je kritičnom prilikom prišao oštećenom sa namjerom da porazgovaraju zbog upućenog pisma, te da je, kada je oštećenom kazao da ima dvoje djece i da ona moraju praviti buku, a da ta buka nije velika, oštećeni njega opsovao riječima "Pička ti materina" i udario ga pesnicom u predjelu oka, a da je zatim on oštećenog jedanput udario pesnicom u predjelu nosa, od kojeg udarca oštećeni nije pao, te da drugog fizičkog kontakta izmedju njih nije bilo. Ovakva odbrana okrivljenog u potpunosti je obesnažena iskazom svjedoka-oštećenog B.B., a posebno nalazima i mišljenjima vještaka sudske medicine prof.dr Š.M., iz kojih proizilazi da je potpuno isključena mogućnost da su citirane povrede kod oštećenog B.B. nastale jednim udarcem. Zbog toga je odbrana okrivljenog neistinita i sračunato je data u cilju izbjegavanja krivično-pravne odgovornosti.<br>
	&nbsp;<br>
	Imajući u vidu sve naprijed navedeno ovaj sud je utvrdio da su se u radnjama okrivljenog stekla sva obilježja bića krivičnog djela teška tjelesna povreda iz čl.151 st.1 KZ.<br>
	&nbsp;<br>
	Kod naprijed navedenog činjeničnog utvrdjenja, cijeneći psihički odnos okrivljenog prema počinjenom krivičnom djelu, sud je našao da je isti postupao sa direktnim umišljajem, odnosno bio je svjestan svog djela i htio je njegovo izvršenje, što ga sve čini krivim.<br>
	&nbsp;<br>
	Sud je odbio predlog oštećenog da se u dokaznom postupku pročitaju priložene pismene izjave O.P. od 14.11.2010.godine i V.J. od 14.12.2010.godine, obzirom da se radilo o dokazima na kojima se ne može zasnivati sudska odluka, jer izjave ovih lica, u svojstvu svjedoka, nijesu date u krivičnom postupku pred sudom ili pak državnim tužilaštvom.<br>
	&nbsp;<br>
	Sud je odbio predlog branioca okrivljenog i okrivljenog da se u dokaznom postupku u svojstvu svjedoka sasluša J. J., koja nije očevidac, obzirom da je činjenično stanje u ovoj krivičnoj stvari bilo u dovoljnoj mjeri utvrdjeno, a saslušanje ovog svjedoka vodilo je nepotrebnom odugovlačenju postupka.<br>
	&nbsp;<br>
	Sud je opozvao rješenje o saslušanju P.J. u svojstvu svjedoka, čije saslušanje je prethodno bilo odredjeno po predlogu oštećenog, a nakon što je oštećeni naknadno odustao od izvodjenja tog dokaza na glavnom pretresu od 08.09.2011.godine, obzirom da je činjenično stanje u ovoj krivičnoj stvari bilo u dovoljnoj mjeri utvrdjeno, a saslušanje ovog svjedoka vodilo je nepotrebnom odugovlačenju postupka.<br>
	&nbsp;<br>
	Sud je prilikom odlučivanja o kazni imao u vidu sve okolnosti na strani okrivljenog u smislu čl. 42 KZ, pa je od olakšavajućih okolnosti na strani okrivljenog našao da je neosudjivan, što je utvrdjeno iz citiranog izvoda iz kaznene evidencije, te da je oženjen, otac dvoje djece, dok otežavajućih okolnosti nije bilo, pa je kod takvih olakšavajućih okolnosti, a imajući u vidu da je okrivljeni pristao na izricanje kazne rad u javnom interesu, na osnovu čl. 41 KZ, okrivljenom izrekao kaznu rad u javnom interesu u trajanju od 150 (stotinupedeset) časova, a koji se ima izvršiti za vrijeme od 4 mjeseca, s tim što kazna ne može biti duža od 60 časova u toku jednog mjeseca, nalazeći da će se ovakvom kaznom postići svrha kažnjavanja iz čl.32 KZ i na taj način dovoljno uticati na okrivljenog da ubuduće ne vrši ista ili slična krivična djela, a u okviru opšte svrhe propisivanja i izricanja krivičnih sankcija iz čl.4 st.2 KZ.<br>
	&nbsp;<br>
	Ukoliko okrivljeni ne bude vršio rad u javnom interesu, na osnovu čl.41 st.6 KZ, ova kazna će se zamijeniti kaznom zatvora, tako što će se svakih započetih 60 časova rada u javnom interesu zamijeniti kaznom zatvora u trajanju od jednog mjeseca.<br>
	&nbsp;<br>
	O troškovima krivičnog postupka odlučeno je na osnovu čl.226 i 229 ZKP-a, pa kako je okrivljeni oglašen krivim obavezan je da na ime troškova krivičnog postupka uplati ovom sudu iznos od 231,00 eura, a koji troškovi se odnose na nagrade odmjerene vještaku sudske medicine prof.dr M.Š., kao i iznos od 30,00 eura na ime sudskog paušala, koji paušal je odredjen shodno složenosti i trajanju postupku uz ocjenu imovinskih prilika okrivljenog, a sve prednje u roku od 15 dana po pravosnažnosti presude.<br>
	&nbsp;<br>
	Na osnovu čl. 239 st. 2 ZKP-a, oštećeni B.B. je radi ostvarivanja imovinsko-pravnog zahtjeva upućen na parnični postupak, obzirom da činjenice utvrđene u krivičnom postupku nijesu pružale pouzdan osnov ni za potpuno ni za djelimično presuđenje, a njihovo utvrđivanje je vodilo nepotrebnom odugovlačenju postupka.<br>
	&nbsp;<br>
	Na osnovu izloženog, a primjenom čl. 374 ZKP-a, odlučeno je kao u izreci.<br>
	&nbsp;<br>
	&nbsp;<br>
	ZAPISNIČAR, &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;SUDIJA,<br>
	Ana Ivanović, s.r&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;Vladimir Novović, s.r<br>
	&nbsp;<br>
	&nbsp;<br>
	&nbsp;<br>
	<u>PRAVNA</u> <u>POUKA</u><u>:</u> Protiv ove presude može se izjaviti žalba Višem sudu u Podgorici, u roku od 8 dana od dana prijema pismenog otpravka, a preko ovog suda.<br>
	&nbsp;</div>

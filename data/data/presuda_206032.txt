<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-size:14pt;font-family:'Arial'}
.span3{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1">    </span><span class="span1"></span>
</p>
<p style="text-align:right">
<span class="span1">K.br. 7/2016</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">VIŠI SUD U PODGORICI, kao prvostepeni krivični u vijeću sastavljenom od sudije Tabaš Predraga, kao predsjednika vijeća, sudije Mirjane Vlahović i Zorana Šćepanovića, kao članova vijeća, uz učešće Novčić Slobodanke, kao zapisničara, u krivičnom predmetu protiv optuženog J. S., koga brani M. G. advokat iz Podgorice, zbog krivičnog djela ubistvo iz čl. 143. </span><span class="span1">Krivičnog zakonika Crne Gore, u sticaju sa krivičnim djelom nedozvoljeno držanje oružja i eksplozivnih materija iz čl. 403. st. 1. Krivičnog zakonika Crne Gore</span><span class="span1">, odlučujući po optužnici Višeg državnog tužilaštva u Podgorici Kt.br. 125/15 od 25.01.2016. godine, koju je na glavnom pretresu zastupala Suzana Milić-državni tužilac u VDT u Podgorici, nakon održanog usmenog, glavnog i javnog pretresa, dana 27.06.2016. godine, u prisustvu zastupnika optužbe, optuženog i njegovog branioca, nakon tajnog vijećanja i glasanja, dana 22.07.2016. godine, donio je i istog dana javno objavio </span>
</p>
<p>&nbsp;</p>
<p style="text-align:center;">
<span class="span1">P R E S U D U</span><span class="span1"> </span>
</p>
<p style="text-align:center;">
<span class="span1">    </span>
</p>
<p>
<span class="span1">Optuženi: J. S., JMBG ..., od oca S. i majke R., rodjene B., rodjen .... godine u selu B..., Opština C..., sa prebivalištem u C...-ul. L... br. ..., državljanin Crne Gore, penzioner, udovac, otac troje djece, završio školu učenika u privredi, lošeg imovnog stanja, nalazi se u pritvoru od 03.11.2015. godine od 16,10 časova, po rješenju Višeg suda u Podgorici Kri.br. 205/15 od 06.11.2015. godine, osudjivan presudom Osnovnog suda u Cetinje, K.br. 41/08 od 09.05.2008. godine, zbog izvršenja krivičnog djela ugrožavanje sigurnosti iz čl. 168. st. 1. Krivičnog zakonika, kojom presudom mu je izrečena uslovna osuda 30 dana zatvora uslovno na 1 godinu i presudom Osnovnog suda na Cetinje, K.br. 96/12 od 06.06.2012. godine, zbog izvršenja krivičnog djela laka tjelesna povreda iz čl. 152. st. 2. Krivičnog zakonika, u sticaju sa krivičnim djelom nedozvoljeno držanje oružja i eksplozivnih materija iz č. 403. st. 1. Krivičnog zakonika, kojom presudom mu je izrečena uslovna osuda 4 mjeseca zatvora uslovno na 2 godine.</span>
</p>
<p>&nbsp;</p>
<p style="text-align:center;">
<span class="span1">KRIV JE</span>
</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">1. Sa umišljajem lišio života oštećenog J. M., na način što se dana 02.11.2015. godine, oko 13,25 časova u C..., u L... ulici, prilikom susreta sa oštećenim, zbog ranijeg sukoba kojeg je imao sa njim, mašio pištolja marke "CZ M-57", fabričkog broja F-67756, kalibra 7,62 mm i u njegovo tijelo i spalio tri metka kojima ga je pogodio, pri čemu je bio svjestan da ga na taj način može lišiti života, pa je to i htio, kojom prilikom je oštećenom J. M. nanio teške tjelesne povrede opasne po život, u vidu rane prostreline desne butine u srednjoj trećini, rane prostreline lijeve butine, te rane </span><span class="span1">prostreline u desnom bočnom slabinskom predjelu koja se kanalom nastavila kroz trbušni zid, ušla u trbušnu duplju, prošla kroz desni zatrbušni prostor, vijuge tankih i debelih crijeva, lijevu zajedničku bedrenu arteriju, početne djelove lijeve butne vene i arterije i završila na prednjoj lijevoj strani trbuha izlaznom ranom, usled kojih povreda je kod oštećenog nastupila smrt dana 15.11.2015. godine, u Kličničkom centru Crne Gore u Podgorici, neposredno, usled sindroma multiple organske disfunkcije, koji je nastao usled sindroma sistemskog zapaljenskog odgovora, a sve kao posledica strijelnih rana nanesenih projektilima ispaljenim iz ručnog vatrenog oružja, </span>
</p>
<p>&nbsp;</p>
<p>
<span class="span1">          - čime je izvršio krivično djelo - ubistvo iz čl. 143. Krivičnog zakonika Crne Gore.</span>
</p>
<p>&nbsp;</p>
<p>
<span class="span1">2. U periodu od početka maja 2015. godine, pa sve do dana 02.11.2015. godine, u Cetinju, suprotno odredbama člana 5. st. 2, člana 10. tačke 1, 2. i 3. člana 11 i člana 33. Zakona o oružju, neovlašćeno nabavio u za sada nepoznatom mjestu, neovlašćeno držao u svojoj kući u C..., u ul. L... i neovlašćeno nosio na javnom mjstu u C..., pištolj marke "CZ M-57", fabričkog broja F-67756, kalibra 7,62 mm, kojeg je nabavio bez odobrenja za nabavku oružja, držao u svojoj kući bez odobrenja i oružnog lista za držanje oružja i nosio na javnom mjestu bez oružnog lista za držanje i nošenje oružja, isprava koje izdaje nadležni organ uprave, pri čemu je bio svjestan da na taj način postupa neovlašćeno i protivpravno, pa je to i htio, a koje oružje je neovlašćeno držao i neovlašćeno nosio na javnom mjestu u C..., sve do dana 02.11.2015. godine, kada ga je oko 13,25 časova upotrijebio u izvršenju krivičnog djela činjenično i pravno opisanog pod tačkom 1. dispozitiva ove optužnice,</span>
</p>
<p>&nbsp;</p>
<p>
<span class="span1">              - čime je izvršio krivično djelo nedozvoljeno držanje oružja i eksplozivnih materija iz čl. 403. st. 1. Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Pa mu sud primjenom naprijed navedenih zakonskih odredbi, te odredbi </span><span class="span1">čl. </span><span class="span1">2,4,5,6,14,15,32,36,42. i 48. st. 1.. Krivičnog zakonika Crne Gore, prethodno </span>
</p>
<p>&nbsp;</p>
<p style="text-align:center;">
<span class="span1">U T V R Đ U J E</span>
</p>
<p>&nbsp;</p>
<p>
<span class="span1">- za krivično djelo </span><span class="span1">ubistvo iz čl. 143. Krivičnog zakonika Crne Gore,</span><span class="span2"> </span><span class="span1">kaznu zatvora u trajanju od</span><span class="span3"> </span><span class="span1">12 (dvanaest) godina,</span>
</p>
<p>&nbsp;</p>
<p>
<span class="span1">- za krivično djelo nedozvoljeno držanje oružja i eksplozivnih materija iz čl. 403. st. 1. Krivičnog zakonika Crne Gore, kaznu zatvora u trajanju od 8 (osam) mjeseci.</span>
</p>
<p>&nbsp;</p>
<p>
<span class="span1">Pa ga sud primjenom citiranih zakonskih odredbi, te odredbi čl. 48. st. 2. tačka 2. i 51. Krivičnog zakonika Crne Gore, te odredbi čl. 226,229. i 374. Zakonika o krivičnom postupku,</span>
</p>
<p style="text-align:center;">
<span class="span1">O S U Đ U J E</span>
</p>
<p>
<span class="span1">Na jedinstvenu kaznu zatvora u trajanju od </span><span class="span1">12 (dvanaest) godina i 6 (šest) mjeseci</span><span class="span1">, u koju kaznu mu se uračunava vrijeme provedeno u pritvoru, počev od 03.11.2015. godine od 16,10 časova, pa nadalje dok pritvor bude trajao.</span>
</p>
<p>&nbsp;</p>
<p>
<span class="span1">Dužan je optuženi da na ime troškova krivičnog postupka-sudskog paušala plati ovom sudu novčani iznos od 150,00 eura, te da na ime ostalih troškova postupka </span><span class="span1">plati novčani iznos od 1.496,5 eura, sve u roku od 15 dana po pravosnažnosti presude, pod prijetnjom prinudne naplate,</span><span class="span1"> dok će o ostalim troškovima krivičnog postupka, Sud odlučiti naknadno, posebnim rješenjem, po pribavljanju podataka o njihovoj visini</span><span class="span1">.</span>
</p>
<p>&nbsp;</p>
<p>
<span class="span1">Na osnovu čl. 72. st. 1. i 2. Krivičnog zakonika Crne Gore, sud optuženom izriče: </span>
</p>
<p>&nbsp;</p>
<p style="text-align:center;">
<span class="span1">MJERU BEZBJEDNOSTI OBAVEZNOG LIJEČENJA ALKOHOLIČARA</span>
</p>
<p>&nbsp;</p>
<p>
<span class="span1">Navedena mjera bezbjednosti ima se izvršiti u ustanovi za Izvršenje kazne zatvora i trajaće dok postoji potreba za liječenjem, ali ne duže od izrečene kazne zatvora.</span>
</p>
<p>&nbsp;</p>
<p>
<span class="span1">Na osnovu čl. 75. st. 1. Krivičnog zakonika Crne Gore, sud  optuženom J. S. izriče:</span>
</p>
<p>&nbsp;</p>
<p style="text-align:center;">
<span class="span1">MJERU BEZBJEDNOSTI ODUZIMANJE PREDMETA</span>
</p>
<p>&nbsp;</p>
<p>
<span class="span1">i to: pištolja marke "CZ M-57", fabričkog broja F-67756, kalibra 7,62 mm, kao predmeta upotrijebljenog za izvršenje krivičnog djela.</span>
</p>
<p>&nbsp;</p>
<p style="text-align:center;">
<span class="span1"> O b r a z l o ž e nj e:</span>
</p>
<p>&nbsp;</p>
<p>
<span class="span1">Optužnicom Višeg državnog tužilaštva u Podgorici Kt.br.125/15 od 25.01.2016. godine, optuženom J. S. stavljeno je na teret izvršenje krivičnog djela ubistvo iz čl.143. Krivičnog zakonika Crne Gore, u sticaju sa krivičnim djelom nedozvoljeno držanje oružja i eksplozivih materija iz čl. 403. st.1.Krivičnog zakonika Crne Gore, pri kojoj optužnici je njen zastupnike u cjelosti ostao do završetka glavnog pretresa, predlažući sudu u završnoj riječi, da optuženog oglasi krivim i osudi po zakonu.</span>
</p>
<p>&nbsp;</p>
<p>
<span class="span1">Punomoćnik oštećene porodice je u završnoj riječi naveo, da je provedenim dokazima nesumnjivo utvrđena krivica optuženog i predložio da sud optuženog oglasi krivim i osudi po zakonu, dok se u odnosu na imovinsko pravni zahtjev izjasnio, da će oštećena porodica isti ostvariti u redovnoj građanskoj parnici.</span>
</p>
<p>&nbsp;</p>
<p>
<span class="span1">Optuženi J. S. je u svojoj odbrani u prethodnom postupku priznao da je pucao u J. M. i da se kaje zbog toga. U nastavku svoje odbrane, optuženi je naveo i objasnio, da je oko pet godina unazad imao verbalni konflikt sa oštećenim koji je bio u početku bezazlen. Povodom tog sukoba, otišao je u kafanu koju je M. držao u mjestu P..., kako bi ga pitao zašto ga je vrijeđao i popio piće sa oštećenim, ali mu je oštećeni tom prilikom rekao, „za tebe ođe nema pića izađi napolje“, što je doživio kao uvredu. Potom je oštećenom umrla majka, pa je otišao da izjavi saučešće, ali je oštećeni vidjevši ga izašao iz reda i nije htio da mu pruži ruku. Nakon toga nastali su novi problemi, obzirom da mu je nestajala kesa sa hranom koju je ostavljao radnicima koji su brali drva u blizini kafane oštećenog, pa je ubjeđen da mu oštećeni krade hranu, ponovo otišao do njegove kafane i zatekao ga ispred. Pitao ga je „zašto mi to radiš“, na što mu je M. odgovorio“što sam ti to uradio“, a na njegovu konstataciju da se ne pravi lud, M. je stisnuo pesnice i udario ga dva puta u lice, od kojih udaraca je pao i udario glavom o stepenice. Dalje je naveo, da se zbog svega toga osjećao ponižen, pogotovo zbog toga što mu se za sve te godine niko od porodice oštećenog nije obraćao, da ga pitaju šta se to dogadja, da čuju njegovu priču, već su ga ignorisali, što mu je takođe teško padalo, najviše iz razloga, što žive u istoj ulici i što se </span><span class="span1">svakodnevno srijeću. Objasnio je da nakon događaja ispred kafane sa oštećenim nije imao sukoba, da su se srijetali ali na udaljenosti ili u nekom većem društvu, ali nijesu komunicirali, stim što ga je događaj ispred kafane kada ga je oštećeni udario neprestano izjedao. Sa tim mislima je lijegao i ustajao, bilo ga je sramota zbog toga jer je stariji čovjek, otac troje djece i petoro unučadi, zbog čega o tom događaju nije ništa govorio svojoj porodici. Dalje je naveo da mu je oštećeni M. preko jednog čovjeka poručio da će ga tući gdje god ga sretne, zbog čega je odlučio da nabavi oružje i to pištolj iz kojeg je pucao koji je kupio pola godine unazad od kritičnog događaja za 400 eura. Dalje je naveo i objasnio, da se dana 02.11.2015. godine, sreo sa oštećenim M. koji je bio u društvu sa J. N., što je bio prvi put da se sretnu licem u lice nakon dogadjaja u kafani. Objasnio je da je oštećeni išao prema njemu sa nekog najvjerovatnije saučešća, jer se u toj ulici nalazi groblje, tačnije išao je prema parkiranom automobilu koje je bilo parkirano sa lijeve strane ulice koja prolazi pored groblja, kada su se „stučili“. Vidio je da je oštećeni malo okrenut prema njemu i tada je izvadio pištolj i uzbuđen pucao u njega jednom, dva ili tri puta. Objasnio je da ga oštećeni tom prilikom nije napadao, već je zajedno sa J. N. krenuo da uđe u automobil, stim što je oštećeni M. krenuo da uđe na mjesto suvozaća, kada je zapucao sa udaljenosti od jednog do dva, tri metra otprilike, stim što nije nišanio. Prvi metak je ispalio dok je prilazio vozilu sa zadnje strane, a nakon toga i još dva.</span>
</p>
<p>&nbsp;</p>
<p>
<span class="span1">Na glavnom pretresu optuženi je ponovio svoju odbranu iz prethodnog postupka, stim što je dodao i objasnio, da je nakon događaja ispred kafane kada ga je oštećeni udario pesnicom u predjelu brade i sljepoočnice, pao ispod stepenica i izgubio svijest. U tom trenutku mu je prišao M. sin J. i rekao mu „ ustani S... nije ti tata ništa uradio“, da bi u jednom trenutku iz kafane izašao M. koji je sinu rekao da uđe u kafanu, a zatim stao ispred njega, zauzeo bokserski stav i rekao mu „vuci se odavde, jer ću te biti gdje god te sretnem“. Dalje je naveo i objasnio da je pištolj držao za pasom, a da ga je repetirao nakon što ga je izvadio. Objasnio je da je oštećenom prilazio sa zadnje strane automobila, a da se oštećeni u tom trenutku nalazio sa desne strane pored vrata suvozača i nije mogao da ga vidi, da je pištolj držao u desnoj ruci u visine stomaka sa cijevi okrenutoj ispred sebe. Dalje je objasnio, da je prvi metak ispalio kada se oštećeni nalazio kod vrata suvozača, nakon čega je krenu prema njemu i kada se oštećeni nalazio sa zadnje strane automobila, opalio je drugi metak, a odmah zatim i treći metak, kada se oštećeni nalazio blizu vrata vozača, te da je sve metke ispalio sa jednog mjesta. Objasnio je da mu namjera nije bila da oštećenog liši života, da sve što se dogodilo predstavlja tragediju za obje porodice, zbog čega će se kajati do kraja života. Pri ovakvoj odbrani optuženi je ostao do završetka glavnog pretresa.</span>
</p>
<p>&nbsp;</p>
<p>
<span class="span1">Branilac optuženog je u završnoj riječi navela, da imajući u vidu činjenicu da je optuženi krivična djela izvršio u stanju smanjene uračunljivosti, ali ne i bitno, tu činjenicu cijeni kao olakšavajuću prilikom odmjeravanja kazne i istu mu ublaži, te da mu shodno nalazu komisije vještaka izrekne i mjeru bezbjednosti liječenja alkoholičara.</span>
</p>
<p>&nbsp;</p>
<p>
<span class="span1">Optuženi je u cjelosti prihvatio završnu riječ svog branioca</span>
</p>
<p>&nbsp;</p>
<p>
<span class="span1">Sud je u dokaznom postupku saslušao svjedoka J. V., J. N., J. M., pročitao Zapisnik o uviđaju Uprave policije OB Cetinje broj  67-02-KU-157/2015 od 02.11.2015. godine i izvršio uvid u skicu lica mjesta i fotodokumentaciju broj 195/15 od 02.11.2015. </span><span class="span1">godine, pročitao Izvještaj Uprave policije OB Cetinje Krim. Tehnika broj knjige uviđaja 195/15 od 02.11.2015. godine, pročitao Zapisnik o pretresanju stana i drugih prostorija OB Cetinje broj 67/02 Ku.br. 157/2015 od 04.11.2015. godine, u kući vlasništvo optuženog a koja se nalazi u selu Bjeloši, pročitao Zapisnik Uprave policije OB Cetinje o pretresanju stana i drugih prostorija broj 67/02 Ku.br. 157/2015 od 04.11.2015. godine, stana, u vlasništvu optuženog, u ul. L... b.b. u C..., pročitao Potvrdu Uprave policije o privremeno oduzetim predmetima 67/02 Ku.br. 157/2015 od 04.11.2015. godine, na ime optuženog, pročitao Potvrdu o privremeno oduzetim predmetima Uprave policije OB Cetinje  o pretresanju stana i drugih prostorija broj 67/02 Ku.br. 157/2015 od 04.11.2015. godine, pročitao Potvrdu Uprave policije  OB Cetinje o privremenom oduzimanju predmeta na ime optuženog od 04.11.2015. godine, pročitao Obdukcioni izvještaj KC CG – Odjeljenja za sudsku medicinu S.br. 276/2015 od 15.11.2015. godine, te neposredno na glavnom pretresu saslušao vještaka obducenta prof.dr Č. D., izvršio uvid u medicinsku dokumentaciju JZU Opšta bolnica „Danilo I“ na ime optuženog, pročitao Nalaz i mišljenje komisije vještaka koji su obavili sudsko-psihijatrijsko vještačenje optuženog od 12.05.2016.godine, te neposredno na glavnom pretresu saslušao predstavnika komisije prof. dr. S. M., pročitao dva Izvještaja Uprave policije OB Cetinje o događaju/izuzimanju GSR uzoraka od optuženog i oštećenog od 03.11.2015. i 02.11.2015. godine, pročitao izvještaj Forenzičkog centra u Danilovgradu o vjrštaćenju prisustva GSR čestica broj 3759/15, pročitao Izvještaj o balističkom vještačenju Forenzičkog centra u Danilovgradu broj 3758-1/15 sačinjenog po vještaku balističaru B. B., te saslušao vještaka balističara B. B., pročitao Izvještaj o trasološkom vještačenju Forenzičkog centra u Danilovgradu broj 3762-1/15, sačinjen od strane vještaka trasologa D. G., pročitao Izvještaj o vještačenju daljine pucanja Forenzičkog centra u Danilovgradu broj 3761/15, sačinjenog od strane vještaka hemijske struke I. Lj., te saslušao vještaka hemijske struke I. Lj., pročitao Izvještaj o vještačenju prisustva barutnih čestica Forenzičkog centra Danilovgrad broj 3760/15 sačinjenog po vještaku I. Lj., te saslušao vještaka hemijske struke I. Lj., pročitao Izvještaj o DNK vještačenju Forenzičkog centra u Danilovgradu broj 3757/15 sačinjenog od strane vještaka forenzičke genetike Đ. S., pročitao izvod iz KE za optuženog Ministarstva pravde CG broj 0203/31796 od 04.03.2016. godine.</span>
</p>
<p>&nbsp;</p>
<p>
<span class="span1">Saslušana u svojstvu svjedoka J. V. je u svom iskazu u prethodnom postupku navela, da je kritičnog dana sa svojim pokojnim suprugom, J. N. i njegovom suprugom bila na saučešću na Novom groblju u Cetinju. Po izlasku iz kapele, odnosno kruga groblja, njen pokojni suprug je zajedno sa N. krenuo ispred, dok je ona sa N. suprugom M. stala da popriča sa jednom ženom, gdje su se zadržale nekih 3-4 minuta, a zatim krenule da izadju iz kruga groblja. Prilikom izlaska iz kruga groblja začula je jedan pucanj, ali je u prvi mah pomislila da je petarda, da bi onda začula još dva pucnja. Vidjela je svog supruga i neku gužvu, zbog čega je potrčala u pravcu gdje se nalazio njen suprug. Prva osoba na koju je naišla bio je J. S., koji je u ruci držao pištolj. Pitala je S. „zašto mi ga ubi“, na što joj je odgovorio „mrš u pičku materinu“. Nije više obraćala pažnju na J. S., već je krenula do muža koji je ležao na boku sa rukama ispod glave. Nije odmah primjetila gdje povrijeđen sve do trenutka dok ga nijesu podigli, kada je primjetila krv u predjelu donjeg dijela stomaka. Objasnila je da je istog dana prije samog događaja vidjela J. S. kako je prošao kolima pored nje i njenog supruga ulicom u kojoj žive, ali nije vidjela gdje se S. zaustavio. Dalje je navela, da je njen pokojni suprug držao kafanu u mjestu P..., skoro 40 godina, da je bio poznati ugostitelj i da nisakim nije imao sukoba. Objasnila je da je J. </span><span class="span1">S. sedam, osam godina unazad dolazio u kafanu njenog supruga, gdje maltretirao goste u pijanom stanju, na što ga je njen pokojni suprug više puta upozoravao, a zatim mu rekao da više ne dolazi u kafanu. To je bio razlog da S. pijan dolazi ispred njihove kuće i prijeti da ce njen suprug platiti zbog toga. Dalje je navela da njen pokojni suprug nikada nije prijetio S., niti mu je čak ime pominjao. </span>
</p>
<p>&nbsp;</p>
<p>
<span class="span1">Na glavnom pretresu ovaj svjedok je ponovila svoj iskaz iz prethodnog postupka, stim što je pojasnila, da je supruga zatekla kako leži na zemlji sa lijeve vozačeve strane automobila, te da je od supruga saznala, da je optuženi dolazio u kafanu i prijetio mu.</span>
</p>
<p>&nbsp;</p>
<p>
<span class="span1">Svjedok J. N.</span><span class="span3"> </span><span class="span1">je u svom iskazu kako u prethodnom postupku, tako i na glavnom pretresu naveo, da su on i  pokojni J. M. kritičnog dana, zajedno sa suprugama, bili na groblju u C..., kako bi izjavili saučešće, te da su on i pok. M. po izlasku krenuli prema njegovim kolima, koja su bila parkirana na nekih 30-40 metara od ulaza na grolje, odnosno sa druge strane ulice na trotoaru, dok su im supruge ostale da pogledaju kada će biti sahrana. Kada  su se primakli vozilu, daljinskim upravljačem otključao je vozilo, uputio se na lijevu stranu prema vozačevom mjestu, dok je M. trebao da sjedne na mjesto suvozača. U trenutku kada je otvorio vrata začuo je pucanj. Okrenuo se u pravcu odakle je začuo pucanj i vidio J. S. kako u desnoj ruci drži pištolj, a zatim i pok. M. kako eskivira, krećući se lijevo desno, nakon čega je S. u M. pravcu ispalio još jedan metak. Svjedok je objasnio da se prilikom opaljenja oba metka pok. M. nalazio sa desne strane vozila. Nakon dva pucnja pok. M. je prešao na lijevu stranu vozila gdje se i on nalazio, kada je S. i trći put pucao. Objasnio je da je Slobodan prilazio sa zadnje strane automobila, a u trnutku kada je pok. M. krenuo da pređe na lijevu stranu automobila, obilazeći zadnji dio, S. je krenuo za njim, tako da je treći metak ispalio kada se nalazio sa lijeve strane automobila. U jednom trenutku je rekao S. „miči to, baci to“ ali je on pištolj onda usmjerio u njega. Nije mu poznato da je pokojni M. imao sukom sa S., stim da mu se M. ranije žalio na Slobodana, ali mu nije rekao žašto, te da mu je poznato da je S. mnogo pio i često bio pijan.</span>
</p>
<p>&nbsp;</p>
<p>
<span class="span1">Svjedok J. M. je u svom iskazu kako u prethodnom postupku, tako i na glavnom pretresu navela, da je kritičnog dana sa suprugom N., pok. M. i njegovom suprugom V., bila na jednom saučešću na groblju na C.... Dalje je navela da su nakon toga njen suprug N. i pok. M. krenuli, dok je ona sa V. zastala da vide kada je sahrana i tom prilikom se pozdravile sa jednom ženom i popričale malo sa njom a zatim krenule prema izlazu iz groblja. Odmah po izlasku začula je pucanj za koji je pomislila da je od petarde, zbog čega nije obraćala pažnju i samo što je prešla ulicu u susret joj je naišao J. S. sa pištoljem u ruci. U tom momentu potpuno se izgubila i daljeg toka dogadjaja se ne sjeća, osim da se napravila gužva i da je V. vrištala. Objasnila je da je J. S. srela na nekih 20 metara od mjesta gdje je bilo parkirano vozilo njenog supruga, te da joj nije poznato da je pok. M. imao neki sukob sa Slobodanom, ali joj je poznato da je Slobodan alkoholičar.</span>
</p>
<p>&nbsp;</p>
<p>
<span class="span1">Iz sadržine Zapisnika o uviđaju Uprave policije OB Cetinje, broj 67-02, Ku-157/2015 od 02.11.2015. godine, proizilazi da je isti sačinjen navedenog dana, povodom krivičnog djela ubistvo u pokušaju na štetu J. M., koje se dogodilo u ulici L..., u blizini gradske kapele, tačnije ispred porodične kuće P. Z. i V. br. ...., na trotoaru sa lijeve strane gledano iz pravca B... C... J.... Nadalje proizilazi, da su krim. tehničari sa lica mjesta izuzeli tri čaure kalibra  7,62 mm, koje čaure su, u fotodokumentaciji </span><span class="span1">označene brojevima 1,2 i 6, pronađene u ulici Lovćenskoj, dok su dva traga crvene boje nalik na krv pronađena na trotoaru pored PMV Š... O..., registarskih oznaka CT ..., koje vozilo je u vlasništvu Jovanović Nikole, sa lijeve bočne strane, u fotodokumentaciji označene brojem 4 i 5. Dalje proizilazi, da izvršenim vizuelnim pregledom pmv Š... O..., u fotodokumentaciji označen brojem 3, nijesu uočena oštećenja usled dejstva proektila.  Takođe proizilazi, da su ovlašćeni policijski službenici izuzeli parafinsku rukavicu i garderobu od oštećenog J. M., radi vještačenja. Bliži izlged lica mjesta, kao i zatečeni tragovi na licu mjesta bliže su prikazani u skici lica mjesta i fotodokumentaciji Uprave policije OB Cetinje 195/15 od 02.11.2015. godine, u koju dokumentaciju je sud izvršio uvid na glavnom pretresu.</span>
</p>
<p>&nbsp;</p>
<p>
<span class="span1">Iz Izvještaja Uprave policije OB Cetinje, Kriminalstičke tehnike, broj knjige uviđaja 195/15 od 02.11.2015. godine, proizilazi da je isti sačinjem o kriminalističko-tehničkom pregledu lica mjesta povodom izvršenja krivičnog djela pokušaj ubistva, da je lice mjesta fotografisano, a da su pronađeni predmeti: čaura nn kalibra, pronađena u neposrednoj blizini šahte vodovoda i kanalizacije na lijevoj ivici kolovoza, na raskrsnici ulica L... - P.P., čaura NN kalibra pronađena na središnjem dijelu lijeve kolovozne površine ulice L... gledano iz pravca B.. C... j..., čaura NN kalibra pronađena na desnoj ivici lijeve kolovozne trake ulice L... gledano iz pravca B... C... j..., izuzeti i upućene na balističko vještačenje. Nadalje proizilazi, da je na trotoaru ispred same porodične kuće porodice V., u ulici L... broj ..., bilo parkirano pmv marke „Š...“, na kom vozilu nijesu primjećeni tragovi oštećenja nastali od projektila, te da su tragovi tamno crvene boje nalik na krv, pronađeni uz bočnu vozačevu stranu pmv, gledano iz pravca B... C... j.... Iz Izvještaja nadalje proizilazi, da su „GSR“ čestice i garderoba J. M., izuzeti od strane PS CB Podgorica u prostorijama KC Podgorica, te da je garderoba (majica i farmerice) oštećenog, zbog hitnosti ukazivanja ljekarske pomoći, isjećena od strane medicinskih radnika Opšte Bolnice „Danilo I“ u Cetinju.</span>
</p>
<p>&nbsp;</p>
<p>
<span class="span1">Iz sadržine Zapisnika o pretresanju stana i drugih prostorija Uprave policije OB Cetinje broj 67/02-Ku157/2015 od 04.11.2015. godine, proizilazi da su ovlašćeni policijski službenici tog Odjeljenja bezbjednosti, postupajući po naredbi sudije za istragu Višeg suda u Podgorici, Kri.br. 200/15 od 04.11.2015. godine, izvršili pretres stana-prostorija vlasništvo optuženog J. S. u selu B..., te da prilikom pretresa nijesu pronađeni predmeti iz krivičnog djela.</span>
</p>
<p>&nbsp;</p>
<p>
<span class="span1">Iz sadržine Zapisnika o pretresanju stana i drugih prostorija Uprave policije OB Cetinje broj 67/02-Ku157/2015 od 04.11.2015. godine, proizilazi da su ovlašćeni policijski službenici tog Odjeljenja bezbjednosti, postupajući po naredbi sudije za istragu Višeg suda u Podgorici, Kri.br. 200/15 od 04.11.2015. godine, izvršili pretres stana-prostorija optuženog J. S., na C..., u ulici L... b.b., te da je prilikom pretresa, u komodi spavaće sobe, pronađen jedan metak kalibra 7,62 mm.</span>
</p>
<p>&nbsp;</p>
<p>
<span class="span1">Iz sadržine Potvrde o privremeno oduzetim predmetima Uprave policije OB Cetinje broj 67-02-Ku-157/2015 od 03.11.2015. godine, proizilazi da je dana 03.11.2015. godine, ovlašćeni policijski službenik od optuženog J. S. privremeno oduzeo pištolj marke „CZ“, kalibra 7,62 mm, fabričkog broja F-67756, okvir bez municije, kožnu jaknu marke L&amp;N, crne boje, veličine „2XL“, džemper sive boje ,marke „OZOGUZ“, triko nepoznate veličine.</span>
</p>
<p>&nbsp;</p>
<p>
<span class="span1">Iz sadržine Potvrde o privremeno oduzetim predmetima Uprave policije OB Cetinje, K. br. 157/2015 od 04.11.2015. godine, proizilazi da je dana 04.11.2015. godine, ovlašćeni policijski službenik od optuženog J. S. privremeno oduzeo jedana metak, kalibra 7,62 mm.</span>
</p>
<p>&nbsp;</p>
<p>
<span class="span1">Iz sadžine dva Izvještaja Uprave policije OB Cetinje o događaju/izuzimanju GSR uzoraka od optuženog i oštećenog od 03.11.2015 i 02.11.2015. godine, proizilazi da je dana 02.11.2015. godine, ovlašćeni kriminalistički tehničar izvršio „GSR“ uzorkovanje sa šaka oštećenog J. M., dok je dana 03.11.2015. godine u 17,30 časova ovlašćeni kriminalistički tehničar izvršio „GSP“ uzorkovanje sa šaka optuženog J. S..</span>
</p>
<p>&nbsp;</p>
<p>
<span class="span1">Iz sadržine Obdukcionog zapisnika KCCG - Odjeljenje za sudsku medicinu Podgorica, S.br. 276/2015 od 15.11.2015. godine, sačinjenog od strane vještaka obducenta prof. dr. Č. D., utvrđuje se da je smrt oštećenog nasilna i da je nastupila usled sindroma multiple organske disfunkcije (MODS), koji je nastao usled sindroma sistemskog zapaljenjskog odgovora (SIRS), a sve kao posledica strijelnih rana nanešenih projektilima ispaljenim iz ručnog vatrenog oružja, da rana u desnom bočnom slabinskom predjelu, na 116 cm iznad ravni tabana i na oko 30 cm udesno od prednje srednje uzdužne linije, gdje se nalazi približno kružna rana prečnika oko 7 mm, predstavlja ulaznu ranu strijelne rane prostreline, koja se kanalom nastavlja kroz trbušni zid, ulazi u trbušnu duplju, prolazi kroz desni zatrbušni prostor, vijuge tankih i debelih crijeva, lijevu zajedničku bedrenu arteriju, početne djelove lijeve butne vene i arterije i završava na prednjoj lijevoj strani trbuha, izlaznom ranom na 108 cm iznad ravni tabana i na oko 20 cm ulijevo od prednje srednje uzdužne linije, te na oko 4 cm iznad preponskog pregiba, te da je smjer kanala rane kos, zdesna ulijevo, od nazad prema naprijed, odozgo nadolje. Nadalje se utvrđuje,</span><span class="span3"> </span><span class="span1">da su povrede na prednjoj strani trbuha, od mačnog nastanka do iznad polnog predjela - uzdužno postavljena rana, čije su ivice i strane spojene pojedinačnim hirurškim koncima koji dobro drže, na lijevoj strani trbuha, ispod rebarnog luka, kružno, prečnika oko 8cm, na trbuhu obostrano, na po dva mjesta (ukupno na 4 mjesta), proširene bijele plastične ploče, dužine po oko 11cm, u lijevom preponskom predjelu nalazi se lučna rana, koja se pruža od srednje prednje uzdužne linije do prednje strane lijeve butine, čije su ivice i strane spojene pojedinačnim hirurškim koncima koji dobro drže, na trbuhu u donjem dijelu kvadrantima obostrano po jedna crtasta rana, dužine oko 1 cm, čije su ivice i strane spojene po jednim koncem, a koje se nastavljaju u trbušnu duplju, na korijenu prednje strane grla crtasta rana, dužine oko 2cm, koja se nastavlja u dušnik i u istoj se vidi malo katranastog sluzavog sadržaja, na lijevoj bočnoj strani vrata, na nadlanu lijeve šake, na natplatu desnog stopala – više tačkastih uboda, ravnih, nenagnječenih i krvlju podlivenih ivica i strana koji se nastavljaju u meko tkivo tih predjela, učinjene su od strane stručnjaka, u cilju liječenja. Takođe proizilazi, da u vrijeme rada obdukcije nije uzet materijal za analizu alkoholisanosti, jer je od povređivanja do smrti protekao vremenski interval duži od 24 sata, da je analizom medicinske dokumentacije, ustanovljena krvna grupa pripadnosti „A“ Rh „pozitivna“.</span>
</p>
<p>&nbsp;</p>
<p>
<span class="span1">Vještak prof. dr. Č. D. je na glavnom pretresu u cjelosti ostala pri obdukcionom izvještaju, s tim što je pojasnila da je smrt kod oštećenog u direktnoj uzročno posljedičnoj vezi sa povredom-ranom prostrelinom koja ima ulazni otvor u desnom bočnom slabinskom predjelu, na 116 cm iznad ravni tabana i na oko 30 cm udesno od prednje srednje uzdužne linije, a izlazni na 108 cm iznad ravni tabana i na oko 20 </span><span class="span1">cm ulijevo od prednje srednje uzdužne linije, te na oko 4 cm iznad preponskog pregiba, te da je oštećeni u vrijeme povređivanja bio u hemoradičnom šoku, sa teškim povredama crijeva, da su duž kanala, ove rane, povrijeđeni i veliki krvni sudovi u predjelu lijeve prepone da je povreda, u vrijeme nanošenja, predstavljala naročito-osobito tešku tjelesnu povredu, koja je ugrožavala život oštećenog, te da je smrtni ishod odložen adekvatnom i hitnom hiruškom intervencijom kao i dobrom kondicijom oštećenog. Vještak je dalje pojasnila, da u konkretnom slučaju SIRS predstavlja „sepsu bez infekcije“, uzimajući primjer da kada bismo uzeli krv i bris slezine na bakterije, ne bismo dobili bakterije, već se radi o kompletnoj reakciji čitavog organizma i svih organa na tešku povredu. Nadalje, vještak pojašnjava, da je rana na prednje unutrašnjoj strani lijeve butine, na 62,5 cm iznad ravni tabana, promjera 8x7 mm ulazna rana prostreline koja se kanalom nastavlja s desna ulijevo i prema dolje i završava izlaznom ranom na prednje spoljašnjoj strani lijeve butine, na spoju donje i srednje trećine, a na 61 cm iznad ravni tabana, promjera oko 7x7 mm, da povreda na prednje unutrašnjoj strani desne butine, u srednjoj trećini, na 66 cm iznad ravni tabana, promjera 12x8 mm je ulazna rana prostreline koja se kanalom s lijeva udesno i nadolje nastavlja kroz desnu butinu i završava izlaznom ranom na zadnje spoljašnjoj strani desne butine, u donjoj četvrtini, na 56 cm iznad ravni tabana, prečnika oko 7 mm. Objasnila je, da se prema smjerovima strijelnog kanala vidi da je prostrelina kroz trbuh i prostrelina lijeve butine, obzirom na veoma sličan smjer kanala, nastala dok se oštećeni nalazio u približno istom položaj, dok prostrelina desne butine ima skoro potpuno različit smjer, odnosno slijeva udesno, pa se objektivno može pretpostaviti da je tijelo oštećenog prije zadobijanja povrede desne butine mijenjalo položaj ili je položaj mijenjala osoba koja je pucala, te da je, nakon zadobijanja navedenih povreda oštećeni izvjesno vrijeme mogao da se kreće, jer ni jedna od navedenih povreda nije trenutno smrtonosna.</span>
</p>
<p>&nbsp;</p>
<p>
<span class="span1">Sud je obdukcioni Izvještaj te usmeno izjašnjenje vještaka sudske medicine – obducenta prof. dr. Č. D. cijenio kao stručan, jasan,objektivan, zasnovan na pravilima struke i nauke, pa je isti u cjelosti prihvatio.</span>
</p>
<p>&nbsp;</p>
<p>
<span class="span1">Iz Izvještaja o balističkom vještačenju Forenzičkog centra u Danilovgradu broj  3758-1/15, proizilazi, da je tom centru na vještačenje dostavljen pištolj marke „CZ“, model 57, kalibra 7,62 mm TT, fabričkog broja 67756 i 3 komada čaura kalibra 7,62 mm TT, na čijem dnu postoje tragovi od ispaljenja iz vatrenog oružja i to od udarne igle, čela zatvarača i izbacača. Metodom komparacije spornih i nespornih uzoraka utvrđeno je, da je predmetni pištolj ispravan, da je iz predmetnog pištolja pucano, nakon čega njegova cijev nije čišćena ni podmazivana, kao i da su sporne čaure, 3 komada, kalibra 7,62 mm TT, ispaljene iz predmetnog pištolja, te da komparacijom probnih čaura i projektila ispaljenih iz predmetnog pištolja sa čaurama i projektilima odgovarajućeg kalibra, koji potiču iz nerasvijetljenih krivičnih djela nijesu pronađene podudarne individualne karakteristike koje nastaju prilikom ispaljenja iz vatrenog oružja.</span>
</p>
<p>&nbsp;</p>
<p>
<span class="span1">Vještak balističar B. B. je, na glavnom pretresu u cjelosti ostao pri pisanom nalazu i mišljenju, s tim što je pojasnio, da su sporne čaure ispaljene iz pištolja marke „CZ“, modela 57, kalibra 7,62 mm, koji pištolj izbacuje čaure, nakon ispaljenja projektila udesno, malo uvis i pozadi, pod uglom od oko 120 do 140 stepeni u odnosu na osu cijevi, i na rastojanju od 2,5 do 8 metara, da su sporne čaure, na skici lica mjesta, obilježene brojevima 1, 2 i 6, da je rastojanje od fiksne tačke do čaure broj 1 7 </span><span class="span1">metara, a od fiksne tačke do čaure broj 6, po nultoj pravoj, 7,90 metara. Takođe je pojasnio, da se sa skice vidi međusobno rastojanje spornih čaura, na osnovu čega se može zaključiti da se lice koje je ispalilo sporne projektile od kojih potiču čaure kretalo, odnosno da čaure nijesu ispaljene iz jedne stajne tačke lica koje puca.  Pojasnio je, da je od strane vještaka medicinske struke, upoznat o smjeru strijelnih kanala kod oštećenog, da je ulazna rana u predjelu slabinskog dijela sa desne strane a izlazna sa lijeve strane, da je u momentu ispaljenja projektila koji je napravio ovo oštećenje, otvor usta cijevi bio sa desne strane oštećenog i u smjeru blago odozgo nadolje, te da je približan smjer i za povredu u predjelu lijeve butine oštećenog, dok za smjer oštećenja na desnoj butini od unutrašnje ka spoljašnje strane tijela, blago odozgo na dolje, pa je vještak zaskljućio, da je oštećeni u trenutku zadobijanja ove povrede bio okrenut prema otvoru usta cijevi svojom unutrašnjom stranom desne noge, odnosno da se lice koje je pucalo nalazilo sa lijeve strane.</span>
</p>
<p>&nbsp;</p>
<p>
<span class="span1">Sud je Nalaz i mišljenje, te usmeno izjašnjenje vještaka balističke struke  B. B. cijenio kao stručan, jasan,objektivan, zasnovan na pravilima struke i nauke, pa je isti u cjelosti i prihvatio. </span>
</p>
<p>&nbsp;</p>
<p>
<span class="span1">Iz sadržine Izvješta o trasološkom vještačenju Uprave policije Forenzički centar u Danilovgradu broj 3762-1/15,  sačinjenog po vještaku D. G., utvrđuje se, da je tom centru, na vještačenje, dostavljena garderoba oštećenog J. M. i to: jakna marke „Falije“, veličine XXL, crne boje, majica kratkih rukava, marke „Hetrostar“, veličine XXL, sa poprečnim prugama roze, sive i crne boje, farmerice marke „Play Jeans“, veličine 38, sive boje, bokserice, marke „Sport“, veličine XXL, ljubičaste boje, kožni kajiš, nepoznate marke i veličine, braon boje, patike marke „Nike“, veličine 45, crne boje sa čarapama crne boje. Pregledom jakne marke „Falije“, veličine XXL, crne boje, na prednjoj strani, na lijevom rukavu, uočeno je jedno mehaničko oštećenje koje se nalazi na rastojanju 33,0 cm od donje ivice rukava i 17,0 cm od unutrašnjeg šava, relativna veličina navedenog mehaničkog oštećenja izosi 1,9 cm, dok su na zadnjoj strani jakne uočena dva mehanička oštećenja i to: mehaničko oštećenje na lijevom dijelu uz šav, koje se nalazi na rastojanju 19,0 cm od donje ivice jakne, relativna veličina navedenog mehaničkog oštećenja je 0,5 cm; mehaničko oštećenje na desnom dijelu, koje se nalazi na rastojanju 13,0 cm od donje ivice jakne i 2,0 cm od desnog šava, relativna veličina navedenog oštećenja je 0,6 cm.  Nadalje, na prednjoj strani majice kratkih rukava, marke „Hetrostar“, veličine XXL, sa poprečnim prugama roze, sive i crne boje, koja je u medicinskoj ustanovi razrezana, na lijevom dijelu uočeno je jedno mehaničko oštećenje koje se nalazi na rastojanju 21,0 cm od donje ivice majice i 2,2 cm od lijevog šava, relativna veličina navedenog mehaničkog oštećenja iznosi 0,6 cm, oko kog oštećenja su uočeni tragovi osušene tečnosti tamno braon boje nalik na krv, dok je na zadnjoj strani majice, na desnom dijelu, uočeno jedno mehaničko oštećenje, koje se nalazi na rastojanju 19,0 cm od donje ivice majice i 2,5 cm od desnog šava, relatina veličina ovog mehaničkog oštećenja iznosi 0,6 cm, oko kog oštećenja su uočeni tragovi osušene tečnosti tamno braon boje nalik na krv. Pregledom farmerica marke „Play Jeans“, veličine 38, sive boje, na prednjoj strani su uočena tri mehanička oštećenja i to: mehaničko oštećenje na lijevoj nogavici, koje ima karakteristike „ulaznog“ oštećenja i koje se nalazi na rastojanju 66,0 cm od donje ivice nogavice i 5,0 cm od spoljnjeg šava, relativna veličina navedenog mehaničkog oštećenja je 0,8 cm; mehaničko oštećenje na lijevoj nogavici, koje ima karakteristike „izlaznog“ oštećenja i koje se nalazi na rastojanju 65,0 cm od donje ivice nogavice i 8,0 cm od unutrašnje šava, relativna veličina ovog </span><span class="span1">mehaničkog oštećenja je 3,5 cm; mehaničko oštećenje na desnoj nogavici, koje ima karakteristike „ulaznog“ oštećenja i koje se nalazi na rastojasnju 65,0 cm od donje ivice nogavice i 5,0 cm od unutrašnjeg šava, relatina veličina ovog mehaničkog oštećenja je 0,7 cm, kod sva tri navedena mehanička oštećenja uočeni su tragovi osušenje tečnosti tamno braon boje nalik na krv. Na zadnjoj strani farmerica, na desnoj nogavici uočeno je jedno mehaničko oštećenje, koje ima karakter „izlaznog“ oštećenja i koje se nalazi na rastojanju 50,5 cm od donje ivice nogavice  i 4,0 cm od spoljnejg šava, relativna veličina mehaničkog oštećenja je 1,0 cm, oko navedenog oštećenja su uočeni tragovi osušene tečnosti tamno braon boje nalik na krv. Nadalje, prednjoj i zadnjoj strani  bokserica marke „Sport“, veličine XXL, ljubičaste boje, koje su u medicinskoj ustanovi razrezane po desnom dijelu, nijesu uočena mehanička oštećenja, dok su uočeni tragovi osušene tečnosti tamno braon boje nalik na krv. Na kožnom kaišu, nepoznate marke i veličine, braon boje, na patikama marke „Nike“, veličine 45, crne boje i čarapama crne boje nijesu uočena mehanička oštećenja. Na osnovu navedenih oštećenja, konstatovanih na dostavljenoj garderobi oštećenog J. M., vještak je dao mišljenje, da su navedena oštećenja karakteristična za oštećenja koja nastaju dejstvom projektila ispaljenog iz vatrenog oružja. Vještak D. G. je na glavnom pretresu u cjelosti ostao pri pisanom izvještaju,  s tim što je objasnio da je oštećenje na lijevom rukavu jakne moglo poticati iz prethodnog perioda ili nastati prilikom pada oštećenog, dok ostala oštećenja imaju karakteristike oštećenja nastala prilikom ispaljenja projektila iz vatrenog oružja.</span>
</p>
<p>&nbsp;</p>
<p>
<span class="span1">Sud je izvještaj o vještačenju, te usmeno izjašnjenje vještaka trasologa D. G. cijenio kao stručan, jasan, pravilan, objektivan, zasnovan na pravilima struke i nauke, pa je isti u cjelosti i prihvatio. </span>
</p>
<p>&nbsp;</p>
<p>
<span class="span1">Iz sadržine Izvještaja o DNK vještačenju broj 3757/15 od 14.01.2016. godine, Forenzičkog centra u Danilovgradu,  sačinjenog od strane vještaka forenzičke genetike Đ. S., utvrđuje se, da je tom centru na vještačenje  dostavljen dokazni materijal označen kao „Trag br.4“ - braon papirna kesa za pakovanje dokaznog materijala, sa oznakom (slika 1), u kojoj se nakon otvaranja zatiče bris u plastičnom pakovanju, sa mrljom nalik na krv na vatenom dijelu (slika 2), da je za potrebe testiranja na prisustvo krvi ljudskog porijekla, korišćenjem „Hexagon“ testa, izuzet djelić brisa i dobijen pozitivan rezultat, a za potrebe DNK analize izuzet dio brisa sa mrljom krvi, čijim cjelokupnim utroškom je formiran uzorak označen labaratorijskim brojem 3757_15_4; da je u dokazu „trag br. 5“- braon papirna kesa za pakovanje dokaznog materijala, sa oznakom (slika 3), u kojoj je nakon otvaranja zatečen bris u plastičnom pakovanju, sa mrljom nalik na krv na vatenom dijelu ( slika 4), da je za potrebe testiranja na prisustvo krvi ljudskog porijekla, korišćenjem „Hexagon“ testa, izuzet djelić brisa i dobijen pozitivan rezultat, a za potrebe DNK analize izuzet dio brisa sa mrljom krvi, čijim cjelokupnim utroškom je formiran uzorak označen labaratorijskim brojem 3757_15_5. Takođe je tom centru dostavljen „nesporni uzorak“ oštećenog J. M., u plastičnom pakovanju, da je za potrebe DNK  analize izuzet manji dio i od njega sačinjen uzorak labaratorijskog broja  3757_15_1R, kao i „nesporni uzorak“ optuženog J. S., dostavljen  na FTA kartici, a da je za potrebe DNK analize izuzet mali dio čijim cjelokupnim utroškom je formiran uzorak labaratorijskog broja 3757_15_2R. Iz Izvještaja dalje proizilazi, da je DNK analizom uzorka labaratorijskog broja 3757_15_4 utvrđen kompletan muški DNK profil, koji se u potpunosti podudara sa referentnim DNK profilom J. M., da je DNK analizom uzorka labaratorijskog broja 3757_15_5 utvrđen kompletan muški DNK profil, koji se u </span><span class="span1">potpunosti podudara sa referentnim DNK profilom J. M., da je DNK analizom uzorka labaratorijskog broja 3757_15_1R, utvrđen referentni DNK profil J. M., dok je DNK analizom uzorka labaratorijskog broja 3757_15_2R, utvrđen referentni DNK profil J. S.. Iz Izvještaja dalje proizilazi, da je bio-statički proračun rezultata na uzorcima labaratorijskih brojeva 3757_15_4 i 3757_15_5, uzimajući u obzir dvije hipoteze H1: DNK profil potiče od J. M. i H2: DNK profil potiče od jedne nepoznate nesrodne osobe. Takođe, uzimajući u obzir navedene hipoteze utvrđen je DNK profil 21 triliona puta ( LR=2,09401 x 10 na 19) vjerovatnije dobiti ukoliko potiče od J. M., nego ako potiče od nepoznate osobe. Stoga je vještak, nakon izvršenih analiza zaključio da je na uzorcima izuzetim sa „traga br. 4“ i „traga br. 5“, utvrđeno prisustvo krvi, pri čemu rezultat pruža ekstremno jaku podršku hipotezi da isti potiče od J. M.. Dostavljeni dokazni materijal, predstavljen je u foto-dokumentciji koja čini sastavni dio izvještaja, a u koji je sud izvršio uvid na glavnom pretresu. Vještak Đ. S., je na glavnom pretresu u cjelosti ostala pri pisanom izvještaju.</span>
</p>
<p>&nbsp;</p>
<p>
<span class="span1">Sud je Izvještaj o DNK vještačenju, cijenio kao stručan, jasan, objektivan, zasnovan na pravilima struke i nauke, pa je isti u cjelosti i prihvatio. </span>
</p>
<p>&nbsp;</p>
<p>
<span class="span1">Iz sadržine Izvještaja o vještačenju „GSR“ čestica Forenzičkog centra u Danilovgradu broj 3759/15, sačinjenog od strane vještaka hemijske struke mr. S. D. utvrđuje se, da su tom centru na vještačenje dostavljeni „SEM stubići“ skinuti sa šaka optuženog J. S., dana 03.11.2015. godine u 17,30 časova i oštećenog J. M. skinuti dana 02.11.2015. godine u 16,45 časova, te da je analizom utvrđeno da na šakama optuženog i oštećenog nijesu pronađene karakteristične „GSR“ čestice, odnosno da neprisustvo „GSR“ čestica na šakama J. S. i J. M., ukazuje da se ne može predpostaviti mogućnost da su isti bili povezani sa procesom opaljenja iz vatrenog oružja.</span>
</p>
<p>&nbsp;</p>
<p>
<span class="span1">Sud je Izvještaj o „GSR“ vještačenju, cijenio kao stručan, jasan, objektivan, zasnovan na pravilima struke i nauke, pa je isti u cjelosti i prihvatio. </span>
</p>
<p>&nbsp;</p>
<p>
<span class="span1">Iz sadržine Izvještaja o vještačenju daljine pucanja Forenzičkog centra u Danilovgradu broj 3761/15, sačinjenog po vještaku hemijske struke I. Lj., utvrđuje se da je tom centru na vještačenje dostavljena garderoba oštećenog J. M. i to: jakna, crne boje, marke „Falije“, veličine XXL, majica kratkih rukava, marke „metrostar“, veličine XXL, sa poprečnim prugama roze, sive i crne boje, farmerice marke „Play Jeans“, veličine 38, sive boje, bokserice, marke „Sport“, veličine XXL, ljubičaste boje, kožni kajiš, nepoznate marke i veličine, braon boje, patike marke „Nike“, veličine 45, crne boje, par čarapa crne boje. Nadalje proizilazi, da je mikroskopskim pregledom na jakni, crne boje, marke „Falije“, veličine XXL, na prednjoj strani, na lijevom rukavu,  uoćeno oštećenje veličine 1,9 cm, dok se na zadnjoj strani nalaze dva oštećenja od 0,6 cm i 0,5 cm; na majici kratkih rukava, marke „metrostar“, veličine XXL, sa poprečnim prugama roze, sive i crne boje, sa prednje strane uočeno oštećenje veličine 0,6 cm, dok je sa zadnje strane majice uočeno  oštećenje veličine 0,6 cm; na farmericama marke „Play Jeans“, veličine 38, sive boje, sa prednje strane na desnoj nogavici uočeno je oštećenje veličine 1,1 cm dok je na lijevoj nogavici uočeno tri oštećenja veličine 1cm, 0,6 cm i 3,5 cm, a na zadnjoj strani farmerica, na lijevoj nogavici uoćeno oštećenje veličine 1,3 cm; dok na boksericama, marke „Sport“, veličine XXL, ljubičaste boje, kožnom kajišu, nepoznate marke i veličine, braon boje, patikama marke „Nike“, veličine 45, crne boje i  paru crnih čarapa nijesu uočena </span><span class="span1">oštećenja. Izvršenim testiranjem – difenilaminski test, na svim navedenim oštećenjima na jakni, majici i farmericama nije dokazano prisustvo barutnih čestica, zbog čega je vještak zaključio da su oštećenja na jakni, majici i farmericama nastala od projekila vatrenog oružja, kada su usta cijevi bila na rastojanju većem od 90 cm od istih. Vještak hemijske struke I. Lj. je na glavnom pretresu u cjelosti ostala pri pisanom izvještaju, s tim sto je objasnila da se ne može precizno izjasniti sa koje daljine su ispaljeni projektili, već samo da je to rastojanje veće od 90 cm, jer domet rasprostiranja barutnih čestica koji izlaze zajedno sa projektilom iz usta cijevi je do oštećenja 90 cm, kada se radi o pištolju.</span>
</p>
<p>&nbsp;</p>
<p>
<span class="span1">Sud je Nalaz i mišljenje, te usmeno izjašnjenje vještaka hemijske struke  I. Lj. cijenio kao stručan, jasan, objektivan, zasnovan na pravilima struke i nauke, pa je isti u cjelosti i prihvatio. </span>
</p>
<p>&nbsp;</p>
<p>
<span class="span1">Iz sadržine Izvještaja o vještačenju prisustva barutnih čestica Forenzičkog centra u Danilovgradu broj 3760/15, sačinjenog od strane vještaka hemijske struke I. Lj., utvrđuje se da je Forenzičkom centru na hemijsku analizu dostavljena garderoba optuženog J. S. i to: jakna, crne boje, marke „L&amp;N“, veličine XXL i džemper, sive boje, marke „Ozogul“, kao i garderoba oštećenog J. S. i to: jakna, crne boje, marke „Falije“, veličine XXL, majica kratkih rukava, marke „metrostar“, veličine XXL, roze, sive i crne boje na štrafte, farmerice marke „Playe Jeans“, veličine 38, sive boje, bokserice, marke „Sport“, veličine XXL, ljubičaste boje, kožni kajiš, braon boje, patike marke „Nike“, veličine 45, crne boje, par čarapa crne boje. Nakon izvršenog ispitivanja metodom difenilaminskim testom na okolnosti utvrđivanja prisustva nitrata, a koji nastaju sagorijevanjem baruta kod opaljenja metka iz vatrenog oružja, utvrđeno je, da u donjem dijelu dostavljenog džempera, optuženog J. S., u rasporedu i  koncentraciji kako je to prikazano na slici u prilogu izvještaja, dokazano prisustvo barutnih čestica, dok na jakni optuženog J. S. kao i na garderobi oštećenog J. M., nije dokazano prisustvo barutnih čestica.</span>
</p>
<p>&nbsp;</p>
<p>
<span class="span1">Vještak hemijske struke I. Lj. je na glavnom pretresu u cjelosti ostala pri pisanom izvještaju, s tim sto je pojasnila da prilikom opaljenja metka iz vatrenog oružja, kod osobe koja vrši opaljenje, barutne čestice se mogu naći na njegovim šakama kao i na njegovoj garderobi, da su u ovom slučaju barutne čestice nađene na džemperu i neisključuje mogućnost da je optuženi rukovalac oružja.</span>
</p>
<p>&nbsp;</p>
<p>
<span class="span1">Sud je Nalaz i mišljenje, te usmeno izjašnjenje vještaka hemijske struke  I. Lj. cijenio kao stručan, jasan, objektivan, zasnovan na pravilima struke i nauke, pa je isti u cjelosti i prihvatio</span>
</p>
<p>&nbsp;</p>
<p>
<span class="span1">Iz sadržine Nalaza i mišljenja komisije vještaka</span><span class="span3">,</span><span class="span1"> koji su obavili sudsko-psihijatrijsko vještačenje optuženog J. S., u sastavu prof. dr. S. M. neuropsihijatar, dr. Ž. G. psihijatar i B. S. – I. dip. Psiholog, koji nalaz je dat na osnovu sadržine sudskog spisa, medicinske dokumentacije na ime optuženog, koja se sastoji od medicinskog kartona Opšte bolnice u Cetinju i zdrastvenog kartona ZIKS-a, u koju dokumentaciju je sud izvršio uvid na glavnom pretresu i neposrednog pregleda optuženog utvrdili, da je optuženi osoba ispod prosječnih intelektualnih kapaciteta aktuelno na donjoj granici ispodprosječnog intelektualnog funkcionisanja (donja granica ispodprosječnog funkcionisanja je IQ-90), da ispoljava simptome organskog psihosindroma sa blazim stepenom oštećenja kognitivnih funkcija u sferi neposrednog pamćenja, shvaćanja, </span><span class="span1">rasuđivanja kao i organskih poremećaja ličnosti sa simptomima emocionalne labilnosti, visokim kvantumom napetosti i rigidnosti, koji se uzročno povezuju sa dugogodišnjom upotrebom alkohola koje je na nivou toksikomanske zavisnosti (metabolička i psohička zavisnost). Neposrednim pregledom, kao i neurološko psihijatrijskim pregledom optuženog utvrđeno je, da se radi o osobi nisko prosečnih intelektualnih kapaciteta, sociološki i edukativno zapuštenog nivoa, da ne ispoljava psihotične simptome, na psihičkom statusu oslabljena orjentacija u vremenu, očuvana prema prostoru i prema drugim osobama, na pitanja odgovara usporeno sa latencijom, te se stiče utisak organskog psihosindroma blagog stepena koji se povezuje sa dugogodišnjim abuzusom alkohola, na nivou toksikomanske zavisnosti. U neurološkom statusu registruju se sekundarni simptomi alkoholizma, položajni tremor, facies aethylica (lice zavisnika o alkoholu), kao i alkoholno oštećenje jetre, prema nalazu interniste. Komisija vještaka, analizirajući psihičko stanje optuženog u  predeliktnom periodu, su utvrdili, da se ne može negirati da je verbalni konflikt i nasilje oštećenog kod optuženog generisalo prolazno stanje afekta straha i razdraženosti jakog intenziteta u kratkom vremenskom periodu, deliktne situacije, ali u kasnijem vremenskom periodu koji je protekao od tog konflikta pred kafanom, došlo do rasterećenja afekta na nivou pojačane napetosti i razdraženosti blagog intenziteta, koje je uslovljeno odsustvom provokativnog ponašanja oštećenog u dužem vremenskom periodu nakon ovog konflikta. Nadalje komisija vještaka je utvdila da, ponašanje optuženog u deliktnoj situaciji bez neposredne životne ugroženosti, sa detaljnim opisom okolnosti krivičnog djela, bez kvalitativnih i kvantitativnih poremećaja svijesti isključuje afektivno stanje na nivou patološkoga afekta straha i razdraženosti jakog ili srednjeg intenziteta, te da je afektivno stanje odraz prethodnog konflikta oštećenog na nivou napetosti, osjećaja povrede njegove ličnosti koje nije imalo značajnijeg uticaja na njegovu sposobnost shvatanja značaja krivičnog djela niti mogućnost upravljanja svojim postupcima. Na osnovu navedeng komisija vještaka je utvdila, da je sposobnost shvatanja značaja svoga djela kao i mogućnost upravljanja postupcima kod optuženog u vrijeme izvršenja krivičnog djela bila smanjena ali ne bitno, da optuženi ispoljava standarde toksikomanske zavisnosti o alkoholu, zbog čega su mišljenja da ima indikacija za primjenu mjera bezbjednosti obaveznog psihijatrijskog liječenja od zavisnosti o alkoholu, a koja mjera se može sprovesti u Specijaliziranoj psihijatrijskoj ustanovi ili nekoj drugoj ustanovi.</span>
</p>
<p>&nbsp;</p>
<p>
<span class="span1">Predstavnik komisije vještaka, neuropsihijatar prof. dr. S. M., je na glavnom pretresu u cjelosti ostao pri pisanom nalazu i mišljenju, s tim što je pojasnio da što se tiče klasifikacije poremećaja ličnosti, klasifikacija optuženog bi se mogla svrstati u emocionalni nestabilan poremećaj ličnosti, kako su to i naveli u nalazu, da je psihološkim testiranjem vidljivo da su osnovne karakteristike ličnosti optuženog emocionalne nestabilnosti anksioznost, rigidnost u shvatanjima, promjene raspoloženja, da se optuženi kategorizuje kao zavisnik o alkoholu i da postoje simptomi organskog poremećaja ličnosti, sa blagim oštećenjem kognitivnih funkcija u sferi neposrednog pamćenja, shvatanja, rasuđivanja mišljenja, kao i da su prisutni rigidni stavovi. Dalje je objasnio, da je poremećaj ličnosti - emocionalno nestabilna ličnost karakterološka svojstva ličnosti, a organski poremećaji kognitivnih funkcija posljedica su oštećenje moždanih funkcija, tj. psihičkih, dugogodišnjim konzumiranjem alkohola, ali da ove činjenice nijesu od uticaja za utvrđivanje stanja svijesti optuženog u vrijeme izvršenja krivičnog djela. Objasnio je, da poremećaj ličnosti nije bolest, da je na granici između duševnog zdravlja i duševne bolesti, a to je neusklađenost psihičkih funkcija, afekata volje i intelektualnih funkcija, te da se u </span><span class="span1">opštoj populaciji poremećaji ličnosti sreću od 7-10%. Takođe je objasnio, da se kod vještačenja izdvajaju cjeline, odnosno da se analizira ličnost i ponašanje osobe u predeliktnom periodu i u deliktnoj situaciji, da je komisija vještaka detaljno analizirala ponašanje optuženog i njegovo afektivno stanje u predeliktnoj situaciji kao i u deliktnoj situaciji, isto tako smo analizirali afektivno stanje optuženog i u nalazu dali svoj zaključak, da uzimanjem terapije neće uticati na izmjenu ličnosti, ali bi svakako uticalo na psihičku stabilizaciju, da impulsivna reakcija predstavlja neadekvatnu reakciju na vanjski položaj, odnosno neku provokativnu situaciju, a stepen impulsivne reakcije i reagovanja pored svojstva ličnosti cijeni se prvenstveno deliktnom situacijom koja može upućivati na provokativno ponašanj ili odsustvo provokativnog ponašanja oštećene osobe. Nadalje je objasnio, da je krivično djelo djelimično psihopatološki motivisano organskim promjenama ličnosti uzorkovano dugogodišnjim konzumiranjem alkohola, kao i afektivnim stanjem u vidu napetosti, razdraženosti ali blagog intenziteta, da nema osnova za kvalifikaciju patološkog afekta u deliktnoj situaciji, da simptomi koje je optuženi naveo, prilikom pregleda kod psihijatra u ZIKS-u, u vidu nesanice, neraspoloženja i nervoze su uobičajeni simptomi situacionog reagovanja osoba koje su lišene slobode,te da je zavisnost o alkoholu, a posebno stanje prekida uzimanja alkohola, mogla uzrokovati pomenute simptome, te da dijagnoza F60 - poremećaj ličnosti, nije ni postavljena po standardnima sudske psihijatrije koja podrazumijeva i psihološko testiranje koje nije obavljeno u ZIKS-u, a da terapija u vidu tableta „ksalol“, koji suzbija osjećaj napetosti i straha, dok se tablete „lorezepan“ daju u smislu regulisanja sna, a spadaju u kategoriji sedativa. Objasnio je, da je kod paranoidnog poremećaja ličnosti terapija ista, s tim što se pojačava zavisnost od simptoma kada se kombinuje i sa psihofarmakom, koja terapija, u konkretnom slučaju nije bila propisana kod pregleda psihijatra u ZIKS-u, jer očigledno nije smatrao da je takva terapija potrebna, a da komisija vještaka, prilikom psihološkog testiranja i neposrednog pregleda optuženog u ZIKS-u, nije konstatovala paranoidnost, već je ponašanje optuženog uzrokovano osjećajem poniženja u odnosu na njegovu ličnost, a imajući u vidu i stavove okoline. </span>
</p>
<p>&nbsp;</p>
<p>
<span class="span1">Iz izvoda iz KE za optuženog J. S.  Ministarstva pravde Crne Gore broj 0203/31796 od 04.03.2016. godine, utvrdjeno je da je optuženi J. S. osudjivan presudama Osnovnog Suda u Cetinju K.br. 41/08 od 09.05.2008. godine, zbog krivičnog djela iz čl.168. st.1. Krivičnog zakona na kaznu zatvora u trajanju od 30 dana uslovno na jednu godinu i presudom K.br. 96/12 od 06.06.2012. godine, zbog krivičnog djela iz čl. 152. st. 2. u vezi st. 1. u sticaju sa krivičnim djelom nedozvoljeno držanje oružja i eksplozivnih materija iz čl. 403. Krivičnog zakonika Crne Gore, na kaznu zatvora u trajanju od 4 mjeseca, uslovno na dvije godine.</span>
</p>
<p>&nbsp;</p>
<p>
<span class="span1">Cijeneći rezultate cjelokupnog dokaznog postupka, navode optužbe i odbrane optuženog, te sve provedene dokaze kako pojedinačno tako i u njihovoj medjusobnoj vezi, ovaj sud nalazi, da je optuženi J. S. izvršio krivično djelo ubistvo iz čl. 143. Krivičnog zakonika Crne Gore, u sticaju sa krivičnim djelom nedozvoljeno držanje oružja i eksplozivnih materija iz čl. 401. st. 1. Krivičnog zakonika Crne Gore, na način, mjesto i u vrijeme, kako je to bliže predstavljeno u izreci presude.</span>
</p>
<p>&nbsp;</p>
<p>
<span class="span1">Naime, u postupku je nesumnjivo utvrdjeno, da je optuženi J. S. dana 02.11.2015. godine, oko 13,25 časova u C..., u L.. u..., prilikom susreta sa oštećenim J. M., zbog sukoba koji je ranije imao sa oštećenim, u trenutku kada je oštećeni prišao automobilu marke "Škoda", koje je bilo parkirano na trotoaru sa lijeve strane </span><span class="span1">Lovćenske ulice, vlasništvo svjedoka J. N., iz pištolja marke "CZ" M-57, fabričkog broj </span><span class="span1">F67756</span><span class="span1">, cal 7,62 mm, koji pištolj je optuženi suprotno Zakonu, neovlašćeno nabavio, držao u kući i nosio na javnom mjestu, ispalio tri projektila, koja su pogodila oštećenog nanijevši mu teške tjelesne povrede opasne po život, u vidu rane prostreline desne butine u srednjoj trećini, rane prostreline lijeve butine, te rane prostreline u desnom bočnom slabinskom predjelu, koja se kanalom nastavljala kroz trbušni zid, ušao u trbušnu duplju, prošao kroz desni zatrbušni prostor, vijuge tankih i debeli crijeva, lijevu zajedničku bedranu arteriju, početne djelove lijeve butne vene i arterije i završila na prednjoj lijevoj strani trbuha izlaznom ranom, usljed kojih povreda je kod oštećenog J. M. nastupila smrt dana 15.11.2015. godine, usljed sindroma multipleorganske disfunkcije, koji je nastao usljed sindroma sistemskog zapaljenskog odgovora, a sve kao posljedica strijelnih rana nanesenih projektilima ispaljenih iz ručnog vatrenog  oružja.</span>
</p>
<p>&nbsp;</p>
<p>
<span class="span1">Naprijed utvrdjeno činjenično stanje sud je nesumnjivo utvrdio, kako iz navoda odbrane optuženog J. S., tako i iskaza saslušanih svjedoka J. N., J. V. i J. M., sadržine uvidjajne dokumentacije, te provedenih vještačenja i to: po vještaku sudske medicine prof. dr. Č. D., balističkom vještačenju po vještaku B. B., te provedenim hemijskim i trasološkim vještačenjem.</span>
</p>
<p>&nbsp;</p>
<p>
<span class="span1">Da se predmetni dogadjaj desio dana 02.11.2015. godine, oko 13,25 časova, u Lovćenskoj ulici u Cetinju, sud je nesumnjivo utvrdio, iz sadržine Zapisnika o uvidjaju Uprave policije OB Cetinje broj 67/02 od 02.11.2015. godine, iz kojeg nesumnjivo proizilazi, da je lice mjesta u ulici L..., u blizini gradske kapele, na trotoaru, ispred porodične kuće P. Z., na broju 69. Nadalje, iz sadržine Zapisnika nesumnjivo proizilazi, da su ovlašćeni policijski službenici neposrednim opažanjem na licu mjesta prilikom vršenja uvidjaja pronašli tri čaure cal. 7,62 mm i to: jednu čauru u neposrednoj blizini šahte vodovoda i kanalizacije na lijevoj ivici kolovoza raskrsnice ulica L... i P. P., drugu čauru na desnoj ivici lijeve kolovozne trake ulice L..., gledano u pravcu B... C... J... i treću čauru na središnjem dijelu lijeve kolovozne površine ulice L..., te tragove tamnocrvene boje nalik na krv, koji su pronadjeni uz bočnu vozačevu stranu parkiranog p.m.v. marke "Škoda", a što je sve prikazano na skici lica mjesta i fotodokumentaciji Uprave policije OB Cetinje 195/15 od 02.11.2015. godine, u koju je sud izvršio uvid na glavnom pretresu. </span>
</p>
<p>&nbsp;</p>
<p>
<span class="span1">Nadalje, naprijed utvrdjeno činjenično stanje nesumnjivo proizilazi iz navoda odbrane optuženog J. S. u kojoj je naveo, da je oko pola godine prije kritičnog dogadjaja nabavio, odnosno kupio predmetni pištolj, za iznos od 400 eura,  a da se dana 02.11.2015. godine, sreo sa oštećenim J. M., koji je bio u društvu sa J. N. i koji se vraćao sa saučešća i išao prema parkiranom automobilu koji se nalazio sa lijeve strane ulice koja prolazi pored groblja, nakon čega je izvadio pištolj koji je držao za pasom, repertirao ga, a zatim prišao sa zadnje strane parkiranog automobila i u trenutku kada se oštećeni nalazio sa desne strane pored vrata suvozača, sa koje pozicije nije mogao da ga vidi, ispalio prvi metak u oštećenog, nakon čega je oštećeni krenuo ka njemu, kada je ispalio i drugi metak, a ubrzo zatim i treći, kada se oštećeni nalazio sa lijeve strane automobila u blizini vrata vozača, a zatim se udaljio sa lica mjesta. </span>
</p>
<p>&nbsp;</p>
<p>
<span class="span1">U prilog činjenicama koje proizilaze iz odbrane optuženog, da je upravo on iz predmetnog pištolja ispalio smrtonosne projektile u pravcu oštećenog J. M., saglasan </span><span class="span1">je i iskaz svjedoka J. N. očevidca predmetnog dogadjaja koji je u svom doslednom iskazu posvjedočio, da je kritičnog dana zajedno sa oštećenim J. M. i njegovom suprugom bio na groblju u Cetinju kako bi izjavio saučešće, te da su po izlasku sa groblja krenuli ka njegovom parkiranom automobilu, koje se nalazilo na nekih 30-40 metara od ulaza u groblje, sa druge strane ulice na trotoaru i kada su se primakli vozilu oštećeni J. M. je stao pored vrata suvozača, u namjeri da udje u automobil, kada je začuo pucanj, zbog čega se okrenuo u pravcu odakle se pucanj čuo i vidio optuženog J. S., kako u desnoj ruci drži pištolj, a zatim i oštećenog J. M., kako se kreće lijevo-desno, nakon čega je optuženi J. S. u pravcu oštećenog J. M. ispalio još jedan metak, kada je oštećeni prešao na lijevu stranu vozila, optuženi i treći put pucao. </span>
</p>
<p>&nbsp;</p>
<p>
<span class="span1">I svjedok J. V. je u svom doslednom iskazu posvjedočila, da je kritičnog dana sa svojim suprugom, oštećenim J. M. i svjedocima J. N. i njegovom suprugom M., bila na groblju na C... kako bi izjavili saučešće, nakon čega je njen suprug oštećeni J. M. zajedno sa J. N. odmah izašao iz kruga groblja, dok je ona sa M. ostala na groblju, gdje su popričale sa jednom ženom, sa kojom su popričale nekih 3-4 minuta, a zatim krenule da i one izadju sa groblja, kada su začule najprije jedan, a zatim još dva pucnja, za koje su pomislile da su petarde, da bi onda vidjela svoga supruga i gužvu, zbog čega je potrčala u pravcu gdje se nalazio njen suprug i na putu naišla na optuženog J. S., koji je u ruci držao pištolj i kojeg je pitala "zašto mi ga ubi", a na šta joj je optuženi odgovorio "mrš u pičku materinu". Saglasno kazivanju ovog svjedoka i svjedok J. M. je u svom iskazu posvjedočila, da je kritičnog dana, sa svojim suprugom J. N., oštećenim J. M. i njegovom suprugom V., bila na groblju na C... kako bi izjavili saučešće, nakon čega je njen suprug N. zajedno sa oštećenim J. M. izašao sa groblja, dok su ona i V. ostale da vide u koje vrijeme je zakazana sahrana, kada su srele jednu ženu sa kojom su se pozdravile, a zatim krenule da izadju iz groblja, kada je začula pucanj, za koji je pomislila da je petarda, zbog čega nije obraćala posebnu pažnju i kada je krenula da predje ulicu, u susret joj je naišao optuženi J. S. sa pištoljem u ruci, zbog čega se u trenutku izgubila i daljeg toka dogadjaja se ne sjeća. </span>
</p>
<p>&nbsp;</p>
<p>
<span class="span1">Nadalje, činjenica da je optuženi J. S. kritičnom prilikom ispalio projektile koji su pogodili oštećenog nesumnjivo proizilazi, iz sadržine Izvještaja o vještačenju prisustva barutnih čestica Forenzičkog centra u Danilovgradu broj 3760/15 sačinjenog od strane vještaka himijske struke I. Lj., iz kojeg nesumnjivo proizilazi, da je na garderobi optuženog J. S. i to donjeg dijela džempera koji je imao optuženi kritičnom prilikom na sebi, dokazano prisustvo barutnih čestica, što upućuje na zaključak, da je optuženi bio povezan sa opaljenjem projektila iz vatrenog oružja. </span>
</p>
<p>&nbsp;</p>
<p>
<span class="span1">Činjenicu da su smrtonosni projektili ispaljeni iz pištolja marke "CZ" M-57, cal 7,62 mm, fabričkog broja F67756, koji je pronadjen kod optuženog i privremeno oduzet, a kako to nesumnjivo proizilazi, iz Potvrde o privremeno oduzetim predmetima Uprave policije OB Cetinje broj 67-02 od 03.11.2015. godine, te položaj optuženog u trenutku ispaljenja projektila sud je nesumnjivo utvrdio, iz stručnog i objektivnog izvještaja o balističkom vještačenju Forenzičkog centra u Danilovgradu broj 3758-1/15 sačinjenog po vještaku balističaru B. B. i njegovim usmenim izjašnjenjem na glavnom pretresu, iz kojih nesumnjivo proizilazi, da je predmetni pištolj ispravan, da je iz istog pucano, nakon čega cijev nije čišćena, a da su sporne tri čaure cal. 7,62 mm TT, koje su pronadjene na licu mjesta prilikom vršenja uvidjaja, ispaljene iz predmetnog pištolja,  </span><span class="span1">a što je utvrdjeno uporedjivanjem spornih čaura sa nespornom čaurom ispaljenom iz predmetnog pištolja, kojom prilikom je uočeno postojanje individualnih karakteristika koje su nastale dejstvom izbacivača, zbog čega je vještak zaključio, da su sporne čaure ispaljene iz predmetnog pištolja. Nadalje, iz usmenog izjašnjenja vještaka balističara datog na glavnom pretresu, nesumnjivo se utvrdjuje, da su sporne čaure pronadjene na različitim rastojanjima od fiksne tačke, te na osnovu te činjenice i medjusobnog rastojanja spornih čaura, vještak je zaključio, da se lice koje je ispalilo sporne projektile, od kojih potiču čaure kretalo, odnosno, da čaure nijesu ispaljene iz jedne stajne tačke lica koje puca, što sve opovrgava odbranu optuženog, da je sve projetile ispalio sa jedne pozicije. </span>
</p>
<p>&nbsp;</p>
<p>
<span class="span1">Da je smrt oštećenog J. M. nasilna i da je nastupila kao posljedica strijelnih rana nanesenih projektilima ispaljenih iz ručnog vatrenog oružja, koliko je projektila oštećenog pogodilo, gdje se nalaze ulazne, a gdje rane prostreline koje oštećeni zadobio, te smjer kanala rana prostrelina, sud je nesumnjivo utvrdio, iz sadržine stručnog i objektivnog obdukcionog zapisnika sačinjenog od strane stalnog sudskog vještaka obucenta prof. dr. Č. D., te njenog usmenog izjašnjenja na glavnom pretresu, iz kojeg nesumnjivo proizilazi, da je smrt oštećenog J. M. nasilna i da je nastupila usljed sindroma multiple organske disfunkcije, koji je nastao usljed sindroma sistemskog zapaljenskog odgovora, a sve kao posljedica strijelnih rana nanešenih projektilima iz ručnog vatrenog oružja, da rana u desnom bočnom slabinskom predjelu predstavlja ulaznu ranu, strijelne rane prostreline, koja se kanalom nastavlja kroz trbušni zid, ulazi u trbušnu duplju, prolazi kroz desni zatrbušni prostor, vijuge tankih i debelih crijeva, lijevu zajedničku bedranu arteriju, početne djelove lijeve butne vene i arterije i završava izlaznom ranom na prednjoj lijevoj strani trbuha, da je smjer kanala rane kos, s desna u lijevo, od nazad prema naprijed i odozgo nadolje, da rana na prednjoj unutrašnje strane lijeve butine ulazna rana prostreline, koja se kanalom nastavlja s desna ulijevo i prema dolje i završava izlaznom ranom na prednjoj spoljašnjoj strani lijeve butine, na spoju donje i srednje trećine, a da rana na prednjoj unutrašnjoj strani desne butine predstavlja ulaznu ranu prostreline, koja se kanalom s lijeva udesno i nadolje nastavlja kroz desnu butinu i završava izlaznom ranom na zadnjoj spoljašnjoj strani desne butine u donjoj četvrtini. Na glavnom pretresu vještak je objasnila, da je rana prostrelina sa ulaznim otvorom u desnom bočnom slabinskom predjelu osobito teška tjelesna povreda opasna po život, obzirom, da su duž kanala te rane prostreline povrijedjeni veliki krvni sudovi, te da je smrtni ishod odložen adekvatnom hiruškom intervencijom i dobrom kondicijom oštećenog, ali da je usljed reakcije organizma na tako tešku povredu bio neizbježan smrtni ishod usljed sindroma sistemskog zapaljenskog odgovora. Ovaj vještak je dalje objasnila, da se prema smjerovima strijelnog kanala može zaključiti, da je prostrelina kroz trbuh i lijeve butine, imajući u vidu sličan smjer kanala nastala, dok se oštećeni nalazio u približno istom položaju, dok prostrelina desne butine ima različit smjer pa se objektivno može zaključiti, da je tijelo optećenog prije zadobijanja povrede u predjelu desne butine mijenjalo položaj ili je pak lice koje je pucalo mijenjalo svoj položaj.</span>
</p>
<p>&nbsp;</p>
<p>
<span class="span1">Dakle, na osnovu sadržine obdukcionog zapisnika, izjašnjenje vještaka obducenta prof. dr. Č. D. sa glavnog pretresa, o smjerovima strijelnih rana prostrelina koje je zadobio oštećeni J. M., vještak balističar B. B. je u svom usmenom izjašnjenju na glavnom pretresu utvrdio i medjusoban položaj optuženog J. S. i oštećenog J. M. u momentu ispaljenja smrtonosnih projektila, tako što su usta cijevi predmetnog pištolja </span><span class="span1">u trenutku ispaljenja projektila, koji je napravio ulaznu ranu u predjelu slabinskog dijela sa desne strane i izlaznom ranom sa lijeve strane bila sa desne strane tijela oštećenog u smjeru blago odozgo nadolje, te da je taj smjer približan i za ranu prostrelinu u predjelu lijeve butine oštećenog, dok smjer rane prostreline na desnoj butini, od unutrašnje ka spoljnoj strani tijela sa smjerom odozgo nadolje, ukazuje, da je u trenutku zadobijanja te povrede, oštećeni svojom unutrašnjom stranom desne noge bio okrenut ka otvoru usta cijevi, odnosno, lice koje je pucalo nalazilo se sa njegove lijeve strane. Saglasno sa obdukcionim i balističkim vještačenjem, stoje i rezultati trasološkog vještačenja Forenzičkog centra u Danilovgradu, broj 3762-1/15 sačinjenog po vještaku D. G., iz kojeg nesumnjivo proizilazi, da su mehanička oštećenja konstatovana na garderobi oštećenog J. M., karakteristično za oštećenja koja nastaju dejstvom projektila ispaljenog iz vatrenog oružja.</span>
</p>
<p>&nbsp;</p>
<p>
<span class="span1">Sa koje razdaljine je optuženi Jovanović Slobodan ispalio smrtonosne projektile u oštećenog J. M.sud je nesumnjivo utvrdio, iz sadržine izvještaja o daljini pucanja Forenzičkog centra u Danilovgradu broj 3761/15 sačinjenog po vještaku hemijske struke I. Lj., iz kojeg se nesumnjivo utvrdjuje, da je na garderobi, jakni, majici i farmericama oštećenog J. M., nije dokazano prisustvo barutnih čestica, zbog čega je vještak zaključio, da su oštećenja koja su nastala na predmetnoj garderobi oštećenog, nastala kada su usta cijevi bila na rastojanju većem od 90 cm, obzirom, da je domet rasprostiranja barutnih čestica koja izlaze sa projektilom iz usta pištolja do 90 cm.</span>
</p>
<p>&nbsp;</p>
<p>
<span class="span1">Imajući u vidu činjenično stanje, utvrdjeno provedenim dokazima na glavnom pretresu, ovaj sud je nesumnjivo utvrdio, da su se u radnjama optuženog J. S. stekli svi bitni elementi bića krivičnog djela ubistvo iz čl. 143. Krivičnog zakonika Crne Gore, u sticaju sa krivičnim djelom nedozvoljeno držanje oružja i eksplozivnih materija iz čl. 403. st. 1. Krivičnog zakonika Crne Gore, obzirom, da je optuženi postupajući na način kako je to prethodno opisano, iz pištolja marke "CZ" M-57, cal 7,62 mm fabričkog broja F67756, koji je neovlašćeno nabavio, držao i nosio na javnom mjestu, suprotno odredbama čl. 5. st. 2, čl. 10. tačka 1,2. i 3, čl. 11 i 33. Zakona o oružju, ispalio tri projektila, koja su oštećenog Jovanović Milutina pogodila, nanoseći mu teške tjelesne povrede opasne po život u vidu tri rane prostreline i to desne butine u srednjoj trećini, rane prostreline lijeve butine, te rane prostreline u desnom bočnom slabinskom predjelu, usljed kojih povreda je kod oštećenog nastupila smrt dana 15.11.2015. godine, usljed sindroma multiple organske disfunkcije, koji je nastao usljed sindroma zapaljenskog odgovora, a sve kao posljedica strijelnih rana nanesenih projektilima. Iz okolnosti konkretnog slučaja, sud je nesumnjivo utvrdio, da je optuženi prilikom izvršenja predmetnih krivičnih djela postupao sa direktnim umišljajem. Optuženi je bio svjestan da pucajući iz vatrenog oružja-pištolja više puta u pravcu tijela oštećenog, istog može lišiti života, odnosno, da je suprotno Zakonu nabavio, držao i nosio na javnom mjestu vatreno oružje-pištolj, pa je to i htio, kako je to nesumnjivo utvrdjeno provedenim dokazima na glavnom pretresu i kako to proizilazi iz odrane optuženog, što znači da je optuženi bio svjestan svog djela i htio njegovo izvršenje. </span>
</p>
<p>&nbsp;</p>
<p>
<span class="span1">Pri ocjeni stanja svijesti optuženog u vrijeme izvršenja krivičnih djela, sud je imao u vidu nalaz i mišljenje komisije vještaka koji su izvršili sudsko-psihijatrijsko vještačenje optuženog, a iz kojeg se nesumnjivo utvrdjuje, da je optuženi u vrijeme izvršenja krivičnog djela bio uračunljiv, a da je sposobnost shvatanja značaja djela i mogućnost </span><span class="span1">upravljanja postupcima kod istog u vrijeme izvršenja krivičnog djela bila smanjena, ali ne i bitno. Činjenica, koja proizilazi iz pomenutog nalaza, da je optuženi osoba ispod prosječnih intelektualnih kapaciteta, koja ispoljava simptome organskog psihosindroma sa blažim stepenom oštećenja kognitivnih funkcija u sferi neposrednog pamćenja, rasudjivanja, kao i organski poremećaj ličnosti sa simptomima emocionalne labilnosti napetosti i rigidnosti, nijesu posljedica duševnog oboljenja, već se iste povezuju sa dugogodišnjom upotrebom alkohola na nivou toksikomanske zavisnosti (psihička zavisnost), i strukturom ličnosti optuženog. Naime, iz sadržine nalaza i mišljenja se utvrdjuje, da je komisija vještaka analizirajući deliktnu situaciju,  i ponašanje optuženog u istoj, u situaciji bez neposredne životne ugroženosti sa detaljnim opisom okolnosti krivičnog djela, bez kvalitativnih i kvantativnih poremećaji svijesti, isključuje neuračunljivost, kao i postojanje afektivnog stanja na nivou patološkog afekta straha i razdraženosti, već se ponašanje optuženog u deliktnoj situaciji isključivo može pripisati osjećaju povrede njegove ličnosti kao posljedicu konflikta koji je imao sa oštećenim ranije, pritom imajući u vidu, da je kod optuženog, konstatovani poremećaj ličnosti-emocionalno nestabilna ličnost, koje uz poremećaj kognitivnih funkcija usljed dugogodišnjeg konzumiranja alkohola dovode do promjene strukture ličnosti, ali te činjenice nijesu od uticaja za utvrdjivanje stanja svijesti optuženog u vrijeme izvršenja krivičnog djela, obzirom, da poremećaj ličnosti ne predstavlja duševnu bolest, kako je to objasnio predstavnik komisije vještaka neposredno saslušan na glavnom pretresu. Stoga, sud nije mogao prihvatiti stav odbrane, da optuženi boluje od paranoidnog poremećaja ličnosti,  obzirom, da takva dijagnoza ne proizilazi ni iz medicinske dokumentacije ZIKS-a Podgorica na imeo optuženog, niti je takva dijagnoza uspostavljena neposrednim pregledom optuženog od strane komisije vještaka, koja je obavila sudsko psihijatrijsko vještačenje, a činjenica, da je zatvorski psiholog u medicinskom kartonu optuženog ustanovio dijagnozu "F-60", koja znači poremećaj ličnosti i terapija koja je propisana, nije adekvatna za paranoidni poremećaj ličnosti, obzirom, da bi u tom slučaju terapija u vidu tableta "ksalol" i "lorazepam", morala biti kombinovana sa psiho farmacima, odnosno, takva dijagnoza nije dovoljno psihički uspostavljena, kako je to objasnio predstavnik komisije vještaka na glavnom pretresu.</span>
</p>
<p>&nbsp;</p>
<p>
<span class="span1">Sud je cijenio i ostale dokaze provedene u postupku, pa je našao da one nijesu od uticaja za drugačije presudjenje u ovoj krivično pravnoj stvari.</span>
</p>
<p>&nbsp;</p>
<p>
<span class="span1">Odlučujući o kazni za optuženog, sud je najprije u smislu čl. 42. Krivičnog zakonika, cijenio sve okolnosti od kojih zavisi da kazna bude manja ili veća (olakšavajuće ili otežavajuće okolnosti), pa je od olakšavajućih okolnosti na strani optuženog cijenio izraženo iskreno kajanje zbog izvršenja krivičnih djela, činjenicu da je optuženi starija osoba, koja je u vrijeme izvršenja krivičnog djela imala navršenih 72 godine života, udovac, dok je kao otežavajuću okolnost cijenio njegov raniji život, tj. osudjivanost i to za isto i  istovrsno krivično djelo (čl. 152. i čl. 403. Krivičnog zakonika Crne Gore),  što je sud utvrdio iz izvoda iz KE za optuženog, pa mu je sud cijeneći naprijed navedene olakšavajuće i otežavajuću okolnost, shodno čl. 48. st. 1. Krivičnog zakonika, najprije utvrdio pojedinačne kazne zatvora za svako krivično djelo, na način što mu je za krivično djelo ubistvo iz čl. 143. Krivičnog zakonika Crne Gore, utvrdio kaznu zatvora u trajanju od 12 (dvanajest) godina, a za krivično djelo nedozvoljeno držanje oružja i eksplozivnih materija iz čl. 403. st. 2. Krivičnog zakonika, kaznu zatvora u trajanju od 8 (osam) mjeseci, a potom ga primjenom odredbe čl. 48. st. 2. tačka 2. Krivičnog zakonika, osudio na jedinstvenu kaznu zatvora u trajanju od 12 </span><span class="span1">(dvanajest) godina i 6 (šest) mjeseci, nalazeći da je takva kazna adekvatna stepenu krivice optuženog i težini počinjenih krivičnih djela i da predstavlja onu mjeru koja je neophodno potrebna, kako bi se ostvarila svrha kažnjavanja iz čl. 32. Krivičnog zakonika, da optuženi ubuduće ne vrši krivična djela, u okviru opšte svrhe izricanja krivičnih sankcija iz čl. 4. st. 2. Krivičnog zakonika.</span>
</p>
<p>&nbsp;</p>
<p>
<span class="span1">Na osnovu čl. 51. Krivičnog zakonika, sud je optuženom J. S. u izrečenu kaznu zatvora uračunao i vrijeme provedeno u pritvoru, počev od 03.11.2015. godine, pa nadalje, dok pritvor bude trajao.</span>
</p>
<p>&nbsp;</p>
<p>
<span class="span1">Na osnovu čl. 75. Krivičnog zakonika, sud je optuženom J. S. izrekao mjeru oduzimanje predmeta i to pištolja marke "CZ" M-57, cal. 7,62 mm fabričkog broja F67756</span><span class="span1">, kao predmeta izvršenja krivičnog djela, kako bi se otklonili stanja i uslovi da optuženi ubuduće vrši krivična djela, u okviru opšte svrhe izricanja mjere bezbjednosti iz čl. 66. Krivičnog zakonika.</span>
</p>
<p>&nbsp;</p>
<p>
<span class="span1">Na osnovu čl. 72. u vezi čl. 68. Krivičnog zakonika Crne Gore, sud je optuženom J. S. izrekao mjeru bezbjednosti, obaveznog liječenja alkoholičara, imajući u vidu činjenicu, da optuženi ispoljava standarde toksikomanske zavisnosti o alkoholu, koje se vezuju za organske poremećaje ličnosti, oštećenja kognitivnih funkcija u sferi neposrednog pamćenja, shvatanja i rasudjivanja, što je u znatnom doprinijelo izvršenju krivičnih djela. Navedena mjera će se izvršiti u Ustanovi za izvršenje kazne zatvora i ista ima trajati dok postoji potreba za liječenjem, ali ne duže od izrečene  kazne zatvora, a sve kako bi se otklonili stanja ili uslovi koji mogu biti od uticaja da optuženi ubuduće vrši krivična djela.</span>
</p>
<p>&nbsp;</p>
<p>
<span class="span1">Kako je sud optuženog oglasio krivim, to ga je shodno čl. 226. i 229. Zakonika o krivičnom postupku, obavezao na plaćanje troškova krivičnog postupka-sudskog paušala u iznosu od 150,00 eura, koji paušal je određen srazmjerno složenosti postupka, dužini njegovog trajanja, te imovinskim prilikama optuženog, te da na ime ostalih troškova krivičnog postupka plati ovom sudu novčani iznos od 1.496,5 eura, a koji se odnose na troškove na nagradu i nužne izdatke vještaka, sve u roku od 15 dana po pravosnažnosti presude, pod prijetnjom prinudne naplate, dok će o ostalim troškovima krivičnog postupka sud odlučiti naknadno, posebnim rješenjem, po pribavljanju podataka o njihovoj visini. </span>
</p>
<p>&nbsp;</p>
<p>
<span class="span1">Sa izloženog, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">VIŠI SUD U PODGORICI</span>
</p>
<p style="text-align:center;">
<span class="span1">Dana 22.07.2016. godine</span>
</p>
<p>&nbsp;</p>
<p>
<span class="span1">Zapisničar                                                         PREDSJEDNIK VIJEĆA-SUDIJA</span>
</p>
<p>
<span class="span1">Novčić Slobodanka                                                          Tabaš Predrag</span>
</p>
<p>&nbsp;</p>
<p>
<span class="span1">DN-a, po primjerak:</span>
</p>
<p>
<span class="span1">1.</span><span class="span1">VDT Podgorica,</span>
</p>
<p>
<span class="span1">2.</span><span class="span1">Optuženom,</span>
</p>
<p>
<span class="span1">3.</span><span class="span1">Braniocu optuženog,</span>
</p>
<p>
<span class="span1">4.</span><span class="span1">A/A.</span>
</p>
<p>
<span class="span1">Postupljeno, dana __________________ godine</span>
</p>
</div>
</div>


</body>
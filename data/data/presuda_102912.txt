<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{font-family:Arial Narrow;font-size:13pt;}
.s3{display: inline-block; text-indent: 0; min-width: 0.06944445in;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Times New Roman;font-size:14pt;}
.p3{text-indent:0.5in;margin-bottom:0.083333336in;text-align:start;hyphenate:auto;font-family:Times New Roman;font-size:12pt;}
.p4{text-indent:0.5in;margin-bottom:0.083333336in;text-align:justify;hyphenate:auto;font-family:Times New Roman;font-size:12pt;}
.p5{margin-bottom:0.083333336in;text-align:justify;hyphenate:auto;font-family:Times New Roman;font-size:12pt;}
.p6{text-indent:0.5in;text-align:justify;hyphenate:auto;font-family:Times New Roman;font-size:12pt;}
.p7{text-align:justify;hyphenate:auto;keep-with-next.within-page:always;font-family:Times New Roman;font-size:12pt;}
.p8{text-align:start;hyphenate:auto;font-family:Times New Roman;font-size:12pt;}
.p9{text-indent:0.375in;text-align:justify;hyphenate:auto;font-family:Times New Roman;font-size:12pt;}
.p10{text-align:start;hyphenate:auto;font-family:Arial Narrow;font-size:12pt;}
.p11{text-indent:0.375in;text-align:start;hyphenate:auto;font-family:Times New Roman;font-size:12pt;}
.p12{text-indent:0.17847222in;margin-left:0.19652778in;margin-bottom:0.083333336in;text-align:start;hyphenate:auto;font-family:Times New Roman;font-size:12pt;}
.p13{margin-left:0.19652778in;margin-bottom:0.083333336in;text-align:start;hyphenate:auto;font-family:Arial Narrow;font-size:12pt;}
.p14{text-indent:0.30347222in;margin-left:0.19652778in;margin-bottom:0.083333336in;text-align:justify;hyphenate:auto;font-family:Times New Roman;font-size:12pt;}
.p15{text-indent:0.19652778in;margin-bottom:0.083333336in;text-align:justify;hyphenate:auto;font-family:Times New Roman;font-size:12pt;}
.p16{margin-left:0.19652778in;margin-bottom:0.083333336in;text-align:justify;hyphenate:auto;font-family:Times New Roman;font-size:12pt;}
.p17{text-indent:0.5in;margin-left:0.5in;text-align:justify;hyphenate:auto;font-family:Times New Roman;font-size:12pt;}
.p18{text-indent:0.5in;margin-left:2.0in;text-align:justify;hyphenate:auto;font-family:Times New Roman;font-size:12pt;}
.p19{text-indent:-0.25in;margin-left:2.6666667in;text-align:justify;hyphenate:auto;font-family:Times New Roman;font-size:12pt;}
</style>
<title>K</title>
<meta content="vesna.kovacevic" name="author">
</head>
<body class="b1 b2">
<p class="p1">
<span class="s1">                                                                                                  Posl.br</span><span>. </span><span class="s1">K. 843/11</span>
</p>
<p class="p1"></p>
<p class="p1"></p>
<p class="p1">
<span class="s1"> </span>
</p>
<p class="p2">
<!--Image link to '0.jpg' can be here-->
</p>
<p class="p2"></p>
<p class="p2">
<span class="s1">U IME CRNE GORE</span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span class="s1">   	OSNOVNI SUD U NIKŠIĆU,</span><span> kao prvostepeni po sudiji Babović Draganu, uz sudelovanje Krištof Stanke kao zapisničara, u krivičnom predmetu optuženog</span><span class="s1"> S. Z.A, </span><span>zbog kriv. djela teška kradja iz čl. 240.st.1.tač.1. KZ po optužnici ODT-a Nikšić Kt.br.819/11-2 od 17.11.2011.god, nakon dovršenog glavnog i javnog pretresa, dana </span><span class="s1">19.01.2012.god</span><span>.,u prisustvu zamjenika ODT-a iz Nikšića, Mićunović Vjere, optuženog i njegovog branioca B.M. advokata iz Nikšića,  donio je i istog dana   javno objavio</span>
</p>
<p class="p1"></p>
<p class="p1"></p>
<p class="p1">
<span class="s1">                                                       P R E S U D U</span>
</p>
<p class="p1"></p>
<p class="p1">
<span class="s1">Optuženi:</span>
</p>
<p class="p1">
<span> </span><span class="s1">S. Z., </span><span>zvani S.,</span><span class="s1"> </span><span>od oca M. i majke D. rodjene M., rodjen xxxxxxxxxx.godine u N.sa prebivalištem u mjestu rodjenja – xxxxxxxxx, državljanin CG, nezaposlen, neoženjen, pismen , sa završenom slrednjom školom, lošeg imovnog stanja, ranije osudjivan presudom Osnovnog suda Nikšić K.br. 35/05 od 09.11.2005.godine zbog kriv.djela iz čl. 300.st.1. KZ RCG na kaznu zatvora u trajanju od 6 mjeseci,  presudom Osnovnog suda Žabljak K.br. 31/06 od 12.09.2006.god. zbog kriv.djela teška kradja iz čl.240.st.1.tač.1. KZ, na kaznu zatvora u trajanju od 120 dana, presudom Osnovnog suda Kotor K.br. 296/04 od 08.06.2006.godine zbog kriv.djela iz čl.248.st.1. KZ na kaznu zatvora u trajanju od 3 mjeseca uslovno na dvije godine, presudom Osnovnog suda Nikšić K.br. 309/08 zbog kriv.djela iz čl.239.st.1. KZ na kaznu zatvora od 70 dana, presudom Osnovnog suda Nikšić K.br. 657/08 od 25.11.2008.godine zbog kriv.djela iz čl.240. KZ na kaznu zatvora u trajanju od 12 mjeseci i presudom Osnovnog suda Nikšić K.br. 836/08 od 11.03.2011.godine zbog kriv.djela iz čl.239.st.1. KZ na kaznu zatvora u trajanju od 40 dana, nalazi se u pritovoru od 03.11.2011.godine od 12,10 časova.</span>
</p>
<p class="p1"></p>
<p class="p1"></p>
<p class="p3">
<span class="s1">                                           K r i v   j e</span>
</p>
<p class="p4">
<span class="s1">Što je:</span>
</p>
<p class="p4">
<span>U noći 25.10.2011.godine u Nikšiću u namjeri da sebi pribavi protivpravnu imovinsku korist u vrijednosti većoj od 150,oo eura, provalio put.mot.vozilo marke “Golf II”, reg. br. NK AA 608, vlasništvo S. Ž.a koje je bilo parkirano u ul. Skadarskoj na način što je podesnim predmetom otključao bravu na vozilu, ušao u vozilo i z unutrašnjosti istog oduzeo CD plejer marke “Soni” i mobilni telefon marke “Samsung” sa dvije SIM kartice koji se nalazio u ladici od vozila koja nije bila zaključana sve u vrijednosti od 130,oo eura</span>
</p>
<p class="p4">
<span>-čime je izvršio krivično djelo teška kraja iz čl.240.st.1.tač.1. Krivičnog zakonika.</span>
</p>
<p class="p5"></p>
<p class="p4">
<span>Pa ga sud za navedeno krivično djelo primjenom čl. 4.st.2.,32,36, 42,51. Krivičnog zakonika i čl.374, 226. i 229. Zakonika o krivičnom postupku </span>
</p>
<p class="p4">
<span>  </span>
</p>
<p class="p5">
<span class="s1">                                                        O S U DJ U J E</span>
</p>
<p class="p1">
<span class="s1">                               </span>
</p>
<p class="p6">
<span> Na kaznu zatvora u trajanju </span><span class="s1">od 1 (jedne) godine  i 2 (dva)</span><span> mjeseca, koju kaznu je dužan izdržati po pravosnažnosti presude u koju mu se uračunava vrijeme provedeno u pritvoru od 03.11.2011.godine, od 12,10 časova, koji mu je produžen rješenjem ovog suda Kv.br. 242/11   od  14.12.2011.godine </span>
</p>
<p class="p6"></p>
<p class="p6">
<span>Obavezuje se optuženi da na ime troškova krivičnog postupka plati iznos od </span><span class="s1">84,oo eura</span><span> u roku od 15 dana po pravosnažnosti presude pod prijetnjom prinudnog izvršenja, na žiro račun Osnovnog suda u Nikšiću br. 832-152-32. </span>
</p>
<p class="p6"></p>
<p class="p1"></p>
<p class="p7">
<span class="s1">                                                   O b r a z l o ž e n j e</span>
</p>
<p class="p8"></p>
<p class="p8"></p>
<p class="p1">
<span>           Optužnicom ODT iz Nikšića Kt. br.819/11-2 od 17.11.2011.god. stavljeno je na teret optuženom S. Z.u izvršenje krivičnog djela, koje je  činjenično i pravno  bliže opisano u izreci presude, pa je zamjenik ODT-a  Mićunović Vjera zastupajući optužbu na glavnom pretresu  ostala pri podnijetoj optužnici te tražila osudu , kao i produženje pritvora  optuženom.</span>
</p>
<p class="p1"></p>
<p class="p1">
<span>          Optuženi S. Z. u svojoj odbrani u bitnom je istakao da se ne može sjetiti tačnog datuma izvršenja krivičnog djela, a misli da je to bilo u oktobru mjesecu 2011.godine. Da je sa društvom bio u Irskom pabu, te da je tamo konzumirao alkohol, popio šest, sedam vinjaka, te je negdje oko 22 časa krenuo put svoje kuće kada je kod Doma Vojske vidio parkirano vozilo marke »Golf II«, isto je otvorio , ušao u vozilo, u njemu vidio CD radio marke »Soni« kao i mobilni telefon marke »Samsung« koji se nalazio u vratima, vrata suvozača koja je otvorio bila su otključana, pa je on iz ležišta iščupao CD i uzeo mobilni telefon »Samsung«, a onda zatvorio vrata i otišao kod svog druga Vujović Mirka u Grebice, te u blizini njegove kuće ostavio CD i telefon. Nakon dva dana uzeo je ove stvari, te odlučio da ih proda, pa je telefonom pozvao taksi da dodje po njega u Grebice i da ga prebaci do Dragove Luke, te je taksisti koji je došao po njega ponudio da mu proda telefon i kada je taksista pogledao telefon kazao mu je da je taj telefon njegovog kuma ili rodjaka. On mu je tada kazao da mu da broj telefona tog njegovog rodjaka ili kuma, te mu je taksista dao broj telfona, a on je istog pozvao te ga pitao , da li mu je ukraden mobilni telefon i CD i da mu kaže brojeve kartica koje su se nalazile u telefonu, te mu je ovaj prijatelj taksiste  brojeve kazao, a on je vidio da su to ti brojevi koji su u telefonu, te mu je saopštio da će mu poslati kasetofon i telefon, kao i da će mu platiti naknadu štete za isto, ali da trenutno nema novca, pa kad bude imao da će mu poslati. Nakon dva, tri dana od ovog dogadjaja policija ga je uhvatila i od tada je u pritvoru. U završnoj riječi je istakao da prihvata završnu riječ svog branioca, te da se kaje zbog počinjenog kriv.djela i da ubuduće neće činiti slično. </span>
</p>
<p class="p1"></p>
<p class="p1">
<span>	Branilac optuženog u završnoj riječi je istakla da je optuženi priznao izvršenje kriv.djela i prihvatio odgovornost , te molila sud da prilikom odmjeravanja kazne optuženog što blaže kazni.</span>
</p>
<p class="p1"></p>
<p class="p9">
<span>Sud je u dokaznom postupku saslušao svjedoka – oštećenog S. Ž., pročitao zapisnik o uvidjaju Uprave policije PJ Nikšić Ku.br. 634 od 25.11.2011.godine, na saglasan predlog stranaka pročitao nalaz i mišljenje sudskog vještaka ekonomsko finansijske struke S. R. od 14.11.2011.godine, te pročitao izvod iz kaznene evidencije na ime optuženog.</span>
</p>
<p class="p9"></p>
<p class="p9">
<span>Cijeneći navode optužbe i odbrane, te provedene dokaze, kako pojedinačno, tako i u njihovoj medjusobnoj povezanosti, Sud nalazi da je optuženi počinio krivično djelo stavljeno mu na teret na način, vrijeme i mjesto, kako je to bliže predstavljeno izrekom ove presude, pa ga je oglasio krivim i krivično - pravno odgovornim.</span>
</p>
<p class="p10"></p>
<p class="p9">
<span>Svjedok oštećeni u svom iskazu u bitnom je istakao da je dana 25.10.2011.godine oko 22 časa pošao da igra fudbal, te u blizini škole „Olga Golović“ parkirao vozilo „Golf II“, te isto zaključao pa oko 23 časa završio je sa fudbalom i krenuo da ide kući pa kad se primakao vozilu vidio je kroz prozor da mu nema CD radija, te da su vrata vozača otključana pa je otvorio vrata i pogledao u ladicu vrata ima li mu telefona te nije bilo ni telefona. Nakon toga pozvao je policiju te je policija ubrzo došla i izvršila uvidjaj lica mjesta. Ovo mjesto gdje je bio parkirao vozilo bilo je osvijetljeno i tu postoji školska rasvjeta. Dva dana nakon toga njega je jedan drug koji je bio zaposlen kao taksista u „M“ taksi pozvato te mu kazao da je na taksi stanicu došlo neko lice i da prodaje njegov telefon i muziku, pa je on odmah pozvao policiju koja je otišla na lice mjesta te to lice nije tamo zateklo. Iste večeri dobio je poziv na mobilni telefon od strane nekog lica koje mu se predstavilo kao S. Z. te ga je to lice pitalo da li mu je ukraden mobilni telefon i muzika iz vozila te mu je on rekao da jeste, a onda ga je to lice pitalo može li povući prijavu koju je protiv njega podnio u policiju vezano za nestanak ovih stvari te mu je on rekao da je ne može povući. Nakon toga optuženi mu je kazao da će mu poslati telefon i kasetofon, te posle nekoliko minuta kod njega je došlo neko lice koje mu je donijelo telefon i muziku i kazalo mu da je to poslao S. Z.. Istakao je da je odmah poznao da je to njegov CD radio jer ga je koristio pet godina u vozilu, a inače je imao neku slomljenu plastiku na okviru kasetofona gdje se stavlja CD pločica pa je odmah znao da je njegov, a u telefonu su se nalazile njegove kartice kao i neke fotografije i brojevi telefona njegovih prijatelja. U završnoj riječi nije se pridružio krivičnom gonjenju protiv optuženog i nije istakao imovinsko pravni zahtjev.</span>
</p>
<p class="p11"></p>
<p class="p9">
<span>Iz nalaza i mišljenja sudskog vještaka ekonomsko-finansijske struke R. S.  od 14.11.2011. godine, utvrđuje se da je  ukupna   vrijednost oduzetih stvari na dan izvršenja krivičnog djela  oštećenog S. Ž.a , 130.00 eura.</span>
</p>
<p class="p9"></p>
<p class="p9">
<span>Iz zapisnika o uvidjaju Ku.br. 634 od 25.10.2011.godine utvrdjeno je da je dana 25.10.2011.godine dežurnoj službi PJ Nikšić telefonskim putem prijavio Ž.o S. da mu je iz put.mot.vozila „Golf II“ , reg. oznaka NK AA 608, metalik zelene boje koje je bilo parkirano u ul. Radoja Dakića ispred OŠ „Olga Golović“, otudjen CD uredjaj marke „Soni“ sive boje i mobilni tel. Marke „Samsung“ GT5212I crne boje u kome su se nalazile SIM kartice. Ekipa za vršenje uvidjaja izašla je na lice mjesta kojom prilikom je konstatovala da se  p.m.v. marke „Golf II“, reg br. NK AA 608, metalik zelene boje nalazio parkiran u ul. Radoja Dakića naspram OŠ „Olga Golović“. Pregledom vozila konstatovano je da je vozilo otključano i da nema tragova oštećenja brava na vozilu. Daljim pregledom utvrdjuje se da je NN izvršilac iz istog otudjio CD uredjaj marke „Soni“ sive boje koji se nalazio u prostoru predvidjenom za CD uredjaj i mobilni telefon marke „Samsung“ GT5212I koji se nalazio u ladici od vozačevih vrata. </span>
</p>
<p class="p9"></p>
<p class="p12">
<span>Činjenično stanje iz izreke presude utvrdjeno je provedenim dokazima. </span>
</p>
<p class="p13"></p>
<p class="p14">
<span>Optuženi ne priznaje izvršenje krivičnog djela stavljenog mu na teret, u bitnom ističući, da je predmetno vozilo bilo otključano te da ga on nije otključao podesnim sredstvom koja tvrdnja je opovrgnuta jasnim i uvjerljivim iskazom svjedoka oštećenog koji tokom cijelog postupka se jasno izjašnjava da je vozilo zaključao u momentu kada je izašao iz njega. Nestanak ovih stvari iz vozila potvrduje i zapisnik o uvidjaju UP PJ Nikšić , a vrijednost oduzetih stvari,  nalaz i mišljenje vještaka R. S.  Naime, utvrdjeno je da je optuženi  kritičnom prilikom, podesnim predmetom otključao bravu na vozilu ušao u vozilo  i z istog oduzeo CD plejer marke “Soni” i mobilni telefon marke “Samsung” sa dvije kartice koje su se nalazile u ladici od vozila koja nije bila zaključana sve u vrijednosti od 130,oo eura,  pa iz naprijed navedenog proizilazi  da je optuženi očigledno bio svjestan da oduzima tudje pokretne stvari u namjeri pribavljanja sebi protivpravne imovinske koristi, isti je postupao sa direktnim umišljajem pa su se u njegovim radnjama pored objektivnih stekli I subjektivni elementi bića krivičnog djela teška kradja iz čl. 240.st.1.tač.1. KZ .</span>
</p>
<p class="p14">
<span> </span>
</p>
<p class="p15">
<span>Sud je cijenio iskaz optuženog u dijelu da su vrata na vozilu bila otključana, ali isti nije prihvatio iz razloga što je u potpunosti opovrgnut iskazom svjedoka oštećenog S. Ž.a pa je po mišljenju suda takva odbrana optuženog smišljena u cilju umanjenja krivične odgovornosti.</span>
</p>
<p class="p15"></p>
<p class="p15">
<span>Sud ne prihvata navode odbrane optuženog da je u toj mjeri bio pod dejstvom alkohola, nalazeći da optuženi takvom odbranom isključivo želi da olakša svoju poziciju u krivičnom postupku. Naime, da je optuženi zaista bio pod dejstvom veće količine alkohola koja bi uticala na njegovo rasudjivanje sud smatra da ne bi mogao preduzeti radnje opisane optužbom. Postupci – oključavanje brave vozila podesnim sredstvom, ulazak u vozilo, oduzimanje predmeta, njihovo odnošenje i sakrivanje  u blizini kuće prijatelja optuženog V. M. u Grebice, su radnje lica koje je i te kako svjesno onoga što čini i što želi na taj način da postigne, pa sud zaključuje da je optuženi bio svjestan svoga djela i htio je njegovo izvršenje.</span>
</p>
<p class="p15">
<span>Prilikom izbora vrste i visine krivične sankcije, Sud je cijenio sve okolnosti iz čl. 42  KZ CG, koje su od uticaja da kazna bude manja ili veća, pa je od olakšavajućih okolnosti na strani optuženog uzeo loše materijalne prilike – nezaposlen, činjenicu da se oštećeni nije pridružio krivičnom gonjenju protiv optuženog, dok je od otežavajućih okolnosti sud cijenio višestruku raniju osudjivanost optuženog za istorodna krivična djela utvrdjenu   iz izvoda iz kaznene evidencije,  pa ga je u konačnom osudio na kaznu zatvora u trajanju od 1 godine i 2 mjeseca nalazeći da će se takvom kaznom ostvariti svrha kažnjavanja iz čl.32. KZ u okviru opšte svrhe propisivanja i izricanja krivičnih sankcija iz čl.4.st.2. KZ.</span>
</p>
<p class="p14"></p>
<p class="p15">
<span>Kako je sud navedeno lice oglasio krivim na osnovu čl.226. 229. ZKP-a , obavezoa ga je da plati troškove krivičnog postupka u iznosu od 84,oo eura, od čega se iznos od 44,oo eura odnosi na naknadu vještaku ekonomsko finansijske struke, a iznos od 40,oo eura na paušal kao dio troškova krivičnog postupka srazmjerno njegovoj složenosti I trajanju, te imovinskim prilikama optuženog.</span>
</p>
<p class="p15">
<span>Shodno čl. 51 KZ CG, vrijeme koje je optuženi proveo u pritvoru u trajanju kao u izreci presude, uračunato je u izrečenu kaznu zatvora.</span>
</p>
<p class="p16"></p>
<p class="p9">
<span>Na osnovu navedenog, a u smislu citiranih zakonskih odredbi, odlučeno je kao u izreci</span><span class="s2"> presude.</span>
</p>
<p class="p13"></p>
<p class="p17">
<span> </span><span class="s1">OSNOVNI SUD U NIKŠIĆU dana,  19.01.2012.godine. </span>
</p>
<p class="p17"></p>
<p class="p17"></p>
<p class="p1"></p>
<p class="p1">
<span>            </span><span class="s1">Zapisničar,                                                     S U D I J A,  </span>
</p>
<p class="p1">
<span>          Krištof Stanka, s.r.                                       Babović Dragan ,s. r.</span>
</p>
<p class="p1"></p>
<p class="p1">
<span class="s1">                                  ZA TAČNOST OTPRAVKA TVRDI:</span>
</p>
<p class="p1">
<span class="s1">                                                     radnik suda.</span>
</p>
<p class="p1"></p>
<p class="p1"></p>
<p class="p1">
<span class="s1">PRAVNA POUKA:</span><span> Protiv ove presude nezadovaljna stranka ima pravo žalbe u roku od 15 dana, od dana prijema iste, preko ovog Suda, Višem sudu Podgorica</span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1">
<span>.</span>
</p>
<p class="p1"></p>
<p class="p1">
<span>					D-na,19.01.2012.god.</span>
</p>
<p class="p1"></p>
<p class="p18">
<span> Presudu dostaviti:</span>
</p>
<p class="p19">
<span class="s3">-​&nbsp;</span><span>ODT-u Nikšić,</span>
</p>
<p class="p19">
<span class="s3">-​&nbsp;</span><span>optuženom,</span>
</p>
<p class="p19">
<span class="s3">-​&nbsp;</span><span>braniocu optuženog,</span>
</p>
<p class="p19">
<span class="s3">-​&nbsp;</span><span>u spise.</span>
</p>
<p class="p8"></p>


</body>
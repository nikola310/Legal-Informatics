<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-size:14pt}
.span3{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:right">
<span class="span1">                                                                                                                                                                                                                                                                                                                                                                                                                                                                                            Posl.br.K. 103/14</span>
</p>
<p style="text-align:center;">
<span class="span2"></span>
</p>
<p>&nbsp;</p>
<p style="text-align:center;">
<span class="span1">U   I M E   C R N E   G O R E</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U CETINJU, kao prvostepeni krivični, po sudiji Mariji Ćupić, uz učešće Aleksandre Martinović, kao zapisničara, u krivičnom predmetu protiv okrivljenog B. D. iz Cetinja,  zbog krivičnog djela falsifikovanje isprave iz člana 412. stav 1.   Krivičnog zakonika Crne Gore,   odlučujući po Optužnom predlogu ODT-a u Cetinju Kt. br. 80/14 od  23. 07. 2014. godine, nakon održanog  glavnog i javnog pretresa  dana 24. 10. 2014. godine, u prisustvu  savjetnika ODT-a  Đ. M. i okrivljenog B. D.  u odsustvu uredno pozvane oštećene J. S. i njenog punomoćnika J. D. adv. iz Cetinja,  donio je   dana 28. 10. 2014. godine i javno objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni, B. D. od oca N. i majke D. rođene D. rođen 21. 10. 19... godine u Cetinju, gdje i prebiva, državljanin Crne Gore, ekonomista, neoženjen, neosuđivan</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1"> K R I V  J E</span>
</p>
<p>&nbsp;</p>
<p>&nbsp;</p>
<p>
<span class="span1">Što je :</span>
</p>
<p>
<span class="span1"> </span>
</p>
<p>
<span class="span1">Neutvrđenog dana u drugoj polovini januara 2013. godine, u Cetinju, lažnu ispravu - advokatsko punomoćje kojim je 49 radnika D. a. Crne Gore ovlastilo advokata  M. V. da ih zastupa pred Osnovnim sudom u Cetinju u sporu sa D. a. Crne Gore, zbog isplate razlike regresa za godišnji odmor i naknade za topli obrok, u kojem je pod rednim brojem 34. nepoznato lice stavilo potpis J. S. kao vlastodavca, upotrijebio kao pravu, na način što je, iako je znao da sporni potpis ne potiče od  J. S. predmetno punomoćje, koje je potpisano od strane ostalih 48 radnika, predao advokatu  M. V. koji je u ime vlastodavaca sačinio tužbu i istu dana 13. februara 2013. godine, zajedno sa spornim punomoćjem predao Osnovnom sudu u Cetinju,</span>
</p>
<p>&nbsp;</p>
<p>
<span class="span1">- čime je  izvršio krivično djelo  falsifikovanje isprave iz člana 412. stav 1. Krivičnog zakonika Crne Gore</span>
</p>
<p>&nbsp;</p>
<p>
<span class="span1">Pa mu sud, primjenom citiranog zakonskog propisa, te primjenom članova 4, 5, 13, 15, 42, 52, 53 i 54, KZ CG i članova 226-229 i 374.ZKP-a, izriče,</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom okrivljenom utvrđuje kaznu zatvora u trajanju od 30 (trideset) dana, i istovremeno određuje da se navedena kazna neće izvršiti ukoliko okrivljeni u periodu od 1 (jedne) godine, po pravosnažnosti presude, ne počini novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljeni da na ime paušala uplati iznos od 30,00 eura, u roku od 15 dana po pravosnažnosti presude, u korist Budžeta Crne Gore, pod prijetnjom prinudne naplate.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">ODT u Cetinju,  je Optužnim predlogom Kt. br. 80/14 od 23. jula 2014. godine, okrivljenom B. D. stavilo  na teret  izvršenje krivičnog djela </span><span class="span1">falsifikovanje izprave iz člana 412. stav 1 . Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Na glavnom pretresu i u  završnoj  riječi zastupnik optužbe je  ostao pri podnijetom optužnom  aktu i predložio da se okrivljeni oglasi krivim za predmetno krivično djelo  i da se isti osudi po  zakonu, te da mu se prilikom odmjeravanja kazne uzmu u obzir sve olakšavajuće i eventualno otežavajuće okolnosti.</span>
</p>
<p>&nbsp;</p>
<p>
<span class="span1">Okrivljeni B. D. je u svojoj odbrani naveo da je stalno zaposlen u D. a. Crne Gore, gdje obavlja poslove savjetnika I, a pored toga je od 2011. godine, izabran za predsjednika Unije sindikata D. a. Crne Gore. Ubrzo po preuzimanju ove dužnosti došao je do saznanja, u razgovoru sa kolegama D. a. - odsjek Pljevlja, da postoje osnovi da oni radnici podnesu tužbu protiv institucije D. a. zbog neisplaćenih regresa i toplog obroka za 2010. godinu. U tom svojstvu je obavio pojedinačne razgovore sa svih 49 radnika koji su to prihvatili, da tužbu i postupak pokrenu pred Osnovnim sudom u Cetinju, pa je između ostalih i razgovarao u tom smislu i sa J. S. koja je prihvatila navedeno u početku. Shodno tome, on je o saglasnosti radnika obavijestio adv. V. M. i zatražio njegovo zastupanje u ovom predmetu. Kada je ovaj prihvatio, on je napravio spisak radnika - njih 49, koji su prihvatili da ih V. zastupa, tako što je na papiru rukom ispisao imena i prezimena radnika i njihove matične brojeve, a svaki radnik se potpisao svojeručno pored svog imena. Takav spisak je predao adv. V. M. a nakon nekoliko dana adv. V. M. mu je predao obrazac na kojem su bila odštampana imena i prezimena i matični brojevi svih radnika koji su saglasni sa podnošenjem tužbe, a što su radnici na tom obrascu trebali da potvrde i svojeručnim potpisom. Odmah potom u narednih nekoliko dana on je ponovo obišao svakog radnika u arhivskom odeljenju Cetinje i odsjeku Cetinje i prikupio potpise  radnika tako što im je ostavljao u kancelarijama spisak na kojima je trebalo da se potpišu i kasnije dolazio i preuzimao spisak. Tako je ovo punomoćje potpisala i koleginica J.S. On nije prisustvovao samom potpisivanju punomoćja, ni koleginice J. S. niti ostalih radnika već je spisak preuzeo kada su ga svi potpisali i predao adv. V. M. Nakon nekoliko dana na hodniku ga je zaustavila J. S. i tada mu je saopštila da će da razmisli o ovoj tužbi nekoliko dana, da bi mu nakon deset dana saopštila da bi ona </span><span class="span1">željela da sve radnike koji su potpisali punomoćje advokatu M. V. zastupa njen brat  J. D. advokat iz Cetinja, našto joj je on odgovorio da je već angažovao adv. V. M. i da to ne dolazi u obzir. O svemu tome je obavijestio advokata M. V. koji mu je rekao da je to njegov izbor, pa je on kao predsjednik Sindikalne organizacije odlučio da taj postupak vodi do kraja advokat M. V. koji je kasnije završen u korist radnika. Tvrdi da on nije potpisao ime i prezime J. S. pored njenog imena na punomoćju i ne zna ko je to uradio umjesto nje.</span>
</p>
<p>
<span class="span1"> Na glavnom pretresu je negirajući krivicu i krivično pravnu odgovornost naveo da su tačni djelovi navoda optužnog akta Osnovnog Državnog  tužilaštva Cetinje ,ali da nije tačno da je znao da sporni potpis ne potiče od J.S.. </span>
</p>
<p>
<span class="span1">U završnoj riječi je naveo da  i</span><span class="span1">z provedenih dokaza očigledno proizilazi da nije kriv za krivično djelo koje mu se stavlja na teret, a posebno ako se ima u vidu da je samo jedno lice od njih 49 imalo primjedbu na njegov rad  i ponašanje u parničnom predmetu. Ovo posebno ako se ima u vidu da za to lice nijesu nastupile bilo kakve štetne posledice. Predložio je da ovaj sud donese presudu kojom će biti oslobođen optužbe za navedeno krivično djelo.</span>
</p>
<p>&nbsp;</p>
<p>
<span class="span1">U cilju  razjašnjenja ove  krivično - pravne stvari, Sud je u dokaznom postupku proveo dokaze: saslušao svjedoka M. V. na saglasan predlog stranaka umjesto neposrednog saslušanja pročitao iskaz oštećene J. S. i zapisnik o suočenju osumnjičenog i svjedoka - oštećene od 21.07.2014.godine, pročitao Izvještaj Forenzičkog centra Uprave policije Crne Gore o grafološkom ispitivanju broj 1265/13/2 od 02. 09. 2013. godine, izvršio uvid u original punomoćje od 21. januara 2013. godine, koje se nalazi u spisima predmeta Osnovnog suda u Cetinju posl. br. P. 87/13, pročitao izvještaj Ministarstva pravde Crne Gore broj 0203/8964 od 13. 10. 2014. godine iz Kaznene evidencije za okrivljenog B. D..</span>
</p>
<p>&nbsp;</p>
<p>
<span class="span1">Iz iskaza oštećene J. S. proizilazi da u vezi  okolnosti o autentičnosti njenog potpisa na spornom punomoćju koje je dato advokatu V. M. pod rednim br. 34, odgovorno tvrdi da to nije njen potpis i da ne zna kada je i gdje organizovano potpisivanje punomoćja. Za punomoćje je slučajno saznala prilikom boravka u Osnovnom sudu u Cetinju drugim povodom, kada je obaviještena da je jedan od tužilaca protiv D. a. Crne Gore. Ona advokata M. V. ne poznaje i nikada nijesu bili ni u kakvom kontaktu. Sjeća se da je više puta vođen razgovor, odnosno da je D. B. pitao da potpiše punomoćje za podnošenje tužbe pred Osnovnim sudom u Cetinju, za isplatu dijela regresa i toplog obroka, koji nije bio isplaćen u 2010 godini, te da mu je ona svaki put odgovorila da ne želi da potpiše to punomoćje i da neće da se tuži sa A. Crne Gore, a ako bude htjela, da će je zastupati njen brat ,adv. J. D.. B. D. joj nikada nije dao da potpiše bilo kakav spisak radnika, niti bilo kakvo punomoćje. Tačno je da su u njenom prisustvu drugi radnici potpisivali punomoćje za advokata M. V. na spisku koji je donio B. D. a ne sjeća se da li su potpisivali u njegovom prisustvu, jer je to nije interesovalo. Takođe se sjeća da je kupio po 10,00 € kao nadoknadu za rad advokata, ali je uvijek nju zaobilazio jer mu je kazala da ne želi da podnosi tužbu protiv D. a.. Crne Gore. U vrijeme podnošenja tužbe bila je na odmoru, a priča o tome i o angažovanju adv. V. M. je bila već aktuelna, tako da nije tačno da je izrazila želju da njen brat advokat J. D. zastupa radnike u ovom sporu. Ona nije učestvovala u ovom radnom sporu i nije dobijala bilo kakav poziv od suda, tek kada je podsredstvom brata advokata J. D. saznala da je naznačena kao tužilac u sporu protiv D. a. i kada je o tome upoznat postupajući sudija pisanim podneskom od njene strane u kojem je ukazala da nije potpisala punomoćje adv. V. M. dobila je </span><span class="span1">obavještenje u pisanoj formi, od suda da je povučena tužba u odnosu na nju.  Svoja potraživanja je namirila arbitražom i to prije nego što su ostali zaposleni to izdejstvovali u parničnom postupku.</span>
</p>
<p>&nbsp;</p>
<p>&nbsp;</p>
<p>
<span class="span1">Iz zapisnika o suočenju okrivljenog  i svjedoka – oštećene, od 21.07.2014.godine, proizilazi da je B. D. ostao pri navodima svoje odbrane i tvrdnji da je sa svakim radnikom, pa i sa J. S. razgovarao o podnošenju tužbe i pitao ih, pa i J. S. da li je saglasna da podnesu tužbu Osnovnom sudu u Cetinju, radi naknade zaostalih toplih obroka i zarada. Naveo je da je svjedok – oštećena u početku rekla da želi da podnese zajedničku tužbu, zajedno sa drugim radnicima i on je napravio spisak sa matičnim brojevima svih službenika, pri čemu je u kancelariji ostavio spisak u rukopisu. Ulazio je u svaku kancelariju, a  ne sjeća se da li je J. S. bila prisutna tada i rekao je kolegama da na spisku pored svog imena upišu i matične brojeve i da se potpišu. Ona mu je nakon nekoliko dana rekla da će da razmisli da li će dalje da učestvuje u svemu tome i pitala ga je da li sve radnike može da zastupa njen brat, i u to može da se zakune. Nakon nekog vremena mu je kazala da ne želi da bude na spisku, jer hoće da je zastupa njen brat, a što mu je rekla, u razgovoru između njega i nje, u četiri oka,  u kancelariji broj 25 gdje nije bio niko prisutan.</span>
</p>
<p>
<span class="span1">Svjedok – oštećena J. S. je ostala pri navodima svog iskaza, ističući da nije tačno da je okrivljeni sa njom razgovorao u početku u vezi sa podnošenjem tužbe, jer je ona u to vrijeme bila na odmoru, a tek kada se vratila sa odmora i kada su već bili pripremljeni spiskovi, pitao ju je da li i ona želi da se priključi njima, našto je odgovorila da to neće, i ako bude htjela da tuži, da će je zastupati njen brat, koji je advokat. Nijednom nije kazala okrivljenom da želi da učestvuje u podnošenju tužbe, niti ga je pitala može li sve radnike da zastupa njen brat i nije tačno da se potpisala ni na jednom spisku, kao što potvrđuje nalaz vještaka. Nije tačno da je rekla, da ne želi da bude na spisku, jer hoće da je zastupa njen brat, te je predložila okrivljenom da pozove svjedoke pred kim je ona to njemu rekla. Nadalje, negirala je i to da su o tome razgovarali u četiri oka, te istakla  da koga god budu pitali od službenika sa kojima ona stalno kontaktira, a ne želi da ih uvodi u postupak, potvrdiće da je ona stalno govorila, da ukoliko bude podnijela tužbu, da će je zastupati njen brat, bez pominjanja ostalih radnika.</span>
</p>
<p>&nbsp;</p>
<p>
<span class="span1">Iz iskaza svjedoka V. M. prozilazi da mu se  negdje tokom januara 2013. godine obratio B. D. predsjednik Sindikalne organizacije D. a. Cetinje i tom prilikom ga upoznao da su zainteresovani da podnesu tužbu za naisplaćani topli obrok i regres za 2010. godinu. Od istog je zahtijevao da napravi spisak lica koja to pravo traže, kao i da se isti lično potpišu i da stave svoje matične brojeve. D. je njemu to dostavio u rukopisu, a on je napravio punomoćje i zahtijevao da se lica lično potpišu na punomoćju. Sa nekim licima je lično kontaktirao telefonskim putem, s tim što je D. to tehnički odrađivao, odnosno on je u A. odnosio da se potpišu lica koja imaju ta potraživanja. Napomenuo je  da je sve bilo u redu sem ovog jednog slučaja i svi su ostvarili svoja prava u parničnom postupku.</span>
</p>
<p>&nbsp;</p>
<p>
<span class="span1">Iz  Izvještaja Forenzičkog centra Uprave policije Crne Gore o grafološkom ispitivanju broj 1265/13/2 od 02. 09. 2013. godine proizilazi da su konstatovane razlike koje upućuju na zaključak da sporni potpis "J.S." koji se na dostavljenom punomoćju datom adv. M. V. iz Cetinja dana 21. 01. 2013. godine nalazi pod rednim broj 34, nije autentičan potpis lica na čije ime glasi.</span>
</p>
<p>&nbsp;</p>
<p>
<span class="span1">Uvidom u original punomoćje od 21. januara 2013. godine, koje se nalazi u spisima predmeta Osnovnog suda u Cetinju posl. br. P. 87/13 proizilazi da je adv. M. V. od strane 49 lica ovlašćen da ih zastupa u radnom sporu pred Osnovnim sudom u Cetinju protiv Crne Gore,  gdje pod rednim brojem 34 figurira potpis oštećene J. S. Ono što je sud uočio uvidom u predmetno punomoćje je da iz istog proizilazi da je 50 lica ovlastilo advokata V. za podnošenje tužbe,medjutim na strani trećoj punomoćja izostavljen je broj "29" prilikom nabrajanja lica koja daju punomoćje advokatu,na način što iza broja "28" je naveden broj "30".</span>
</p>
<p>&nbsp;</p>
<p>
<span class="span1">Iz izvještaja Ministarstva pravde Crne Gore broj 0203/8964 od 13. 10. 2014. godine iz Kaznene evidencije za okrivljenog B. D. proizilazi da isti nije osuđivan.</span>
</p>
<p>&nbsp;</p>
<p>
<span class="span1">Cijeneći provedene dokaze u toku postupka, pojedinačno i u njihovoj medjusobnoj vezi, i dovodeći ih u vezu sa odbranom okrivljenog,</span><span> </span><span class="span1">sud je našao da su potkrijepljeni navodi optužnog akta, kojim se okrivljenom B. D. stavlja na teret izvršenje krivičnog djela falsifikovanje isprave iz člana 412 stav 1 Krivičnog zakonika Crne Gore, jer je na nesumnjiv način utvrđeno  da je okrivljeni  neutvrđenog dana u drugoj polovini januara 2013. godine, u Cetinju, lažnu ispravu - advokatsko punomoćje kojim je 49 radnika D. a. Crne Gore ovlastilo advokata M. V. da ih zastupa pred Osnovnim sudom u Cetinju u sporu sa D. a. Crne Gore, zbog isplate razlike regresa za godišnji odmor i naknade za topli obrok, u kojem je pod rednim brojem 34. nepoznato lice stavilo potpis J. S. kao vlastodavca, upotrijebio kao pravu, na način što je, iako je znao da sporni potpis ne potiče od J.S., predmetno punomoćje, koje je potpisano od strane ostalih 48 radnika, predao advokatu M. V. koji je u ime vlastodavaca sačinio tužbu i istu dana 13. februara 2013. godine, zajedno sa spornim punomoćjem predao Osnovnom sudu u Cetinju.</span>
</p>
<p>&nbsp;</p>
<p>
<span class="span1">Krivicu i krivično – pravnu odgovornost okrivljenog sud je utvrdio na osnovu iskaza oštećene, koja je na decidan, jasan i  po sudu tačan način, prezentovala sljed odvijanja događaja, kako u datom iskazu , tako i prilikom suočenja sa okrivljenim,te na sasvim logičan način pojasnila razloge za neprihvatanje i to nakon samog pominjanja tužbe od strane okrivljenog njegovog predloga  za angažovanje branioca za preduzimanje naznačenih radnji ,  koji iskaz u sklopu sa original punomoćjem i nalazom i mišljenjem Forenzičkog centra, kojim je utvrđeno da potpis J. S. koji figurira na punomoćju, datom advokatu zarad podnošenja tužbe, nije autentičan potpis lica na čije ime glasi, je od značaja za utvrđivanje krivice i krivičnopravne odgovornosti okrivljenog.</span>
</p>
<p>&nbsp;</p>
<p>
<span class="span1">Krivično djelo falsifikovanje isprave iz člana 412 stav 1 Krivičnog zakonika Crne Gore, inkriminiše kao zabranjeno ponašanje nekog lica  koje napravi lažnu ili izda neistinitu ispravu ili preinači pravu ispravu u namjeri da se takva isprava upotrijebi kao prava ili ko takvu lažnu ili neistinitu ispravu upotrijebi kao pravu ili je nabavi radi upotrebe. Kao što se da vidjeti, radnja izvršenja određena je alternativno, s tim što se okrivljenom stavlja na teret da je lažnu ispravu upotrijebio kao pravu, što su rezultati dokaznog postupka i potvrdili, a ovo kod sljedećeg: naime, okrivljeni iako upoznat sa očiglednom činjenicom, da oštećena ne želi da potpiše punomoćje, u konkretnom slučaju lažnu ispravu -advokatsko punomoćje , iako uvidjevši da se na punomoćju nalazi potpis lica „J. S.“, predao ga je advokatu radi podnošenja tužbe, </span><span class="span1">odn. da ih zastupa pred Osnovnim sudom u Cetinju u sporu sa D. a. Crne Gore,što je isti i uradio.</span>
</p>
<p>
<span class="span1"> Ovakvim radnjama, ostvaruje objektivne i subjektivne elemente bića krivičnog djela stavljenog mu na teret.</span>
</p>
<p>&nbsp;</p>
<p>
<span class="span1">Okrivljeni potencira da on nije potpisao punomoćje u ime J. S. medjutim protiv njega se u konkretnom slučaju nije vodio postupak  sa razloga što je on potpisao sporno punomoćje, već da je, iako znajući da je potpis oštećene falsfikovan, predao lažnu ispravu - advokatsko punomoćje  koje je potpisano od ostalih   48 radnika  na dalju nadležnost advokatu, koji je u ime vlastodavaca sačinio tužbu i istu dana 13.02.2013.godine zajedno sa spornim punomoćjem predao Osnovnom sudu u Cetinju,dakle upotrijebio je lažnu ispravu-advokatsko punomoćje ,kao pravu.</span>
</p>
<p>&nbsp;</p>
<p>
<span class="span1">Iskaz J.S. je krajnje i logičan, a kod činjenice da joj je brat advokat, to je sud povjerovao njenom iskazu u kojem decidno navodi da je od početka okrivljenom govorila da neće da potpiše, predmetno punomoćje, a što i okrivljeni donekle ne osporava, kada govori da mu je okrivljena rekla da će da razmisli o spornoj tužbi, što takođe nesporno i neupitno sugeriše da ni tada nije potpisala predmetno punomoćje,a što je potkrijepljeno  i činjenicom da nije imala ni razloga da podnosi tužbu,obzirom da je putem arbitraže riješila spor sa D. a. Crne Gore ,zbog isplate razlike regresa za godišnji odmor i naknade za topli obrok.</span>
</p>
<p>&nbsp;</p>
<p>
<span class="span1">Ispitujući subjektivni odnos okrivljenog prema izvršenom krivičnom djelu, sud je našao da je isti postupao sa direktnim umišljajem, a obzirom da je bio svjestan svoga djela, odnosno činjenice da je zabranjeno lažnu ispravu upotrijebiti kao pravu, i pored toga je predao advokatu lažnu ispravu- advokatsko punomoćje sa sve potpisom oštećene, za koje je znao da je falsifikovano, čime je očigledno manifestovao svoju volju da hoće izvršenje ovog djela.</span>
</p>
<p>&nbsp;</p>
<p>
<span class="span1">Dakle,okrivljeni je upotrijebio kao pravu lažnu ispravu-advokatsko punomoćje  kojim je ovlašćen advokat da pred sudom pokrene tužbu,što je i uradio ,a advokat V. M. saslušan u svojstvu svjedoka je to i potvrdio.</span>
</p>
<p>&nbsp;</p>
<p>
<span class="span1">Time je izvršio krivično djelo falsifikovanje isprave normirano čl.412.st.1.KZ CG ,sa razloga što advokat nije mogao da pokrene postupak pred sudom bez punomoćja koje mu je okrivljeni predao.U konkretnom slučaju ,advokat koji nije znao da je punomoćje falsifikovano, a kako svjedok V. tvrdi i čiji iskaz nije opovrgnut provedenim dokazima je predstavljao samo sredstvo za izvršenje krivičnog djela,jer je okrivljeni preko njega upotrijebio punomoćje.</span>
</p>
<p>&nbsp;</p>
<p>
<span class="span1">Imajući prednje u vidu sud nije mogao prihvatiti odbranu okrivljenog da nije znao da se na punomoćju ne nalazi potpis J. S.  tim prije što je za advokatske usluge ,a na ime sastava tužbe i pokretanja postupka trebalo izdvojiti novčane iznose od po 10,00 eura,a što J. S. u konkretnom nije uradila ,a ni sam okrivljeni ne tvrdi suprotno ,pa se pokazuje jasnim da je isti uz potpunu svijest i volju upotrijebio lažnu ispravu ,na opisani način,sa kojih razloga je njegova odbrana bila neprihvatljiva ,jer je data sa ciljem izbjegavanja krvičnopravne odgovornosti za počinjeno djelo.</span>
</p>
<p>&nbsp;</p>
<p>
<span class="span1">Pazeći po službenoj dužnosti, na okolnosti iz člana 42 KZCG, sud je na strani okrivljenog, kao olakšavajuće cijenio okolnosti ranije neosuđivanosti,što je utvrđeno </span><span class="span1">iz izvoda iz kaznene evidencije na njegovo ime, dok otežavajućih okolnosti na njegovoj strani van bitnih obilježja krivičnog djela u pitanju sud nije našao.</span>
</p>
<li>
<span class="span3">Uzimajući u  obzir  ovako utvrđene okolnosti  sud  je okrivljenom  odmjerio kaznu zatvora  u trajanju od  30 dana  i istovremeno  našao da su ispunjeni  uslovi iz čl. 53. i 54. KZ -a CG  za  izricanje uslovne osude, pa je istom   izrekao  uslovnu osudu kao posebnu vrstu krivične sankcije , određujući da se navedena  kazna neće  izvršiti ukoliko okrivljeni   u vremenskom periodu od jedne  godine,  od dana pravosnažnosti  ove presude, ne počini novo krivično djelo ,uz uvjerenje  da će se  i ovako  izrečenom uslovnom osudom postići svrha njenog  izricanja  propisana  čl. 52. KZ-a CG.</span>
</li>
<p>&nbsp;</p>
<p>
<span class="span1">Obzirom da je oglašen krivim to je okrivljeni obavezan  da shodno čl. 226-229 Zakonika o krivičnom postupku, na ime paušala uplati iznos od 30.00 eura, kao dijela troškova krivičnog postupka, srazmjernog trajanju i složenosti postupka, te imovnim prilikama okrivljenog, u roku od 15 dana po pravosnažnosti presude, u korist Budžeta Crne Gore, pod prijetnjom prinudne naplate.</span>
</p>
<p>&nbsp;</p>
<p>
<span class="span1">Oštećena J. S. kao ni njen punomoćnik  i pored uredno upućenih poziva nijesu pristupili Sudu ,sa kojih razloga sud nije odlučivao o imovinskopravnom zahtjevu iste.</span>
</p>
<p>&nbsp;</p>
<p>
<span class="span1">Na temelju izloženog , a shodno  članu 374.Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p>
<span class="span1"> </span>
</p>
<p style="text-align:center;">
<span class="span1">OSNOVNI SUD U CETINJU</span>
</p>
<p style="text-align:center;">
<span class="span1">Dana 28. 10. 2014 .godine</span>
</p>
<p>&nbsp;</p>
<p>&nbsp;</p>
<p>
<span class="span1">Zapisničar, </span><span class="span1"></span><span class="span1"></span><span class="span1"></span><span class="span1"></span><span class="span1">                                                S U D I J A</span>
</p>
<p>
<span class="span1">Martinović Aleksandra </span><span class="span1"></span><span class="span1"></span><span class="span1"></span><span class="span1"></span><span class="span1">                          Marija Ćupić</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA:</span>
</p>
<p>
<span class="span1">Protiv ove presude može se izjaviti žalba u </span>
</p>
<p>
<span class="span1">roku od 8 dana  od dana prijema Višem sudu </span>
</p>
<p>
<span class="span1">u Podgorici, a preko ovog Suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
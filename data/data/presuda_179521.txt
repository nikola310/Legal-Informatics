<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-size:11pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U ROŽAJAMA</span>
</p>
<p>
<span class="span1">K.br.56/16</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Sudija Osnovnog suda u Rožajama Milosav Zekić, uz učešće zapisničara Aide Luboder, rješavajući po optužnom predlogu Osnovnog državnog tužilaštva iz Rožaja Kt.br.37/16 od 07.04.2016.g. podnijet  protiv okrivljenog H</span><span class="span1">.</span><span class="span1"> R</span><span class="span1">.</span><span class="span1">  iz R</span><span class="span1">.</span><span class="span1">, zbog krivičnog djela </span><span class="span1">napad na službeno lice u vršenju službene dužnosti iz čl. 376. st. 2. u vezi st. 1.  Krivičnog zakonika Crne Gore</span><span class="span1">, nakon održanog glavnog i javnog pretresa dana 05.05.2016.g.  u prisustvu Rukovodioca Državnog tužilaštva Hajrana Kalača, oštećenog R</span><span class="span1">.</span><span class="span1"> K</span><span class="span1">.</span><span class="span1">i  okrivljenog, donio je i dana  06.05.2016. javno objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni </span><span class="span1">H</span><span class="span1">.</span><span class="span1"> R</span><span class="span1">.</span><span class="span1">,</span><span class="span1"> JMB </span><span class="span1">...</span><span class="span1">od oca M</span><span class="span1">.</span><span class="span1"> majke M</span><span class="span1">.</span><span class="span1">, rođene M</span><span class="span1">.</span><span class="span1">rođen </span><span class="span1">...</span><span class="span1">godine, u R</span><span class="span1">.</span><span class="span1">gdje i živi naselje C</span><span class="span1">.</span><span class="span1">, državljanin Crne Gore, razumije crnogorski jezik koji je i njegov  jezik, zaposlen, ostvaruje mjesečnu zaradu u iznosu od 180,00 eura,  neoženjen, pismen, završio  SSS, siromašnog  imovnog stanja, neosuđivan.</span>
</p>
<p>&nbsp;</p>
<p style="text-align:center;">
<span class="span1">K R I V   J E</span>
</p>
<p>&nbsp;</p>
<p>&nbsp;</p>
<p>
<span class="span1">Što je: </span>
</p>
<p>
<span></span><span class="span1">dana 27. 02. 2016. godine, oko 10:00 h, u mjestu Carine, Opština Rožaje, u uračunljivom stanju svjestan svoga djela čije je izvršenje htio, iako je znao da je njegovo djelo zabranjeno,  prijetio da će napasti službeno lice u vršenju službene dužnosti R</span><span class="span1">.</span><span class="span1">K</span><span class="span1">.</span><span class="span1">, službenika Uprave za šume Pljevlja, PJ Rožaje, koji je vršio službenu dužnost čuvanja državnih šuma, na način što je držeći pištolj u desnoj ruci podignutim u pravcu njega, kretao se prema oštećenom i uputio mu prijeteće riječi: “razlaz, gubi se”, </span>
</p>
<p>&nbsp;</p>
<p>
<span class="span1">- čime je izvršio krivično djelo napad na službeno lice u vršenju službene dužnosti iz čl. 376. st. 2. u vezi st. 1.  Krivičnog zakonika Crne Gore.</span>
</p>
<p>&nbsp;</p>
<p>
<span class="span1">pa mu sud primjenom pomenutog zakonskog propisa i čl. 4,5, 13, 14,15, 32, 36, 42, 52, 53, 54 Krivičnog zakonika Crne Gore  i 374. Zakonika o krivičnom postupku,   izriče </span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu utvrđuje kaznu zatvora u trajanju 3 (tri) mjeseca i istovremeno odredjuje da se kazna neće izvršiti ukoliko osuđeni  u roku od jedne godine ne izvrši novo krivično djelo. </span>
</p>
<p>&nbsp;</p>
<p>
<span class="span1">Da plati na ime troškova krivičnog postupka  paušalni iznos od 30,00 eura,u korist budžeta Crne Gore, u roku od 15 dana po pravosnažnosti ove presude.  </span>
</p>
<p>&nbsp;</p>
<p>
<span class="span1">Oštećeni se radi ostvarivanja imovinsko-pravnog zahtjeva upućuje na građansku parnicu. </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1"></span><span class="span1"></span><span class="span1"></span><span class="span1"></span><span class="span1"></span>
</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Osnovno državno tužilaštvo iz Rožaja, podnijelo je ovome sudu optužni predlog Kt.br.37/16 od 07.04.2016.g.  protiv okrivljenog H</span><span class="span1">.</span><span class="span1">R</span><span class="span1">.</span><span class="span1"> iz R</span><span class="span1">.</span><span class="span1">, zbog krivičnog djela </span><span class="span1">napad na službeno lice u vršenju službene dužnosti iz čl. 376. st. 2. u vezi st. 1.  Krivičnog zakonika Crne Gore</span><span class="span1"> </span><span class="span1">(KZ CG).</span>
</p>
<p>&nbsp;</p>
<p>
<span class="span1">Na glavnom pretresu Rukovodilac Državnog tužilaštva  Hajran Kalač je ostao pri podnijetom optužnom predlogu, te je predložio da sud okrivljenog oglasi krivim zbog krivičnog djela koje mu je optužbom stavljeno na teret i izrekne mu uslovnu osudu kojom će mu utvrditi kaznu zatvora u trajanju od 3 mjeseca i istovremeno odrediti da se ista neće izvršiti ukoliko okrivljeni u roku od jedne godine dana ne zvrši novo krivično djelo.</span>
</p>
<p>
<span class="span1">Oštećeni R</span><span class="span1">.</span><span class="span1"> K</span><span class="span1">.</span><span class="span1">je u završnoj riječi istakao da se pridružuje krivičnom gonjenju ODT-a u odnosu na okrivljenog i postavlja  imovinsko-pravni zahtjev čiju visinu nije opredijelio.</span>
</p>
<p>
<span class="span1">Okrivljeni </span><span class="span1">je u svoju odbranu istakao da se dana 27.02.2016.g., nalazio u svojoj porodičnoj kuću u naselje Carine, Opstina Rožaje. U jednom momentu čuo je viku i galamu ispred kuće, te kada je izašao vidio je da se raspravljaju reonski lugar R</span><span class="span1">.</span><span class="span1">K</span><span class="span1">.</span><span class="span1">i njegov otac M</span><span class="span1">.</span><span class="span1"> u vezi stabla koje je neko oborio u državnoj šumi iznad njihove kuće, čiji je vrh pao u njihovu avliju,  te kada je lugar  pozvao njegovog oca da izadje ispred avlije, pomislio je da će da ga napadne, pa   se uputio prema njemu i rekao mu "bježi da te ne vidim",  nakon čega mu je otac kazao da uđe u kuću, što je on i učinio. Nije se mašio  pištolja,  niti je oštećenom uputio prijeteće riječi. </span><span class="span1">Predložio je da ga sud oslobodi, jer nije izvršio djelo koje mu se optužbom stavlja na teret.</span>
</p>
<p>
<span class="span1">Po ovoj krivično pravnoj stvari, sud je izveo dokaze: saslušao svjedoka – oštećenog R</span><span class="span1">.</span><span class="span1">K</span><span class="span1">.</span><span class="span1">, svjedoke M</span><span class="span1">.</span><span class="span1"> R</span><span class="span1">.</span><span class="span1"> i izvršio uvid u izvod iz kaznene evidencije na ime okrivljenog.</span>
</p>
<p>
<span class="span1"> Cijeneći iskaz okrivljenog  i sve izvedene dokaze, kako pojedinačno tako i u medjusobnoj vezi, u smislu čl.370. st.3. Zakonika o krivičnom postupku (ZKP), sud je nesumnjivo utvrdio da je okrivljeni izvršio djelo koje mu je optužbom stavljeno na teret i da je zato kriv  i krivičnopravno odgovoran. </span>
</p>
<p>
<span class="span1">  </span><span class="span1">Naime, iz iskaza svjedoka- oštećenog R</span><span class="span1">.</span><span class="span1">K</span><span class="span1">.</span><span class="span1"> vidi se,  da radi kao reonski lugar- čuvar šuma u  Upravi za šume Pljevlja- Područna jedinica  Rožaje. Da je dana 27.02.2016.g. iznad kuće okrivljenog H</span><span class="span1">.</span><span class="span1"> R</span><span class="span1">.</span><span class="span1"> i njegovog oca M</span><span class="span1">.</span><span class="span1">u mjestu zv. C</span><span class="span1">.</span><span class="span1">, O</span><span class="span1">.</span><span class="span1"> R</span><span class="span1">.</span><span class="span1"> u Državnoj šumi našao jedno jelovo stablo izvaljeno od vjetra sa žilama, koje je  bilo oklesano, presečeno do panja - žila i ispresijecano u trupce - čokove dužine  oko 1 m. Ovršak od ovog stabla je pao u dvorište okrivljenog i njegovog oca i trupce od tog dijela je našao nasložene na ostala M</span><span class="span1">.</span><span class="span1"> drva koja su se tu nalazila od ranije, a ostali čokovi su bili nasloženi sa vanjske strane ograde, pa je zaključio da je ovo stablo ispresijecao u trupce M</span><span class="span1">.</span><span class="span1"> i da je trupce od ovrška  nasložio  u svom dvorištu, a od ostalog stabla  do ograde dvorišta sa vanjske  strane. Nakon što je premjerio panj i utvrdio kubnu masu pošao je, oko 10,00 h, do M</span><span class="span1">.</span><span class="span1">  kuće, da bi obavio razgovor sa njim. M</span><span class="span1">.</span><span class="span1"> mu je kazao da je on uzeo pola od ovog stabla, a ne i preostali dio, pa  ga je pozvao da  zajedno pođu do panja i lično se uvjere gdje se nalaze trupci koje je predhodno našao i da mu ništa ne natura. U tom momentu prema njemu se trčećim korakom kretao okrivljeni  Haris sa pištoljem u desnoj ruci, koji je podigao prema njemu, repertirao ga i uperio u njega, govoreći mu "razlaz, gubi se", pa je M</span><span class="span1">.</span><span class="span1"> stao ispred  okrivljenog  i spriječio ga da priđe do njega. Od ovakvog postupanja okrivljenog se uplašio, pa je ušao u kola i pobjegao sa lica mjesta a zatim slučaj prijavio u policiju.  Iskaz ovog svjedoka, sud je prihvatio kao jasan i objektivan, jer je isti do detalja opisao cijeli tok događaja veoma uvjerljivo, tako da nema sumnje u drugačije činjenično stanje. </span>
</p>
<p>
<span class="span1"> </span><span class="span1">Iz iskaza svjedoka M</span><span class="span1">.</span><span class="span1">R</span><span class="span1">.</span><span class="span1"> vidi se, da je dana 27.02.2016.g., oko 10,00h kod njegove kuće, u naselju C</span><span class="span1">.</span><span class="span1">,O</span><span class="span1">.</span><span class="span1">R</span><span class="span1">.</span><span class="span1">, došao je reonski lugar R</span><span class="span1">.</span><span class="span1">K</span><span class="span1">.</span><span class="span1"> i pitao ga da li je on ispresijecao u trupce stablo koje je bilo izvaljeno od vjetra u blizini njihove kuće u državnoj šumi. Da mu je rekao da je oklesao ovršak od ovog stabla koji je pao u njegovu avliju i prebacio ga preko ograde, a nije obrađivao ostali dio stabla.  Dok je razgovarao sa lugarom  iz kuće je izašao njegov sin  H</span><span class="span1">.</span><span class="span1">  i kada je došao do njih  pitao je lugara  ko mu je kazao da su oni oborili ovo stablo i da dovede tog svjedoka,  našta mu je  oštećeni odgovorio "ja tebe ništa nijesam pitao, hoćete li to da me bijete", našta  mu je on kazao  da neće da ga biju, već da kaže čovjeka koji ga je obavijestio da su oni posjekli stablo. Takođe je rekao H</span><span class="span1">.</span><span class="span1"> da se vrati u kuću što je on i učinio, nakon čega je lugar otišao sa lica mjesta. Istakao je da se okrivljeni H</span><span class="span1">.</span><span class="span1"> nije mašio pištolja, niti je oštećenom uputio prijeteće riječi. Iskaz ovog svjedoka, sud je prihvatio u dijelu da je kritičnog dana oštećeni obavljao službenu dužnost čuvara državnih šuma tj. reonskog lugara,  te da je u momentu dok je razgovarao sa njim u vezi bespravne sječe stabla u državnoj šumi, čije vrh pao u njegovu avliju,  okrivljeni izašao  iz kuće i došao do njih, jer njegov iskaz, u ovom dijelu,  nalazi oslonca u iskazu oštećenog  i okrivljenog. Međutim, iskaz ovog svjedoka u ostalom dijelu tj. u dijelu u kojem navodi da  se okrivljeni u kritičnom momentu nije mašio pištolja i da nije uputio prijetnje oštećenom, sud nije prihvatio, jer je isti neuvjerljiv, neobjektivan i opovrgnut veoma ubjedljivim kazivanjem oštećenog kojem je sud poklonio punu vjeru. </span>
</p>
<p>
<span class="span1">Iz izvoda  iz kaznene evidencije na ime  okrivljenog vidi se da isti ne prolazi kroz kaznenu evidenciju. Ovaj dokaz, sud je cijenio kao jasan, određen i ničim nedoveden u sumnju. </span>
</p>
<p>
<span class="span1">Sud je cijenio iskaz okrivljenog, pa je isti prihvatio u dijelu u kojem ne spori odlučne činjenice. Naime, okrivljeni ne spori da je oštećeni kritičnog dana vršio kontrolu bespravne sječe stabla iznad njihove kuće, čije ovršak pao u njihovu avliju i </span><span class="span1">dok je razgovarao sa njegovim ocem M</span><span class="span1">.</span><span class="span1">izašao je iz kuće i  uputio se prema oštećenom, pa je sud njegov iskaz, u ovom dijelu, prihvatio jer je potkrijepljen iskazom oštećenog. Medjutim, iskaz  okrivljenog u dijelu u kojem ističe da se u kritičnom momentu nije mašio  pištolja i da nije kazao oštećenom “razlaz, gubi se”, sud isti nije prihvatio, jer je isti neobjektivan, neuvjerljiv i opovrgnut veoma ubjedljivim kazivanjem oštećenog iz kojeg  nesumnjivo proizilazi da je kritičnog dana vršio službenu dužnost  čuvara državnih šuma  i da mu je  okrivljeni prijetio da će ga napasti u vršenju službene dužnosti, tako što je pošao prema njemu  sa pištoljem u desnoj ruci podignutim u njegovom pravcu i uputio mu prijetnje "razlaz, gubi se", tako da je očigledno da okrivljeni sa ovakom odbranom smišljeno i sračunato nastoji da izbegne krivičnopravnu odgovornost.</span>
</p>
<p>
<span class="span1">U konkretnom slučaju okrivljeni je postupao u uračunljivom stanju, jer je mogao da shvati značaj svoga djela i da upravlja svojim postupcima.Postupao je i sa direktnim umišljajem, jer je bio svjestan da na opisani način prijeti da će napasti  službeno lice u vršenju službene dužnosti i to je htio, a bio je svjestan da je njegovo djelo zabranjeno.</span>
</p>
<p>
<span class="span1">   </span><span class="span1">Dakle, u postupku je utvrđeno da je okrivljeni </span><span class="span1">dana 27. 02. 2016. godine, oko 10:00 h, u mjestu C</span><span class="span1">.</span><span class="span1">, O</span><span class="span1">.</span><span class="span1"> R</span><span class="span1">.</span><span class="span1">, u uračunljivom stanju svjestan svoga djela čije je izvršenje htio, iako je znao da je njegovo djelo zabranjeno,  prijetio da će napasti službeno lice u vršenju službene dužnosti R</span><span class="span1">.</span><span class="span1"> K</span><span class="span1">.</span><span class="span1">, službenika Uprave za šume Pljevlja, PJ Rožaje, koji je vršio službenu dužnost čuvanja državnih šuma, na način što je držeći pištolj u desnoj ruci podignutim u pravcu njega, kretao se prema oštećenom i uputio mu prijeteće riječi: “razlaz, gubi se”. </span>
</p>
<p>&nbsp;</p>
<p>
<span class="span1">Iz ovakvog iznijetog i utvrdjenog činjeničnog stanja nesumnjivo proizilazi da su u radnjama okrivljenog sadržani svi bitni elementi krivičnog djela napad na službeno lice u vršenju službene dužnosti iz čl. 376. st.2. u vezi st.1. KZ CG,za koje djelo je sud istog oglasio krivim i izrekao mu uslovnu osudu kojom mu je utvrdio  kaznu zatvora u trajanju od 3 mjeseca i istovremeno odredio da se kazna neće izvršiti ukoliko isti u roku od jedne godine ne izvrši novo krivično djelo.</span>
</p>
<p>
<span class="span1">Prilikom izricanja ovakve vrste krivične  sankcije, sud je imao u vidu težinu izvršenog djela, stepen krivice okrivljenog, jačinu ugrožavanja zaštićenog dobra, okolnosti pod kojima je djelo izvršeno, držanje okrivljenog nakon izvršenog djela, cijeneći pri tom kao olakšavajuće okolnosti, njegovu životnu dob, raniju neosuđivanost i siromašno imovno stanje, pa je sud  imajući pri tom u vidu svrhu uslovne osude iz čl. 52. KZCG</span><span class="span2"> </span><span class="span1">u okviru opšte krivične sankcije iz čl. 4. istog zakonika, našao da je imalo mjesta izricanju ovakve vrste krivične sankcije, ubijedjen da će upozorenje uz prijetnju kazne u dovoljnoj mjeri uticati na okrivljenog da ubuduće ne vrši  bilo kakva krivična djela.</span>
</p>
<p>
<span class="span1"> Na osnovu čl. 229. u vezi čl. 226. st. 2.tač. 9. i st. 3. ZKP, sud je obavezao okrivljenog da plati na ime paušala iznos od 30,00 eura, u korist budžeta Crne Gore, a ovo imajući u vidu trajanje i složenost krivičnog postupka kao i imovno stanje okrivljenog.</span>
</p>
<p>
<span class="span1">&nbsp;    </span><span class="span1">Na osnovu čl. 239. st. 2. ZKP, oštećeni R</span><span class="span1">.</span><span class="span1"> K</span><span class="span1">.</span><span class="span1"> se radi ostvarivanja imovinsko-pravnog zahtjeva upućuje na gradjansku parnicu.</span>
</p>
<p>&nbsp;</p>
<p>
<span class="span1">Sa izloženog odlučeno je kao u dispozitivu ove presude.</span>
</p>
<p>&nbsp;</p>
<p>
<span class="span1">OSNOVNI SUD U ROŽAJAMA, dana 06.05.2016.g.</span>
</p>
<p>&nbsp;</p>
<p>
<span class="span1">Zapisničar,</span><span class="span1"></span><span class="span1"></span><span class="span1"></span><span class="span1"></span><span class="span1">          </span><span class="span1"></span><span class="span1">                S U D I J A,</span>
</p>
<p>
<span class="span1">Aida Luboder,  s.r.</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">           Milosav Zekić,  s.r.</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude može se izjaviti žalba u roku od  8 dana od dana prijema iste i to Višem sudu u Bijelom Polju, a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1"></span>
</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.s1{font-weight:bold;}
.s2{vertical-align:super;font-size:smaller;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>	   							</span>
</p>
<p class="p1">
<span>									K. br .84/13</span>
</p>
<p class="p2">
<!--Image link to '0.jpg' can be here-->
</p>
<p class="p1"></p>
<p class="p2">
<span>U IME CRNE GORE</span>
</p>
<p class="p1"></p>
<p class="p1"></p>
<p class="p1">
<span>	Osnovni sud u Bijelom Polju prvostepeni krivični sud sudija pojedinac Dragan Mrdak, uz učešće nameštenika suda zapisničara Koviljke Lješnjak, u krivičnom predmetu protiv okrivljenog H. H. iz Bijelog Polja, zbog krivičnog djela šumska kradja iz čl. 324 st. 2 u vezi st. 1 Krivičnog zakonika, postupajući po optužnom predlogu ODT-a iz B. Polja, KT.br. 379/11-2 od 15.04.2012. godine, nakon održanog usmenog, glavnog i javnog pretresa, u prisustvu savjetnice ODT-a iz Bijelog Polja H. B., okrivljenog H. H. a u odsustvu punomoćnika oštećene Uprave za šume Pljevlja, dana  09. 05. 2013. godine, donio je i javno objavio:</span>
</p>
<p class="p1"></p>
<p class="p1"></p>
<p class="p2">
<span>P R E S U D U</span>
</p>
<p class="p1"></p>
<p class="p1">
<span>	Okrivljeni H. H. zv. Z., JMBG ..., od oca H. i majke V., rođene Bektašević, rođen 02.12.1962 godine u Bijelom Polju, sa prebivalištem u mjestu rođenja naselje Loznice, opština Bijelo Polje,oženjen, otac petoro djece, pismen, sa završenom osnovnom školom, nezaposlen državljanin Crne Gore, osuđivan i to presudom Osnovnog suda u Bijelom Polju K.br.316/90 od 23.02.1991 godine, zbog krivičnog djela iz čl. 185.st.3. u vezi st.1. KZ SRCG, na dva mjeseca zatvora uslovno za  jednu godinu, presudom Osnovnog suda u Bijelom Polju, K.br.121/92 od 07.06.1992 godine, zbog krivičnog djela iz čl. 185. st.1. KZ RCG, na trideset dana zatvora, presudom Osnovnog suda u Bijelom Polju K. br. 472/09 od 26.06.2009 godine, zbog krivičnog djela  šumska krađa iz čl.324.st.1. KZ, na tri mjeseca zatvora uslovno za dvije godine i novčanu kaznu od 200,00 €, presudom Osnovnog suda u Bijelom Polju K. br. 641/10 od 27.04.2011 godine, zbog krivičnog djela iz čl.152.st.1. KZ CG, na novčanu kaznu od 600,00 €, presudom Osnovnog suda u Bijelom Polju K. br. 394/11 od 11.11.2011 godine, zbog krivičnog djela iz čl. 276. st.3. u vezi st.1. KZ CG, na trideset dana zatvora, presudom Osnovnog suda u Bijelom Polju K.br.356/11 od 19.10.2011 godine, zbog krivičnog djela iz čl. 412.st.2 u vezi st. 1. KZ CG, na trideset dana zatvora, presudom Osnovnog suda u Bijelom Polju K. br. 452/11 od 15.12.2011 godine, zbog krivičnog djela iz čl. 381.st.1. KZ CG, na  kaznu zatvora od trideset dana.</span>
</p>
<p class="p1"></p>
<p class="p2">
<span>K r i v  j e</span>
</p>
<p class="p1">
<span>	Što je:</span>
</p>
<p class="p1"></p>
<p class="p1">
<span>	- Dana 23.08.2011 godine, u mjestu zv. ''Grablje'' u Cerovu, opština Bijelo Polje, na kat.parceli broj 1439, upisanoj u listu nepokrtnosti br.171 KO Cerovo, na ime JP Šumarstvo Pljevlja - radna jedinica Bijelo Polje, radi krađe oborio 16 bukovih i grabovih stabala, ukupne drvne mase 11,76 m3 i time pričinio štetu oštećenoj Upravi za šume Pljevlja PJ Bijelo Polje,</span>
</p>
<p class="p1"></p>
<p class="p1">
<span> 	- čime je izvršio krivično djelo šumska kradja iz čl. 324 st. 2 u vezi st. 1 Krivičnog zakonika, </span>
</p>
<p class="p1"></p>
<p class="p1">
<span>	- za koje ga  sud primjenom citiranog zakonskog propisa, te čl. 2, 4, 5, 13, 15, 32, 36, 39, 42 Krivičnog zakonika i čl. 226, 229, 239 i 374 Zakonika o krivičnom postupku, </span>
</p>
<p class="p1"></p>
<p class="p2">
<span>O S U Đ U J E</span>
</p>
<p class="p1"></p>
<p class="p1">
<span>	 Na kaznu zatvora od  3 ( tri )  mjeseca,  kao glavnu kaznu.</span>
</p>
<p class="p1">
<span>	</span>
</p>
<p class="p1">
<span>	I</span>
</p>
<p class="p1">
<span>	Na novčanu kaznu od 200,00 (dvijestotine) eura, kao sporednu kaznu, koju kaznu je osuđeni dužan da plati ovom sudu u roku od tri mjeseca, od dana pravnosnažnosti presude, a ako osudjeni ne plati novčanu kaznu u odredjenom roku, sud će novčanu kaznu zamijeniti kaznom zatvora tako što će za svaki započetih 25,00 €, novčane kazne, odrediti jedan dan zatvora, a ako osudjeni plati samo dio novčane kazne, sud će ostatak kazne srazmjerno zamijeniti kaznom zatvora, pa ako osudjeni isplati ostatak novčane kazne, izvršenje kazne zatvora će se obustaviti.</span>
</p>
<p class="p1"></p>
<p class="p1">
<span>	Okrivljeni se obavezuje da na ime paušala plati iznos od 40,00 €, kao i iznos od 137,50 €, na ime ostalih troškova postupka, koje iznose  će uplatiti na Depozit novčanih kazni troškova i paušala na žiro račun br. 832 - 151 - 35, u roku od 15 dana od dana pravosnažnosti presude pod prijetnjom prinudnog izvršenja, s tim što će dokaz o izvršenoj uplati dostaviti krivičnoj pisarnici ovog suda. </span>
</p>
<p class="p1"></p>
<p class="p1">
<span>	Oštećena Uprava za šume Pljevlja - Područna jedinica Bijelo Polje, radi ostvarivanja imovinsko pravnog zahtjeva upućuje se na parnični postupak.</span>
</p>
<p class="p2"></p>
<p class="p2">
<span>O b r a z l o ž e nj e</span>
</p>
<p class="p1"></p>
<p class="p1">
<span>	Optužnim predlogom ODT-a, iz Bijelog Polja KT. br.379/11-2 od 15.08.2012.  godine, optužen je H. H. iz Bijelog Polja, da je izvršio krivično djelo šumska kradja iz čl. 324 st. 2 u vezi st. 1 Krivičnog zakonika.</span>
</p>
<p class="p1"></p>
<p class="p1">
<span>	Presudom ovog suda K. br. 281/12 od 11.10.2012 godine, optuženi je oglašen krivim i osuđen na kaznu zatvora od tri mjeseca kao glavnu kaznu i na novčanu kaznu od 200,00 € kao sporednu kaznu.</span>
</p>
<p class="p1"></p>
<p class="p1">
<span>	Rješenjem Višeg suda u Bijelom Polju Kž.br.106/13 od 22.02.2013 godine, ukinuta je ova presuda i predmet vraćen prvostepenom sudu na ponovno suđenje.</span>
</p>
<p class="p1"></p>
<p class="p1">
<span>	Glavni pretres je zaključen dana 09. 05. 2013. godine u prisustvu savjetnice ODT-a iz Bijelog Polja H. B., okrivljenog H. H. a u odsustvu  uredno obaviještene  oštećene Uprave za šume Pljevlja. </span>
</p>
<p class="p1"></p>
<p class="p1">
<span>	Okrivljeni H. H. u svojoj odbrani  datoj u toku istražnog postupka u bitnom je istakao: da ga je u ljeto 2011 godine,  preko telefona pozvao V. M. i tražio da mu prebaci do puta neka drva. On je potom pošao do V.eve kuće u Cerovu, pa pošto nije znao gdje se nalaze drva koja treba da istjera do puta, V. je otišao sa njim da mu pokaže gdje je to. Drva su bila u šumi koja se nalazi pored groblja u Cerovu, bila su posječena na metar i on je  sa konjem ta drva izvlačio do puta udaljenog do 150 metara. Ta drva je pregnao do puta a šta je bilo sa tim drvima ne zna. Za ovu uslugu M. mu je platio 50,00 €. Ova drva on nije sjekao i ista su bila posječena kada je došao da ih pretjera do puta, a M. mu je rekao da je šuma u kojoj su bila posječena njegovo privatno vlasništvo. Prilikom suočenja sa svjedokom B. M na zapisniku pred ODT-om Kt.br.379/11-2 od 14.08.2012 godine, istakao je da ga je B. M zatekao u sječi šume koja se nalazi kod Babine kuće i to mjesto se zove ''Grablje'' a ne sjeća se da je u mjestu ''Zaljetine'' vidio lugara B.a a na tom mjestu se našao zato što  je došao da izvuče stabla koja su se skotrljala kada je sjekao šumu za V. M.a u mjestu zv.''Groblje'' koje se nalazi kod groblja u Cerovu. M. V. ga je angažovao da mu posječe privatnu šumu koja se nalazi oko groblja u Cerovu a nije ga angažovao da siječe šumu u mjestu ''Grablje''. Sjekao je šumu za V. M.a i to šumu oko groblja a za drugu sječu mu nije poznato ko je izvršio. Na glavnom pretresu ostao je pri odbrani iz istražnog postupka i pri navodima sa zapisnika o suočenju, dodajući da njega lugar nije vidio niti zatekao u sječi a da je on sjekao kod groblja i to na zahtjev V. M.a s tim što nije brojao stabla, imalo ih je više, on je samo vršio uslugu V. M.u i toj sječi je prisustvovao V. M.. Njegovo je bilo gorivo ulje i motorna a na stabilima koja je sjekao nije bilo doznake,  bilo mu je poznato da se sijeku samo doznačena stabla. Pitao je V.a ''zašto stabla nijesu doznačena '' a isti mu je odgovorio ''ja sam sa šumarom završio sve'', tom prilikom V. mu je kazao da je to njegova svojina, prije ovog događaja poznavao je V. M.a i nekih godinu dana prije za V.evog sina P., sjekao je drva i izvlačio konjima s tim što je tu sječu izvršio na drugom mjestu i ta drva su bila doznačena. Selo Cerovo mu je poznato, jer je i prije ovog događaja vršio usluge - izvlačio drva konjima, za šumara Đ. i za još neka lica. Predmetnu sječu vršio je za V. M.a i to blizu groblja a V. mu je kazao da je to njegova privatna šuma.  Na glavnom pretresu od 09.05.2013 godine, negirajući djelo   i krivicu u potpunosti je ostao pri ovoj odbrani. </span>
</p>
<p class="p1"></p>
<p class="p1">
<span>	U završnoj riječi okrivljeni je istakao:  da nije izvršio krivično djelo stavljeno mu na teret, njega je V. angažovao za sječu u svojoj privatnoj šumi kod groblja i zašto V. sada ovako svjedoči nije mu poznato. On ne zna ko je sjekao ispod groblja na udaljenosti nekih 70 i više metara i ne osjeća se krivim.  Tražio je da ga sud oslobodi, a za slučaj da nađe da je kriv da ga što blaže kazni. </span>
</p>
<p class="p1"></p>
<p class="p1">
<span>	Radi utvrdjivanja odlučnih činjenica i donošenja pravilne i zakonite odluke sud je u dokaznom postupku na glavnom pretresu izveo sledeće dokaze: na saglasan predlog stranaka pročitao iskaze svjedoka V. M.a i B. Ma sa zapisnika o glavnom pretresu od 21. 09. 2012 godine, pročitao zapisnik ODT-a Kt.br.379/11-2 od 14.08.2012 godine o suočenju između osumnjičenog  H. H. i svjedoka B. Ma; na glavnom pretresu izvršio suočenje između svjedoka V. M.a i B. Ma, pročitao: zapisnik o izvršenom kontrolnom pregledu Uprave za šume Pljevlja PJ B. Polje br. 9/2011 od 24.08.2011 godine, prijavu za šumsku štetu Uprave za šume Pljevlja PJ Bijelo Polje od 29.08.2011 godine, nalaz vještaka geodetske struke M. M. od 09.07.2012 godine, izvršio uvid u kopiju posjedovnog lista KO Cerovo br.47 izdat na ime V. P. M. i V. P. M.a,  izvršio uvid u izvještaj pisarnice ovog suda K.br.281/12 od 11.10.2012 godine, te izvršio uvid u izvod iz KE za okrivljenog. Predloga za izvođenje drugih dokaza nije bilo.</span>
</p>
<p class="p1"></p>
<p class="p1">
<span>	Rješenjem sa glavnog pretresa od 21.09.2012 godine, utvrđeno je da se u spisima predmeta nalaze zapisnici na kojima se ne može zasnivati sudska odluka i određeno da se izdvoje radi odvojenog čuvanja i to zapisnik o saslušanju Osumnjičenog V. M.a pred zamjenicom ODT-a iz Bijelog Polja Kt.br.379/11-2 od 20.10.2011 godine, i zapisnik o suočenju između osumnjičenih V. M.a i H. H. izvršenom pred zamjenicom ODT-a iz Bijelog Polja Kt. br.379/11-2 od 14.08.2012 godine.</span>
</p>
<p class="p1"></p>
<p class="p1">
<span>	Cijeneći odbranu okrivljenog i dokaze pojedinačno i u medjusobnoj vezi, shodno čl. 370</span><span class="s1"> </span><span> Zakonika o krivičnom postupku,  sud je utvrdio činjenično stanje, i na osnovu istog zaključio da je optuženi izvršio krivično djelo stavljeno mu na teret optužnim predlogom i da je za isto kriv. </span>
</p>
<p class="p1"></p>
<p class="p1">
<span>	Odbranu okrivljenog sud je cijenio kao isključivo usmjerenu na izbjegavanje sopstvene krivice te istu nije prihvatio a ovakva njegova odbrana je obezvrijeđena iskazima svjedoka B.a i V.a te zapisnikom o izvršenom kontrolnom pregledu, koje dokaze je sud u potpunosti prihvatio. Naime, iz iskaza svjedoka B. Ma - lugara Uprave za šume PJ B. Polje proizilazi  da je on postupajući kao lugar dana  24.08.2011 godine, u 7,30 h dobio anonimno pismo u kom je bilo sadržano da je prethodnog dana izvršena sječa u državnoj šumi  zv. ''Grablje'' u selu Cerovo. Dok je bio u kancelariji tehničar M. pozvao je H. H. da dođe u njihove prostorije, jer je imao saznanje da je tu sječu izvršio H. H.. Posle 15 do 20 minuta, došao je H. u prostorije Uprave za šume PJ Bijelo Polje i on ga je potom pitao: '' da li je vršio sječu u reonu Cerovo - Grablje prethodnog dana '', H. je odgovorio: ''da jeste a da je to uradio iz razloga jer ga je angažovao V. M.''. H. je pojasnio da mu je V. tražio da mu on posiječe drva za lične potrebe rekavši da se radi o privatnoj šumi. Nakon ovoga on je pošao na mjesto bespravne sječe izvršio premjer panjeva i utvrdio ukupnu masu posječenih bukovih, grabovih stabala od 11,76 m3. Posječena stabla su bila na lice mjesta kada je on pravio zapisnik a i dalje se tamo nalaze. Istoga dana V. M. ga je pozvao preko telefona i kazao mu '' da je on lično angažovao H. H. da izvrši sječu u navedenoj šumi, tvrdeći da se radi o privatnoj šumi i da on za sve ima urednu dokumentaciju''. V.a je upozorio da se ogrevno drvo sa lica mjesta ne izvozi dok se  ne riješi spor i ne dobije odobrenje. Na glavnom pretresu dodao je da ga prilikom zaduženja predmetnog terena komisija koja mu je predala teren   nije upoznala da se na tom mjestu nalazi državna šuma. Posle izvjesnog vremena V. M.u je M. N. izvršio doznaku u privatnoj šumi i toj doznaci su prisustvovali on</span><span class="s1"> </span><span>i V.ev sin Predrag. Po izvršenoj doznaci u Šumskoj upravi, su saznali da je šuma sporna, pa su naknadno upozorili V. Predraga da ne dira doznačena stabla i da obustavi sve radnje.  Nakon nekog vremena u ovoj šumi je našao H. H. koji je sjekao nedoznačena stabla o čemu je sačinio zapisnik koji je podnio šefu Šumske uprave, koji mu je kazao da sačeka sa podnošenjem prijave, dok se utvrdi da li se radi o privatnoj ili državnoj šumi i tada nije podnio krivičnu prijavu na H. H.. Posle ovoga u Šumskoj upravi su imali saznanja da je izvršena nova sječa, pa je on izašao na lice mjesta, izvršio premjer panjeva i utvrdio masu sječe i sačinio zapisnik o izvršenom kontrolnom pregledu od 25.08.2011 godine. Oborena stabla su bila nedoznačena, on je preko telefona obavio razgovor sa V. M.m koji mu je kazao da su to njegova drva i da je za tu sječu angažovao H. H.. Narednog dana doznačar M. N. je preko telefona sa H. H.om obavio razgovor o navedenoj sječi H. je došao posle 20 minuta u prostorije Šumske uprave, on je H.u pojasnio o kojoj sječi se radi a H. mu je tada kazao da je sječu izvršio on ali na zahtjev V.a za V.evu ličnu upotrebu i da se radi o njegovoj privatnoj šumi. Sječa koju je registrovao po zapisniku o izvršenom kontrolnom pregledu od 25.08.2011 godine, kod njih u Šumskoj upravi registrovana je kao mjesto pod imenom''Grablje'' a u tom vremenu koliko mu je poznato pored ove sječe izvršena je i sječa u privatnoj šumi V. M.a pored Groblja i to nekih manjih razmjera, koju sječu on nije ni otpremio i nije registrovao. Kada je otkrio sječu pored Groblja udaljenu nekih 200 metara od Groblja, znajući da V. vodi spor oko te parcele istog je preko telefona pozvao opisao mu da je to sječa izvršena u šumi koju on spori, a V. mu je rekao preko telefona da je to njegova šuma i da je angažovao H.a da izvrši sječu. Naknadno je sreo V.a koji mu je kazao da ga je preko telefona pogrešno shvatio  i da je mislio da se radi o šumi u mjestu  ''Grablje'' koja šuma je udaljena tri kilometra od ove sječe. Kada je otkrio sječu pored Groblja, preko telefona je pozvao V.a i kazao mu ''izvršena je sječa u šumi, koju ti sporiš'' a V. mu je na to rekao ''to je moja šuma, angažovao sam H.a, da mi u njoj posiječe neka stabla''. Naknadno kad je podnio prijavu V. mu je rekao ''da ga je pogrešno razumio preko telefona i da je mislio na sječu u šumi koju on zove Grablje, koja šuma je od groblja udaljena tri kilometra''. Nije imao saznanja da je V. te godine u toj šumi u mjestu Grablje vršio neku sječu. Poznato mu je da pored groblja V. ima svoju privatnu šumu a pored te nesporne privatne šume takodje u blizini groblja V. vodi spor oko šume koja je upisana na Upravu za šume, a za koju V. tvrdi da je njegova šuma. Između ove sporne i nesporne V.eve šume pored Groblja nalazi se parcela privatne šume misli da je F., a sječa koju je registrovao po predmetnom zapisniku izvršena je na toj spornoj parceli za koju V. drži da je njegova a koja je upisana na Upravu za šume i nalazi se ispod parcele privatne šume F. ili F.. Nakon što je podnio prijavu V. je tvrdio da ga je pogrešno razumio preko telefona i da nije mislio na šumu pored Groblja već na njegovu šumu udaljeno tri kilometra od groblja.  Prilikom suočenja sa svjedokom V.em istakao je: preko telefona sam rekao V.u '' Momo, izvršena je sječa, u Cerovo u mjestu zvanom ''Grablje'', jesi li upoznat s tim'' na to mu je V. odgovorio ''to su moja drva, angažovao sam Ziku da izvrši sječu. V.u je dalje rekao ''znaš li ti da je to sporna šuma'' a on mu je odgovorio '' Grablje je moja lična imovina'', kad se posle nekog vremena sreo s V.em isti mu je kazao ''mi smo u nesporazumu, ja sam tebe shvatio da se radi o Grablju koja je moja privatna šuma'', a on je potom V.u objasnio gdje je sječeno, V. mu je tada rekao '' da je on H. H. angažovao za sječu ispod groblja u njegovoj privatnoj šumi, a koja šuma se graniči sa parcelom šume R. a posle parcele R., prostire se šuma koja je sporna između V.a i države. Kada je sa H. H.om obavio razgovor u kancelariji Uprave za šume, precizirao je istom o kojoj se sječi radi a H. mu je kazao ''da je angažovan od strane V. M.a, da izvrši sječu za V.a i da je V. tvrdio da se radi o privatnoj šumi''. Iskaz ovog svjedoka sud je u potpunosti prihvatio, kao jasan, logičan i uvjerljiv, nesračunat na otežavanje ili pak olakšavanje krivično pravnog položaja okrivljenog, a potvrđen navodima iz iskaza svjedoka V.a te sadržinom pisanog dokaza.</span>
</p>
<p class="p1"></p>
<p class="p1">
<span>	Iz iskaza svjedoka V. M.a proizilazi da on H. H. poznaje više od pet godina, isti mu je prije dvije do tri godine vršio usluge vezane za šumu. U ljeto 2011 godine, angažovao je okrivljenog da mu u njegovoj šumi zv.''Groblje'' koja se nalazi oko Groblja u Cerovu, posiječe jedan kamion hrastovih drva, s tim što se tu nalaze i stabla bukve. Radilo se o šumi koju mu je neko iste godine za zadušnice zapalio, drva su bila obgorela, pa je morao da pristupi sječi istih. Sa H.om je pogodio da mu ta obgorela drva obori, potom izvuče konjem i pored puta isiječe na ćokove za kamionski utovar, što je H. i uradio. H. mu je nakon sječe pričao da su mu se dva tri najbolja trupca ispod Groblja okotrljala, a on mu je rekao ''ti ako možeš izvuci ih, a ako ne možeš u njihovu glavu''. Za ovu uslugu je H.u platio s tim što se ne sjeća koliko. Nešto od ovih drva je bilo doznačeno, nešto nije, drva su bila obgorela, on je prethodno bio u Šumskoj upravi gdje je upravniku Đ.u kazao ''da mora da siječe'', a Đ. mu je rekao '' ako su obgorela drva, ti izvrši sječu''. I u Šumskoj su bili upoznati da su ova drva gorjela. Godinu dana prije ove sječe H.a je angažovao da mu izvrši  sječu u šumi zv. ''Grablje'' udaljeno od ove šume nekih tri kilometra i tu se radilo o njegovoj privatnoj šumi, nešto stabala je bilo obgorelo, nešto od njih doznačeno a nešto nije. Parcela njegove šume oko Groblja kao i parcela njegove šume u mjesto Grablje, u kojoj je prije dvije godine H. vršio sječu su razgraničene između njega i države i tu nema ništa sporno. Sa državom ima spor oko njegove šume koja se zove ''Zaljetina'' a koja se prostire ispod šume F.a nekada R.a, takođe blizu groblja, udaljena od Groblja nekih 70 metara, i prostire se do potoka. Ta parcela sporne šume vodi se u Katastru na Šumsku upravu Bijelo Polje, mada on sada vodi postupak i traži da se on upiše kao vlanik ove šume. Okrivljenom je poznato da ova parcela ''Zaljetina'' pod sporom između njega i Države, on okrivljenog tamo nije slao da siječe, siguran je da on tamo nije sjekao, ubijeđen je da je u toj šumi sjekao neko ko je prijavio H.a za sječu. On u šumi ''Zaljetina'' brani sječu, mada ne može stalno da kontroliše, jer nije stalno gore, pošto više živi na Medanovićima nego u Cerovu. Prilikom suočenja sa lugarom B.em istakao je da je u telefonskom razgovoru pitao lugara '' je li u Grablje'' on mu je odgovorio ''jeste'', a on je na to kazao lugaru '' to su moja drva, angažovao sam H. H. zv.Ziku, da mi to posiječe''. Nakon ovog razgovora rekao je lugaru '' Me, mi smo se pogrešno razumjeli'', jer šuma koja je pod sporom zove se ''Zaljetina'', a na to mu je lugar B. kazao ''izvršena je sječa'' na šta mu je on odgovorio ''ja to ne znam, ja sam na Medanovićima više nego u Cerovu''. Istakao je da su on i B. vodili telefonski razgovor na način kako je to B. opisao, nije sporno kazivanje B.a o njihovom naknadnom razgovoru, kada je on B.u kazao '' da ga je pogrešno obavijestio i on u toj šumi nije nikog angažovao''. Parcelu sporne šume koja se prostire ispod parcele R.a, on kao i ostali mještani zovu ''Zaljetina'' a tu se nalazi livada kao i kuća koju je njegov brat prodao jednom F.u. Iskaz ovog svjedoka sud je u potpunosti prihvatio, kao jasan, logičan i uvjerljiv, ničim doveden u sumnju, nesračunat na otežavanje ili pak olakšavanje krivično pravnog položaja okrivljenog, a potvrđen navodima iz iskaza svjedoka B.a te sadržinom pisanog dokaza.</span>
</p>
<p class="p1"></p>
<p class="p1">
<span>	Iz zapisnika o izvršenom kontrolnom pregledu Uprave za šume Pljevlja PJ B. Polje broj 359 od 25.08.2011 godine, proizilazi da je lugar B. M dana  24.08.2011 godine, registrovao bespravnu sječu u državnoj šumi u mjesto Cerovo - Grablje, i to 16 bukovih i hrastovih stabala ukupne drvne mase 11,76 m3 četvrtog boniteta. Sječu je izvršio H. H. zv. Zika iz Bijelog Polja koji priznaje da je lično izvršio sječu a da ga je angažovao V. M. zv. Momo. Drvni sortimenti nalaze se na mjesto sječe.Sadržinu ovog pisanog dokaza sud je u potpunosti prihvatio jer je ista potvrđena navodima iz iskaza svjedoka B. Ma.</span>
</p>
<p class="p1"></p>
<p class="p1">
<span>	Iz nalaza vještaka geodetske struke M. M. od 09.07.2012 godine, proizilazi da je postupajući po naredbi zamjenika tužioca u prisustvu reonskog lugara B. Ma izašao na lice mjesta gdje mu je lugar B. M pokazao mjesto sječe. Nakon identifikacije parcela na licu mjesta po podacima službene evidencije koja se nalazi  kod Uprave za nekretnine u Bijelom Polju vještak je utvrdio da je sječa izvršena na kat.parceli br. 1439 koja je upisana u listu nepokretnosti br.171 za KO Cerovo na ime JP Šumarstvo Pljevlja RJ Bijelo Polje. Nalaz ovog vještaka, sud je u potpunosti prihvatio kao realan i objektivan, dat po osnovu činjenica, konstatovanih na licu mjesta i činjenica iz službene evidencije po pravilima struke i nauke. </span>
</p>
<p class="p1"></p>
<p class="p1">
<span>	Iz izvedenih dokaza nesporno proizilazi: da svjedok V. M. u mjestu Cerovo posjeduje parcelu bukovo grabove šume koja se nalazi u neposrednoj blizini groblja u Cerovu, i koja je razgraničena sa državnom šumom. Pored ove šume V.a prostire pojas privatne šume vlasništvo nekada R.a a sada F.a a ispod šume F.a prostire se šuma koja se kod Uprave za šume vodi pod nazivom ''Grablje'' a koju mještani Cerova zovu ''Zaljetina'' koja je od groblja udaljena 70 metara i ta šuma je sporna između V. M.a i Šumske uprave a trenutno je upisana kao vlasništvo JP Šumarstvo Pljevlja RJ Bijelo Polje. Nesporno je da je predmetna sječa izvršena u ovoj šumi.</span>
</p>
<p class="p1"></p>
<p class="p1">
<span>	V. M. je okrivljenog H.a prije kritičnog događaja angažovao da mu u njegovoj šumi zvanoj ''Groblje'', koja se nalazi oko groblja u Cerovu, posiječe kamion hrastovih drva a potom da ista izvuče</span><span class="s1">, </span><span>i o toj sječi bio je upoznat lugar B. mada isti nije izvršio otpremu. Godinu dana prije te sječe, H.a je V. angažovao da mu izvrši sječu u šumi zvanoj ''Grablje'' udaljenoj od ove šume skoro tri kilometra.</span>
</p>
<p class="p1"></p>
<p class="p1">
<span>	Nesporno je takođe da je prilikom razgovora u prostorijama Uprave za šume okrivljeni lugaru B.u priznao da je izvršio predmetnu sječu a branio se da je to uradio u ime i za račun svjedoka V.a koji mu je predstavio da je to njegova privatna šuma.</span>
</p>
<p class="p1"></p>
<p class="p1">
<span>	Svjedoci B. i V. bili su decidni da je prilikom njihovog telefonskog razgovora došlo do zabune u pogledu lokaliteta na kojem je izvršena predmetna sječa a da su prilikom naknadnog susreta  otklonili ovu zabunu kada je V. B.u pojasnio da je on H. H. angažovao za sječu ispod Groblja u njegovoj privatnoj šumi, koja šuma se graniči sa parcelom šume R.a  s tim što se ispod šume R.a prostire šuma koja je sporna između V.a i države i koju mještani Cerova zovu ''Zaljetina''.</span>
</p>
<p class="p1"></p>
<p class="p1">
<span>	Svjedok V. je bio jasan, decidan i uvjerljiv da je okrivljenom bilo poznato da je parcela šume ''Zaljetina'' pod sporom između njega i države, da on H. H. tamo nikad nije slao da siječe. Ubijeđen je da je u toj šumi, prije sjekao onaj ko je prijavio H.a za sječu. U toj šumi on nikog nije angažovao za sječu, mada u istoj brani sječu s tim što to ne može stalno da kontroliše, pošto više živi na Medanovićima nego u Cerovu. Na ovakvo kazivanje svjedoka V.a, okrivljeni nije imao prigovora, te sa navedenih razloga, sud nije prihvatio odbranu okrivljenog da ga je za predmetnu sječu angažovao V. M..</span>
</p>
<p class="p1"></p>
<p class="p1">
<span>	Činjenica da svjedok V. vodi postupak oko šume u kojoj je izvršena predmetna sječa je bez bitnog uticaja na drugačije odlučivanje u ovoj krivično pravnoj stvari pošto je kako to proizilazi iz nalaza vještaka geometra ta parcela sporne šume upisana na JP Šumarstvo Pljevlja RJ Bijelo Polje odnosno ista je u momentu sječe bila državna šuma.</span>
</p>
<p class="p1"></p>
<p class="p1">
<span>	Navodi iz iskaza svjedoka V.a da on u mjestu Cerovo posjeduje šumu na parceli ''Zaljetina'' i na parceli ''Groblje'', potvrđeni su kopijom posjedovnim listom br.47  za KO Cerovo od 09.09.1977 godine. U Upravi za šume, po kazivanju svjedoka B.a predmetnu spornu parcelu šume vode pod nazivom ''Grablje'' a po kazivanju svjedoka V.a on i ostali mještani spornu parcelu nazivaju ''Zaljetina'', pa kako je svjedok V. okrivljenog prije kritičnog događaja angažovao za sječu u svojoj šumi koja se nalazi pored groblja te je sud cijenio logičnom zabunu koja se pojavila prilikom telefonskog razgovora između svjedoka B.a i V.a kada je V. B.u tvrdio ''da je šuma u kojoj je izvršena sječa njegova i da je za sječu angažovao okrivljenog''.</span>
</p>
<p class="p1"></p>
<p class="p1">
<span>	Okrivljeni H. H. nije sporio da je on izvršio sječu pored Groblja u Cerovu a branio se da ga je za tu sječu angažovao V. M. koji mu je predstavio da je ta šuma njegovo privatno vlasništvo. Prihvatajući u potpunosti iskaz svjedoka V. M.a  i s njim u vezi navode iz iskaza svjedoka B. Ma, '' H. H. sam upoznao na kom mjestu je izvršena sječa'' te sadržinu pisanih dokaza, ove navode iz odbrane okrivljenog, sud nije prihvatio i iste je cijenio kao isključivo usmjerene na izbjegavanje sopstvene krivice. </span>
</p>
<p class="p1"></p>
<p class="p1">
<span>	Iz izvedenih dokaza proizilazi da su izvršene dvije različite sječe: sječa manjeg obima jednog kamionskog utovara hrastovih i bukovih stabala koju je izvršio H. H. u privatnoj šumi V. M.a pored groblja, za koju sječu je bio angažovan od strane V.a što je i lugaru B.u bilo poznato i  predmetna sječa koju je okrivljeni H. H. izvršio u državnoj šumi za koju sječu nije bio angažovan od strane V. M.a i  koju sječu je lugar B. registrovao kao bespravnu sječu po zapisniku o izvršenom kontrolnom pregledu od 24.08.2011 godine.</span>
</p>
<p class="p1">
<span>	 </span>
</p>
<p class="p1">
<span>	Prije kritičnog događaja okrivljenog je svjedok V. nekoliko puta   angažovao da mu na području Cerova u njegovoj privatnoj šumi izvrši usluge obaranja i izvlačenja stabala, upoznajući ga tom prilikom da postoji i šuma oko koje se spori sa Upravom za šume i pokazujući mu spornu šumu u mjestu ''Zaljetine'', pa je okrivljeni bio svjesan da predmetnu sječu vrši  u šumi  koja se vodi kao državna a ne kao privatna, vlasništvo V. M.a a tokođe je bio svjesan da za ovu sječu nije bio angažovan od strane V. M.a već da  istu vrši u  svoje ime i za svoj račun.</span>
</p>
<p class="p1"></p>
<p class="p1">
<span>	Iz iskaza svjedoka B. Ma i V. M.a, potvrdjenih zapisnikom o izvršenom kontrolnom pregledu Uprave za šume Pljevlja 359 od 25.08.2011 godine, te nalazom vještaka geodetske struke sud je utvrdio činjenično stanje da je okrivljeni  H. H. dana 23.08.2011 godine, u mjestu zv. ''Grablje'' u Cerovu, opština Bijelo Polje, na kat.parceli broj 1439, upisanoj u listu nepokretnosti br.171 KO Cerovo, na ime JP Šumarstvo Pljevlja - Radna jedinica Bijelo Polje, radi krađe oborio 16 bukovih i grabovih stabala, ukupne drvne mase 11,76 m3 i time pričinio štetu oštećenoj Upravi za šume Pljevlja PJ Bijelo Polje.</span>
</p>
<p class="p1"></p>
<p class="p1">
<span>	Postupajući na opisani način okrivljeni je ovakvim svojim ponašanjem ostvario obilježja krivičnog djela šumska krađa iz čl. 324 st. 2 u vezi st. 1 Krivičnog zakonika, pri čemu je okrivljeni bio svjestan da je obaranje stabala izvršio u državnoj šumi bez odobrenja i doznake u namjeri da prisvoji oborena stabla a okrivljeni je takođe bio svjestan da je ukupna oborena  bruto drvna masa preko 5,00 m</span><span class="s2">3</span><span> te je krivično djelo  izvršio s umišljajem i  za isto je kriv.</span>
</p>
<p class="p1"></p>
<p class="p1">
<span>	Odlučujući u pogledu vrste i visine krivične sankcije, a cijeneći sve okolnosti iz čl. 42 Krivičnog zakonika, sud je kod okrivljenog H. H. od olakšavajućih okolnosti našao da se radi o licu lošeg imovnog stanja, ocu petoro djece od kojih dvoje maloljetno u obavezi izdržavanja istih a od otežavajućih okolnosti sud je cijenio njegovu raniju osuđivanost pa cijeneći sve olakšavajuće i otežavajuće okolnosti sud je istom izrekao kaznu zatvora od tri mjeseca, kao glavnu kaznu smatrajući se da će se istom dovoljno uticati na okrivljenog da ubuduće ne vrši krivična djela da će se ostvariti svrha kažnjavanja iz čl. 32 Krivičnog zakonika, u pogledu specijalne prevencije, i da će izrečena zatvorska kazna uticati na ostale potencijalne izvršioce  da ne vrše ova i slična krivična djela, i da će se na taj način ostvariti ciljevi generalne prevencije. Istovremeno sud je okrivljenog H. H. osudio da plati novčanu kaznu u iznosu od 200,00 €, kao sporednu kaznu smatrajući da će se na taj način, ostvariti svrha izricanja krivičnih sankcija.</span>
</p>
<p class="p1"></p>
<p class="p1">
<span>	Shodno čl. 226, 229 Zakonika o krivičnom postupku, odlučeno je da okrivljeni na ime paušala plati iznos od 40,00 €, pri čemu je sud vodio računa o dužini trajanja postupka i imovinskim prilikama okrivljenog. Kao i iznos od 137,00 €, na ime ostalih troškova koji se odnose na troškove vještačenja po vještaku geodetske struke M. M..</span>
</p>
<p class="p1"></p>
<p class="p1">
<span>	Okrivljeni je oštećenoj Upravi za šume Pljevlja, Područna jedinica Bijelo Polje, osporio pričinjenu štetu pa je sud oštećenu  uputio da imovinsko pravni zahtjev u cjelini ostvaruje u parničnom postupku, a sve prednje u smislu čl. 239 Zakonika o krivičnom postupku.</span>
</p>
<p class="p1"></p>
<p class="p1">
<span>	Sa iznijetih razloga shodno čl. 374 Zakonika o krivičnom postupku odlučeno je kao u izreci presude.</span>
</p>
<p class="p1"></p>
<p class="p2">
<span>OSNOVNI SUD U BIJELOM POLJU</span>
</p>
<p class="p2">
<span>Dana, 09. 05. 2013 godine</span>
</p>
<p class="p1"></p>
<p class="p2"></p>
<p class="p1"></p>
<p class="p1">
<span>ZAPISNIČAR,			 		           S U D I J A  </span>
</p>
<p class="p1">
<span>Koviljka Lješnjak s.r.					Dragan Mrdak s.r.</span>
</p>
<p class="p1"></p>


</body>
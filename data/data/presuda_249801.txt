<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.625in 0.75in 0.25in 0.875in;}
.s1{font-weight:bold;}
.s2{font-weight:bold;text-decoration:underline;}
.p1{text-align:start;hyphenate:auto;font-family:Arial;font-size:12pt;}
.p2{text-indent:0.5in;text-align:justify;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:center;hyphenate:auto;font-family:Arial;font-size:12pt;}
.p5{text-indent:0.375in;text-align:justify;hyphenate:auto;font-family:Arial;font-size:12pt;}
.p6{text-align:center;hyphenate:auto;keep-with-next.within-page:always;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
</style>
<meta content="rahmo.banda" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU </span>
</p>
<p class="p1">
<span class="s1">	</span><span class="s2">K. br. 666/2010</span>
</p>
<p class="p1"></p>
<p class="p1">
<span>					</span><span class="s1">U IME NARODA </span>
</p>
<p class="p1"></p>
<p class="p2">
<span>Osnovni sud u B.Polju kao prvostepeni krivični, i to sudija Rahmo Banda, kao sudija pojedinac, uz učešće zapisničara Popović Ljiljane, u krivičnom predmetu protiv okrivljenih Z.H.a i S.S., oboje iz D.a Opština Bijelo Polje, postupajući po Optužnom predlogu ODT-a iz Bijelog Polja Kt. br. 579/2010 od 10.11.2010.godine, da je okrivljeni Z.H. izvršio krivično djelo  nasilje u porodici ili u porodičnoj zajednici iz čl. 220 stav 1, Krivičnog zaK.a, a okrivljena S.S.a krivično djelo nasilje u porodici ili u porodičnoj zajednici iz čl. 220. st. 2. u vezi st. 1. Krivičnog ZaK.a, nakon dovršenog usmenog, glavnog i javnog pretresa, održanog dana 30.12.2010. godine, u prisustvu okrivljenih Z.H.a i S.S., a u odsustvu uredno obaviještenog ODT iz Bijelog Polja, istog dana donio je i javno objavio, 					</span>
</p>
<p class="p3"></p>
<p class="p3">
<span>						</span><span class="s1"> P R E S U D U </span>
</p>
<p class="p3"></p>
<p class="p2">
<span class="s1">Okrivljeni Z.H.</span><span>, od oca H. i majke H. rodjene G., rodjen ...godine u Bijelom Polju, živi u mjestu rodjenja - D.e i u Podgorici - K. Ul. S.a br. 9, državljanin Crne Gore, pismen, završio četiri razreda, nezaposlen, oženjen, otac dvoje maloljetno djece, vojsku služio u Pljevljima i Podgorici 2003.godine, lošeg imovnog stanja, ne osudjivan. </span>
</p>
<p class="p2"></p>
<p class="p2">
<span class="s1">Okrivljena  S.S.A, </span><span>od oca M. i majke Š. rodjene M., rodjena ....godine u Bijelom Polju, živi u mjestu rodjenja - D.e i u Podgorici - K. Ul. S.a br. 9, državljanka Crne Gore, pismena, završila četiri razreda, nezaposlena, udata, majka dvoje maloljetno djece, srednjeg imovnog stanja, osudjivana, </span>
</p>
<p class="p3"></p>
<p class="p4">
<span class="s1">K r i v i   s u </span>
</p>
<p class="p3"></p>
<p class="p3">
<span class="s1">	   Što su:</span>
</p>
<p class="p3"></p>
<p class="p2">
<span>- dana 12.09.2010.godine oko 18,30 h, u mjestu D.e Opština Bijelo Polje u porodičnoj kući i to Z.H., primjenom grubog nasiljla, ugrozio tjelesni integritet člana svoje porodice - supruge S.S., na način što je u alkoholisanom stanju, poslije kraće svadje, izudarao pesnicama u predjelu glave i lijeve ruke, kojom prilikom je S.S.a zadobila lake tjelesne povrede u vidu bolne osjetljivosti u predjelu lijevog oka, lijeve nadlaktice i gornje usne i posjekotina u predjelu unutrašnje strane gornje usne prečnika oko pola centimetra. A da je istog dana i na istom mjestu, S.S.a, primjenom grubog nasilja, ugrozila tjelesni integritet člana svoje porodice, supruga Z.H.a na način što ga je nožem na rasklapanje dužine oko 7 cm, sredstvom podobnim da tijelo teško povrijedi ili zdravlje teško naruši udarila tri puta po tijelu, dva puta oštricom noža i jedanput tupim dijelom noža, kojom prilikom je Z.H. zadobio lake tjelesne povrede u vidu posjekotina u predjelu lijeve slabine i lijeve nadlaktice i oguljotine kože na prednjoj strani trbuha, </span>
</p>
<p class="p3"></p>
<p class="p2">
<span>- čime je okrivljeni Z.H. izvršio krivično djelo nasilje u porodici ili u porodičnoj zajednici iz čl. 220. st. 1. Krivičnog ZaK.a, a okrivljena S.S.a krivično djelo nasilje u porodici ili u porodičnoj zajednici iz čl. 220. st. 2. u vezi st. 1. Krivičnog ZaK.a. </span>
</p>
<p class="p3"></p>
<p class="p2">
<span>- pa  sud primjenom citiranog zakonskog propisa i čl. 2,4,5,13,15,32,36,42,45, 46. st. 1. tač. 5,  Krivičnog zaK.a, kao i čl. 199,202, i 364 ZKP-a, </span>
</p>
<p class="p3"></p>
<p class="p4">
<span class="s1">O S U DJ U J E </span>
</p>
<p class="p4"></p>
<p class="p3">
<span>	</span><span class="s1">I to okrivljenu S.S.u na kaznu zatvora u trajanju od 30 ( trideset ) dana. </span>
</p>
<p class="p3"></p>
<p class="p3">
<span class="s1">	A okrivljenom Z.H.u, primjenom čl. 52,53 i 54 Krivičnog ZaK.a, i z r i č e :</span>
</p>
<p class="p3"></p>
<p class="p4">
<span class="s1">USLOVNU OSUDU</span>
</p>
<p class="p3"></p>
<p class="p3">
<span>	Kojom mu utvrdjuje kaznu zatvora u trajanju od 30 ( trideset ) dana i istovremeno odredjuje da se ista neće izvršiti ukoliko okrivljeni u roku od 2 / dvije / godine ne izvrši neko novo krivično djelo. </span>
</p>
<p class="p3"></p>
<p class="p3">
<span>	Okrivljeni su dužni da ovom sudu na ime paušala plate iznose od  po 30,00 ( trideset) eura, kao i solidarno na ime troškova krivičnog postupka iznos od 44,00 eura ( četrdesetčetiri eura ), a sve u roku od 15 dana po pravosnažnosti presude.</span>
</p>
<p class="p3"></p>
<p class="p3">
<span>	</span>
</p>
<p class="p3">
<span>					</span><span class="s1">O b r a z l o ž e nj e</span>
</p>
<p class="p3"></p>
<p class="p2">
<span>Osnovni Državni Tužilac iz B.Polja podnio je ovom sudu optužni predlog Kt. br. 579/2010 od 10.11.2010.godine, protiv okrivljenih Z.H.a i S.S., oboje iz D.a, Opština Bijelo Polje,  da su i to okrivljeni Z.H. izvršio krivično djelo nasilje u porodici ili u porodičnoj zajednici iz čl.  220 stav 1. Krivičnog zaK.a i okrivljena S.S.a krivično djelo nasilje u porodici ili u porodičnoj zajednici iz čl. 220. st. 2. u vezi st. 1. Krivičnog ZaK.a.  </span>
</p>
<p class="p2"></p>
<p class="p3">
<span>	 Glavni pretres je održan i zaključen u odsustvu uredno obaviještenog ODT iz Bijelog Polja,  shodno čl.  453 ZKP-a.</span>
</p>
<p class="p3"></p>
<p class="p2">
<span>Okrivljeni Z.H. u svojoj odbrani tokom postupka je naveo, da je tačno da se toga dana oko 16,30 h, nalazio se ispred svoje porodične kuće u kojoj živi sa majkom i sestrom od strica. Istakao je da je toga dana popio 2. čaše vina i ispratili su goste, a S.a mu je rekla '' nemožeš da piješ'', a on je tada krenuo u njenom pravcu, te je to bio razlog zbog čega su se posvadjali. Posebno je naglasio da je oko 18,30 h, ispred porodične kuće u D.e došlo do kraće svadje izmedju njega i supruge S.S., ali je istu izudarao otvorenim šakama a ne pesnicama u predjelu glave, da bi ona istog trenutka i na istom mjestu sa britvom koju je izvadila iz džepa, krenula u njegovom pravcu da ga udari i uspjela je da ga ubode u predjelu lijeve ruke, ledja i stomaka, i u tom dogadjaju je zadobio tjelesne povrede, a medicinsku dokumentaciju je dostavio. A u medjuvremenu se sa suprugom izmirio. U završnoj riječi je izjavio, da mu je žao što je došlo do ovog slučaja, izmirio se sa suprugom S.om i sada žive u dobrim odnosima, a ostavlja sudu da odluči o njegovoj krivici. </span>
</p>
<p class="p2"></p>
<p class="p2">
<span>Okrivljena S.S.a u svojoj odbrani tokom postupka je navela, da razlog zašto se posvadjala sa suprugom, je zato što on konzumira alkohol. Istakla je da toga dana su im u posjeti bili gosti i H. je tada popio nekoliko čaša vina. Nakon što su gosti otišli, on je imao namjeru da ode u komšiluk na svadbu, ali se ona tome protivila. Tada je H. krenuo u njenom pravcu i počeo je da je udara pesnicama u predjelu glave i u predjelu lijeve ruke i psovao je. Istakla je i to da je kod sebe imala britvu na rasklapanje, izvadila je iz džepa, jer je htjela da se odbrani i mahala rukom u kojoj je držala britvu i zna da ga je posjekla negdje u predjelu lijeve ruke, stomaka i ledja, a čitav dogadjaj posmatrala je njegova majka. Posebno je napomenula da je u navedenom dogadjaju zadobila tjelesne povrede u predjelu glave, lijeve ruke, a gornja usna joj je krvarila i medicinsku dokumentaciju je dostavila. A u medjuvremenu ona i suprug su se pomirili. U završnoj riječi je izjavila, da joj je žao što je došlo do ovog slučaja, izmirila se sa suprugom H.om i sada žive u dobrim odnosima, a ostavlja sudu da odluči o njenoj krivici. </span>
</p>
<p class="p3"></p>
<p class="p5">
<span>Radi utvrdjivanja odlučnih činjenica i krivice okrivljenih sud je u dokaznom postupku na saglasni predlog okrivljenih izvršio uvid u izvještaj ljekara specijaliste br.2935 od 12.09.2010.godine na ime Z.H.a, izvještaj ljekara specijaliste za HMP br. 13538 od 12.09.2010.godine na ime S.S., pročitao zapisnik o ispitivanju Z.H.a da li ima alkohola u krvi od 12.09.2010.godine, izvršio uvid u potvrdu Uprave Policiije PJ Bijelo Polje o privremenom oduzimanju noža na rasklapanje dužine 7 cm od S.S., pročitao nalaz i mišljenje vještaka med. struke dr. S.M.a od 29.10.2010.godine, izvršio uvid u izvod iz KE na ime okrivljenog Z.H.a, izdat od strane Uprave Policije - PJ Bijelo Polje br. 2770 od 05.12.2010.godine i izvršio uvid u izvod iz KE na ime okrivljene S.S., izdat od strane Uprave Policije - PJ Bijelo Polje br. 2771 od 05.12.2010.godine. </span>
</p>
<p class="p5"></p>
<p class="p5">
<span>Svjedokinja Z.H.a koja je majka okrivljenom Z.H.u a svekrva okrivljenoj S.S.i, nije svjedočila jer je iskoristila zakonsko pravo iz čl. 97. ZKP-a, obzirom da je ista u smislu tog propisa lice koje je oslobodjeno od dužnosti svjedočenja.</span>
</p>
<p class="p5"></p>
<p class="p5">
<span>Cijeneći izvedene dokaze pojedinačno i u sveukupnosti, dovodeći ih u vezu jedne sa drugim i u kontekstu sa navodima okrivljenih shodno čl. 360 st. 2. ZKP-a, sud je utvrdio činjenično stanje kao u izreci presude.</span>
</p>
<p class="p5"></p>
<p class="p5">
<span>Naime, iz izvedenih dokaza - tačnije odbrana okrivljenih, a na način kako su iznešene koje je sud cijenio kao priznanje se utvrdjuju odlučne činjenice vezano za kritični dogadjaj. </span>
</p>
<p class="p5"></p>
<p class="p5">
<span>Tako okrivljeni Z.H. je jasno kazao, da kritičnog dana ispred porodične kuće u mjestu D.e, došlo je do kraće svadje izmedju njega i supruge S.S., kojom prilikom je on istu izudarao šakom u predjelu glave, da bi ona u jednom trenutku britvom koju je izvadila iz džepa, krenula u njegovom pravcu i uspjela da ga ubode u predjelu lijeve ruke, ledja i stomaka, ističući da je tog dana popio dvije čaše vina. </span>
</p>
<p class="p5"></p>
<p class="p5">
<span>Navode okrivljenog Z.H.a gotovo identično je potvrdila okrivljena S.S.a, koja je istakla, da kritičnog dana je došlo do svadje izmedju nje i njenog supruga H.a, a iz razloga što je njen suprug konzumirao alkohol i što je imao namjeru da ide u komšiluk na svadbu, čemu se ona protivila. Kritičnom prilikom kad je H. krenuo u pravcu nje i počeo da je udara pesnicama u predjelu glave i lijeve ruke. A ona je kod sebe imala britvu na rasklapanje koju je izvadila iz džepa i htjela je da se odbrani i mahala je sa rukom u kojoj je držala britvu, tako da ga je posjekla negdje u predjelu lijeve ruke, stomaka i ledja. </span>
</p>
<p class="p5"></p>
<p class="p2">
<span>Predhodno izloženo udopunjeno je medicinskom dokumentacijom i nalazom i mišljenjem vještaka med.struke dr. S.M.a, dat na zapisniku kod istražnog sudije od 29.10.2010.godine, iz kojeg se vidi, da za Z.H.a od medicinske dokumentacije priložen je ljekarski izvještaj ljekara specijaliste hirurga Opšte Bolnice u B.Polju od 12.09.2010.godine, kada je isti pregledan zbog rane u vidu posjekotine u predjelu lijeve slabine i još jedne rane u vidu ubodne rane - posjekotine u predjelu lijeve nadlaktice, a takodje klinički je bila vidljiva oguljotina kože na prednjoj strani trbuha lijevo od pupka. Navedene povrede kako pojedinačno tako i zbirno spadaju u laku tjelesnu povredu. A što se tiče mehanizma nastanka istih povreda posjekotine u predjelu lijeve slabine i lijeve nadlaktice spadaju u specifične mehaničke povrede i nastale su od dva odvojena udarca oštricom mehaničkog orudja, dok su oguljotine kože na pednjoj strani trbuha mogle nastati na dva načina ili od udarca tupo tvrdim predmetom ili prilikom pada i udara o tupo tvrdu površinu tla. A za S.S.u od medicinske dokumentacije priložen je ljekarski izvještaj iz Hitne pomoći u B.Polju od 12.09.2010.godine, u kojem se navodi, da se ista javila na pregled zbog povreda koje je zadobila od više udaraca pesnicom po tijelu, a klinički objektivno na pregledu postojala je bolna osjetljivost na pipanje u predjelu lijevog oka, lijeve nadlaktice i gornje usne a bila je vidljiva i posjekotina u predjelu unutrašnje strane gornje usne prečnika oko pola cm, koja nije krvarila. Navedene povrede kako pojedinačno tako i u zbiru spadaju u laku tjelesnu povredu, a što se tiče mehanizma natanka najvjerovatnije su nastale od više udaraca tupo tvrde sile u navedene površine tijela, i mogle su nastati od više udaraca pesnicom. Koji nalaz je sud cijenio kao objektivno i stručno dat, i kojem nalazu nijesu prigovorili okrivljeni. </span>
</p>
<p class="p2"></p>
<p class="p2">
<span>U prilog izloženom idu i ostali dokazi. Tako se iz zapisnika o ispitivanju da li ima alkohola u krvi od 12.09.2010.godine na ime Z.H., vidi da je isti alkotestiran alkotestom tipa '' Dreger'' i nakon ispitivanja konstatovano da ima 0,56 promila alkohola u organizmu. A iz potvrde Uprave Policije PJ B.Polje od 12.09.2010.godine, se vidi da je ovlašćeni policijski službenik od S.S. izvršio privremeno oduzimanje noža na rasklapanje dužine 7 cm.  </span>
</p>
<p class="p2"></p>
<p class="p2">
<span>Dakle, kod ovakvog stanja stvari sud je našao, da su okrivljeni, dana 12.09.2010.godine oko 18,30 h, u mjestu D.e Opština Bijelo Polje u porodičnoj kući i to Z.H., primjenom grubog nasiljla, ugrozio tjelesni integritet člana svoje porodice - supruge S.S., na način što je u alkoholisanom stanju, poslije kraće svadje, izudarao pesnicama u predjelu glave i lijeve ruke, kojom prilikom je S.S.a zadobila lake tjelesne povrede u vidu bolne osjetljivosti u predjelu lijevog oka, lijeve nadlaktice i gornje usne i posjekotina u predjelu unutrašnje strane gornje usne prečnika oko pola centimetra. A  da je istog dana i na istom mjestu, S.S.a, primjenom grubog nasilja, ugrozila tjelesni integritet člana svoje porodice, supruga Z.H.a na način što ga je nožem na rasklapanje dužine oko 7 cm, sredstvom podobnim da tijelo teško povrijedi ili zdravlje teško naruši udarila tri puta po tijelu, dva puta oštricom noža i jedanput tupim dijelom noža, kojom prilikom je Z.H. zadobio lake tjelesne povrede u vidu posjekotina u predjelu lijeve slabine i lijeve nadlaktice i oguljotine kože na prednjoj strani trbuha, a što znači da se u radnjama okrivljenog Z.H.a sadržani svi elementi bića krivičnog djela  nasilje u porodici ili u porodičnoj zajednici iz čl. 220. st. 1. Krivičnog ZaK.a, a u radnjama okrivljene S.S. sadržani svi elementi bića krivičnog djela nasilje u porodici ili u porodičnoj zajednici iz čl. 220. st. 2. u vezi st. 1. Krivičnog ZaK.a, za koje ih  je sud oglasio krivim. Okrivljeni su u konkretnom slučaju postupali s umišljajem, svjesni da na taj način vrše krivično djelo. </span>
</p>
<p class="p2"></p>
<p class="p2">
<span>Za krivično djelo nasilje u porodici ili u porodičnoj zajednici iz čl. 220. st. 1. Krivičnog ZaK.a za koji se tereti okrivljeni Z.H., propisano je da će se učinilac kazniti novčanom kaznom ili zatvorom do 1. godine. A za krivično djelo nasilje u porodici ili u porodičnoj zajednici iz čl. 220. st. 2. u vezi st. 1. Krivičnog ZaK.a, za koje se tereti okrivljena S.S.a, propisano je da će se učinilac kazniti zatvorom od 3. mjeseca do 3. godine. </span>
</p>
<p class="p2"></p>
<p class="p2">
<span>Prilikom odlučivanja o vrsti i visini kazne okrivljenim, sud je imao u vidu sve okolnosti koje su od uticaja da kazna bude veća ili manja u smislu odredbi čl. 42 KZ, pa je na strani okrivljene S.S. od olakšavajućih okolnosti našao, da se radi o relativno mladjoj - porodičnoj osobi, majka dvoje maloljetno djece, nezaposlena, te okolnost da se sa okrivljenim izmirila, koji joj je suprug i da su u dobrim odnosima, te djelimično priznanje izvršenja djela, dok joj je kao otežavajuću okolnost cijenio da je ista osudjivana presudom ovog suda K.br. 151/10 od 24.03.2010.godine po čl. 220. st. 2. KZ kojom je istoj izrečena uslovna osuda. Sud je utvrdjene olakšavajuće okolnosti u njihovom sveukupnom dejstvu cijenio kao naročito olakšavajuće okolnosti i primjenom čl. 45 i 46. st. 1. tač. 5. KZ, istu osudio na kaznu zatvora preciziranu izrekom presude. Ovaj sud je stanovišta da je ova vrsta i visina kazne adekvatna težini učinjenog djela i stepenu krivice okrivljene i da se ista pokazuje kao neophodno potrebna radi postizanja svrhe kažnjavanja iz čl. 32. u vezi čl. 4. st. 2. KZ. A za okrivljenog Z.H.a od olakšavajućih okolnosti je našao, da je isti relativno mladji, porodičan, otac dvoje maloljetne djece, lošeg imovnog stanja, ranije neosudjivanosti, da je djelimično priznao izvršenje krivičnog djela, kod okolnosti da se sa okrivljenom koja mu je supruga izmirio i da žive u dobrim odnosima, dok posebno otežavajućih okolnosti nije bilo. Imajući u vidu predhodno utvrdjene olakšavajuće okolnosti ovaj sud je istom za predmetno krivično djelo utvrdio kaznu zatvora u trajanju od 30. dana i istom odredio da se kazna neće izvršiti pod uslovom da okrivljeni u roku od 2. godine ne učini neko novo krivično djelo. Sud je uvjerenja da će se i sa uslovnom osudom kao blažom vrstom krivične sankcije prema okrivljenom postići svrha kažnjavanja, odnosno da će se postići svrha izricanja uslovne osude iz čl. 52. u vezi čl. 4. st. 2. KZ.  </span>
</p>
<p class="p2"></p>
<p class="p2">
<span>Kako su okrivljeni oglašeni krivim, to ih je sud obavezao da na ime  paušala plate  ovom sudu  iznose od po 30,00 eura koji iznos je odmjeren u odnosu na trajanje i složenost krivičnog postupka i imovno stanje okrivljenih, shodno čl. 199. ZKP-a, kao i na ime troškova krivičnog postupka solidarno iznos od 44,00 eura, koji troškovi se odnose na ime nagrade vještaku medicinske struke, shodno čl. 202. ZKP-a. </span>
</p>
<p class="p3"></p>
<p class="p3">
<span>	Sa izloženog a u smislu odredbi čl.364. ZKP-a, odlučeno je kao u izreci presude. </span>
</p>
<p class="p3"></p>
<p class="p6">
<span class="s1">OSNOVNI SUD U BIJELOM POLJU</span>
</p>
<p class="p4">
<span class="s1">Dana,  30. 12.2010. godine</span>
</p>
<p class="p3"></p>
<p class="p3">
<span class="s1">   Zapisničar 						                           S u d i j a, </span>
</p>
<p class="p3">
<span class="s1">Ljiljana Popović s.r.     					      		 Rahmo Banda s.r.</span>
</p>
<p class="p3"></p>
<p class="p3"></p>
<p class="p1"></p>
<p class="p7"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:start;hyphenate:auto;font-family:Arial;font-size:12pt;}
.p2{text-align:start;hyphenate:auto;font-family:Times New Roman;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:end;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:justify;hyphenate:auto;font-family:Arial;font-size:12pt;}
.s1{font-family:Times New Roman;}
</style>
<meta content="lidija.maros" name="author">
</head>
<body class="b1 b2">
<p class="p1"></p>
<p class="p1"></p>
<p class="p1"></p>
<p class="p2">
<br>
</p>
<p class="p1"></p>
<p class="p3"></p>
<p class="p3">
<span>U IME CRNE GORE</span>
</p>
<p class="p4"></p>
<p class="p4"></p>
<p class="p4">
<span>Posl. br. K 358/12/12</span>
</p>
<p class="p4"></p>
<p class="p5">
<span>Osnovni sud u Kotoru, kao nadležni prvostepeni krivični, po sudiji Danijeli Samardžić, uz učešće zapisničara Tamare Počanić, u predmetu okrivljenog M.Č., kojeg brani adv. D.M. iz P., zbog krivičnog djela prevare u produženom trajanju iz čl. 244 st.1 u vezi čl. 49 Krivičnog zakonika, kojeg brani advokat D.M. iz P., koji se vodi po optužnom predlogu ODT-a Kotor Kt.br. 780/10 od 19.09.2012 godine, nakon održanog glavnog i javnog pretresa dana 26.11.2012 godine u prisustvu zamjenika ODT-a Kotor Ljiljane Milić, okrivljenog, njegovog branioca i oštećenih P.Ž. i V.B., donio i javno objavio dana 28.11.2012 godine sljedeću</span>
</p>
<p class="p5"></p>
<p class="p3">
<span>PRESUDU</span>
</p>
<p class="p3"></p>
<p class="p6">
<span>	Okrivljeni  M.Č., JMBG ... od oca R., rođen ...  .g. u N., stalno nastanjen u P., po zanimanju profesor likovne umjetnosti, magistar, razveden, otac jednog djeteta, ranije neosuđivan, protiv kojeg se ne vodi drugi krivični postupak,</span>
</p>
<p class="p6"></p>
<p class="p3">
<span>K r i v     j e</span>
</p>
<p class="p6">
<span>Što je,</span>
</p>
<p class="p6">
<span>	početkom februara 2010. godine u Kotoru, u namjeri da sebi pribavi protivpravnu imovinsku korist,</span><span class="s1"> </span><span>pri čemu je bio uračunljiv i  svjestan svog djela i htio njegovo izvršenje, lažnim prikazivanjem činjenica oštećenom P.Ž., da će mu izraditi i postaviti nadgrobni spomenik na mjesnom groblju Grab-Cuce do aprila 2010. godine za iznos od 2.270,00 eura, i da će oštećenom V.B. izraditi i postaviti spomenik za iznos od 1.500,00 eura do aprila 2010.godine, a sa unapred stvorenom namjerom da to ne učini, doveo u zabludu oštećenog P.Ž.i naveo ga da mu na štetu svoje imovine isplati iznos od 2.2700,00 eura, te nakon što je angažovao P.D. za izvođenje ovih radova, a koji je postavio samo coklu i kome je oštećeni isplatio po tom osnovu iznos od 470,00 eura, izbjegavao svaki kontakt sa oštećenim, a oštećenog V.B. doveo u zabludu i naveo da mu na štetu svoje imovine preda iznos od 500,00 eura, nakon čega ga je održavao u zabludi da će sa izvođenjem radova početi u što kraćem roku, što nije učinio, čime je sebi  pribavio imovinsku korist u navedenim iznosima,</span>
</p>
<p class="p5">
<span>-čime je učinio krivično djelo prevare u produženom trajanju iz čl.244.st.1. u vezi čl.49. Krivičnog zakonika.</span>
</p>
<p class="p6"></p>
<p class="p6">
<span>Pa mu sud na osnovu naprijed navedene krivičnopravne odredbe i čl. 2, 4, 5, 8, 13, 15, 36, 42, 51, 52, 53, 54. Krivičnog zakonika i čl.226, 227, 229, 368. i 374. ZKP-a izriče</span>
</p>
<p class="p3">
<span>USLOVNU OSUDU</span>
</p>
<p class="p3"></p>
<p class="p6">
<span>Kojom utvrđuje kaznu zatvora u trajanju od 3  (tri) mjeseca  i istovremeno određuje da se kazna neće izvršiti ukoliko okrivljeni za vrijeme od jedne godine i šest mjeseci od dana pravosnažnosti presude ne učini novo krivično djelo, a u koju kaznu će se u slučaju opoziva uračunati vrijeme koje je optuženi proveo u pritvoru od 31.10.2012.g. do 06.11.2012.g,  po rješenju ovog suda Kv.381/12. </span>
</p>
<p class="p6"></p>
<p class="p6">
<span>Dužan je okrivljeni na ime sudskog paušala uplatiti iznos od 50,00 eura na žiro račun osnovnog suda Kotor br. 832-16-52 u roku od dva mjeseca od dana pravosnažnosti presude. </span>
</p>
<p class="p3">
<span>O b r a z l o ž e nj e</span>
</p>
<p class="p3"></p>
<p class="p6">
<span>ODT iz Kotora podnio je ovom sudu optužnom predlogu Kt.br. 780/10 od 19.09.2012 godine protiv M.Č. zbog izvršenja krivičnog djela prevare u produženom trajanju iz čl. 244 st.1 u vezi čl. 49 Krivičnog zakonika.</span>
</p>
<p class="p6"></p>
<p class="p6">
<span>Okrivljeni je u svojoj odbrani naveo da je sa prodicom P. korektno saradjivao, da mu je Ž. bio naručio oblogu i keramiku za kuću, da je kasnije odustao od obloge i rekao mu da želi da novac usmjeri na izradu spomenika, a njegov otac mu je dao još 300,00 eura za vaze koje je trebalo da nabavi iz A., koje vaze i obloge se nalaze kod njega. Objasnio je da je nakon toga zbog porodičnih problema rad na spoemniku prepustio P.D. koji je od Ž. oca tražio novac u iznosu od 500,00 eura, uz njegovo odobrenje, a na isti način P. je dat novac u iznosu od 470,00 eura. Njegova obaveza je bila da za iznos od 1.000,00 eura obezbjedi poklopne ploče, pa je te ploče on i nabavio i zvao je P. da dodje na Zabjelo da ih preuzme medjutim P. mu je rekao da ne odgovara boja , tako da je on te ploče vratio i platio oko 190,00 eura za prevoz. Nakon toga je P. dao 470,00 eura kako bi kupio nove poklopne ploče,  I.M. je platio 180,00 eura za pisanje spomenika koji se nalazio u D. dvorištu. Dalje je naveo da je kod P. primjetio pohlepu jer ga je zvao i rekao da to sada košta još 1.000,00 eura i on mu je rekao da može da mu prizna za poklopnu ploču a da ostalo ne dolazi u obzir i to samo kad završi spomenik i nakon toga je sve stalo. Naveo je da ga je otac P.Ž. zvao ali da je u to vrijeme on imao previše obaveza i da mu se nije javljao na telefon. Objasnio je da je od P.D. uzeo samo 300,00 eura koje je potrošio za vaze koje je nabavio iz A. koje su koštale 270,00 eura, a ostatak je potrošio za prevoz, te da je iznos od 1.000,00 eura dobio od Ž. sina na ime postavljanja keramike, medjutim on je od toga kasnije odustao i tražio da se taj iznos preusmjeri na gradjenje spomenika, da je izgradnja spoemnika bila dogovorena za iznos od 2.200,00 do 2.500,00 eura, da je sa Ž. zaključio ugovor, odnosno njegova firma, da je tačno da je P. rekao da spomenik ne može graditi zbog nastalih porodičnih problema, da nije raskinuo ugvoror sa P. te da nije zaključio ugovor sa P. D. kao podizvodjačem, jer  je imao povjerenja u njega da će dogovoreni posao završiti. Dalje je objasnio da jeste od V. primio iznos od 500,00 eura, da nije taj posao završio nego ga je prepustio P.D., da je bio nabavio materijal ali nije završio. Naveo je da će isplatiti oštećenima novac koji je on uzeo što je i u radio V. je isplatio 500,00 eura a P. 1.700,00 eura na glavnom pretresu. </span>
</p>
<p class="p6"></p>
<p class="p6">
<span>U dokaznom postupku koji je proveden radi rasvjetljenja činjeničnog stanja i krivice okrivljenog sud je nesporedno saslušao oštećene P.Ž. i V.B., te pročitao izjavu P.D. datu na zapisnik istražnom sudiji ovog suda dana 24.11.2011 godine bez saglasnosti ODT-a Kotor obzirom da je isti bio uredno pozivan na glani pretres, međutim na isti  nije pristupio niti je svoj izostanak opravdao, a obzirom da su isti saslušan u toku istražnog postupka, sud nije našao da bi njegovo neposredno saslušanje uticalo na drugačiju odluku suda. </span>
</p>
<p class="p6">
<span> </span>
</p>
<p class="p6">
<span>Svjedok-oštećeni P.Ž. je izjavio da je okrivljenog upoznao u Kotoru, tako što je njegovom sinu postavio kamin, da je tada rekao da se bavi  i izradom spomenika, pa kako je želio da stavi spomenik na grob svog oca, počeli su da se dogovaraju oko toga. Posao su ugovorili usmeno bez pismenog ugovora, sa njima u društvu je bio i V.B.pa je i on postigao dogovor sa okrivljenim oko izrade spoemnika za grob njegovog oca.Okrivljeni je bio ubjedljiv, čak su išli i u Cuce, na grob, izmjerio ga je i on mu je na ime kapare dao 300,00 eura za posao koji su ugovorili za cijenu od 2.100,00 eura, a V. mu je dao 500,00 eura negdje u februaru 2010 godine a okrivljeni je trebao posao da završi do aprila 2010 godine. Nekoliko puta je prolongirao rok, odlagao, navodio neke razloge da bi na kraju poslao P.D.govoreći da je on njegov radnik. P. je oko groba njegovog oca postavio samo coklu i kazao mu da mu je za dalji posao potrebno da mu stignu neke pločice, pa mu je na osnovu toga tražio 470,00 eura i on mu ih je isplatio. Dalji kontakti sa okrivljenim su bili bezuspješni jer ga je on izbjegavao pa je bio prinudjen da angažuje drugog majstora i tako je imao dupli trošak. Objasnio je da je on okrivljenom na ime posla koji nije odradio isplatio 2.270,00 eura, i to u februaru 300,00 eura prilikom pogodbe, nakon toga nekih mjesec dana njegov sin mu je za materijal dao 1.000,00 eura, 500,00 eura kada je P. postavio coklu, tako da mu je sa 470,00 eura koje je dao P. za pločice. Dalje je naveo da je poslednji kontakt sa okrivljenim imao njegov sin negdje pred Novu godinu i tada mu je obećao da će napraviti spomenik ali od toga nije bilo ništa. Objasnio je da se njegov sin bio sprijateljio sa okrivljenim i imao povjerenja u njega jer je kamin u solidno uradio i da je to razlog što su mu dali novac za spomenik. Naveo je da je ogorčen jer kad je P.  tražio da mu vrati 470,00 eura koje je njemu dao rekao mu je da podje u Danilovgrad i da će mu predati novac, pa kad je otišao rekao mu je nekako podrguljivo da uzme mermernu ploču i da je nosi u Kotor. Vidio je spomenik na kojem je pisalo „Porodična grobnica R.M.P.“, kako su se i dogovorili, medjutim zaboljelo ga je što se taj spomenik nije nalazio na mjestu gjde je trebalo da bude već sa strane obrasao u travu. U konačnom ukupno je P. dao 970,00 eura a okrivljenom 1.300,00 eura. Kao oštećeni nije se pridružio krivičnom gonjenju i nije postavljao imovinsko pravni zahtjev.</span>
</p>
<p class="p6"></p>
<p class="p6">
<span>Svjedok-oštećeni V.B. je izjavio da je okrivljenog upoznao preko prijatelja P.Ž., čijem sinu je okrivljeni radio kamin i bio je zadovljan poslom sa njim, pa je sa njim stupio u kotnakt oko izrade nadgrobnog spomenika. Istom prilikom su se sa okrivljenim oko nadgrobnog spomenika dogovorili  on i Ž., okrivljeni je Ž. trebalo da napravi spomenik za 2.100,00 eura, a njemu za 1.500,00 eura, do aprila mjeseca 2010.g. Ž. mu je dao 300,00 eura, a on 500,00 eura. Nakon toga nekoliko puta ga je zvao primjetivši da okrivljeni uopšte ne planira da radi spomenik i on mu je jednom rekao da je početi brzo, a nakon toga mu se više nije javljao i nije postupio po dogovoru. Kao oštećeni nije se pridružio krivičnom gonjenju i nije postavljao imovinsko pravni zahtjev.</span>
</p>
<p class="p6"></p>
<p class="p6">
<span>Svjedok P.D. je izjavio da se on bavi rezanjem mermera i izradom spomenika, te da je imao nekoliko poslova sa okrivljenim koji mu ih je uredno platio. Okrivljeni bi od njega naručio spomenik, on bi ga izrezao i po potrebi montirao na groblje, a okrivljeni se ugradi u tu cijenu i naplati je od naručioca. Što se tiče posla sa oštećenima objasnio je da njemu nije poznat dogovor koji je postojao izmedju njih i okrivljenog, da ga je okrivljeni krajem avgusta 2010 godine zvao i tražio da za P.  napravi komplet nadgrobnu ploču i spomenik i on se prihvatio posla i otišao u neko selo 20 km udaljeno od Čeva gdje je na groblju montirao donji dio i od P. naplatio 500,00 eura i dolazio sledeći dan da završi ostatak posla i stavio je još  jedan takav dio. Vrativši se u radionicu napravio je i ostatak spomenika u vrijednosti od oko 1.500,00 eura koje još nije monitao jer ni jedan ni drugi neće ni da plate ni da kažu čija je to obaveza od njih dvoje. Dalje je objasnio da ne zna kako su se pogodili P. i okrivljeni ni koliko je okrivljeni para primio, da je njega angažovao okrivljeni kojem je tražio 900,00 eura, a on mu je rekao da će mu to platiti P. . P. mu je dao 500,00 eura mada je posao koji je obavio vrijednosti 900,00 eura, a ostatak čeka kod njega u radionici da montira na grob kad mu daju novac ili oštećeni ili okrivljeni. Naveo je da  V. ne poznaje niti mu ga je okrivljeni pominjao a P. mu je rekao da će ga angažovati i taj V. ako njemu dobro odradio posao. Dalje je naveo da I.M. radi slova na spoemnicima, da je dolazio kod njega u radionicu da na P. ploču ugravira slova, da ga je poslao okrivljeni i da mu je okrivljeni dao na ime tog posla 170,00 eura, a da se B.S. bavi nekim poslom sličnim kao i okrivljeni i da mu je iz priče okrivljenog poznato da je okrivljeni od njega kupio neke ploče ali da se njima nijesu svidjele. Nije mu poznato da li je bilo plaćanja pa vraćanja novca, a obajsnio je da mu je 500,00 eura dao P. u Kotoru gdje je dolazio da isti preuzme istog dana kada je stavio prvi dio mermera na grob u Čevo. </span>
</p>
<p class="p6"></p>
<p class="p6">
<span>Cijeneći sve izvedene dokaze pojedinačno, kao i u njihovoj međusobnoj povezanosti, kao i u odnosu na odbranu optuženog sud je utvrdio činjenično stanje navedeno u izreci presude. </span>
</p>
<p class="p5"></p>
<p class="p6">
<span>Činjenično stanje sud je utvrdio iz svih provedenih dokaza, u prvom redu iskaza oštećenih i svjedoka P.D. . Naime, oštećeni P.Ž. je izjavio da se o izgradnji spomenika dgovorio sa okrivljenim, da je vrijednost istog iznosila 2.100 eura, da mu je na ime kapare u februaru 2010 godine dao 300,00 eura a oštećeni V. 500,00 eura, da je rok za igradnju spomenika bio april 2010 godine, da okrivljeni nije ispoštovao rok i da ga je nekoliko puta zvao i okrivljeni je stalno prolongirao rok da bi na kraju poslao P.D. govoreći mu da je on njegov radnik i P. je dao jednom 470,00 a drugi put 500,00 eura, dok je njegov sin okrivljenom dao 1.000,00 eura tako da je ukupno dao za izgradnju spomenika 2.270,00 eura, a spomenik nije uradjen. Oštećeni V.B. je naveo da je na ime izrgadnje spomenika okrivljenom dao 500,00 eura ali da spomenik nije izgradjen. </span>
</p>
<p class="p5"></p>
<p class="p6">
<span>Okrivljeni je u svojoj odbrani potvrdio da je na ime kapare od P.Ž. primio iznos od 300,00 eura, da je njegov sin novac u iznosu od 1.000,00 eura koji mu je dao na ime keramike usmjerio na izgradnju  spomenika, a da je izgradnju spomenika prepustio P.D. jer je imao porodičnih problema. Sud nije prihvatio odbranu okrivljenog u djelu u kojem je naveo da je izgradnju spomenika prepustio P.D.  jer je ista u suprotnosti sa izjavama oštećenog P. koji je naveo da je dogovor o izradnji spomenika postigao sa okrivljenim, da je sa njim dogovorio cijenu, da mu je predao na ime kapare 300,00 eura, a kasnije njegov sin još 1.000,00 eura, te da mu je okrivljeni  P.D. poslao kao njegovog radnika, a što potvrdjuje i sam svjedok P.D. koji je naveo da je njega angažovao okrivljeni, kao i ranije da odradi posao za njega a da on nije pregovarao sa P.i prisustvovao njihovim dogovorima. </span>
</p>
<p class="p5"></p>
<p class="p6">
<span>Iz izjave oštećenih i svjedoka P., a pri činjenici da i sam okrivljeni navodi da sa P. nije zaključio ugovor kao sa podizvodjačem nesporno je da je upravo okrivljeni bio u obavezi da posao za koji je primio navedeni novac uradi a činjenica da okrivljeni nije uradio spomenike u roku, do aprila 2010 godine, da je nakon toga stalno prolongirao rok, da se kasnije i nije javljao na telefon oštećenom P. i V., ukazuje na njegovu prevarnu namjeru.</span>
</p>
<p class="p6"></p>
<p class="p6">
<span>Okrivljeni je u svojoj odbrani naveo da je tačno da je od oštećenog V. uzeo 500,00 eura na ime kapare za izgradnju spomenika, da posao nije završio nego da ga je prepustio P.D. . Odbranu okrviljenog u dijelu da je posao prepustio P.D. sud nije prihvatio je je ista u suprotnosti sa izjavom oštećenog iz koje proizilazi da se o izgradnji spomenika dogovorio isključivo sa okrivljenim i svjedoka P. koji je naveo da ne poznaje V. niti mu ga je okrivljeni pominjao, pa je kao takva očigledno smišljena na izbjegavanje krivice. </span>
</p>
<p class="p5"></p>
<p class="p6">
<span>Sud smatra, a imajući u vidu da su oštećeni izjavili da su postigli dogovor isključivo sa okrivljenim o izgradnji spomenika on bio u obavezi da ga izgradi, a da je njegov odnos sa svjedokom P. bez uticaja na drugačiju odluku suda, jer u prilog svojih tvrdnji da je izgradnju istih prepustio svjedoku P. nije ničim dokazao, a oštećeni su upravo postigli dogovor sa okrivljenim o izgradnji spomenika jer je raniji posao kod P.  sina okrivljeni dobro uradio.</span>
</p>
<p class="p5"></p>
<p class="p6">
<span>U radnjama okrivljenog stekli su se svi bitni elementi bića krivičnog djela prevare u produženom trajanju iz čl. 244 stav. 1 u vezi čl 49 KZ, jer je okrivljeni u namjeri da sebi pribavi protivpravnu imovinsku korist lažnim prikazivanjem činjenica oštećenima da će im izgraditi i postaviti nadgrobni spomenik do aprila 2010 godine za iznos od 2.100,00 eura odnosno 1.500,00 eura, a sa unapred stvorenom namjerom da to ne učini, oštećene doveo u zabludu i naveo ih da mu na štetu svoje imovine isplate iznos od 2.270,00 eura, oštećeni P., a oštećeni V. iznos od 500,00 eura. Da je kod okrivljenog postojala prevarna namjera proizilazi iz činjenice da okrivljeni u roku nije završio posao, da je nakon toga u nekoliko navrata govorio da će početi izrgadnju istih, da je kasnije izbjegavao kontakt sa oštećenima, te da ni do danas posao nije završio. Sve ove okolnosti ukazuju da je kod okrivljenog postojala prevarna namjera.</span>
</p>
<p class="p6"></p>
<p class="p6">
<span>Prilikom odluke o vrsti i visini krivične sankcije koju okrivljenom treba izreći sud je pošao od toga da je za ovo krivično djelo u zakoniku propisana novčana kazna ili zatvor do tri godine pa je okrivljenom izrekao uslovnu osudu kojom mu je prethodno utvrdio kaznu zatvora u trajanju od 3 mjeseca i istovremeno odredio da se ista neće izvršiti ukoliko okrivljeni  u roku od jedne godine i šest mjeseci ne učini novo krivično djelo. Sud je shodno čl. 51 KZ odredio da će se okrivljenom u slučaju opoziva uslovne osude u kaznu zatvora uračunati vrijeme provedeno u pritvoru počev od 31.10 do 06.11.2012 godine. Kao olakšavajuće okolnosti u smislu čl. 42 KZ koje stoje na strani okrivljenog cijenio njegove porodične prilike te činjenicu da je oštećenima isplatio 500,00 eura odnosno 1.700,00 eura zbog čega se isti nijesu ni pridružili krivičnom gonjenju. Otežavajućih okolnosti na strani okrivljenog sud nije našao. Imajući u vidu navedeno sud smatra je da će se uslovnom osudom ostvariti svrha izricanja, smatrajući da će se i uz prijetnju kaznom zatvora dovoljno vaspitno uticati na optuženog da više ne vrši ovakva kao ni slična krivična djela, odnosno da će se izrečenom uslovnom osudom ostvariti svrha kažnjavanja iz čl.52 Krivičnog zakonika. </span>
</p>
<p class="p6"></p>
<p class="p6">
<span>Na osnovu svega navedenog te primjenom čl. 2, 4, 5, 8, 13, 15, 36, 42, 51, 52, 53 i 54 KZ-a i čl.226, 227, 229,  368 i 374 ZKP-a riješeno je kao u izreci presude.</span>
</p>
<p class="p6"></p>
<p class="p6">
<span>Sud je obavezao okrivljenog da na ime sudskog paušala uplati iznosu od 50,00 eura, na žiro račun ovog suda br. 832-16-52, u roku od dva mjeseca od dana pravosnažnosti presude. Paušalni iznos je shodno čl. 226 stav 3 ZKP-a odredjen  prema trajaju, složenosti postupka i imovnom stanju okrivljenog.</span>
</p>
<p class="p6"></p>
<p class="p3">
<span>OSNOVNI SUD U KOTORU</span>
</p>
<p class="p3">
<span>Dana, 28.11.2012 godine</span>
</p>
<p class="p3"></p>
<p class="p1"></p>
<p class="p1">
<span>   Zapisničar,                                                                                        SUDIJA,</span>
</p>
<p class="p1">
<span>Tamara Počanić                                                                     Danijela Samardžić</span>
</p>
<p class="p1"></p>
<p class="p5">
<span>PRAVNA POUKA: Protiv ove presude ima se pravo žalbe u roku od 8 dana od dana prijema iste Višem sudu u Podgorici, a preko ovog suda.</span>
</p>
<p class="p6"></p>
<p class="p6"></p>
<p class="p6"></p>
<p class="p1"></p>
<p class="p2"></p>
<p class="p2"></p>
<p class="p2"></p>


</body>
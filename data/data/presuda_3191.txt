<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.375in 0.82708335in 0.82708335in 0.82708335in;}
.s1{font-weight:bold;}
.p1{text-align:start;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Times New Roman;font-size:12pt;}
</style>
<meta content="ljiljana.popovic" name="author">
</head>
<body class="b1 b2">
<p class="p1">
<span> HYPERLINK "http://upload.wikimedia.org/wikipedia/commons/2/23/Coat_of_arms_of_Montenegro.svg" </span>
<!--Image link to '0.png' can be here--><span>		</span><span class="s1">					K.br.235/11</span>
</p>
<p class="p1"></p>
<p class="p1"></p>
<p class="p1">
<span class="s1">				       U IME  CRNE GORE </span>
</p>
<p class="p1"></p>
<p class="p1"></p>
<p class="p2">
<span>		Osnovni sud u Pljevljima, kao prvostepeni krivični sud , po  sudiji Ljiljani Popović  uz sudjelovanje zapisničara  Zore Leković,  u krivičnom predmetu protiv optuženog Š.A. iz P.zbog krivičnog djela  kradja  iz čl.239 st.1 Krivičnog zakonika po optužnom predlogu ODT Pljevlja Kt.br.271/11 od  15.11.2011.godine , nakon održanog glavnog i javnog pretresa  u prisustvu zamjenika  ODT Pljevlja Tomčić Milivoja, punomoćnika  oštećenog G. I.i optuženog  Š.A., dana 29.11.2011.godine, donio je i javno objavio </span>
</p>
<p class="p2"></p>
<p class="p2"></p>
<p class="p2">
<span>			</span><span class="s1">	 	P R E S U D U </span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>		Optuženi  </span><span class="s1"> Š. A.,  </span><span>od oca R.i majke H. rodjene Z., rodjen dana  ....godine u N.,  sa prebivalitšem u P., Ul.O.,  državljanin CG,  oženjen, otac troje djece,   penzioner, govori  Crnogorskim  jezikom, pismen, završio za KV bravara,  lošeg imovnog stanja, živi od penzije, neosudjivan. </span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>					</span><span class="s1">K R I V     J E </span>
</p>
<p class="p2"></p>
<p class="p2"></p>
<p class="p2">
<span>		 </span><span class="s1">Što je :</span>
</p>
<p class="p2"></p>
<p class="p2">
<span>		  U periodu od  08.06.2011.godine do 08.09.2011.godine u svojoj porodičnoj kući  u Ul.O. u P.,  u namjeri da sebi pribavi  protivpravnu imovinsku korist oduzimao električnu energiju  na način što  je raazgulio dovodno kablo prije električnog brojila i sa tog mjesta sa licnastim  kablom presjeka 4 mm odveo vod  na jedan osigurač od 16 A mimo brojila  a odatle na  unutrašnju instalaciju  tako da se utrošena  električna energija u ukupnoj količini od 1333 KWh nije registrovala preko električnog brojila marke "Iskra" br.338659  pa je na taj način oštetio  E. P. za iznos od 124,59 eura,</span>
</p>
<p class="p2"></p>
<p class="p2">
<span>		</span><span class="s1">čime je izvršio krivično djelo  kradje  iz čl.239 st.1 Krivičnog zakonika,</span>
</p>
<p class="p2"></p>
<p class="p2">
<span>		pa mu sud  na osnovu već citiranog zakonskog propisa  te primjenom članova  4,5,13,15,32,33,36,42,52 ,53 i 54 Krivičnog zakonika te čl. 226, 229, 239 i 374   ZKP-</span><span class="s1">a </span>
</p>
<p class="p2"></p>
<p class="p2">
<span class="s1">		  i z r i č e</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>			</span>
</p>
<p class="p2">
<span class="s1">				USLOVNU OSUDU </span>
</p>
<p class="p2"></p>
<p class="p2">
<span class="s1">					</span><span>			</span>
</p>
<p class="p2">
<span>		Sa kojom se optuženom </span><span class="s1">Š.A.</span><span> utvrdjuje kazna zatvora u trajanju od 30(trideset) dana  i istovremeno odredjuje  da  se ista neće izvršiti  ako  optuženi  u roku od jedne godine dana  ne izvrši novo krivično djelo.</span>
</p>
<p class="p2"></p>
<p class="p2">
<span>		Optuženi je dužan platiti ovom sudu  na ime  troškova krivičnog postupka  iznos od  60,50 eura  kao i na ime paušala  iznos od 27,50 eura,</span>
</p>
<p class="p2"></p>
<p class="p2">
<span>		a ovo u roku  od 15.dana  po pravnosnažnosti presude , pod prijetnjom prinudnog izvršenja.</span>
</p>
<p class="p2"></p>
<p class="p2">
<span>		 Obavezuje se optuženi  da oštećenoj E. P. na ime imovinsko pravnog zahtjeva  plati iznos od 94,59  eura.</span>
</p>
<p class="p2"></p>
<p class="p2">
<span>		     </span>
</p>
<p class="p2">
<span>	</span>
</p>
<p class="p2">
<span>				 </span><span class="s1">O b r a z l o ž e nj e</span>
</p>
<p class="p2"></p>
<p class="p2"></p>
<p class="p2">
<span class="s1">		</span><span>Osnovno državno tužilaštvo u Pljevljima  optužnim predlogom Kt.br.271/11  od 15.11.2011.godine  optužilo je Š. A. iz  P. da je izvršio  krivično djelo kradje  iz čl.239 st.1 Krivičnog zakonika  na način, mjesto i vrijeme  bliže opisano  izrekom ove presude  i u završnoj riječi  ODT Pljevlja i predložio je da sud optuženog  oglasi krivim  i osudi po zakonu.</span>
</p>
<p class="p2"></p>
<p class="p2">
<span>		Oštećena  E. P. u riječi svog punomoćnika  pridružila se krivičnom gonjenju i istakla imovinsko pravni  zahtjev  u iznosu od  94,59 eura obzirom da je optuženi u medjuvremenu  platio iznos od 30,00 eura.</span>
</p>
<p class="p2"></p>
<p class="p2">
<span>		Optuženi Š.A.u odbrani datoj Državnom tužiocu navodi  da  živi u porodičnoj  kući u Ul.O.sa porodicom te da je ovu kuću kupio prije 5 godina  od P. I.a  koji je u medjuvremenu umro.  Redovno izmiruje račune  za utrošenu električnu energiju  a dana 08.09.2011.godine  došli su električari kontrolori  koji su tražili da izvrše kontrolu mjernog mjesta i kontrolišući brojilo ustanovili su  da je jedno kablo  mimo brojila razguljeno i da je direktno odvedeno  sa licnastim kablom na osigurač broj 16 tako da  kako su mu električari rekli   električna energija koja je išla preko ovog kabla nije išla preko brojila i nije mjerena.  On tu  činjenicu nije sporio  jer se uvjerio  i na licu mjesta pošto su mu oni kazali  da je stanje takvo kako su ga našli i zapisnički konstatovali  ali  njemu nije poznato ko  je to uradio.  Tvrdio je da on lično  to on nije  uradio ali  da mu nije poznato  da li je to neko   radio od kako je on kupio kuću ili neko ranije prije kupovine. U ED P.  su mu obračunali da je dužan da plati na ime štete   nešto oko 125,00 eura  od čega je uplatio 30,00 eura  i dodao  da su  električari se korektno ponašali i korektno napravili zapisnik  koji je on potpisao te da  su otkinuli jedno parče kabla  i ponijeli ga sa sobom kao dokaz.  Na glavnom pretresu  nepriznajući izvršenje krivičnog djela i krivicu  i  ostajući  pri odbrani datoj  u  tužilaštvu  istakao  je da će  oštećenoj uplatiti  iznos u cjelosti, da će otplaćivati kako prima penziju  te da je imao  troškova zbog liječenja unuka. U završnoj riječi   predložio je da ga sud oslobodi od optužbe  navodeći   da je lošeg imovnog stanja  te da on, supruga, troje djece i unuče  žive od njegove penzije koja nije velika.     </span>
</p>
<p class="p2"></p>
<p class="p2"></p>
<p class="p2">
<span>		U dokaznom postupku  sud je  pročitao zapisnik o kontroli mjernog mjesta  br.0000568  od 08.09.2011.godine, saslušao  svjedoke Kljajević Stanka i Kamberović Miletu,  pročitao  nalaz i mišljenje vještaka  R. G. i  pročitao izvod iz KE za optuženog.</span>
</p>
<p class="p2"></p>
<p class="p2">
<span>		Nakon provedenog dokaznog postupka  i ocjene izvedenih dokaza  i to kako svakog pojedinačno  tako i u medjusobnoj povezanosti  a pri tom cijeneći  odbranu optuženog  sud je utvrdio činjenično stanje bliže opisano izrekom ove  presude. </span>
</p>
<p class="p2"></p>
<p class="p2">
<span>		Naime, javna optužba  stavlja na teret  optuženom  Š.A. da je izvršio krivično djelo kradje iz čl.239 st.1 Krivičnog zakonika tako što je u periodu od 08.06.2011.godine do 08.09.2011.godine  u svojoj porodičnoj kući u Ul.O.  u P.  u namjeri da sebi pribavi protivpravnu imovinsku korist oduzimao električnu energiju tako što je   razgulio dovodno kablo  prije električnog brojila  sa kog mjesta je  licnastim kablom presjeka 4 mm odveo vod  na jedan osigurač od 16 A mimo  brojila a odatle na unutrašnju izolaciju  pa se utrošena električna energija  u ukupnom iznosu od  1333 KWh   nije registrovala na brojilu na koji način je  sebi pribavio protivpravnu  imovinsku korist u iznosu od 124,59  eura  a za koji  iznos je oštećena ED P.. Optuženi  Š.A.ne priznaje izvršenje krivičnog djela ni svoju krivicu  navodeći  da  tačno  da su dana 08.09.2011.godine  došli  kontrolori ED P.i izvršili kontrolu  njegovog mjernog mjesta  kao i da su  kontrolori našli  da je jedno kablo mimo brojila razguljeno  i da je direktno odvedeno sa licnastim kablom  na osigurač broj 16 i rekli mu  da  se električna  energija koja ide preko tog kabla  ne registruje,  da su  električari zaista zatekli takvo stanje  koje su konstatovali zapisnikom  ali da on  nije  to uradio   niti mu je poznato  da li je to uradjeno  nakon što je on prije  5 godina kupio kuću  ili prije kupovine  te da mu je  oštećena  obračunala štetu u iznosu od 125,00 eura, da je platio od toga 30,00 eura  a ostalo će  izmirivati  od penzije. </span>
</p>
<p class="p2"></p>
<p class="p2">
<span>		Radi utvrdjivanja činjenica  za donošenje odluke u ovoj krivično pravnoj stvari  sud je  izveo  predložene dokaze  pa su   tako svjedoci   K. S. i K. M.,  radnici ED P. izjavili  da su zaposleni u ED P.  na mjestu  električara-  kontrolora   te da su dana 08.09.2011.godine  bili u kontroli mjernih mjesta  u naselju Ševari  gdje su kontrolisali   i brojilo optuženog u Ul.O..  Dalje su kazali  da su prilikom kontrole  električnog  brojila optuženog  ustanaovili da je dovodni kabal  razguljen prije električnog brojila i da  je licnastim kablom presjeka 4 mm vod odveden  na jedan osigurač od 16 A mimo brojila  a odatle  na  unutrašnju instalaciju u kuću tako da brojilo nije registrovalo utrošenu električnu energiju na tom kablu  kojim je izvršeno prespajanje.  Na licu  mjesta su upoznali potrošača-optuženog  o nedozvoljenoj potrošnji i sačinili zapisnik o kontroli mjernog mjesta koji je optuženi potpisao  a sa lica mjesta  uzeli parče  kabla  kao dokaz. Kazali su i to da  je njihova obaveza bila da isključe  ovog potrošača  ali im to potrošač koji je osporavao  odnosno kazao  da mu nije poznato  ko je izvršio ovo prespajanje i da on to nije uradio, nije dozvolio isključenje. Na glavnom pretresu  svjedoci K. i K.su kazali  da  radnik koji očitava potrošnju  teško  je mogao  primijetiti  ovu neovlašćenu potrošnju  te da se to može izvršiti  tek kad se skine tabla na kojoj se nalazi brojilo i osigurači  a  radnik  koji očitava potrošnju prilikom očitavanja neskida tablu  a svjedok K. je kazao da je električar  30.godina  i obzirom na to zna da se ovakav način neovlašćene potrošnje  može uraditi  kad se skine tabla  i sa dovodnog kabla se premosti na osigurač  te da se ovo može uraditi kako u vrijeme postavljanja instalacija tako i naknadno.  </span>
</p>
<p class="p2"></p>
<p class="p2">
<span>		 Cijeneći iskaze  svjedoka  K.i K. sud je stekao ubjedjenje da su ovi svjedoci  bez obzira na činjenicu  da su radnici oštećene ED P.jasno, nedvosmisleno i  istinito posvjedočili  sve što su zapazili  prilikom kontrole mjernog mjesta potrošača - optuženog  Š.. Njihovi navodi nijesu u suprotnosti ni sa odbranom optuženog.  Iz ovih razloga  sud u cjelosti prihvata  iskaze ovih svjedoka  koje potvrdjuje i zapisnik o kontroli mjernog mjesta broj  0000568  od 08.09.2011.godine.</span>
</p>
<p class="p2"></p>
<p class="p2">
<span>                          Vještak R.G. u svom  nalazu  i mišljenju  datom u prethodnom postupku navodi da  je neovlašćena potrošnja  električne energije  prikazana zapisnikom o kontroli mjernog mjesta broj 0000568 od 08.09.2011.godine   tehnički moguća  te da je  sporni period  neovlašćene potrošnje  od 08.09.2011.godine do 08.06.2011.godine  a ovo na osnovu  Pravila  o snabdijevanju električnom energijom  Sl.list CG 54/09 i to na osnovu čl.59 tačka 3  ovih Pravila  te da ukupna neovlašćena potrošnja  ovog potrošača za sporni period od 3.mjeseca iznosi   124,59 eura.   </span>
</p>
<p class="p2"></p>
<p class="p2">
<span>		Nalaz i mišljenje vještaka R.G.  sud u cjelosti prihvata kao objektivan  i dat po pravilima struke a na osnovu  zapisnika o kontroli mjernog mjesta broj  0000568 od 08.09.2011.godine. </span>
</p>
<p class="p2"></p>
<p class="p2">
<span>		Dakle , u postupku je iskazima svjedoka K.i K., nalazom i mišljenjem vještaka R.G. te zapisnikom o kontroli mjernog mjesta od 08.06.2011.godine na nesumnjiv način  utvrdjeno  da je optuženi Š.A.u periodu  od 08.06.2011.godine  do 08.09.2011.godine kada je bila kontrola a u namjeri da sebi pribavi  protipravnu imovinsku korist   u svojoj  porodičnoj  kući  koja se nalazi  u Ul.O. u P.oduzimao električnu energiju  tako što je  razgulio dovodno kablo prije električnog brojila sa kog mjesta je licnastim kablom presjeka  4 mm odveo vod  na jedan osigurač od 16 A mimo brojila a odatle na unutrašnju instalaciju  pa se utrošena električna energija  u ukupnom iznosu od   1333 KWh nije registrovala preko električnog brojila  na koji način je  sebi pribavio  protivpravnu  imovinsku korist  u iznosu od  124,59 eura  za koji  iznos je oštetio  ED P.. Optuženi je  bio svjestan   da na ovaj  način  oduzima  tudju pokretnu stvar, da se  potrošnja električne energije  na ovaj način  ne registruje na brojilu  ali je uprkos tome razgulio dovodno kablo  prije brojila i licnastim kablom odveo vod na osigurač mimo brojila a odatle na unutrašnju instalaciju te je optuženi  znao  da  neovlašćeno troši električnu energiju  samim tim što potrošnja  električne energije  ne ide  preko brojila, dakle postupao je  sa direktnim umišljajem  i u ovim radnjama optuženog stoje svi bitni elementi  bića krivičnog djela kradje  iz čl.239 st.1 Krivičnog zakonika pa ga  je sud  kao umišljajnog učinioca  oglasio krivim i osudio po zakonu.  Prilikom donošenja ovakve odluke sud je cijenio navode optuženog  da on to nije uradio, da nezna da li je to uradjeno  prije nego što je on kupio kuću ili u poslednjih 5 godina od kad je on vlasnik kuće ali ove navode  odbrane optuženog  sud nije mogao prihvatiti kao istinite smatrajući da su po mišljenju suda smišljeni  isključivo u cilju  izbjegavanja  krivično pravne odgovornosti za počinjeno krivično djelo. </span>
</p>
<p class="p2">
<span> </span>
</p>
<p class="p2"></p>
<p class="p2">
<span>		Dakle, kako je su du postupku utvrdio  da je optuženi Š. A. počinio krivično djelo kradje  iz čl.239 st.1  Krivičnog zakonika  kako mu se to javnom optužbom i stavlja na teret  to ga  je sud oglasio krivim  i osudio po zakonu  a u okviru opšte svrhe krivičnih sankcija  sud je cijenio i svrhu uslovne osude.  Optuženi je porodičan čovjek, otac 3 djece i penzioner. Do sada nije osudjivan. Počeo je da nadoknadjuje štetu oštećenoj. Lošeg je imovnog stanja. Ove činjenice  sud je uzeo  kao olakšavajuće okolnosti na strani optuženog i   obzirom na  iste sud je mišljenja  da, u konkretnom slučaju  nije nužno  radi krivično pravne zaštite  prema ovom optuženom  izricati  kaznu zatavora  već da se opravdano može očekivati  da će i samo upozorenje  uz prijetnju kaznom dovoljno uticati na  optuženog  da više  ne vrši krivična djela, pa mu je sud  utvrdio  kaznu zatvora u trajanju od 30(trideset) dana   istovremeno odredjujući  da se ista neće izvršiti ako optuženi u roku od jedne godine dana ne izvrši novo krivično djelo  smatrajući  da će se i na ovaj način  postići svrha  kažnjavanja  zakonom predvidjena.</span>
</p>
<p class="p2"></p>
<p class="p2"></p>
<p class="p2">
<span>		 Shodno čl.226 i 229 ZKP-a  sud je  optuženog obavezao da na ime  troškova krivičnog postupka plati iznos od 60,50 eura koji čini naknada  za obavljeno vještačenje  kao i da  na ime paušala  plati iznos od 27,50 eura , koji iznos je odmjeren  obzirom na  složenost  i dužinu trajanja krivičnog postupka  te imovno stanje optuženog. </span>
</p>
<p class="p2"></p>
<p class="p2">
<span>		 </span>
</p>
<p class="p2">
<span>		  Shodno čl.239 ZKP-a  sud je obavezao optuženog  da oštećenoj na ime  imovinsko pravnog zahtjeva  plati iznos od  94,59 eura  a  obzirom  na nalaz i mišljenje vještaka  da je ukupan iznos neovlašćene potrošnje električne energije 124,59 eura  a optuženi  je u medjuvremenu  oštećenoj uplatio  iznos od 30,00 eura.   </span>
</p>
<p class="p2"></p>
<p class="p2"></p>
<p class="p2">
<span>		</span><span class="s1">OSNOVNI SUD U PLJEVLJIMA , dana 29.11.2011.godine.</span>
</p>
<p class="p2"></p>
<p class="p2"></p>
<p class="p2">
<span>Zapisničar, 							  S u d i j a,</span>
</p>
<p class="p2">
<span>Zora Leković 							Ljiljana Popović</span>
</p>
<p class="p2"></p>
<p class="p2"></p>
<p class="p2">
<span class="s1">PRAVNA POUKA:</span>
</p>
<p class="p2">
<span>			Protiv ove presude može se izjaviti žalba u roku od 8.dana </span>
</p>
<p class="p1">
<span>			po prijemu iste Višem sudu B.Polje, a preko ovog suda.</span>
</p>
<p class="p1"></p>
<p class="p1"></p>
<p class="p1">
<span class="s1">DOSTAVITI:</span>
</p>
<p class="p1">
<span class="s1">1 x ODT Pljevlja</span>
</p>
<p class="p1">
<span class="s1">1 x Optuženom</span>
</p>
<p class="p1">
<span class="s1"> </span>
</p>
<p class="p1"></p>
<p class="p1"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-indent:0.5in;margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>K. br.  76/12</span>
</p>
<p class="p2">
<!--Image link to '0.jpg' can be here-->
</p>
<p class="p3"></p>
<p class="p3"></p>
<p class="p2">
<span>U IME CRNE GORE</span>
</p>
<p class="p3"></p>
<p class="p3">
<span>	 </span>
</p>
<p class="p3">
<span>	Osnovni sud u Bijelom Polju, prvostepeni krivični sud, sudija pojedinac Dragan Mrdak, uz učešće namještenika suda Koviljke Lješnjak, zapisničara, u krivičnom predmetu protiv okrivljenog D.M.a, zbog krivičnog djela teška tjelesna povreda iz čl.151.st.1. Krivičnog zakonika, odlučujući po optužnom predlogu Osnovnog državnog tužilaštva u B. Polju, KT.br.473/11-2 od 16.02.2012. godine, nakon održanog usmenog glavnog i javnog pretresa, u prisustvu zamjenice ODT-a  B. Polje  Šćepanović Vesne, okrivljenog D.M.a,oštećenog K.M., dana 19.03.2012. godine, donio je i javno objavio:</span>
</p>
<p class="p3"></p>
<p class="p3"></p>
<p class="p2">
<span>P R E S U D U</span>
</p>
<p class="p3"></p>
<p class="p3">
<span>	 Okrivljeni D.M.E JMBG ... od oca M. i majke D., rođene B., rođen ... godine u Mojkovcu, sa prebivalištem u mjestu rođenja, ul. S.D.bb, državljanin Crne Gore, nezaposlen, neoženjen, pismen, sa završenom srednjom školom, srednjeg imovnog stanja, neosuđivan</span>
</p>
<p class="p3"></p>
<p class="p3"></p>
<p class="p2">
<span>K r i v    j e</span>
</p>
<p class="p3"></p>
<p class="p3">
<span>	Što je:</span>
</p>
<p class="p3"></p>
<p class="p3">
<span>	- Dana 16.10.2011 godine, oko 00,30 h,  u ul. J.V.u Mojkovcu, u neposrednoj blizini autobuske stanice Mojkovac, teško tjelesno povrijedio oštećenog K.M., na način što ga je udario stisnutom pesnicom u predjelu nosa, od kojeg udarca se oštećeni zateturao, nakon čega je okrivljeni nogom obuvenom u patiku sa tvrdim đonom udario oštećenog u lijevu šaku, u momentu kada je ista bila prislonjena uz tijelo oštećenog u predjelu kuka, kojom prilikom je oštećeni zadobio povrede u vidu preloma četvrte i pete metakarpalne kosti lijeve šake, podliva i otoka u predjelu korijena nosa, krvarenja iz nosa obostrano i razderotine u visini srednje trećine pete metaparkalne kosti''.</span>
</p>
<p class="p3"></p>
<p class="p3">
<span>	- čime je  izvršio krivično teška tjelesna povreda iz čl. 151. st.1. Krivičnog zakonika. </span>
</p>
<p class="p3">
<span>	</span>
</p>
<p class="p3">
<span>	- za koje mu sud primjenom citiranog zakonskog propisa te čl. 2, 4, 5, 13, 15, 32, 36, 42, 52, 53 i 54 Krivičnog zakonika te  čl. 226, 229, 239 i 374 Zakonika o krivičnom postupku i z r i č e:</span>
</p>
<p class="p3">
<span>  </span>
</p>
<p class="p2">
<span>USLOVNU OSUDU</span>
</p>
<p class="p3"></p>
<p class="p3"></p>
<p class="p3">
<span>	Kojom mu utvrdjuje kaznu zatvora od 6 (šesti) mjeseci i istovremeno odredjuje da se ista neće izvršiti ukoliko okrivljeni u roku od 3 (tri) godine  ne izvrši novo krivično djelo.	</span>
</p>
<p class="p3"></p>
<p class="p3">
<span>	Okrivljeni se obavezuje da plati ovom sudu na ime paušala iznos od 30,00 €, i da plati troškove postupka u iznosu od 55,00 €, na žiro račun 832-151-35 depozita novčanih kazni troškova postupka i paušala, u roku od 15 dana, po pravnosnažnosti presude, pod prijetnjom prinudnog izvršenja.</span>
</p>
<p class="p3"></p>
<p class="p3">
<span>	Oštećeni K.M.a, se radi ostvarivanja imovinsko pravnog zahtjeva upućuje na parnični postupak. </span>
</p>
<p class="p3"></p>
<p class="p2">
<span>O b r a z l o ž e nj e</span>
</p>
<p class="p3"></p>
<p class="p3">
<span>	Optužnim predlogom ODT-a u B. Polju, KT. br. 473/11-2 od 16.02.2012.  godine, optužen je D.M.e, da je izvršio krivično djelo teška tjelesna povreda iz čl. 151. st.1. Krivičnog zakonika.</span>
</p>
<p class="p3"></p>
<p class="p3">
<span>	Glavni pretres je održan i zaključen dana 19. 03. 2012. godine u prisustvu zamjenice ODT-a u Bijelom Polju Šćepanović Vesne okrivljenog D.M.a, oštećenog K.M..</span>
</p>
<p class="p3"></p>
<p class="p3">
<span>	Prije davanja završne riječi zamjenica ODT-a u Bijelom Polju, precizirala je činjenični opis iz dispozitiva optužnog predloga na način  što isti sada glasi da je okrivljeni: '' dana 16.10.2011 godine, oko 00,30 h, u ul. J.V.u Mojkovcu, u neposrednoj blizini autobuske stanice Mojkovac, teško tjelesno povrijedio oštećenog K.M., na način što ga je udario stisnutom pesnicom u predjelu nosa, od kojeg udarca se oštećeni zateturao, nakon čega je okrivljeni nogom obuvenom u patiku sa tvrdim đonom udario oštećenog u lijevu šaku , u momentu kada je ista bila prislonjena uz tijelo oštećenog u predjelu kuka, kojom prilikom je oštećeni zadobio povrede u vidu preloma četvrte i pete metakarpalne kosti lijeve šake, podliva i otoka u predjelu korijena nosa, krvarenja iz nosa obostrano i razderotine u visini srednje trećine pete metaparkalne kosti'' . U dijelu pravne kvalifikacije optužni predlog ostajo je neizmijenjen.</span>
</p>
<p class="p3">
<span>	</span>
</p>
<p class="p3">
<span>	U  završnoj riječi zamjenica u ODT-u je ostala pri preciziranom optužnom predlogu jer je dokazima izvedenim na glavnom pretresu, a posebno iz priznanja okrivljenog, utvrđeno da je okrivljeni počinio krivično djelo stavljeno mu na teret.  Predložila je da sud okrivljenog oglasi krivim i osudi na kaznu po zakonu.</span>
</p>
<p class="p3"></p>
<p class="p3">
<span>	U završnoj riječi oštećeni K.M.a je istakao da se njemu prije glavnog pretresa okrivljeni izvinuo i korektno se ponašao, pa mu se iz tog razloga nije pridružio krivičnom gonjenju. Prema istom je istakao imovinsko pravni zahtjev koji će ostvarivati u parničnom postupku. </span>
</p>
<p class="p3"></p>
<p class="p3">
<span>	Okrivljeni  D.M.e u svojoj odbrani  u toku istražnog postupka pred zamjenicom ODT-a u Bijelom Polju bitnom je istakao: da je kritičnog dana oko 00,00 časova, bio u kafiću ''E.'' u Mojkovcu gdje je sjedio i konzumirao pivo. Kada je izašao iz lokala i pošao kući ispred lokala je primijetio druga V.I.a i njegovog brata M.a koji su pričali sa nekim nepoznatim momkom i govorili mu '' idi od nas ne želimo nikakve probleme'', prišao je do njih a kako su njih trojica glasnije razgovarali to je bio razlog što je  potom došao jedan policajac koji je ovo treće lice odvojio od njih jer se ono  zalijetalo i psovalo ih. Kada ih je policajac razdvojio, V.I. koji je bio trijezan ga je povezao do kuće a sa njima u vozilu bio je i V.v brat M.o. Kritične večeri bio je u alkoholisanom stanju i nekih desetak minuta po dolasku kući došla je policija i odvela ga u dežurnu službu gdje je primijetio to treće lice kojem ne zna ime a koje je ispred lokala ''E.'' raspravljalo sa braćom V.. Ovo lice je kazalo da je on jedan od onih koji su ga izudarali a tada je ovo lice bilo krvavo i iz nosa mu je curela krv. Na glavnom pretresu je izmijenio odbranu istakavši: da priznaje djelo i krivicu za isto, žao mu je što je ovo uradio i kaje se, u potpunosti je kriv, ne može da gleda čovjeka i da ga laže i za ovo ponašanje treba da odgovara. Iskaz kod tužioca je dao pod uticajem okoline kada su na njega uticali društvo i rodbina i govorili mu da ne prizna šta je uradio i kako se ponašao, međutim on je i tada htio da prizna ali je podlegao njihovom uticaju i negirao je svoje učešče u događaju. Kritičnog događaja osim njega oštećenog K.a niko nije udarao. Oštećenog je udario pesnicom u lice a potom i nogom i to u šaku u momentu kada je ruka oštećenom bila uz tijelo. Oštećeni nije padao na zemlju, on je samo posrnuo, bio je krvav a M.o V. mu je prišao i dao mu papirnu maramicu. Osim ova dva udarca pesnicom i nogom oštećenog nije više udarao. Dešavalo mu se da popije vikendom a rijetko radnim danima. Nije bivao agresivan pod dejstvom alkohola i nema pojma zašto je kritične večeri napao K.a, a koliko se sjeća bio je obuven u patike ''al star'' sa  tvrdim gumenim đonom. </span>
</p>
<p class="p3"></p>
<p class="p3">
<span>	U završnoj riječi okrivljeni D.M.je istakao da mu je žao i da da se kaje što se ovo desilo, i da je kriv. Tražio je da sud prilikom odlučivanja cijeni sve olakšavajuće okolnosti na njegovoj strani i da ga što blaže kazni. </span>
</p>
<p class="p3">
<span>  </span>
</p>
<p class="p3">
<span>	Radi utvrdjivanja odlučnih činjenica i donošenja pravilne i zakonite odluke, sud je na glavnom pretresu izveo sledeće dokaze:: saslušao u svojstvu svjedoka oštećenog K.M. pročitao i to zapisnik UP-Ispostava Mojkovac o ispitivanju prisustva alkohola u organizmnu od 16. 10.2011 godine, na ime D.M.a; izvještaj jedinice za HMP u Mojkovcu od 16.10.2012 godine, na ime oštećenog K.M.; izvještaj ljekara specijaliste JZU Opšta bolnica Bijelo Polje br. 8563 od 16.10.2011 godine, na ime oštećenog K.M.; otpusnu listu sa epikrizom JZU Opšta bolnica Bijelo Polje - odjeljenje hirurgije broj 4108/2011 od 28.10.2011 godine, na ime oštećenog K.M.,  izvještaj ljekara specijaliste JZU Opšta bolnica Bijelo Polje br. 5998 od 03. 11. 2011. godine;  izvještaj ljekara specijaliste JZU Opšta bolnica Bijelo Polje br. 6329 od 17.11.2011 godine izdat na ime oštećenog K.M.; izvještaj ljekara specijaliste JZU Opšta bolnica Bijelo Polje br.6603 od 01.12. 2011 godine izdat na ime oštećenog K.M.; pročitao nalaz i mišljenje vještaka medicinske struke dr D.B.a sa zapisnika o saslušanju vještaka pred ODT-om u B. Polje Kt.br.473/11-2 od 13.01.2012 godine; izvršio  uvid u RTG snimak lijeve šake oštećenog K.M. i izvršio uvid u izvod iz KE za okrivljenog.</span>
</p>
<p class="p3">
<span>	 </span>
</p>
<p class="p3">
<span>	Zamjenica ODT-a je odustala od predloga da se u dokaznom postupku saslušaju svjedoci V. M.o i V.I. iz Mojkovca.</span>
</p>
<p class="p3"></p>
<p class="p3">
<span>	Sud je cijeneći  odbranu okrivljenog i dokaze pojedinačno i u medjusobnoj vezi, a shodno čl. 370 st. 3 Zakonika o krivičnom postupku, utvrdio činjenično stanje, i na osnovu istog zaključio da je okrivljeni  D.M.e izvršio krivično djelo, teška tjelesna povreda iz čl. 151. st.1. Krivičnog zakonika i da je za isto kriv.</span>
</p>
<p class="p3"></p>
<p class="p3">
<span>	Izmijenjenu odbranu okrivljenog sa glavnog pretresa, sud je cijenio kao jasno, potpuno i nedvosmisleno priznanje izvršenog krivičnog djela stavljenog mu na teret u potpunosti potvrđeno svim izvedenim dokazima. </span>
</p>
<p class="p3">
<span>	</span>
</p>
<p class="p3">
<span>	Naime, iz iskaza oštećenog K.a saslušanog u toku istražnog postupka pred ODT-om u Bijelom Polju proizilazi: da je on kritične večeri oko 23,45 h, stigao iz Podgorice u Mojkovac i to na autobusku stanicu a potom je htio da sačeka prevoz za Bijelo Polje te pošto je bio gladan pošao je ka pekari da kupi nešto za jelo. Tada se ispred njega zaustavio Crveni golf u kojem su bila četiri momka koje on nije poznavao. Ovi momci su izašli iz kola i počeli da mu dobacuju, on ih je zamolio da ga ostave na miru, oni su počeli da ga psuju, govorili mu da je ciganin i prijetili mu. Ugledao je policajca i zamolio ga da ga zaštiti a policajac je odmah prišao do vozila i ove momke upozorio da se tako ne ponašaju i naložio im da se udalje što su oni i uradili. Dok je policajac bio u blizini ovi momci su prolazili pored njega vozilom ali se nijesu zaustavljali. Međutim kada je policajac otišao vozilo se vratilo i zaustavilo pored njega, ovi momci su izlazašli iz vozila a jedan od njih je prišao i udario ga pesnicom u predjelu nosa, od kog udarca se on zateturao i ne sjeća se šta se dalje dešavalo niti zna ko ga je i koliko udarao. Lice koje ga je u predjelu nosa udarilo pesnicom imalo je dužu i uvijenu kosu. Potom je začuo zvuk paljenja vozila pogledao i vidio da se vozilo Golf počelo udaljavati, a on je pošao u policiju i prijavio događaj i posle nekih deset minuta policajci su u dežurnu službu uveli jedno lice koje je on prepoznao kao lice koje ga je udarilo pesnicom u predjelu nosa, što je i kazao policajcima. Da mu je ruka povrijeđena, primijetio je tek u policiji pošto mu je ista bila otekla a inače je bio sav krvav jer mu je iz povrijeđenog nosa stalno curela krv. Policajci su ga poveli u Hitnu službu u Mojkovcu, odakle je prebačen u Bolnicu u Bijelo Polje, gdje su mu konstatovane povrede, prelom četvrtog i petog prsta, stavljen mu gips, a ruka mu je operisana 21.10.2011 godine. U stanju je da prepozna lica koja su mu nanijela povrede a lice koje ga je udarilo pesnicom u predjelu nosa je prepoznao čim ga je vidio u policiju u Mojkovcu. To je lice koje je mlađe od njega sigurno desetak godina, prilično mršavo i ne mnogo visoko imalo je dužu i čečuravu kosu. Na glavnom pretresu dodao je da je udarac koji je zadobio u predjelu nosa bio je dosta jak, od ovog udarca je bio ošemućen i skoro nesvjesan i ne zna šta se dalje dešavalo, ko ga je čime i u koji dio tijela udaralo. Okrivljenog Drobnjaka je prepoznao kao lice koje ga je kritične večeri u prvoj fazi događaja udarilo u predjelu nosa.Iskaz ovog svjedoka sud je u potpunosti prihvatio kao jasan, logičan i uvjerljiv, ničim doveden u sumnju, nesračunat na otežavanje ili pak olakšavanje krivično pravnog položaja okrivljenog a u potpunosti potvrđen odbranom okrivljenog i izvedenim dokazima.</span>
</p>
<p class="p3"></p>
<p class="p3">
<span>	Iz nalaza i mišljenja vještaka medicinske struke dr D.B.a sa zapisnika o saslušanju vještaka pred ODT-om u Bijelom Polju Kt. br. 473/11-2 od 13.01.2012 godine, proizilazi da je vještak uvidom u medicinsku dokumentaciju za oštećenog ustanovio da je oštećeni primljen u bolnicu zbog povrede lijeve šake u vidu preloma četvrte i pete metakarpalne kosti i da je isti operisan na ortopediji dok su u izvještaju HMP Mojkovac sadržane i povrede u vidu podliva i otoka u predjelu korijena nosa sa vidljivim tragovima krvi u nosnim hodnicima obostrano kao i razderotine u visini srednje trećine metakarpalne kosti. Po vještaku povrede u vidu preloma četvrte i pete metakarpalne kosti pojedinačno i zbirno predstavljaju tešku tjelesnu povredu a ostale povrede u vidu otoko, krvnog podliva i razderotine predstavljaju laku tjelesnu povredu. Povrede u vidu otoka i krvarenje iz nosa mogle su nastati udarom tupe mehaničke sile kao što je stisnuta pesnica dok je povreda u vidu preloma metakarpalne kosti mogla nastati udarom tvrde mehaničke sile kao što je drvo, štap i slično, mogla je nastati i prilikom udara, jakog pada i udarom šakom u tvrdu mehaničku podlogu a ova povreda je i takođe mogla biti nanijeta i  udarom nogom obuvenom u obuću obuvenom sa tvrdim đonom ako se šaka nalazila na tvrdoj podlozi ili udarcom tvrdog đona u predjelu šake. Nalaz i mišljenje vještaka sud je u potpunosti prihvatio kao realan i objektivan, dat po osnovu činjenica konstatovanih u medicinskoj dokumentaciji izdatoj na ime oštećenog po pravilima struke i nauke a u pogledu mehanizma nastanka povrede u potpunosti potvrđen navodima iz odbrane okrivljenog i navodima iz iskaza oštećenog.</span>
</p>
<p class="p3"></p>
<p class="p3">
<span>	Odbrana okrivljenog da je kritične večeri bio u alkoholisanom stanju potvrđena je zapisnikom UP - Ispostava Mojkovac o ispitivanju prisustva alkohola u organizmu od 16. 10. 2011 godine.</span>
</p>
<p class="p3"></p>
<p class="p3">
<span>	Iz priznanja okrivljenog u svemu potvrđenog izvedenim dokazima sud je utvrdio činjenično stanje da je okrivljeni : dana 16.10.2011 godine, oko 00,30 h, u ul. J.V.u Mojkovcu, u neposrednoj blizini  autobuske stanice Mojkovac, teško tjelesno povrijedio oštećenog K.M., na način što ga je udario stisnutom pesnicom u predjelu nosa, od kojeg udarca se oštećeni zateturao, nakon čega je okrivljeni nogom obuvenom u patiku sa tvrdim đonom udario oštećenog u lijevu šaku, u momentu kada je ista bila prislonjena uz tijelo oštećenog u predjelu kuka, kojom prilikom je oštećeni zadobio povrede u vidu preloma četvrte i pete metakarpalne kosti lijeve šake, podliva i otoka u predjelu korijena nosa, krvarenja iz nosa obostrano i razderotine u visini srednje trećine pete metaparkalne kosti''.</span>
</p>
<p class="p3"></p>
<p class="p4">
<span>Postupajući na opisani način udarajući oštećenog pesnicom u predjelu nosa a zatim nogom obuvenom u patiku sa tvrdim đonom u lijevu šaku koja je bila prislonjena uz tijelo oštećenog u predjelu kuka i polomivši mu  ovim udarcem nogom četvrtu i petu metakarpalnu kost lijeve šake okrivljeni je ovakvim svojim ponašanjem ostvario obilježja krivičnog djela teška tjelesna povreda iz čl. 151 st. 1 KZ,  pri čemu je bio svjestan da udarajući oštećenog nogom obuvenom u patiku sa tvrdim đonom i to u predjelu šake istom može nanijeti tešku tjelesnu povredu pa je na to pristao te je krivično djelo izvršio sa umišljajem i za isto je kriv.  </span>
</p>
<p class="p3">
<span>	Odlučujući u pogledu vrste i visine krivične sankcije, a cijeneći sve okolnosti iz čl. 42 Krivičnog zakonika, sud je kod okrivljenog D.M.a našao samo olakšavajuće okolnosti, isti je znatno mlad, lošeg imovnog stanja u potpunosti je priznao izvršenje krivičnog djela i pokazao po ocjeni suda iskreno kajanje, korektno se ponašao prema oštećenom nakon izvršenja krivičnog djela te mu se isti nije pridružio gonjenju pa u nedostatku otežavajućih okolnosti sud je stanovišta da su ispunjeni uslovi za izricanje uslovne osude kojom je okrivljenom utvrdio kaznu zatvora  od šest mjeseci sa odgovarajućim rokom provjeravanja od tri godine smatrajući da će se uslovnom osudom dovoljno uticati na okrivljenog da u buduće ne vrši krivična djela i da će se prema okrivljenom postići svha izricanja  uslovne osude  iz čl.  52 st. 2 KZ, u pogledu specijalne prevencije, dok će izrečena uslovna osuda dovoljno uticati  na ostale potencijalne izvršioce da ne vrše ova i slična krivična djela, i na taj način se ostvariti ciljevi generalne prevencije.</span>
</p>
<p class="p3"></p>
<p class="p3">
<span>	U smislu čl. 226 Zakonika o krivičnom postupku, odlučeno je da okrivljeni na ime paušala plati iznos od 30,00 € pri čemu je sud cijenio složenost i trajanje krivičnog postupka, kao i imovinske prilike okrivljenog.</span>
</p>
<p class="p3"></p>
<p class="p3">
<span>	Shodno čl. 229 okrivljeni je obavezan da plati troškove postupka u iznosu od 55,00 € koji troškovi se odnose na troškove vještačenja po vještaku medicinske struke.</span>
</p>
<p class="p3"></p>
<p class="p3">
<span>	Oštećeni K.M.a je radi ostvarivanja imovinsko pravnog zahtjeva shodno čl.239 ZKP-a,  upućuen na pranični postupak. </span>
</p>
<p class="p3"></p>
<p class="p3">
<span>	Iz iznijetih razloga odlučeno je kao u izreci presude, a shodno čl.374  Zakonika o krivičnom postupku.</span>
</p>
<p class="p2"></p>
<p class="p2">
<span>OSNOVNI SUD U BIJELOM POLJU</span>
</p>
<p class="p2">
<span>Dana  19. 03. 2012.  godine</span>
</p>
<p class="p3"></p>
<p class="p3"></p>
<p class="p3">
<span>ZAPISNIČAR,					                         S U D I J A,</span>
</p>
<p class="p3">
<span>Koviljka Lješnjak   s.r 					            Dragan Mrdak s.r</span>
</p>
<p class="p3"></p>
<p class="p5"></p>
<p class="p6"></p>


</body>
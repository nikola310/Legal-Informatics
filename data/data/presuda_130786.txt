<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>&nbsp;</p>
<p style="text-align:center;">
<span class="span1"></span>
</p>
<p style="text-align:right">
<span class="span1">K.br. 120/2014</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">VIŠI SUD U PODGORICI, kao prvostepeni krivični, po sudiji Tabaš Predragu, uz učešće Novčić Slobodanke kao zapisničara, u predmetu protiv optuženog J. Ž.</span><span class="span2">, </span><span class="span1">koga brani D. M., advokat iz P...,</span><span class="span2"> </span><span class="span1">zbog krivičnog djela neovlašćena proizvodnja, držanje i stavljanje u promet opojnih droga iz čl.300 st.1 Krivičnog zakonika Crne Gore, odlučujući po optužnici Višeg državnog tužilaštva u Podgorici Kt.br. 70/14 od 27.11.2014 godine, koju je na glavnom pretresu zastupala Milić Suzana zamjenik VDT-a u Podgorici, nakon održanog usmenog i javnog glavnog pretresa završenog dana 18.05.2015 godine, u prisustvu zastupnika optužbe, optuženog i njegovog branioca, istog dana donio je, a dana 26.05.2015. godine javno objavio </span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Optuženi J. Ž., zvani "Ž." i "M., JMBG ..., od oca D. i majke D., rodjene J., rodjen .... godine u P..., sa prebivalištem u P...-ul. M... M... broj ..., državljanin Crne Gore, neoženjen, bez djece, pismen, završio srednju ekonomsku školu, student druge godine pravnog fakulteta, nezaposlen, srednjeg imovnog stanja, neosudjivan.</span>
</p>
<p>&nbsp;</p>
<p style="text-align:center;">
<span class="span1">KRIV JE</span>
</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 06.06.2014. godine, u Podgorici, u svojoj kući, neovlašćeno radi prodaje držao ukupno 55,03 grama marihuane-supstancu proglašenu sa opojnu drogu Pravilnikom o utvrdjivanju spiska droga, psihotropnih supstanci i bilja koje se može koristiti za proizvodnju droga ("Sl. list CG" br. 56/12 od 09.11.2012. godine), iako je bio svjestan da postupa neovlašćeno i protivpravno, pa je to i htio, na način što je istu, koristeći se digitalnom vagom, prethodno razdijelio i upakovao u 15 zamotuljaka od PVC kese, u čemu je otkriven istog dana od strane ovlašćenih policijskih službenika Uprave policije-Grupe za suzbijanje droge Podgorica, koji su prilikom vršenja pretresa njegove kuće pronašli te zamotuljke marihuane, koje je neovlašćeno radi prodaje držao u svojoj spavaćoj sobi na radnom stolu, sakrivenih u jednoj plastičnoj kutiji, na kojem stolu je zatečena i navedena digitalna vaga,</span>
</p>
<p>&nbsp;</p>
<p>
<span class="span1">               - čime je izvršio krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Pa ga sud primjenom citiranih zakonskih odredbi, te odredbi čl. 4,5,6,7,8,14,15,32,36,42, 45. i 46. </span><span class="span1">Krivičnog zakonika Crne Gore, te odredbi čl. 226, 229. i 374. Zakonika o krivičnom postupku.</span>
</p>
<p style="text-align:center;">
<span class="span1">O S U Đ U J E</span>
</p>
<p>
<span class="span1">Na kaznu zatvora u trajanju od 6 (šest) mjeseci.</span>
</p>
<p>
<span class="span1">Dužan je optuženi da na ime troškova krivičnog postupka-sudskog paušala, plati ovom sudu iznos od 150,00 eura, u roku od 15 dana po pravosnažnosti presude, pod prijetnjom prinudne naplate.</span>
</p>
<p>&nbsp;</p>
<p>
<span class="span1">Na osnovu čl. 75 i čl. 300 st. 7. Krivičnog zakonika Crne Gore, sud optuženom i z r i č e :</span>
</p>
<p>&nbsp;</p>
<p style="text-align:center;">
<span class="span1">MJERA BEZBJEDNOSTI</span>
</p>
<p style="text-align:center;">
<span class="span1">ODUZIMANJE PREDMETA</span>
</p>
<p>&nbsp;</p>
<p>
<span class="span1">I to: 55,03 grama opojne droge marihuana, koja droga se ima uništiti nakon pravosnažnosti presude.</span>
</p>
<p>&nbsp;</p>
<p>
<span class="span1">Na osnovu čl. 482. Zakonika o krivičnom postupku, u vezi čl. 112. i 113. st. 1. Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Od optuženog J. Ž., ODUZIMA se 80 (osamdeset) eura, kao imovinska korist pribavljenja izvršenjem krivičnog djela.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnicom Višeg državnog tužilaštva u Podgorici Kt.br.70/14 od 27.11.2014. godine, optuženom J. Ž. stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika, a pri kojoj optužnici je njen zastupnik u cjelosti ostao do završetka glavnog pretresa, predlažući sudu u završnoj riječi, da optuženog oglasi krivim i osudi po zakonu.</span>
</p>
<p>&nbsp;</p>
<p>
<span class="span1">Optuženi J. Ž. je u svojoj odbrani u prethodnom postupku naveo, da je policija pretresom porodične kuće u kojoj živi pronašlo 15 zamotuljaka marihuane, koju je nabavio 5-6 dana ranije i to u količini od oko 100 grama, koju marihuanu je kupio ucijelo za iznos novca od 120 eura, da bi zatim tu istu marihuanu razdijelio na više paketića, kako ne bi "izdušila". Objasnio je da je to radio uz pomoć vage koju je policija takodje oduzela prilikom pretresa, na kojoj je mjerio količine koje su mu bile dovoljne za jedan dan, a zatim svu marihuanu prepakovao u 25 paketića, u kojima je u svakom bilo otpirlike od po 4 grama marihuane. Dalje je naveo, da je od tih 25 paketića konzumirao 6, dok je preostale paketiće policija pronašla pretresom kuće i vozila vlasništvo njegovog oca. Optuženi je dalje naveo i objasnio, da marihuana nije bila namijenjena daljoj prodaji, već za njegovu ličnu upotrebu, da mu je jedan paketić marihuane bio dovoljan za jedan izlazak u grad, tj. dva džointa koji bi ispušio u blizini brda Gorica ili na nekom parkingu, te da u zadnjih mjesec dana svakodnevno koristio marihuanu, zbog čega je odlučio da kupi veću količinu koja bi mu trajala oko 25 dana, obzirom da se u Podgorici ne može kupiti jedan džoint, već najmanje kesica od 4-5 grama, koja košta 20 eura. Objasnio je da je marihuanu prvi put probao u Kopenhagen, gdje je boravio 5-6 mjeseci prije predmetnog dogadjaja, da je u početku koristio po jedan džoint nedeljno, a u zadnjih mjesec dana svakodnevno. </span>
</p>
<p>&nbsp;</p>
<p>
<span class="span1">Na glavnom pretresu optuženi je u potpunosti priznao izvršenje krivičnog djela koje mu je stavljeno na teret optužnicom i u svojoj odbrani naveo, da je opojnu drogu marihuanu koja je pronadjena pretresom kuće u kojoj živi, na K..., dana 06.06.2014. godine, kupio nekoliko dana ranije i to u količini od oko 100 grama za iznos novca od 120 eura, ali nije htio da kaže od koga radi svoje lične bezbjednosti, nakon čega je tu marihuanu prepakivao u manje zamotuljke uz pomoć digitalne vage koju je od ranije posjedovao, nakon čega je jedan dio tako prepakovane marihuane prodao i to za iznos od 10 eura za pakovanje, dok je jedan dio sam ispušio, obzirom da je povremeno, ranije koristio marihuanu, dok je preostalih 15 zamotuljaka sa marihuanom pronadjeno u spavaćoj sobi koju je on koristio prilikom pretresa kuće u plastičnoj kutiji od preparata za trening, a koju marihuanu je imao namjeru dalje da proda. </span>
</p>
<p>&nbsp;</p>
<p>
<span class="span1">Upitan da objasni razlike u svojim odbranama u prethodnom postupku, u kojoj odbrani je naveo, da je predmetnu marihuanu kupio za svoju ličnu upotrebu za razliku od svoje odbrane na glavnom pretresu, u kojoj je naveo, da je marihuanu kupio i prepakivao radi dalje prodaje optuženi je naveo, da je razlog zašto je u tužilaštvu negirao izvršenje krivičnog djela je taj što je prilikom pretresa kuće bio prisutan njegov otac, kojem je pozlilo u trenutku kada je policija pronašla marihuanu, te činjenice, da mu je otac težak invalid. Dalje je naveo i objasnio, da je zbog loše finansijske situacije bio prinudjen da prodaje drogu, obzirom da samo za ljekove koje mu koriste otac i majka mjesečno izdvaja 200 eura, pa je na taj način pokušao da pomogne svojoj porodici i da im obezbijedi neophodna sredstva za život. Dalje je naveo i objasnio, da je pokušao i na druge načine da zaradi novac, zbog čega je radio razne poslove, montirao klime, radio razne fizičke poslove, kao obezbedjenje u lokalima, na stovarištima "K..." i "Đ...", da bi nakon toga otišao na tri mjeseca u Š... kako bi zaradio nešto novca, gdje je radio više poslova, ali pošto se nije mogao zadržati duže od 3 mjeseca morao da se vrati za Crnu Goru i to u januaru 2014. godine. Dolaskom u Crnu Goru nije radio ništa, jer za to nije bilo potrebe, sve dok je imao novac koji je zaradio u Š..., ali mu je u maju mjesecu iste godine ponestalo novca, zbog čega je bio prinudjen da se bavi prodajom marihuane, iako je znao da time ne smije da se bavi. Prihvatio je krivicu za izvršenje krivičnog djela i izrazio iskreno kajanje zbog izvršenja istog.</span>
</p>
<p>&nbsp;</p>
<p>
<span class="span1">Branilac optuženog  je u završnoj zamolio sud da prilikom odmjeravanja kazne ima u vidu olakšavajuće okolnosti na strani optuženog i istog što blaže kazni.</span>
</p>
<p>&nbsp;</p>
<p>
<span class="span1">Optuženi je u cjelosti prihvatio završnu riječ svog branioca.</span>
</p>
<p>
<span class="span1">Sud je u dokaznom postupku pročitao zapisnik o pretresanju stana i drugih prostorija Uprave policije-Grupa za suzbijanje droga Podgorica, Ku.br. 485/14 od 06.06.2014. godine, potvrdu o privremeno oduzetim predmetima Uprave policije-Grupa za suzbijanje droga Podgorica, Ku.br. 485/14 od 06.06.2014. godine, Izvještaj o hemijskom vještačenju Forenzičkog centra u Danilovgradu broj 1493/14, izvršio uvid u fotodokumentaciju Uprave policije CB Podgorica od 06.06.2014. godine, te pročitao izvod iz KE za optuženog Ministarstva pravde Crne Gore broj 0203/3774 od 17.07.2014. godine.</span>
</p>
<p>&nbsp;</p>
<p>
<span class="span1">Iz sadržine Zapisnika o pretresanju stana i drugih prostorija Uprave policije-Grupa za suzbijanje droga Podgorica, Ku.br. 485/14 od 06.06.2014. godine, proizilazi, da su </span><span class="span1">ovlašćeni policijski službenici Odsjeka za borbu protiv droga, dana 06.06.2014. godine, postupajući po naredbi Sudije za istragu Višeg suda u Podgorici, izvršili pretresanje kuće u kojoj živi optuženi, vlasništvo njegovog oca J. D., koja se nalazi u ul. M... M... broj ..., na K... i tom prilikom u spavaćoj sobi koju koristi optuženi na radnom stolu pronašli jednu plastičnu kutiju bijele boje obmotane folijom crno-žute boje sa natpisom "BCAA XPLORE POWER" u kojoj se nalazilo 15 zamotuljaka napravljenih od providne pvc kese, sa sadržajem u istima tamno zelene biljne materije za koju se pretpostavljalo da je opojna droga marihuana, kao i jedna vaga za precizno mjerenje sive boje sa providnim plastičnim poklopcem, bez oznake proizvodjača na istom, dok je u istoj sobi pored kreveta pronadjen novčanik crne boje, u kojem se nalazilo 140 eura. Bliži izgled mjesta gdje je pronadjena plastična kutija sa zamotuljcima opojne droge marihuane, mjesta gdje je pronadjena vaga i novac, bliže prikazan u fotodokumentaciji Uprave policije CB Podgorica, od 06.06.2014. godine, u koju je sud izvršio uvid na glavnom pretresu.</span>
</p>
<p>&nbsp;</p>
<p>
<span class="span1">Iz sadržine Potvrde o privremeno oduzetim predmetima Uprave policije-Grupa za suzbijanje droga Podgorica Ku.br. 485/14 od 06.06.2014. godine, proizilazi, da je od optuženog J. Ž. privremeno oduzeto: jedna plastična kutija bijele boje obmotana folijom crno-žute boje sa natpisom "BCAA XPLORE POWER" u kojoj se nalazilo 15 zamotuljaka napravljenih od providne pvc kese, sa sadržajem u istima tamno zelene biljne materije za koju se pretpostavljalo da je opojna droga marihuana, jedna vaga za precizno mjerenje sive boje sa providnim plastičnim poklopcem, bez oznake proizvodjača na istom i novčanik crne boje, u kojem se nalazilo 140 eura.</span>
</p>
<p>&nbsp;</p>
<p>
<span class="span1">Iz sadržine Izvještaja o hemijskom vještačenju Forenzičkog centra u Danilovgradu broj 1493/14 utvrdjuje se, da je tom centru na vještačenje dostavljeno 15 ručno pravljenih zamotuljaka od plastične kese, sa sadržajem suve biljne materije tamno zelene boje, karakterističnog opojnog mirisa, ukupne neto mase 55,03 grama i jedna ispravna digitalna vaga sa vidljivim tragovima biljne materije, da je detaljnim makroskopskim i mikroskopskim pregledom dostavljenog biljnog materijala, kao i biljnog materijala pronadjenog na digitalnoj vagi, utvrdjeno prisustvo smole i bodlji u obliku "medvedjih kandži", na osnovu čega je utvrdjeno, da biljni materijal potiče od biljke čiji je botanički naziv "Cannabis Sativa", dok je hemijskom analizom svih dostavljenih uzoraka utvrdjeno prisustvo psihoaktivne supstance Tetrahidrokanabiola (THC) u koncentraciji iznad 0,2%, koja supstanca djeluje na centralni nervni sistem, izaziva stanje zavisnosti i nalazi se u Pravilniku o utvrdjivanju spiska opojnih droga, psihotropnih supstanci i drugog bilja koje se može koristiti za proizvodnju droga ("SL. list CG" br. 56/12). Bliži izgled dostavljenih uzoraka biljne materije, te izgled digitalne vage koji su bili predmet vještačenja prikazan je i fotodokumentaciji koja je sastavni dio izvještaja i u koju je sud izvršio uvid na glavnom pretresu.</span>
</p>
<p>&nbsp;</p>
<p>
<span class="span1">Sud je izvještaj o vještačenju cijenio kao stručan, jasan, objektivan, zasnovan na pravilima struke i nauke, pa je isti u cjelosti prihvatio.</span>
</p>
<p>&nbsp;</p>
<p>
<span class="span1">Iz Izvoda kaznene evidencije na ime optuženog Ministarstva pravde Crne Gore broj 0203/3774 od 17.07.2014. godine, utvrdjuje se da optuženi J. Ž. nije osudjivan.</span>
</p>
<p>&nbsp;</p>
<p>
<span class="span1">Cijeneći navode optužbe, odbranu optuženog, koji je priznao izvršenje krivičnog djela, te sve provedene dokaze kako pojedinačno, tako i u njihovoj medjusobnoj povezanosti, ovaj sud nalazi, da je optuženi J. Ž. izvršio krivično djelo neovlašćena </span><span class="span1">proizvodnja, držanje i stavljanje u promet opojnih droga iz čl.300 st.1. Krivičnog zakonika Crne Gore, na način, u vrijeme i na mjesto kako je to predstavljeno u izreci presude.</span>
</p>
<p>&nbsp;</p>
<p>
<span class="span1">Naime, u postupku je nesumnjivo utvrđeno, da je optuženi J. Ž. dana 06.06.2014. godine, u spavaćoj sobi porodične kuće u kojoj živi, a koja se nalazi u Podgorici u ul. M... M... broj ... na K..., držao 55,03 grama opojne droge marihuane, koju opjonu drogu je uz pomoć digitalne vage sive boje nepoznatog proizvodjača, razdijelio u 15 zamotuljaka od pvc kese, u namjeri da te zamotuljke neovlašćeno proda, u čemu je otkriven od strane policijskih službenika Uprave policije-Grupa za suzbijanje droga Podgorica, prilikom vršenja pretresa kuće u kojoj optuženi živi, kojom prilikom je u spavaćoj sobi optuženog u jednoj plastičnoj kutiji pronadjeno navedenih 15 zamotuljaka sa opojnom drogom marihuanom i digitalna vaga sa tragovima marihuane.</span>
</p>
<p>&nbsp;</p>
<p>
<span class="span1">Naprijed navedeno činjenično stanje, ovaj sud je nesumnjivo utvrdio iz odbrane optuženog J. Ž., date na glavnom pretresu, u kojoj je optuženi u potpunosti priznao izvršenje krivičnog djela, navodeći, da je opojnu drogu marihuanu koja je pronadjena pretresom kuće u kojoj živi, na Koniku, dana 06.06.2014. godine, kupio nekoliko dana ranije i to u količini od oko 100 grama za iznos novca od 120 eura, ali nije htio da kaže od koga radi svoje lične bezbjednosti, nakon čega je tu marihuanu prepakivao u manje zamotuljke uz pomoć digitalne vage koju je od ranije posjedovao, nakon čega je jedan dio tako prepakovane marihuane prodao i to za iznos od 10 eura za pakovanje, dok je jedan dio sam ispušio, obzirom da je povremeno ranije koristio marihuanu, dok je preostalih 15 zamotuljaka sa marihuanom pronadjeno u spavaćoj sobi koju je on koristio prilikom pretresa kuće u plastičnoj kutiji od preparata za trening, a koju marihuanu je imao namjeru dalje da proda. </span>
</p>
<p>&nbsp;</p>
<p>
<span class="span1">Odbrana optuženog sa glavnog pretresa, nije dovedena u sumnju nijednim dokazom provedenim u postupku, naprotiv, ista je potvrđena sadržinom zapisnika o pretresanju stana i drugih prostorija i potvrdeo privremeno oduzetim predmetima Uprave policije-Grupa za suzbijanje droge Podgorica Ku.br. 485/14 od 06.06.2014 godine, iz kojih nesumnjivo proizilazi, da su ovlašćeni policijski službenici postupajući po naredbi sudije za istragu Višeg suda u Podgorici, izvršili pretres stana i drugih prostorija u kojoj živi optuženi, a koje se nalaze na adresi ul. M... M... broj ... u P... i tom prilikom, pretresom spavaće sobe, koju koristi optuženi, na radnom stolu pronašli jednu plastičnu kutiju u kojoj se nalazilo 15 zamotuljaka od providne pvc kese, sa sadržinom biljne materije tamno zelene boje, za koju se pretpostavljalo da je opojna droga marihuana, a pored kutije i digitalnu vagu sive boje nepoznatog proizvodjača sa tragovima po istoj biljne materija, za koju se takodje pretpostavljalo da je opojna droga marihuana, koji zamotuljci i digitalna vaga su privremeno oduzeti od optuženog. </span>
</p>
<p>&nbsp;</p>
<p>
<span class="span1">Vrstu i količinu opojne droge, sud je utvrdio iz sadržine izvještaja  o hemijskom vještačenju Forenzičkog centra u Danilovgradu br. 1493/14, iz kojeg se nesumnjivo utvrđuje, da se u 15 dostavljenih, ručno pravljenih zamotuljka od pvc kese, sa sadržajem zelene biljne materije karakterističnog mirisa, ukupne neto mase 55,03 grama, te tragovi biljne materije izuzeti sa digitalne vage, potiču od biljke čiji je botanički naziv Cannabis Sativa, dok je hemijskom analizom biljnog materijala </span><span class="span1">utvrdjeno, da isti u sebi sadrži psihoaktivnu supstancu Tetrahidrokanabiol (THC), u koncentraciji iznad 0,2%, koja supstanca izaziva stanje zavisnosti i nalazi se u Pravilniku o utvrđivanju spiska droga, psihotropnih supstanci i bilja koje se može koristiti za proizvodnju droga (Službeni list CG br. 56/2012).</span>
</p>
<p>&nbsp;</p>
<p>
<span class="span1">Činjenica, da je opojna droga marihuana, koju je optuženi držao, bila namijenjena daljoj prodaji, nesumnjivo se potvrđuje iz načina pakovanja iste, obzirom da je bio marihuana bila zapakovan u 15 ručno pravljena zamotuljka od pvc kese, a koju činjenicu je i optuženi priznao u svojoj odbrani, navodeći da mu je namjera bila da opojnu drogu marihuanu, koja je pronadjena pretresom njegove spavaće sobe, koju je prethodno uz pomoć digitalne vage koju je od ranije posjedovao, prepakovao u 15 ručno pravljenih zamotuljaka od pvc kese.</span>
</p>
<p>&nbsp;</p>
<p>
<span class="span1">Cijeneći naprijed navedeno činjenično stanje, ovaj sud nalazi da su se u radnjama optuženog J. Ž. stekli svi bitni elementi bića krivičnog djela neovlašćena proizvodnja, držanje i stavljanje u promet opojnih droga iz člana 300 stav 1 Krivičnog zakonika Crne Gore, obzirom da je u postupku nesumnjivo utvrđeno, a imajući u vidu priznanje optuženog, te sadržinu provedenih materijalnih dokaza, da je optuženi dana 06.06.2014. godine, neovlašćeno radi dalje prodaje držao marihuanu - supstancu proglašenu za opojnu drogu Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga ("Sl. list CG" br 56/12 od 09.11.2012 godine). Sve činjenice utvrđene u toku postupka, okolnosti konkretnog slučaja, doveli su ovaj sud do zaključka da je optuženi predmetno krivično djelo izvršio sa direktnim umišljajem. Optuženi je bio u potpunosti svjestan da radi dalje prodaje, drži opojnu drogu marihuanu, što je u svojoj odbrani i priznao, te da za to nema potrebna ovlašćenja, a što predstavlja bitno obilježje ovog krivičnog djela, koja okolnost je optuženom bila poznata, kako to i proizilazi iz njegove odbrane, što sve upućuje na zaključak da je optuženi bio svjestan svoga djela i htio njegovo izvršenje. </span>
</p>
<p>&nbsp;</p>
<p>
<span class="span1">Krivično djelo za koje je optuženi oglašen krivim je krivično djelo sa blanketnom dispozicijom, pa je kod ovih krivičnih djela, pored navođenja činjenica i okolnosti koje čine bitna obilježja ovog krivičnog djela, a o kojima se sud već izjasnio, bilo nužno navesti i materijalno pravni propis, od kojeg zavisi postojanje ovog krivičnog djela. Naime, Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga (Službeni list CG br. 56/2012) marihuana je proglašena za opojnu drogu i nalazi se na spisku opojnih droga.</span>
</p>
<p>&nbsp;</p>
<p>
<span class="span1">Imajući u vidu naprijed utvrdjeno činjenično stanje, sud je odbranu optuženog datu u prethodnom postupku, u kojoj isti negira izvršenje krivičnog djela, navodeći da je opojnu drogu marihuanu koja je pronadjena pretresom njegove spavaće sobe nabavio za ličnu upotrebu, cijenio kao neosnovanu i sračunatu na izbjegavanje krivice. </span>
</p>
<p>&nbsp;</p>
<p>
<span class="span1">Odlučujući o kazni za optuženog, sud je najprije, u smislu čl. 42 Krivičnog zakonika, cijenio sve okolnosti od kojih zavisi da kazna bude manja ili veća (olakšavajuće i otežavajuće okolnosti), pa je od olakšavajućih na strani optuženog cijenio njegove lične prilike, da se radi o relativno mladoj osobi, koja je u vrijeme izvršenja krivičnog djela imala navršenih 24 godine života, kao i činjenicu da je priznanjem izvršenja krivičnog djela na glavnom pretresu, doprinio brzom i efikasnom okončanju ovog krivičnog postupka, te uz izraženo iskreno kajanje prihvatio krivicu za izvršenje istog, </span><span class="span1">raniji život optuženog, tj. njegovu neosuđivanost, a što je sud utvrdio iz Izvoda iz Ke za optuženog, dok otežavajućih okolnosti nije bilo, pa je sud naprijed navedene olakšavajuće okolnosti na strani optuženog, cijenio kao naročito olakšavajuće i optuženom primjenom odredbi čl. 45. i 46. Krivičnog zakonika, ublažio kaznu ispod zakonom propisanog minimuma za predmetno krivično djelo, osudivši ga na kaznu zatvora u trajanju od 6 (šest) mjeseci, nalazeći da je tako ublažena kazna adekvatna stepenu krivice optuženog, za izvršeno krivično djelo, te da će se i tako ublaženom kaznom ostvariti svrha kažnjavanja iz čl. 32. Krivičnog zakonika Crne Gore u okviru svrhe izricanja krivičnih sankcija iz čl. 4. st.2. Krivičnog zakonika, da optuženi u buduće ne vrši krivična djela.</span>
</p>
<p>&nbsp;</p>
<p>
<span class="span1">Sud je optuženom shodno čl. 75 u vezi sa čl. 300 st. 7 Krivičnog zakonika Crne Gore, izrekao mjeru bezbjednosti oduzimanja 55,03 grama opojne droge marihuane, kao i digitalne vage sive boje nepoznatog proizvodjača, kao predmeta upotrijebljenih za izvršenje krivičnog djela, a koji se imaju uništiti nakon pravosnažnosti presude, a za koje predmete zakon predviđa obavezno oduzimanje.</span>
</p>
<p>&nbsp;</p>
<p>
<span class="span1">Sud je optuženom primjenom odredbe čl. 482. Zakonika o krivičnom postupku, po službenoj dužnosti oduzeo imovinsku korist pribavljenu izvršenjem predmetnog krivičnog djela i to novac u iznosu od 80,00 eura, a imajući u vidu odredbe čl. 112. i 113. Krivičnog zakonika Crne Gore, kojim je propisano, da niko ne može zadržati imovinsku korist pribavljenu protivpravnim djelom koje je u Zakonu odredjeno kao krivično djelo, odnosno, da će se od učinioca oduzeti novac, predmeti od vrijednosti i druga imovinska korist koji su pribavljeni krivičnim djelom, a sve imajući u vidu, da je tokom postupka, a prije svega priznanjem optuženog utvrdjeno, da je novac u iznosu od 80,00 eura, od novca koji je pronadjen u novčaniku, pretresom spavaće sobe i privremeno oduzet, stečen prodajom opojne droge marihuane. </span>
</p>
<p>
<span class="span1">Kako je optuženi oglašen krivim, to ga je sud </span><span class="span1">shodno čl. 226. i 229. Zakonika o krivičnom postupku </span><span class="span1">obavezao i na plaćanje troškova krivičnog postupka - sudskog paušala i to u iznosu od 150,00 eura, koji iznos je </span><span class="span1">odmjeren shodno složenosti krivičnog postupka, dužini njegovog trajanja postupka i imovinskim prilikama optuženog, sve u roku od 15 dana po pravosnažnosti presude, pod prijetnjom prinudne naplate.</span>
</p>
<p>&nbsp;</p>
<p>
<span class="span1">Sa izloženog, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">VIŠI SUD U PODGORICI</span>
</p>
<p style="text-align:center;">
<span class="span1">Dana 26.05.2015. godine</span>
</p>
<p>&nbsp;</p>
<p>&nbsp;</p>
<p>
<span class="span1">Zapisničar                                                                                           S U D I J A</span>
</p>
<p>
<span class="span1">Novčić Slobodanka                                                                           Predrag Tabaš </span>
</p>
<p>&nbsp;</p>
<p>
<span class="span1">DN-a, po primjerak:</span>
</p>
<p>
<span class="span1">1. VDT Podgorica,</span>
</p>
<p>
<span class="span1">2. Optuženom,</span>
</p>
<p>
<span class="span1">3. Braniocu optuženog,</span>
</p>
<p>
<span class="span1">4. A/A.</span>
</p>
<p>&nbsp;</p>
<p>
<span class="span1">Postupljeno, dana 15.06.2015. godine</span>
</p>
<p>&nbsp;</p>
</div>
</div>


</body>
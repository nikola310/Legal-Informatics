<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
.p3{text-align:start;hyphenate:auto;font-family:Times New Roman;font-size:12pt;}
</style>
<title>OSNOVNI SUD U ROŽAJAMA</title>
<meta content="milosav.zekic" name="author">
</head>
<body class="b1 b2">
<p class="p1">
<span>OSNOVNI SUD U ROŽAJAMA</span>
</p>
<p class="p1">
<span>K.br. 247/10</span>
</p>
<p class="p2"></p>
<p class="p2"></p>
<p class="p2">
<span>U IME NARODA</span>
</p>
<p class="p2"></p>
<p class="p2"></p>
<p class="p1">
<span>	OSNOVNI SUD U ROŽAJAMA, kao prvostepeni krivični sud i to sudija Zekić Milosav, kao sudija pojedinac, uz učešće zapisničara Dacić Azre, rješavajući po optužnom predlogu Osnovnog državnog tužilaštva iz Rožaja Kt.br. 271/10 od 30.11.2010.g. podnijet protiv optuženog  Dj. M. iz Grižice, Opština Rožaje, zbog krivičnog djela skidanje i povreda službenog pečata i znaka iz čl. 381. st. 1. Krivičnog zakonika, nakon održanog glavnog i javnog pretresa u prisustvu Osnovnog državnog tužioca Kalač Hajrana, predstavnika oštećene Elektroprivrede Crne Gore AD Nikšić-Elektrodistribucije Rožaje K. B. i optuženog, dana 21.01.2011.g. donio je i javno objavio</span>
</p>
<p class="p1"></p>
<p class="p1"></p>
<p class="p2">
<span>P R E S U D U</span>
</p>
<p class="p1"></p>
<p class="p1"></p>
<p class="p1">
<span>	Optuženi  DJ. MA.  JMBG ., od oca B. i majke M., rodj. B., rodjen ..g. u Grižici, Opština Rožaje, gdje i živi, drž. CG, pismen, završio osnovnu školu, nezaposlen, oženjen, otac 4 maloljetne djece, odslužio vojni rok 1979.g. u Skoplju, vodi se pri VE Rožaje, siromašnog imovnog stanja, osudjivan presudom Opštinskog suda Tutin K.br. 55/79 od 23.11.1981.g. zbog krivičnog djela iz čl. 161/1 KZSRS na novčanu kaznu u iznosu od 3.000 dinara, presudom Opštinskog suda Rožaje K.br. 160/84 od 10.09.1984.g. zbog krivičnog djela iz čl. 143/1 KZ CG na novčanu kaznu u iznosu od 2.000 dinara, presudom Osnovnog suda Rožaje K.br. 315/92 od 24.2.1993.g. zbog krivičnog djela iz čl. 143/2 na kaznu zatvora u trajanju od 90 dana, presudom Osnovnog suda Rožaje K.br. 585/92 od 17.05.1993.g. zbog krivičnog djela iz čl. 143/1 na novčanu kaznu u iznosu od 80.000 dinara i presudom Osnovnog suda Rožaje K.br. 44/98 od 05.05.1998.g. zbog krivičnog djela iz čl. 136/1 KZ RCG na kaznu zatvora u trajanju od 30 (trideset) dana, </span>
</p>
<p class="p1"></p>
<p class="p1"></p>
<p class="p2">
<span>K R I V    J E</span>
</p>
<p class="p1"></p>
<p class="p1">
<span>	Što je,</span>
</p>
<p class="p1">
<span>	dana 15.11.2010.g. u svojoj porodičnoj kući u selu Grižica, Opština Rožaje, povrijedio službeni znak-distributivnu plombu koju je ovlašćeno službeno lice Elektroprivrede Crne Gore AD Nikšić-Elektrodistribucije Rožaje, stavilo radi osiguranja predmeta-električnog brojila marke "Iskra" broj 4751271 na način što je istu prekinuo i samovoljno se priključio na električnu mrežu,</span>
</p>
<p class="p1">
<span>	-čime je izvršio krivično djelo skidanje i povreda službenog pečata i znaka iz čl. 381. st. 1. Krivičnog zakonika,</span>
</p>
<p class="p1">
<span>	pa ga sud primjenom pomenutog zakonskog propisa i čl. 4, 13, 15, 32, 39. st. 2. tač. 3. i čl. 42. Krivičnog zakonika i čl. 364. Zakonika o krivičnom postupku</span>
</p>
<p class="p1"></p>
<p class="p1"></p>
<p class="p2">
<span>O S U DJ U J E</span>
</p>
<p class="p1"></p>
<p class="p1"></p>
<p class="p1">
<span>	NA NOVČANU KAZNU u iznosu od 600,00 (šest stotina) eura. Ako osudjeni ne plati novčanu kaznu u roku od 15 dana po pravosnažnosti ove presude, ista će se zamijeniti kaznom zatvora, tako što će se za svakih započetih 25,00 eura novčane kazne odrediti jedan dan kazne zatvora.</span>
</p>
<p class="p1">
<span>	Da plati ovome sudu na ime troškova krivičnog postupka paušalni iznos od 150,00 eura u roku od 15 dana po pravosnažnosti ove presude.</span>
</p>
<p class="p1">
<span>	Odštetnog zahtjeva nije bilo.</span>
</p>
<p class="p1"></p>
<p class="p1"></p>
<p class="p2">
<span>O b r a z l o ž e nj e</span>
</p>
<p class="p1"></p>
<p class="p1"></p>
<p class="p1">
<span>	Osnovno državno tužilaštvo Rožaje, podnijelo je ovome sudu optužni predlog Kt.br. 271/10 od 30.11.2010.g. protiv optuženog  Dj. M. iz Grižice, Opština Rožaje, zbog krivičnog djela skidanje i povreda službenog pečata i znaka iz čl. 381. st. 1. Krivičnog zakonika (KZ).</span>
</p>
<p class="p1">
<span>	Na glavnom pretresu ODT Kalač Hajran je precizirao činjenični opis djela kao u dispozitivu ove presude, te je predložio da sud optuženog oglasi krivim zbog krivičnog djela koje mu je optužbom stavljeno na teret i da ga osudi na kaznu po zakonu.</span>
</p>
<p class="p1">
<span>	Predstavnik oštećene Elektroprivrede Crne Gore AD Nikšić-Elektrodistribucije Rožaje Kajević Bešir je u završnoj riječi istakao da se pridružuje krivičnom gonjenju ODT-a u odnosu na optuženog, a odštetni zahtjev nije postavio.</span>
</p>
<p class="p1">
<span>	Optuženi je u svojoj odbrani istakao: da nije povrijedio-skinuo distributivnu plombu sa električnog brojila-strujomera koje se vodi na njegovo ime u svojoj porodičnoj kući u selu Grižica, Opština Rožaje dana 15.11.2010.g. i nije se samovoljno priključio na električnu mrežu toga dana. Objasnio je da su mu radnici Elektrodistribucije Rožaje prije nekoliko godina isključili struju u ovoj kući vadjenjem izlaza iz brojila i plombirali strujomer, zbog neplaćanja električne energije. Nakon toga početkom 2008.g. uplatio je duga u iznosu od 268,53 eura, a zatim i 22,00 eura i radnici Elektrodistribucije su došli i priključili mu struju, tako da je od tada imao struju u svojoj kući sve do 15.11.2010.g. kada su radnici Elektrodistribucije Nu. Š. i I. V. ponovo izvršili kontrolu u njegovoj kući i našli da je skinuta distributivna plomba na brojilu i isključili mu struju, tako da od tada nema struje u kući. Istakao je da ni on, ni neko od članova njegove porodice nije skinuo distributivnu plombu sa brojila, već je moguće da su radnici Elektrodistribucije zaboravili da stave plombu početkom 2008.g. kada su mu priključili struju u kuću nakon što je platio dug. Predložio je da ga sud oslobodi od optužbe, jer nije izvršio djelo za koje je optužen.</span>
</p>
<p class="p1">
<span>	Po ovoj krivičnopravnoj stvari, sud je izveo dokaze: saslušao svedoke N. Š. i I. V., pročitao zapisnik o izvršenju naloga za obustavu snabdijevanja električnom energijom Elektroprivrede CG AD Nikšić-Elektrodistribucije Rožaje br. 014034 od 15.11.2010.g. i dnevni izvještaj o isključenjima za dan 01.12.2008.g. ovog preduzeća, izvršio uvid u zapisnik o kontroli mjernog mjesta br. 7/12 od 01.12.2008.g. i izvod iz finansijske kartice na ime optuženog od 31.12.2004.g. do 31.10.2010.g., izvršio uvid u izvod iz kaznene evidencije na ime optuženog i uvid u presudu Osnovnog suda u Rožajama K.br. 44/98 od 05.05.1998.g..</span>
</p>
<p class="p1">
<span>	Cijeneći odbranu optuženog i sve izvedene dokaze kako pojedinačno, tako i u medjusobnoj vezi u smislu čl. 360. st. 2. Zakonika o krivičnom postupku (ZKP), sud je nesumnjivo utvrdio činjenično stanje kao u dispozitivu ove presude.</span>
</p>
<p class="p1">
<span>	Utvrdjeno činjenično stanje proizilazi iz dokaza izvedenih u postupku, a djelimično nalazi oslonca i u iskazu optuženog.</span>
</p>
<p class="p1">
<span>	Naime, iz iskaza svedoka N. Š. vidi se da radi u Elektrodistribuciji Rožaje na radnom mjestu monter za isključenje. Da je dana 01.12.2008.g. po nalogu Elektrodistribucije zbog neplaćanja duga prema ovom preduzeću sa svojim kolegama isključio struju u brojilu optuženog u selu Grižica, Opština Rožaje u njegovoj porodičnoj kući, tako što su izvadili jednu žicu iz brojila na izlazu, a zatim plombirali brojilo, tako što su na istom postavili distributivnu plombu broj 2 i sačinili zapisnik o kontroli mjernog mjesta broj 7/12 od 01.12.2008.g.. Da su tada optuženom saopštili da ne smije samovoljno priključiti struju, već da će to oni uraditi nakon što izmiri dug prema Elektrodistribuciji. Da se nakon toga u toku 2010.g. sa svojim kolegom Ibrahimović Velijom vršio kontrolu prethodno isključenih potrošača koji nijesu izmirili dug prema Elektrodistribuciji i prilikom kontrole u kući optuženog su našli da se isti samovoljno priključio, tako što je prekinuo distributivnu plombu broj 2 koju su postavili krajem 2008.g. i žicu tj. izlaz stavili u brojilo tako da je vršena potrošnja električne energije koja je registrovana preko brojila. Takodje su našli drugo kablo 2x2,5 mm priključeno na izlaz brojila koje je vodilo do kupatila, ali je i ta potrošnja struje registrovana preko brojila. Da su tom prilikom ponovo isključili struju, tako što su izvadili jednu žicu-izlaz iz brojila i ponovo brojilo plombirali plombom broj 2 i o tome sačinili zapisnik koji je optuženi potpisao. Istakao je da od prve kontrole tj. od prvog isključenja struje zbog neplaćanja električne energije dana 01.12.2008.g. do druge kontrole dana 15.11.2008.g. nije vršeno priključenje struje u kući optuženog.</span>
</p>
<p class="p1">
<span>	Iz iskaza svedoka I. V. vidi se da je dana 15.11.2010.g. sa svojim kolegom N.Š. vršio kontrolu prethodno isključenih potrošača sa NN mreže u selu Grižica po nalogu Elektrodistribucije Rožaje kojom prilikom su našli da se optuženi samovoljno priključio na mrežu, tako što je skinuo distributivnu plombu sa brojila i u brojilo stavio jednu žicu-izlaz koja je prethodno bila izvučena, tako da je u kući imalo struje. Takodje su našli jedno kablo 2x2,5 mm koje je direktno bilo priključeno na izlaz brojila i vodilo prema kupatilu, ali je sva utrošena električna energija registrovana preko brojila. Da mu je kolega Š. kazao da je on u toku 2008.g. optuženom isključio struju i plombirao brojilo, i da se on samovoljno priključio što su utvrdili neposrednim uvidom na licu mjesta. Istakao je da su toga dana isključili više potrošača sa NN mreže i o tome sačinili zapisnike koji su potrošači potpisali kao i optuženi. </span>
</p>
<p class="p1">
<span>	Iz zapisnika o kontroli mjernog mjesta broj 7/12 od 01.12.2008.g. vidi se da je toga dana vršena kontrola u kući optuženog u selu Grižica i da je isključena struja na brojilu vlasništvo optuženog marke "Iskra" br. 4751271 zbog neizmirenih obaveza prema Elektrodistribuciji, i postavljena plomba br. 2, koje činjenice se utvrdjuju i iz dnevnog izvještaja o isključenjima za dan 01.12.2008.g. kada su isključeni i drugi potrošači u selu Grižica, Opština rožaje na osnovu naloga Elektrodistribucije.</span>
</p>
<p class="p1">
<span>	Iz finansijske kartice Elektrodistribucije Rožaje na ime optuženog za period od 31.12.2004.g. do 31.10.2010.g. vidi se da je optuženi u tom periodu platio samo 268,53 eura dana 08.11.2007.g. na ime duga za struju i 22,60 eura dana 25.01.2008.g. 22,60 eura što ukupno iznosi 291,13 eura, a nije platio iznos od 846,96 eura.</span>
</p>
<p class="p1">
<span>	Iz zapisnika o izvršenju naloga za obustavu snabdijevanja električnom energijom Elektrodistribucije Rožaje od 15.11.2010.g. vidi se da je toga dana izvršena kontrola u kući optuženog i da je nadjeno da se optuženi samovoljno priključio na električnu mrežu, tako što je skinuo distributivnu plombu koja je ranije postavljena i priključio žicu na izlaz brojila i da je postavio kablo 2x2,5 mm, tako da je u kući imalo struje, kojom prilikom su ponovo isključili struju na brojilu vadjenjem žice izlaza i isto plombirali blombom broj 2.</span>
</p>
<p class="p1">
<span>	Iz pravosnažne presude Osnovnog suda u Rožajama K.br. 44/98 od 05.05.1998.g. vidi se da je optuženi osudjivan navedenom presudom zbog krivičnog djela šumske kradje iz čl. 136. st. 1. KZ RCG na kaznu zatvora u trajanju od 30 dana i da je osudjivan presudama Opštinskog suda Tutin K.br. 55/79 od 23.11.1981.g. zbog krivičnog djela iz čl. 161/1 KZSRS na novčanu kaznu u iznosu od 3.000 dinara, presudom Opštinskog suda Rožaje K.br. 160/84 od 10.09.1984.g. zbog krivičnog djela iz čl. 143/1 KZ CG na novčanu kaznu u iznosu od 2.000 dinara, presudom Osnovnog suda Rožaje K.br. 315/92 od 24.2.1993.g. zbog krivičnog djela iz čl. 143/2 na kaznu zatvora u trajanju od 90 dana, presudom Osnovnog suda Rožaje K.br. 585/92 od 17.05.1993.g. zbog krivičnog djela iz čl. 143/1 na novčanu kaznu u iznosu od 80.000 dinara.</span>
</p>
<p class="p1">
<span>	Iz dokaza izvedenih u postupku, sud je nesumnjivo utvrdio da je optuženom dana 01.12.2008.g. zbog neplaćanja utrošene električne energije oštećenoj Elektrodistribuciji Rožaje isključena električna energija u porodičnoj kući po nalogu oštećenog preduzeća, tako što je radnik ovog preduzeća N. Š., sa svojim kolegama isključio struju vadjenjem žice na izlazu iz brojila, a zatim plombirao brojilo distributivnom plombom br. 2.. Prilikom ponovne kontrole po nalogu oštećenog preduzeća dana 15.11.2010.g., radnici ovog preduzeća Nu. Š.i I. V. su našli da se optuženi samovolljno priključio na električnu mrežu, tako što je prekinuo distributivnu plombu koja je postavljena 01.12.2008.g. radi osiguranja brojila marke "Iskra" br. 4751271 i stavio žicu izlaza u brojilo, te trošio električnu energiju u svojoj kući koja je registrovana preko brojila. Takodje su našli da je optuženi priključio drugo kablo 2x2,5 mm direktno na izlaz brojila, koje je koristio za kupatilo, ali je i ta potrošnja struje registrovana preko brojila. Dakle, utvrdjeno je da je optuženi dana 15.11.2010.g. povrijedio-prekinuo distributivnu plombu na brojilu koju je ovlašćeno službeno lice Elektrodistribucije Rožaje postavilo dana 01.12.2008.g. radi osiguranja brojila i samovoljno se priključio na električnu mrežu.</span>
</p>
<p class="p1">
<span>	Ove činjenice jasno se utvrdjuju iz iskaza svedoka Nu. Š. i Ib. V. koje je sud prihvatio kao jasne, objektivne, uvjerljive i medjusobno saglasne u bitnom, a dovodeći iste u vezu sa navodima iz zapisnika o kontroli mjernog mjesta od 01.12.2008.g., izvještaja o isključenjima od 01.12.2008.g., navodima iz finansijske kartice i zapisnika o izvršenju naloga za obustavu snabdijevanja električnom energijom od 15.11.2010.g. kojim se u cjelosti potvrdjuju navodi ovih svedoka, zaista se nedvosmisleno utvrdjuje prednje činjenično stanje.</span>
</p>
<p class="p1">
<span>	Sud je cijenio iskaz optuženog, pa je isti prihvatio u dijelu u kojem ne spori činjenice koje su utvrdjene u postupku. Naime, optuženi ne spori da su radnici Elektrodistribucije Rožaje N.. Š. i I. V.dana 15.11.2010.g. vršili kontrolu brojila koje se vodi na njegovo ime u porodičnoj kući u mjestu zv. Grižica, Opština Rožaje i da su tom prilikom našli da je skinuta distributivna plomba na brojilu i da je struja priključena u kući, te da su isključili struju vadjenjem izlaza na brojilu i isto su plombirali. Takodje, ne spori da su mu i ranije prije nekoliko godina radnici Elektrodistribucije isključili struju u kući, tako što su izvadili žice na izlazu iz brojila i isto plombirali, pa je sud njegov iskaz, u ovom dijelu, prihvatio obzirom da isti nalazi oslonca u dokazima izvedenim u postupku.</span>
</p>
<p class="p1">
<span>	Medjutim, optuženi se brani da su mu radnici Elektrodistribucije početkom 2008.g. nakon što je uplatio dio duga u iznosu od 268,53 eura i 22,00 eura, priključili struju na brojilu, tako što je od tada imao struju u kući sve do 15.11.2010.g.. Smatra da su tada prilikom priključenja struje radnici zaboravili da stave plombu na brojilu, te je zbog toga dana 15.11.2010.g. prilikom kontrole nadjeno da nema plobme na brojilu, obzirom da ni on, ni neko od članova njegove porodice plombu nije skinuo sa brojila u navedenom periodu i samovoljno se priključio na električnu mrežu.</span>
</p>
<p class="p1">
<span>	Iskaz optuženog, u ovom dijelu, sud nije prihvatio obzirom da je isti neubjedljiv, neobjektivan i ne nalazi oslonca u dokazima izvedenim u postupku iz kojih se nesumnjivo utvrdjuje da je dana 01.12.2008.g. isključena struja u kući optuženog zbog neplaćanja duga kojom prilikom je brojilo plombirano blombom br. 2. nakon čega struja nije priključivana u kući, jer isti nije izmirio dug prema Elektrodistribuciji, a dana 15.11.2010.g. prilikom ponovne kontrole nadjeno je da je skinuta navedena plomba sa strujomera i da se optuženi samovoljno priključio na električnu mrežu, tako da je očigledno da optuženi sa ovakvom odbranom smišljeno i sračunato nastoji da izbjegne krivičnopravnu odgovornost.</span>
</p>
<p class="p1">
<span>	Sud je cijenio navode iz izvoda iz kaznene evidencije na ime optuženog Ispostave Rožaje iz kojeg se vidi da optuženi nije osudjivan, ali iste nije prihvatio obzirom da se iz pravosnažne presude ovoga suda K.br. 44/98 od 05.05.1998.g. utvrdjuje da je optuženi više puta osudjivan zbog krivičnih djela navedenih u dispozitivu ove presude koju presudu je sud prihvatio kao relevantan dokaz o ranijoj osudi optuženog što ni optuženi nije osporio. </span>
</p>
<p class="p1">
<span>	Dakle, u postupku je utvrdjeno da je optuženi dana 15.11.2010.g. u svojoj porodičnoj kući u selu Grižica, Opština Rožaje, povrijedio službeni znak-distributivnu plombu koju je ovlašćeno službeno lice Elektroprivrede Crne Gore AD Nikšić-Elektrodistribucije Rožaje, stavilo radi osiguranja predmeta-električnog brojila marke "Iskra" broj 4751271 na način što je istu prekinuo i samovoljno se priključio na električnu mrežu.</span>
</p>
<p class="p1">
<span>	Cijeneći psihički odnos optuženog prema učinjenom djelu, sud je našao da je isti bio svestan svog djela tj. svestan da je na opisani način povrijedio službeni znak-distributivnu plombu koju je postavilo ovlašćeno službeno lice oštećenog preduzeća na brojilu radi osiguranja istog i to je htio, pa je krivično djelo izvršio sa direktnim umišljajem.</span>
</p>
<p class="p1">
<span>	Pravnom analizom utvrdjenog činjeničnog stanja, sud je našao da su u radnjama optuženog sadržani svi bitni elementi krivičnog djela skidanje i povreda službenog pečata i znaka iz čl. 381. st. 1. KZ, za koje djelo je istog oglasio krivim i osudio ga na novčanu kaznu u iznosu od 600,00 (šest stotina) eura.</span>
</p>
<p class="p1">
<span>	Prilikom odlučivanja o izboru vrste i visine kazne, sud je imao u vidu sve okolnosti koje utiču da kazna bude veća ili manja iz čl. 42. KZ, pa je optuženom od olakšavajućih okolnosti uzeo u obzir njegove porodične prilike-otac 4 maloljetne djece i siromašno imovno stanje, dok njegovu raniju osudjivanost nije cijenio kao otežavajuću okolnosti imajući u vidu protek vremena od ranijih osuda i činjenicu da se ne radi o istovrsnim krivičnim djelima.</span>
</p>
<p class="p1">
<span>	Cijeneći navedene okolnosti kao i držanje optuženog nakon izvršenog djela, stepen nastupele posledice i okolnosti pod kojima je djelo izvršeno, sud je našao da je imalo mjesta izricanju ovakve vrste i visine kazne, ubijedjen da je izrečena novčana kazna u naznačenom iznosu srazmjerna težini učinjenog krivičnog djela i stepenu krivice optuženog i da će se sa istom uticati na optuženog da ubuduće ne vrši bilo kakva krivična djela i vaspitno djelovati na druge da ne čine ista ili slična djela.</span>
</p>
<p class="p1">
<span>	Na osnovu čl. 202. u vezi čl. 199. st. 2. tač. 9. i st. 3. ZKP u vezi čl. 25. Uredbe o naknadi troškova u sudskim postupcima, sud je obavezao optuženog da plati ovome sudu na ime troškova krivičnog postupka paušalni iznos od 150,00 eura.</span>
</p>
<p class="p1">
<span>	Odštetnog zahtjeva nije bilo.</span>
</p>
<p class="p1">
<span>	sa izloženog odlučeno je kao u dispozitivu ove presude.</span>
</p>
<p class="p1"></p>
<p class="p1"></p>
<p class="p1">
<span>	OSNOVNI SUD U ROŽAJAMA, dana 21.01.2011.g.</span>
</p>
<p class="p1"></p>
<p class="p1"></p>
<p class="p1">
<span>Zapisničar,								S U D I J A,</span>
</p>
<p class="p1">
<span>Dacić Azra s.r.								Zekić Milosav  s.r.</span>
</p>
<p class="p1"></p>
<p class="p1"></p>
<p class="p1">
<span>PRAVNA POUKA: Protiv ove presude može se izjaviti žalba u roku od 8 dana od dana prijema iste i to Višem sudu u Bijelom Polju, a preko ovog suda.</span>
</p>
<p class="p1">
<span>	</span>
</p>
<p class="p1"></p>
<p class="p3"></p>
<p class="p3"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{font-weight:bold;}
.p1{text-align:start;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Times New Roman;font-size:12pt;}
.p3{text-align:center;hyphenate:auto;font-family:Times New Roman;font-size:12pt;}
</style>
<meta content="ljiljana.popovic" name="author">
</head>
<body class="b1 b2">
<p class="p1">
<span class="s1"> HYPERLINK "http://upload.wikimedia.org/wikipedia/commons/2/23/Coat_of_arms_of_Montenegro.svg" </span>
<!--Image link to '0.png' can be here-->
</p>
<p class="p2">
<span class="s1">											K.br.36/13</span>
</p>
<p class="p2"></p>
<p class="p3">
<span class="s1">U IME CRNE GORE</span>
</p>
<p class="p2"></p>
<p class="p2"></p>
<p class="p2">
<span>		Osnovni sud u Pljevljima , kao prvostepeni krivični sud po sudiji Ljiljani Popović, uz sudjelovanje zapisničara Zore Leković, u krivičnom predmetu protiv optuženog M. N. iz P.a, zbog krivičnog djela  teška tjelesna povreda iz čl.151 st.1 Krivičnog zakonika, a po optužnom predlogu ODT Pljevlja Kt.br.48/13 od 12.03.2013.godine, nakon održanog glavnog i javnog pretresa, u prisustvu zamjenika ODT Pljevlja Gačević Božidarke, oštećenog Ž. Nedžada i optuženog M.N., dana  29.03.2013. godine donio je i javno objavio </span>
</p>
<p class="p2"></p>
<p class="p2"></p>
<p class="p3">
<span class="s1">P R E S U D U</span>
</p>
<p class="p2"></p>
<p class="p2"></p>
<p class="p2">
<span>		</span><span class="s1">Optuženi  M. N., JMBG ., </span><span>od oca S. i majke L. rodjene A., rodjen u P. dana ...godine, sa prebivalištem u mjestu G., opština P., državljanin CG, neoženjen, bez djece, pismen, završio osnovnu školu, govori srpskim jezikom, razumije crnogorski jezik, nezaposlen, lošeg imovnog stanja, osudjivan presudom Osnovnog suda Pljevlja K.br.180/2000 od 18.09.2001.godine zbog krivičnog djela teška kradja iz čl.145 st.1 KZ RCG kažnjen 30 dana zatvora,  presudom Osnovnog suda Žabljak K.br.37/09  od 12.10.2012. godine  zbog krivičnog djela falsifikovanje isprave  iz čl.412 st.2 u vezi st.1 KZ CG kažnjen 30 dana zatvora i presudom Osnovnog suda Žabljak K.br.48/12 od 20.11.2012. godine zbog krivičnog djela teška kradja  iz čl.240 st.1 KZ CG  kažnjen 5 mjeseci zatvora.   </span>
</p>
<p class="p2"></p>
<p class="p2"></p>
<p class="p3"></p>
<p class="p2">
<span>	</span><span class="s1">				       K R I V  J E </span>
</p>
<p class="p3"></p>
<p class="p2">
<span>		</span><span class="s1">Što je:</span>
</p>
<p class="p2">
<span>		 </span>
</p>
<p class="p2">
<span>		Dana  24.02.2013.godine  oko 13,00 časova  u naselju G.opština P.  teško tjelesno povrijedio oštećenog Ž. N.a  na način  što ga je udario  više puta  stisnutim pesnicama u predjelu glave  od kojih udaraca je oštećeni  pao na ledja  a nakon toga  okrivljeni M.N. je sjeo  u predjelu stomaka oštećenog  i udario oštećenog stisnutom pesnicom u predjelu nosa  nanijevši tom prilikom oštećenom Ž.tešku tjelesnu povredu prelom nosnih kostiju sa pomaknućem ulomaka,  </span>
</p>
<p class="p2"></p>
<p class="p2">
<span>		</span><span class="s1">čime je  izvršio krivično djelo  teške tjelesne povrede  iz čl.151 st.1 Krivičnog zakonika,</span>
</p>
<p class="p2"></p>
<p class="p2">
<span class="s1">		pa ga sud na osnovu već citiranog zakonskog propisa te primjenom čl.4,5,13, 15,32,33,36 i 42 Krivičnog zakonika te čl.226,229,239 i 374 Zakonika o krivičnom postupku</span>
</p>
<p class="p2"></p>
<p class="p2">
<span class="s1">					     O S U DJ U J E </span>
</p>
<p class="p2"></p>
<p class="p2">
<span class="s1">		Na kaznu zatvora u trajanju od 6 (šest) mjeseci. </span>
</p>
<p class="p2"></p>
<p class="p2">
<span class="s1">		Optuženi je dužan platiti ovom sudu na ime troškova krivičnog postupka  iznos od  60,50 € kao i na ime paušala iznos od 27,50 €,</span>
</p>
<p class="p2"></p>
<p class="p2">
<span class="s1">		a sve ovo u roku od 15.dana po pravosnažnosti presude pod prijetnjom prinudnog izvršenja. </span>
</p>
<p class="p2"></p>
<p class="p2">
<span class="s1">		 Oštećeni Ž. N. radi ostvarivanja imovinsko pravnog zahtjeva  upućuje se na parnicu. </span>
</p>
<p class="p2"></p>
<p class="p2">
<span class="s1">	</span>
</p>
<p class="p3">
<span class="s1">O b r a z l o ž e nj e</span>
</p>
<p class="p3"></p>
<p class="p2"></p>
<p class="p2">
<span>		Osnovno državno tužilaštvo u Pljevljima optužnim predlogom Kt.br.48/13 od 12.03.2013.godine, optužilo je M.N. iz P.a da je izvršio krivično djelo  teška tjelesna povreda iz čl.151 st.1 Krivičnog zakonika a na način, mjesto i vrijeme bliže opisano izrekom ove presude. U završnoj riječi zamjenik ODT Pljevlja je predložio da sud optuženog oglasi krivim i osudi po zakonu zbog  krivičnog djela teške tjelesne povrede iz čl.151 st.1 Kz  jer je izvedenim  dokazima na nesumnjiv način  utvrdjeno da je okrivljeni počinio navedeno  krivično djelo  koje mu je stavljeno na teret optužbom  a prije svega imajući u vidu  odbranu okrivljenog  koji je u cjelosti priznao izvršenje krivičnog djela i svoju krivicu  kao i izjave svjedoka - oštećenog  i svjedoka T.  te i nalaz i mišljenje sudskog vještaka  M. P.. </span>
</p>
<p class="p2"></p>
<p class="p2">
<span>		Oštećeni Ž. N. se u završnoj riječi pridružio krivičnom gonjenju protiv optuženog i postavio  imovinsko pravni zahtjev čiju visinu  nemože precizirati. </span>
</p>
<p class="p2"></p>
<p class="p2">
<span>		Optuženi  M. N. u svojoj odbrani datoj tužilaštvu  navodi da su dana 24.02.2013.godine  kod njega na stan došli  i sjedjeli Ž.N.  zvani Dj., I. C. i V. J.  zvani C.,  nemože se sjetiti u koje je to vrijeme bilo jer je konzumirao veću količinu alkohola pa ne može da se sjeti. Kući su mu bili otac i majka. Sjeća se  da su svi od njegove kuće otišli  u kafanu u Š.  i zadržali se najmanje  sat vremena, tu su konzumirali alkohol a nakon toga se vratili u Gradac u kafanu kod "G.C." i tu su nastavili da konzumiraju  alkoholna pića  i zadržali se nekih pola  sata. Kad su izašli iz kafane  dogovorili su se da ponovo idu  kod njeg ana stan  i kad su došli pred stan  I. i V.su ušli u stan a on ostao ispred stana  i nešto se prepirao sa Ž. oko nekog duga od ranije, Ž. mu je govorio da ga je prevario u vezi nekih 20 do 30  eura  pa su se tu pogurali i počupali  a Ž. je nakon toga  počeo da bježi od njega  i otrčao jednim putem  a on je krenuo drugim putem i kad su se sreli  krenuo je put Ž. i Ž.je jedanput uspio da ga udari pesnicom  u predjelu glave tako što ga je malo zakačio - okrznuo a onda je on više puta stisnutom pesnicom u predjelu glave i lica  Ž. i tom prilikom su oba pala na livadu tako da je Ž.pao na ledja a on Ž.sjeo u predjelu stomaka i grudi  i tu ga još  nekoliko puta udario  stisnutim pesnicama u predjelu glave.Kazao je da  njega Ž. ni jedanput  nije udario dok je ležao na livadi  a u medjuvremenu su stigli I. C.i Č.M. i nesjeća se  da li su ih oni razvadili  samo se sjeća  da je Ž. nakon toga otišao svojoj kući  a on, C. i Č. M.  kod njega na stan  da piju  gdje je oko 16,30 časova došla policija  i privela ga u stanicu. Kazao je  da mu je žao sve što se ovo desilo ali je to uradio u alkoholisanom stanju i bio je iznerviran od strane Ž.  što ga je potvorio da mu duguje neki novac. Oštećenog Ž.toga dana  niko nije udarao osim njega i sve povrede kod oštećenog  je on nanio  oštećenom  udarcima stisnutim pesnicama.  Na glavnom pretresu  priznajući izvršenje krivičnog djela i krivicu i ostajući pri  odbrani datoj  tužilaštvu  kazao je da oštećenom nije bilo korektno  da mu pred njegovom kućom dok mu njegova majka govori da ide  psuje majku  i zbog te psovke sve ovo i desilo. Žao mu je i kaje se i izvinjava oštećenom  i spreman je da se izmiri sa oštećenim pošto su komšije  i znaju se 20.godina  a on je kritične  prilike bio u pijanom stanju. U završnoj riječi  ističući svoju krivicu  naveo je da se izvinjava oštećenom  te da odluku o kazni ostavlja na ocjenu sudu  jer je svjestan da je kriv.  </span>
</p>
<p class="p2"></p>
<p class="p2">
<span>		U dokaznom postupku sud je saslušao svjedoka-oštećenog Ž. N., saslušao svjedoke T. S. i C. I., pročitao nalaz i mišljenje vještaka dr.P.M.a, pročitao  izvještaj ljekara  Jedinice za HMP P.  od  24.02.2013.godine za oštećenog, pročitao izvještaj ljekara specijaliste Opšte bolnice P. od 24.02.2013.godine za oštećenog i pročitao izvod iz KE za optuženog. </span>
</p>
<p class="p2"></p>
<p class="p2">
<span>		Nakon provedenog dokaznog postupka  i ocjene izvedenih dokaza  i to kako svakog pojedinačno  tako i u medjusobnoj povezanosti  a pri tom cijeneći priznanje optuženog  ovaj sud   je utvrdio  da je optuženi M.N. izvršio krivično djelo teška tjelesna povreda  iz čl.151st.1  Krivičnog zakonika pa je sud optuženog oglasio krivim i osudio po zakonu. </span>
</p>
<p class="p2"></p>
<p class="p2">
<span>		Ovakvu svoju odluku  sud temelji na činjenicama koje slijede  iz izvedenih dokaza .</span>
</p>
<p class="p2"></p>
<p class="p2">
<span>		Naime,javna optužba stavlja na teret optuženom M.N. da je dana 24.02.2013. godine oko 13,00 časova  u naselju G. opština P. teško tjelesno povrijedio oštećenog Ž.N. tako što je jedanput udario  glavom u predjelu čela i nosa  a zatim više puta stisnutim pesnicama u predjelu glave  od kojih udaraca je oštećeni pao na ledja  a optuženi sjeo  u predjelu stomaka  oštećenog i više puta ga udario stisnutim pesnicama u predjelu lica i nosa  i nanio mu tešku tjelesnu povredu prelom nosnih kostiju sa pomaknućem ulomaka. Optuženi M.N.a priznaje izvršenje krivičnog djela i krivicu navodeći da je kritične prilike njega oštećeni Ž.a udario jedanput  pesnicom u predjelu glave a onda je on udarao  oštećenog  Ž. stisnutim pesnicama  u predjelu glave i lica pa su oba pala na livadu, oštećeni Ž. na ledja  i on sjeo oštećenom na stomak  i još nekolika puta  ga udario stisnutim pesnicama  u predjelu glave. Niko osim njega  toga dana  nije  udarao  oštećenog.Do svega je došlo zato što mu je oštećeni opsovao majku pred majkom.  </span>
</p>
<p class="p2"></p>
<p class="p2">
<span>		 Priznanje optuženog M. N. je jasno, potpuno i nedvosmisleno a kao takvo je potvrdjeno iskazom svjedok - oštećenog Ž.N.. Naime, oštećeni Ž.N. je kazao  da živi u G. i da se dana 24.02.2013. godine oko 09,00 časova  sreo u naselju sa komšijom M.N. a nakon toga su zajedno otišli kod N.kući  gdje su bili N. roditelji, C. . neki  momak po nadimku C.B.. Popili su par rakija  a onda svi otišli u Š. kod M. Č. i popili par pića a kad su se vratili iz Š. svratili su kod  G.C. u kafanu  i tu su se zadržali oko jedan sat. Kod G. je pio kafu. Na  N. predlog  od G. su ponovo pošli N. kući  i kad su bili nadomak N. kuće  pitao je N. kad će mu vratiti dug od nekih 70 do 80 eura  i  nenadajući se N.  mu je prišao  i udario  ga glavom u predjelu čela i nosa. Tada prilazi C.B. koji ga više puta udara u predjelu bubrega. Očupao se i počeo da bježi put svoje kuće a na raskrsnici ka Š.  sustigao  ga je M.N. i udario ga jedanput  glavom u predjelu  nosa a zatim više puta pesnicama u predjelu glave  od kojih udaraca je pao na ledja na livadu  i tada mu N. sjeda u  predjelu stomaka  i ponovo ga više puta udara stisnutim pesnicama u predjelu lica i nosa i smatra  da mu je N. tom prilikom polomio nos  jer mu je tom prilikom potekla krv  iz nosa i cijelog  ga zalila. Na lice mjesta su došli  I. C. i Č. M. i odvojili N. od njega pa je otišao  kući i pozvao policiju a nakon toga u medecinski centar. Sve se ovo desilo ko 13,00 časova. Sa optuženim je bio uvijek u dobrim odnosima  do toga dana  te da su toga dana  svi bili u pripitom stanju a N.prilično popio. Tvrdio je da optuženom nije psovao majku kritičnog dana  te da mu je optuženi polomio nos  kada je od njegovih udaraca pao na ledja  i dok je ležao  optuženi mu sjedio  na stomaku  i udario ga pesnicom u predjelu nosa  i tada mu iz nosa potekla krv.</span>
</p>
<p class="p2"></p>
<p class="p2">
<span>		Da je oštećeni  Ž. N. kritične prilike zadobio tešku tjelesnu povredu u vidu prelom nosnih kostiju sa  pomaknućem ulomaka utvrdjuje se i iz nalaza i mišljenja vještaka dr.P.M. koji  je u svom pisanom  nalazu i mišljenju istakao da je u izvještaju ljekara jedinice za HMP u Pljevljima broj 1932 od 24.02.2013.godine  za Ž. N. konstatovane  odnosno opisane povrede: desno uvo sa 3 do 4  kapi osušene krvi, vrh nosa  pomjeren ulijevo. Obje nosnice sasušena krv. U predjelu l.jagodice manja oguljotina  kože  uz blag otok. Žali se na bol  u predjelu l.potkoljenice(vidi se otok od  10 x 7 cm). Upućen  ORL dežurnom Bolnice.  U dijagnozama stoji  kontuzija nosa i kontuzija lijevog lakta. U izvještaju  ljekara specijaliste ORL  iz Opšte bolnice P.broj 935 od 24.02.2013.godine na ime Ž.N. stoji : "povrede glave i lijeve potkoljenice zadobijene u tuči  od poznate  osobe. Otok nosne piramide, oguljotina kože na desnoj ušnoj školjki, lijeva potkoljenica otečena. RTG nosnih kosti: fraktura (prelom) nosnih kosti  sa dislokacijom (pomaknućem ulomaka). U dijagnozi  stoji: kontuzija glave, prelom nosnih kostiju sa pomaknućem ulomaka, površna oguljotina kože  na  ušnoj školjki  i krvni podliv lijeve potkoljenice.Vještak dr.P. u svom mišljenju je kazao da je prelom nosnih kostiju sa pomaknućem ulomaka  obična teška   tjelesna povreda  a ostale povrede su lake. Povrede su mogle nastati  zadobijanjem više udaraca  zamahnutom tupom silom, tupim tvrdim predmetom po glavi, predjelu nosa, ušne školjke,  jagodici i lijevoj potkoljenici. Povrede glave i nosa su moglne nastati udarcima stisnutom pesnicom, moguće sa  2-3 udarca, povreda  nosa je mogla nastati i udarcem glavom.  Povreda u predjelu lijeve potkoljenice  u vidu hematoma  veličine 10 x 7 cm je mogla nastati  udarcem tupe sile  u taj predio  ili padom i udarom od  tvrdi predmet. </span>
</p>
<p class="p2"></p>
<p class="p2">
<span class="s1">		</span><span>Sud je u  potpunosti prihvatio nalaz i mišljenje  vještaka  dr.P. smatrajući  da je vještak krajnje objektivno i po pravilima struke a na osnovu raspoložive medecinske dokumentacije za oštećenog  dao svoj nalaz i mišljenje.Kada se iskaz oštećenog Ž.N. dovede u logičnu vezu sa nalazom i mišljenjem vještaka P. o sredstvu  nananošenja povreda iskaz oštećenog se u potpunosti poklapa sa nalazom i mišljenjem vještaka dr.P.a koji je izjavio da je povreda nosa  kod ošećenog  mogla nastati  udarcima stisnutom pesnicom  te da je mogla nastati i udarcem glavom.Oštećeni Ž.  je kazao da  je povredu  prelom nosa  zadobio  od optuženog  odnosno  kada ga je optuženi udario  stisnutom pesnicom u predjelu nosa  i tada mu je potekla krv iz nosa  a vještak dr.P.je kazao da je ova  povreda mogla nastati  stisnutom pesnicom. Ni sam optuženi ne spori  da je kritične prilike  više puta stisnutom pesnicom udario  u predjelu glave. Ostale povrede oštećenog su lake prirode i nastale su po mišljenju vještaka dr.P. od više udaraca zamahnutom tupom silom u koju spada i pesnica a u postupku je  iskazom oštećenog  i priznanjem optuženog utvrdjeno  da je kritične prilike  optuženi više puta stisnutom pesnicom  udarao u predjelu glave oštećenog  a od jednog udarca pesnicom  nanio mu  tešku tjelesnu povredu  bliže opisanu izrekom ove presude. Iz navedenih razloga  iskaz oštećenog Ž. sud u cjelosti prihvata kao jasan, istinit i nedvosmislen. </span>
</p>
<p class="p2"></p>
<p class="p2">
<span>		Svjedoci T. S. i C. I.  su posvjedočili  da poznaju i optuženog i oštećenog  i da su  sa njima u dobrim odnosima. Svjedok C. je kazao da mu u vezi kritičnog dogadjaja ništa nije poznato  jer je bio toliko pijan da se jedva držao nogu  i nesjeća se ničeg  a tačno je da je toga dana  bio u društvu sa optuženim i oštećenim  i da su sva trojica konzumirali alkohol i bili pijani i sjeća se da su se negdje oko 09,00 časova  izjutra našli sva trojica kod optuženog, da su sva trojica išla  u Š. pa se vratili u G.i tada je premotao i više se ničega ne sjeća. Svjedok T. je kazao  da je dana 24.02.2013.godine  oko 13,00 časova  šetao po naselju G. sa drugom Č.V. i tom prilikom vidio  ispred kuće M. N. neko guranje  izmedju Ž.N.,izvjesnog C.B. i M.N..On i V. su se vratili put prodavnice  i vidjeli  kako Ž. N.ide preko igrališta  iz pravca  hotela  a M.N.  trči iz pravca škole i sustiže N.  na raskrsnici kod prodavnice. Kada je N. sustigao N.  više puta je stisnutim pesnicama udario N.u predjelu stomaka i ledja  od kojih udaraca je Ž. pao na ledja na livadu  a onda mu je  M. sjeo  u predjelu stomaka  i  udario ga još nekolka puta pesnicom u predjelu glave.Nakon toga su stigli C. I. i Č.M.i odvojili N. od N.. N.je otišao kući, bio je krvav u predjelu nosa i  uha a C. I., Č. M. i M. N.  otišli put N.kuće. Svjedok T. je kazao i to da nije vidio da je N. kritične prilike udarao N., vidio je da je Ž.N.bio u vidno alkoholisanom stanju, jedva je stajao na nogama i nije mogao da se brani. Kad je Ž. išao  preko igrališta i prije nego ga je sistigao  optuženi Ž. nije bio krvav po licu.Ovaj svjedok je kazao i to da nije vidio da je oštećeni na raskrsnici  prvi udario  optuženog. </span>
</p>
<p class="p2"></p>
<p class="p2">
<span>		 Cijeneći  iskaze svjedoka T. S. i C.I. sud je  stekao ubjedjenje  da je svjedok T.S.  bio  krajnje istinit  i nepristrasan u svom svjedočenju, da je istinito kazao  sve što je kritične prilike vidio. Njegov iskaz  nije  u suprotnosti  sa iskazom oštećenog  kao ni sa nalazom i mišljenjem vještaka dr.P. te medecinskom dokumetnacijom za oštećenog. Naime, kako je naveo vještak dr.P.u medecinskoj dokumentaciji za oštećenog  konstatovana je  povreda nosa  kao i  ušne školjke  oštećenog a upravo svjedok T. je kazao  da kada su C. i Č. odvojili  optuženog od oštećenog  vidio je da je oštećeni  krvav u predjelu nosa i uha. Svjedok T.je kazao  da je  pred kućom optuženog vidio guranje i čupanje  izmedju  oštećenog, optuženog  i momka  zvanog C.B.,  oštećeni   je takodje istakao da ispred kuće  optuženog  ga je prvo oštećeni udario glavom  u predjelu čela i nosa  a onda  i mladić po nadimku C. B. u predjelu bubrega  što upućuje na zaključak  da su istiniti navodi  i oštećenog Ž.  i svjedoka T.  da je ispred kuće optuženog  bio  i mladić po nadimku C.B.  a to što optuženi navodi  da su  pred njegovom kućom stali  samo on  i oštećeni  su  po mišljenju suda  navodi  smišljeni  u cilju  da se  izbjegne  kakva odgovornost  mladića  zvanog C.B.. Svjedok C.I.  po mišljenju suda  nije  ispričao  sve što je vidio kritične prilike  i to  da se nebi zamjerao ni oštećenom ni optuženom  sa kojim je u dobrim odnosima.  Ovaj svjedok  se sjeća  vremena kad se našao  sa optuženim i oštećenim, sjeća se da su bili kod optuženog pa da su išli u Š.  u kafanu  pa se vratili u G. u kafanu  i jedino se ne sjeća  upravo kritičnih momenata a prišao je  sa Č. M. i  odvojio optuženog od oštećenog  što potvrdjuju  i optuženi  i oštećeni  i svjedok T..   </span>
</p>
<p class="p2"></p>
<p class="p2">
<span>		Dakle, u postupku je potpunim i nedvosmislenim priznanjem optuženog M., jasnim, ubjedljivim i kategoričnim iskazom svjedoka-oštećenog Ž. N. koji iskaz sud u cjelosti prihvata,iskazom svjedoka T.S., medecinskom dokumentacijom kao i objektivnim nalazom i mišljenje vještaka dr.P.M.  na nesumnjiv način  utvrdjeno da je optuženi M.N. dana 24.02.2013.godine oko 13,00 časova u naselju G.- P. teško tjelesno povrijedio oštećenog Ž.N. tako što ga je udario stisnutom pesnicom u predjelu nosa i nanio mu tom prilikom  tešku tjelesnu povredu prelom nosnih kostiju sa pomaknućem ulomaka. Optuženi M.je bio svjestan da  ovim udarcem stisnute pesnice može teško povrijediti  oštećenog  Ž. ali uprkos tome je udario oštećenog, dakle bio je svjestan  svoga djela  i htio njegovo izvršenje, djelovao je sa direktnim umišljajem pa ga je sud kao umišljajnog učinioca oglasio krivim  i osudio po zakonu jer se u ovim njegovim radnjama stiču svi bitni elementi  bića krivičnog djela  teške tjelesne povrede iz čl.151 st.1 Kz. Prilikom donošenja ovakve odluke sud je cijenio  i navode optuženog da je oštećeni Ž. psovao mu majku  pred kućom  u prisustvu njegove majke  kao i da je na raskrsnici  oštećeni  prvi zakačio pesnicom  u predjelu glave.Medjutim, ovi navodi optuženog su smišljeni u cilju olakšanja položaja pred sudom.Na ovakav zaključak suda upućuje iskaz svjedoka T. koji je pred kućom optuženog vidio  optuženog, oštećenog  i C.B.  ali ne i majku optuženog kao i navodi ovog svjedoka da nije vidio da je oštećeni  na raskrsnici prvi udario  optuženog. </span>
</p>
<p class="p2">
<span>    </span>
</p>
<p class="p2">
<span>		 Kako je dakle u postupku  utvrdjeno  da je optuženi M.N.  izvršio krivično djelo teške tjelesne povrede iz čl.151 st.1 Kz kako je to bliže opisano izrekom ove presude  to ga je sud  oglasio krivim i osudio po zakonu a prilikom odlučivanja  o vrsti i visini kazne  sud je u smislu čl.42 Kz cijenio sve okolnosti koje utiču  kako na vrstu  tako i na visinu  kazne. Optuženi M.je priznao izvršenje  krivičnog djela i krivicu, izrazio  žaljenje i kajanje, izvinuo se oštećenom, mlad je čovjek,  nezaposlen, neoženjen. Ove okolnosti sud je optuženom uzeo kao olakšavajuće okolnosti. Kao otežavajuću okolnost  sud je  optuženom uzeo  njegov  dosadašnji život odnosno osudjivanost  i to tri puta što je utvrdjeno  iz  izvoda iz KE. Imajući u vidu potpuno priznanje i kajanje optuženog i njegovu  nezaposlenost sud je optuženom izrekao kaznu zatvora  u trajanju od 6 (šest) mjeseci što predstavlja zakonski minimum predvidjen za ovo krivično djelo smatrajući  da je samo kazna zatvora  i u ovom vremenskom trajanju adekvatna  krivična sankcija kojom će se u smislu čl.32 Kz postići svrha kažnjavanja  i dovoljno uticati  na optuženog  da više ne vrši  krivična djela. </span>
</p>
<p class="p2">
<span>					                         </span>
</p>
<p class="p2">
<span>		Shodno čl.226 i 229 Zakona o krivičnom postupku, sud je obavezao otpuženog da na ime troškova krivičnog postupka plati ovom sudu  iznos  od 60,50 € koji iznos čini naknada i nagrada vještaka medecinske struke za obavljeno vještačenje te da na ime paušala plati iznos od 27,50 € koji iznos  je odmjeren obzirom na dužinu trajanja i složenost krivičnog postupka te imovno stanje optuženog.</span>
</p>
<p class="p2"></p>
<p class="p2">
<span>		 Oštećeni Ž.N.je postavio imovinsko pravni zahtjev  navodeći da nemože precizirati visinu istog. Kako krivični sud u ovom postupku  nije utvrdjivao visinu imovinsko pravnog zahtjeva to je u smislu čl.239 ZKP-a oštećenog Ž. N.radi ostvarivanja  imovinsko pravnog zahtjeva uputio  na parnicu.	</span>
</p>
<p class="p2"></p>
<p class="p2">
<span>		</span>
</p>
<p class="p2">
<span>		</span><span class="s1">OSNOVNI SUD U PLJEVLJIMA , dana 29.03.2013.godine.</span>
</p>
<p class="p2"></p>
<p class="p2">
<span>Zapisničar, 							                 S u d i j a,  </span>
</p>
<p class="p2">
<span>Zora  Leković 							             Ljiljana Popović </span>
</p>
<p class="p2"></p>
<p class="p2"></p>
<p class="p2">
<span class="s1">PRAVNA POUKA:</span>
</p>
<p class="p2">
<span>		Protiv ove presude dozvoljena je žalbu u roku od 8.dana po prijemu</span>
</p>
<p class="p2">
<span>		iste Višem sudu Bijelo Polje, a preko ovog suda. </span>
</p>
<p class="p2"></p>
<p class="p1">
<span>												</span>
</p>
<p class="p1"></p>
<p class="p1">
<span class="s1">DOSTAVITI:</span>
</p>
<p class="p1">
<span class="s1">1 x ODT Pljevlja</span>
</p>
<p class="p1">
<span class="s1">1 x Optuženom</span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.75in 0.49930555in 1.25in;}
.s1{font-weight:bold;}
.s2{text-decoration:underline;}
.p1{text-align:start;hyphenate:auto;keep-with-next.within-page:always;font-family:Verdana;font-size:12pt;}
.p2{text-align:start;hyphenate:auto;font-family:Verdana;font-size:12pt;}
.p3{text-align:justify;hyphenate:auto;keep-with-next.within-page:always;font-family:Verdana;font-size:12pt;}
.p4{text-align:justify;hyphenate:auto;font-family:Verdana;font-size:12pt;}
.p5{text-indent:0.5in;text-align:start;hyphenate:auto;font-family:Verdana;font-size:12pt;}
.p6{text-indent:0.5in;text-align:justify;hyphenate:auto;font-family:Verdana;font-size:12pt;}
.p7{margin-left:2.0in;text-align:justify;hyphenate:auto;keep-with-next.within-page:always;font-family:Verdana;font-size:12pt;}
.p8{margin-left:2.0in;text-align:justify;hyphenate:auto;font-family:Verdana;font-size:12pt;}
.p9{text-align:center;hyphenate:auto;font-family:Verdana;font-size:12pt;}
.p10{text-align:start;hyphenate:auto;font-family:Times New Roman;font-size:12pt;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU</span>
</p>
<p class="p2">
<span>	   </span><span class="s2">K.br.224/09</span>
</p>
<p class="p2"></p>
<p class="p2"></p>
<p class="p3">
<span>				</span><span class="s1">   U IME NARODA</span>
</p>
<p class="p4"></p>
<p class="p4">
<span>	Osnovni sud u Bijelom  Polju, kao prvostepeni krivični sud, sudija Dragan Mrdak, kao sudija pojedinac uz učešće zapisničara Marković Sonje, u krivičnom predmetu protiv okrivljenog M.J.a  iz Plava, zbog krivičnog djela laka tjelesna povreda iz čl. 152. st.2. u vezi st.1. Krivičnog Zakonika, nakon održanog usmenog, glavnog i javnog pretresa  u prisustvu   savjetnika u ODT- u B. Polju Nišavić Tanje i   okrivljenog M.J.a a u odsustvu oštećenog Z.M.a, dana 12.02.2010. godine, donio je i javno objavio:</span>
</p>
<p class="p4"></p>
<p class="p4"></p>
<p class="p3">
<span class="s1">				       P R E S U D U</span>
</p>
<p class="p4"></p>
<p class="p4"></p>
<p class="p4">
<span>	Okrivljeni </span><span class="s1">M.J.</span><span>, od  oca R. i majke S., rodjene J., rodjen ..... godine u Plavu, sa prebivalištem u Plavu - ul. T.., Musliman, pismen, nezaposlen, neoženjen, srednjeg imovnog stanja, neosudjivan,</span>
</p>
<p class="p4"></p>
<p class="p4">
<span> </span>
</p>
<p class="p4">
<span>				</span><span class="s1">         K r i v  j e</span>
</p>
<p class="p4"></p>
<p class="p4"></p>
<p class="p4">
<span>	Što je:</span>
</p>
<p class="p4"></p>
<p class="p4">
<span>	 Dana 09.12.2008. godine oko 22,30 h. u Bijelom POlju u sobi br. 1 Istražnog dijela zatvora lako tjelesno povrijedio oštećenog Z.M.a, na način što ga je metalnom šipkom od krveta, sredstvom podobnim da tijelo teško povrijedi ili zdravlje teško naruši, udario u predjelu glave, kojom prilikom mu je nanio povredu u vidu nagnječno razderne rane u tjemenom dijelu glave,  </span>
</p>
<p class="p4"></p>
<p class="p5">
<span>- čime je izvršio krivično djelo laka tjelesna povreda iz čl.152.st.2 u vezi st.1. Krivičnog Zakonika, </span>
</p>
<p class="p5"></p>
<p class="p6">
<span>- pa mu sud primjenom navedenog zakonskog propisa, i čl.2,4,5,13,15,32,36,42,52,53 i 54, KZ, i čl.199,202 i 364.ZKP CG,</span><span class="s1">i z r i č e:</span>
</p>
<p class="p4"></p>
<p class="p4"></p>
<p class="p7">
<span class="s1">USLOVNU OSUDU</span>
</p>
<p class="p8"></p>
<p class="p4">
<span>	Kojom mu utvrdjuje kaznu zatvora u trajanju od </span><span class="s1">3/tri</span><span>/ </span><span class="s1">mjeseca</span><span>, i istovremeno odredjuje da se ista neće izvršiti, ukoliko okrivljeni u roku od  </span><span class="s1">jedne godine</span><span> ne izvrši novo krivično djelo.</span>
</p>
<p class="p4"></p>
<p class="p4">
<span>	Okrivljeni se obavezuje da ovom sudu na ime paušala plati iznos od 30,00 €,  a da na ime troškova krivičnog postupka plati iznos od  27,50 €, koje iznose će uplatiti na žiro račun br. 530-4149-79, u roku od 15 dana, po pravnosnažnosti presude.</span>
</p>
<p class="p4"></p>
<p class="p4">
<span>	Imovinsko pravnog zahtjeva nije bilo.</span>
</p>
<p class="p4"></p>
<p class="p4"></p>
<p class="p4">
<span class="s1">				 O b r a z l o ž e nj e</span>
</p>
<p class="p4"></p>
<p class="p4">
<span>	Optužnim predlogom Osnovnog Državnog Tužilaštva u B.Polju, KT.br.924/08 od 29.01.2009 . godine, optužen je M.J. iz Plava, da je izvršio krivično djelo laka tjelesna povreda iz čl.152.st.2. u vezi st.1. Krivičnog Zakonika CG.</span>
</p>
<p class="p4"></p>
<p class="p4">
<span>	Glavni pretres je održan i zaključen u prisustvu   savjetnika u ODT- u B. Polju Nišavić Tanje i   okrivljenog M.J.a a u odsustvu oštećenog Z.M.a.</span>
</p>
<p class="p4"></p>
<p class="p4">
<span> 	Zastupnik janve optužbe u završnoj riječi je izjavio da ostaje pri podnijetom optužnom predlogu i predložio da sud okrivljenog oglasi krivim i osudi na kaznu po zakonu.</span>
</p>
<p class="p4"></p>
<p class="p4">
<span>	Oštećeni Z.M. je u toku postupka izjavio da se ne pridružuje krivičnom gonjenju protiv okrivljenog niti postavlja imovinsko pravni zahtjev.</span>
</p>
<p class="p4">
<span> </span>
</p>
<p class="p4">
<span>	Okrivljeni M.J. u svojoj odbrani u toku istražnog postupka u bitnom je istakao:  da su tačni navodi iz krivične prijave i da je kritičnog dana i dogadjaja došlo do medjusobne svadje izmedju njega i Z.M.a a Z. mu je tom prilikom rekao da mora da ga poštuje našta je on Z.u odgovorio da ne mora. Z. mu je potom prišao i više puta udario stisnutom pesnicom u predjelu glave. Od ovih udaraca je pao na krevet sa koga je uzeo jednu metalnu šipku i istom šipkom je jedanput udario Z.a u predjelu glave a očevidci ovog dogadjaj su bili M.R., N.B., S.Z., L.E.i B.E.. Na glavnom pretresu od 12.01.2010. godine dodao je od Z.evih udaraca zadobio povrede u predjelu desnog oka i nosa, te su ga iste večeri odveli u Hitnu službu u bolnicu. Povrede su bile izražene u vidu otoka i crvenila. </span>
</p>
<p class="p4"></p>
<p class="p4">
<span>	U završnoj riječi okrivljeni M.J. je istakao da je tačno da je kritičnog dogadjaja Z.a udario metalnom šipkom, da mu je žao što se ovo desilo, da se kaje, da je ovom prethodila verbalna prepirka izmedju njega i Z.a i da ga je Z. tom prilikom ošamario. Tražio je da sud prilikom odlučivanja o kazni cijeni olakšavajuće okolnosti na njegovoj strani i da ga što blaže kazni.   </span>
</p>
<p class="p4"></p>
<p class="p4">
<span>	Radi utvrdjivanja odlučnih činjenica i donošenja pravilne i zakonite odluke sud je izveo sledeće dokaze: saslušao u svojstvu svjedoka  oštećenog Z.M.a i svjedoke M.R.a i N.B., pročitao medicinsku dokumentaciju na ime oštećenog Z.M.a, pročitao nalaz i mišljenje vještaka medicinske struke dr. S.M.a sa zapisnika Kri. Br. 598/08 od 22.12.2008. godine, izvršio uvid u medicinsku dokumentaciju izdatu na ime M.J.a i izvršio uvid u izvod iz KE za okrivljenog. Drugih predloga u toku dokaznog postupka nije bilo.</span>
</p>
<p class="p4"></p>
<p class="p4">
<span>	Zastupnik javne optužbe je odustao od predloga da se u dokaznom postupku saslušaju svjedoci S.Z., L.E.i B.E..</span>
</p>
<p class="p4"></p>
<p class="p4">
<span>	Cijeneći odbranu okrivljenog i dokaze pojedinačno i u medjusobnoj vezi, a shodno čl.360. st.2. Zakonika o Krivičnom postupku CG, sud je utvrdio činjenično stanje, i na osnovu istog zaključio da je okrivljeni izvršio krivično djelo, laka tjelesna povreda, iz čl.152. st.2. u vezi st.1. Krivičnog Zakonika CG za koje je kriv i krivično pravno odgovoran.</span>
</p>
<p class="p4"></p>
<p class="p4">
<span>	Odbranu okrivljenog M.J.a sud je cijenio kao jasno, potpuno i neprotivurječno priznanje izvršenja krivičnog djela potvrdjeno je izvedenim dokazima u toku postupka. </span>
</p>
<p class="p4"></p>
<p class="p4">
<span>	Iz iskaza oštećenog Z.M.a datog u toku istražnog postupka utvrdjuje se da je on kritičnog dogadjaja imao verbalni duel sa M.J.om pa nakon toga dok je on gledao utakmicu M. je prišao i udario ga jednom metalnom šipkom u predjelu glave, on se potom okrenuo u pravcu M.a i istog odgurnuo od sebe. Očevidci ovog dogadjaja bili su M.R., N.B., S.Z., L.E.i B.E.. Istakao je da M.a nije udarao šakom u predjelu glave već ga je samo odgurnuo od sebe pa sobzirom da je u sobi bio mrak ne zna da li je M.a udario u neki predmet. Na glavnom pretresu od 12.01.2010. godine dodao je da se najbolje ne sjeća svih detalja jer je zaokupljen problemima druge prirode, da se ne sjeća da je udarao M.a a da se takodje ne sjeća da je M. nečim njega udarao, a koliko se sjeća imao je neku ogrebotinu na glavi posle ovog dogadjaja. Sud je prihvatio navode iz iskaza ovog svjedoka datog u toku istražnog postupka koji se odnose na to da ga je kritičnog dogadjaja okrivljeni M. udario šipkom u predjelu glave jer su isti navodi potvrdjeni medicinskom dokumentacijom izdatom na ime svjedoka - oštećenog Z.a, te nalazom i mišljenjem vještaka medicinske struke dr. S.M.a sa zapisnika Kri.br. 598/08 od 22.12.2008. godine iz čijeg nalaza proizilazi da je oštećeni Z.M. imao povredu koja je  po svojoj prirodi laka tjelesna povreda i koja je po vještaku mogla nastati od udarca metalnom šipkom od kreveta na način kako je opisao oštećeni. Nalaz ovog vještaka sud je u potpunosti prihvatio kao realan i objektivan dat po osnovu činjenica konstatovanih u medicisnkoj dokumentaciji izdatoj na ime oštećenog po pravilima struke i nauke. Navode iz iskaza ovog svjedoka sa glavnog pretresa da se ne sjeća da ga je M. udario kao i da on nije udarao M.a kritičnog dogadjaja sud je cijenio kao pokušaj svjedoka da olakša krivično pravni položaj okrivljenog.  </span>
</p>
<p class="p4"></p>
<p class="p4">
<span>	Iz iskaza svjedoka M.R.a proizilazi da su se kritičnog dogadjaja M. i Z. nešto prepirali s tim što je Z. provocirao nešto M.a zbog opuška cigarete bačenog kroz špijunku i da je M. tom prilikom kazao: "da on poštuje starije i da Z. ne treba da ga dira", zatim je Z. prišao do M.a i istog par puta ošamario a prisutni su ih potom razdovjili. Nakon toga ugašeno je svijetlo on nije ništa vidio ali je čuo da je neko zavikao "da je M. udario Z.a šipkom". On se okrenuo u pom pravcu i primijetio da je Z. M.a udario glavom u predjelu glave s tim što nije vidio momenta kada je M. udario Z.a šipkom. Nakon ovoga su pozvali komandira i upaljeno je svijetlo. Iskaz ovog svjedoka sud je u potpunosti prihvatio kao jasan, logičan i uvjerljiv potvrdjen ostalim izvedenim dokazima u toku postupka. </span>
</p>
<p class="p4"></p>
<p class="p4">
<span>	Iz iskaza svjedoka N.B. proizilazi da je kritične večeri bilo nekog "čačkanja" izmedju M.a i Z.a oko neke cigareta, da nije bilo nekog fizičkog kontakta izmedju njih već je to ličilo na šalu, potom je ugašeno svijetlo, on je zaspao i čuo u neko doba da je nešto puklo te se on probudio i vidio neku gužvu u sobi, zatim su došli komandiri i upalili svijetlo i odveli M.a i Z.a u sobi je bilo krvi a u ćeliji se posle pričalo da je M. udario Z.a nekom metalnom šipkom  dužine 30 cm s tim što ovu šipku on prije kritične večeri nije primijetio u sobi. Po ocjeni suda logično je da ovaj svjedok nije vidio fazu kritičnog dogadjaja da je M. udario Z.a metalnom šipkom pošto je u tom momentu svjedok spavao. </span>
</p>
<p class="p4"></p>
<p class="p4">
<span>	Iz medicinske dokumentacije izdate na ime okrivljenog M.J.a te nalaza vještaka medicinske struke dr. S.M.a utvrdjuje se da je okrivljeni M. imao povredu koja je po svojoj prirodi laka tjelesna povreda i koja je po vještaku mogla nastati od udarca pesnicom, šakom i slično što potvrdjuje odbranu okrivljenog M.a i navode iz iskaza svjedoka M.a da je Z. M.a prije kritičnog dogadjaja išamarao.  Medjutim kod nesporne činjenice koju su potvrdili svjedoci N. i M. da je M. Z.a metalnom šipkom udario nakon što su ih prisutni razdvojili i nakon što je u sobi ugašeno svijetlo, to po ocjeni suda okrivljeni M. kritičnom prilikom nije postupao u nužnoj odbrani jer je napad od strane Z.a izražen u vidu šamaranja već bio prestao, u sobi je bilo ugašeno svijetlo a pritvorenici su bili u svojim krevetima te sa navedenih razloga sud nije prihvatio navode iz odbrane okrivljenog date u toku istražnog postupka da je Z.a šipkom udario odmah pošto ga je Z. pesnicama oborio na krevet.  </span>
</p>
<p class="p4">
<span>	</span>
</p>
<p class="p4">
<span>	Postupajući na opisani način - udarajući oštećenog Z.M.a metalnom šipkom dužine 30 cm - sredstvom podobnim da tijelo teško povrijedi ili zdravlje teško naruši u predjelu glave i nanoseći istom povrede bliže opisane u izreci presude, okrivljeni M.J. je ovakvim svojim ponašanjem ostvario obilježja krivičnog djela laka tjelesna povreda iz čl. 152 st. 2 u vezi stava 1 Krivičnog zakonika, pri čemu je okrivljeni M.J. bio svjestan da ovakvim svojim ponašanjem oštećenom Z.M.u može nanijeti lake tjelesne povrede ali je na mogućnost nastupanja takvih posledica pristao te je krivično djelo izvršio s umišljajem i za isto je kriv i krivično pravno odgovoran.</span>
</p>
<p class="p4"></p>
<p class="p4">
<span>	Za krivično djelo laka tjelesna povreda iz čl. 152 st.2 u vezi st. 1 Krivičnog zakonika zaprijećena je kazna zatvora do 3 godine.</span>
</p>
<p class="p4">
<span>		</span>
</p>
<p class="p4">
<span>	Prilikom odlučivanja o vrsti i visini kazne  sud je cijenio sve okolnosti od uticanja na odmjeravanje od iste te je shodno čl. čl.42. KZ CG, na strani  okrivljenog našao olakšavajuće okolnosti – da se radi o mladom čovjeku, neosudjivanom licu što ukazuje da nije sklon vršenju krivičnih djela, koji se u toku postupka korektno ponašao i izrazio kajanje zbog izvršenog krivičnog djela po ocjeni suda iskreno, kome se oštećeni nije pridružio krivičnom gonjenju   pa je sud mišljenja da su se u odsustvu otežavajućih okolnosti stekli uslovi da se okrivljenom izrekne krivična sankcija – uslovna osuda te je istom utvrdio kaznu zatvora u trajanju od  tri mjeseca i istovremeno ocijenio da bi se  pristupanjem izvršenjem utvrđene kazne suviše represivno djelovalo na okrivljenog nego da će i samo upozorenje uz prijetnju kaznom u roku provjeravanja od jedne godine dovoljno  uticati na okrivljenog da ubuduće ne vrši krivična djela te da će se na ovaj način ostvariti svrha kažnjavanja iz čl.32 KZ CG u pogledu specijalne prevencije dok bi utvrdjena zatvorska kazna uticala na ostale potencijalne  izvršioce da ne vrše ova i slična krivična djela i da će se na taj način ostvariti ciljevi generalne prevencije. Uslovnu osudu sud je okrivljenom izrekao shodno čl. 52, 53 i 54 KZ  CG istovremeno ukazujući okrivljenom na značaj uslovne osude i mogućnost njenog opoziva.</span>
</p>
<p class="p4"></p>
<p class="p4">
<span>	Shodno čl.199 ZKP CG okrivljen je obavezan da sudu plati  na ime  paušala iznos od  30,00 eura  pri čemu je sud vodio računa o težini i složenosti krivičnog postupka kao i o imovinskim prilikama okrivljenog.</span>
</p>
<p class="p4"></p>
<p class="p4">
<span>	Shodno čl. 202 ZKP CG sud je okrivljenog obavezao da na ime troškova postupka plati iznos od 27,50 eura i isti  se odnose na troškove vještačenja vještaka medicinske struke dr. S.M.a.</span>
</p>
<p class="p4">
<span>	</span>
</p>
<p class="p6">
<span> Imovinsko pravnog zahtjeva nije bilo.  </span>
</p>
<p class="p6"></p>
<p class="p4">
<span>	Sa iznijetih razloga shodno čl.364. Zakonika o Krivičnom postupku CG, odlučeno je kao u izreci presude.</span>
</p>
<p class="p4"></p>
<p class="p9">
<span>OSNOVNI SUD U BIJELOM POLJU</span>
</p>
<p class="p9">
<span>Dana  12.02.2010. godine.</span>
</p>
<p class="p9"></p>
<p class="p4"></p>
<p class="p4">
<span>ZAPISNIČAR,							    S u d i j a,</span>
</p>
<p class="p4">
<span>Sonja Marković 						         Dragan Mrdak </span>
</p>
<p class="p4"></p>
<p class="p4"></p>
<p class="p4"></p>
<p class="p2"></p>
<p class="p10"></p>


</body>
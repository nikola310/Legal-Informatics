<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Georgia'}
.span3{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1">K.br.754/14</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće Valentine Vukašinović, kao zapisničara, u krivičnom predmetu protiv okrivljenog K.A. iz P.,  zbog krivičnog djela nasilničko ponašanje   iz čl.399  Krivičnog Zakonika Crne Gore, odlučujući po optužnom predlogu ODT-a Podgorica Kt.br. 1030/14 od 13.11.2014. godine, kojeg je na glavnom pretresu zastupala Šišević Snežana, zamjenik ODT-a Podgorica, nakon glavnog i javnog pretresa održanog dana 17.03.2015.godine u prisustvu zastupnika optužbe i okrivljenog sa braniocem Jovović Dušanom, advokatom iz Podgorice, po zamjeničkom punomoćju Milonjić Boža, advokata iz Podgorice, donio je, a dana 19.03.2015.godine i javno objavio,</span>
</p>
<p>&nbsp;</p>
<p style="text-align:center;">
<span class="span1">P R E S U D U </span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni:</span><span class="span2"> </span>
</p>
<p>&nbsp;</p>
<p>
<span class="span1">K.A., od oca D. u majke M., rođene G., rođen ******.godine u P., gdje je i nastanjen, ul.** j. **, završio srednju školu, neoženjen, bez djece, nezaposlen, lošeg imovnog stanja, ranije osuđivan presudom Osnovnog suda u Podgorici K.br.117/14 od 14.07.2014.godine zbog krivičnog djela teška tjelesna povreda iz čl.151 st.1 Krivičnog zakonika Crne Gore na kaznu zatvora u trajanju od šest mjeseci, uslovno na dvije godine,</span>
</p>
<p>&nbsp;</p>
<p>&nbsp;</p>
<p>
<span class="span1">Na osnovu člana 373 st.1 tač.2 Zakonika o krivičnom postupku, </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSLOBAĐA SE OD OPTUŽBE</span>
</p>
<p>&nbsp;</p>
<p>
<span class="span1">Kojom je predstavljeno da je:</span>
</p>
<p>&nbsp;</p>
<p>
<span class="span1">Dana 11.09.2014.godine,oko 10,00 u ul. S.M. u Podgorici, svjestan svog djela, čije je izvršenje htio i znajući da je isto zabranjeno, zlostavljanjem drugog vršenjem nasilja prema drugom, drskim i bezobzirnim ponašanjem, ugrozio spokojstvo građana i remetio javni red i mir, na način što je metalnom šipkom zadao dva udarca u predjelu leđa oštećenom R.M., koji je nakon što je pokušao da pobjegne, sapleo se i pao, kada okrivljeni zamahuje šipkom u predjelu glave, nakon čega je oštećeni uspio da mu oduzme predmetnu šipku, kojom prilikom je isti zadobio laku tjelesnu povredu u vidu dva trakasta krvna podliva u krsno slabinskom predjelu i otok desnog palca, </span>
</p>
<p>&nbsp;</p>
<p>
<span class="span1">-čime bi izvršio krivično djelo nasilničko ponašanje iz čl. 399 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Oštećeni R.M. se, u smislu čl. 239 Zakonika o krivičnom postupku, radi ostvarivanja imovinsko-pravnog zahtjeva upućuje na redovnu građansku parnicu.</span>
</p>
<p>&nbsp;</p>
<p>
<span class="span1">Troškovi postupka padaju na teret budžetskih sredstava Crne Gore.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnim predlogom ODT-a Podgorica Kt.br.1030/14 od 13.11.2014.godine kojeg je na glavnom pretresu zastupala Šišević Snežana, zamjenik ODT-a Podgorica, okrivljenom K.A. stavljeno je na teret izvršenje krivičnog djela nasilničko ponašanje iz čl.399 Krivičnog zakonika Crne Gore, bliže opisanog izrekom ove presude.</span>
</p>
<p>&nbsp;</p>
<p>
<span class="span1">Zastupnik optužbe je do kraja glavnog pretresa  u cjelosti ostala pri podnijetom optužnom predlogu, i u završnoj riječi navela da cijeni da je provedenim dokaznim postupkom na nesumnjiv način dokazano izvršenje krivičnog djela, obzirom da je oštećeni R.M. u toku prepoznavanja na nesumnjiv način ukazao na okrivljenog K.A. kao na lice koje ga je predmetnom prilikom napalo i nanijelo mu povrede, te prilikom saslušanja u svojstvu svjedoka-oštećenog pred tužiocem, bio decidan da je upravo K.A. lice koje ga je napalo i potvrdio riječima „100 %“ sam siguran da je to on, sa kojih razloga, kod takvog stanja stvari je predložila sudu da okrivljenog oglasi krivim i osudi po zakonu.</span>
</p>
<p>&nbsp;</p>
<p>
<span class="span1">Okrivljeni K.A. je u prethodnom postupku pred Osnovnim državnim tužilaštvom u Podgorici naveo da ne priznaje izvršenje krivičnog djela, te da može da kaže da je to klasična namještaljka.Pojasnio je da on ne zna ko je R.M., niti je za njega bilo kada čuo do dana kada je priveden u policiju.Izjavio je da pošto nije učestvovao u izvršenju krivičnog djela ne zna ni šta da kaže u svoju odbranu, ali da je od 03.septembra 2014.godine počeo da radi kao pripravnik-volonter u kliničkom centru Crne Gore, kao i da je u septembru mjesecu bio na odjeljenju ORL, na volontiranju kao medicinski tehničar i da je njegova pretpostavljena bila glavna sestra S.M..Istakao je da predmetnog dana nije bio odsutan sa posla, a njegovo radno vrijeme je od 07,00 do 03,00 časa, kao i da se trenutno nalazi na neurohirurgiji.Naveo je da o svemu tome da je predmetnog dana bio na poslu mogu da potvrde kamere iz Klničkog centra, kao i da može da se pita njegova pretpostavljena, jer da je bio odsutan, ona bi o tome obavijestila njegovu mentorku R.S..Naglasio je da je u septembru mjesecu i to od 16 ili 17 septembra bio nedjelju dana odsutan zbog tjelesne povrede, ali da nije uzimao bolovonje, te da su njegovi pretpostavljeni o tome bili obaviješteni.Izjavio je da bi na kraju predložio kao svjedoka i svog kolegu koji je svakodnevno sa njim na poslu i od kojeg se on bukvalno ne odvaja za vrijeme radnog vremena E.O..</span>
</p>
<p>
<span class="span1">Odgovarajući na pitanje zamjenika tužioca okrivljeni je izjavio da ne poznaje A.Š., niti mu njegovo ime bilo šta znači, te da od tužioca prvi put čuje za tog čovjeka, te još jednom istakao da nije izvršio krivično djelo koje mu se stavlja na teret.</span>
</p>
<p>
<span class="span1"> </span>
</p>
<p>
<span class="span1">Na glavnom pretresu okrivljeni je ponovio odbranu iz prethodnog postupka pred ODT-om Podgorica, i odgovarajući na pitanja suda i stranaka pojasnio da je u periodu dok je radio, odnosno odrađivao pripravnički staž u bolnici, pauza bila poslije 10 sati, i to nekih pola sata, ne više.Izjavio je da je na radnom mjestu pripravnika u KBC-u bio od početka prve sedmice septembra ove godine do treće nedjelje kada je imao povredu, kada je pauzirao nedjelju dana, pa kada se vratio na posao.Istakao je da je prve nedjelje kada je počeo da radi bio na odjeljenju za uho, grlo, nos i maksilofacijalnu hirurgiju, kao i da se svako jutro dok je dolazio na posao javljao dežurnom ljekaru i  glavnoj sestri.Naveo je da oštećenog prvi put vidi u sudu, te da mu ni u policiji kada je vršeno prepoznavanje, nijesu dali da ga vidi.</span>
</p>
<p>&nbsp;</p>
<p>
<span class="span1">Branilac okrivljenog Milonjić Božo, advokat iz Podgorice, je u završnoj riječi naveo da imajući u vidu nalaz i mišljenje Forenzičkog centra, te iskaz svjedoka-oštećenog dat na glavnom pretresu dana 12.12.2014.godine, u kojem je jasno istakao da ukoliko Forenzički centar vještačenjem ne utvrdi da na predmetnoj šipci postoje otisci od K.., on isključuje mogućnost da ga je upravo okrivljeni K. dana 11.09.2014.godine oko 10,00 časova napao u ul.S.M..Dodao je da imajući u vidu i izjavu okrivljenog K. koji kategorično odbija svaku mogućnost da je on nanio povrede oštećenom R., te izjavu svjedoka saslušanog pred Ovim sudom O.E., predlaže da sud okrivljenog K. oslobodi krivično-pravne odgovornosti, obzirom da nije na nesumnjiv i jasan način utvrđeno da je isti počinio krivično djelo koje mu se optužnim predlogom stavlja na teret.Zatražio je troškove postupka po AT-u.</span>
</p>
<p>&nbsp;</p>
<p>
<span class="span1">Okrivljeni je u završnoj riječi prihvatio riječ svog branioca, ostao pri navodima odbrane, i odbacio svaku mogućnost da je predmetnom prilikom uradio to što mu se stavlja na teret.</span>
</p>
<p>&nbsp;</p>
<p>
<span class="span1">Sud je u dokaznom postupku: saslušao svjedoka-oštećenog R.M., saslušao svjedoka O.E., pročitao zaspisnik o prepoznavanju Ktr.br.1261/14 od 07.10.2014.godine, pročitao medicinsku dokumentaciju na ime R.M., pročitao nalaz i mišljenje sudskog vještaka medicinske struke dr.Radojević Nemanje od 02.11.2014.godine, pročitao izvještaj o DNK vještačenju MUP-a Forenzički centar Danilovgrad br.2861/14 od 13.01.2015.godine,  pročitao izvještaj o dopunskom vještačenju MUP-a Forenzički centar Danilovgrad br.2861-2/14 od 22.01.2015.godine, te saslušao rukovodica grupe za biloška ispitivanja Forenzičkog centra dr.Kovačević Sandru na glavnom pretresu od 17.03.2015.godine,pročitao izvještaj o daktiloskopskom vještačenju MUP-a Forenzički centar Danilovgrad br.2862/14-15 od 20.01.2015.godine, te saslušao vještaka-sačinioca izvještaja o daktiloskopskom vještačenju Tomić Draganu, pročitao izvještaj iz registra kaznenih evidencija za okrivljenog, izdat od Ministarstva pravde Ke.br.6/2014 od 15.12.2014.godine, izvršio uvid u fotodokumentaciju UP CB Podgorica br.64-28-244-1423/2752 od 08.10.2014.godine, izvršio uvid u presudu Ovog suda K.br.11/14 od 30.05.2014.godine koja je postala pravnosnažna 14.07.2014.godine.</span>
</p>
<p>
<span class="span1">Sljedstveno izloženom, a na osnovu rezultata cjelokupne dokazne građe, Ovaj sud, temeljom ocjene svih provedenih dokaznih argumenata, nije mogao sa nesumnjivom izvjesnošću utvrditi da je okrivljeni K.A. ostvario subjektivna i objektivna obilježja upitne inkriminacije u vrijeme, mjesto i na način kako je to bliže predstavljeno izrekom  ove presude, pa je sud u postojanju ozbiljne sumnje u pogledu činjeničnih navoda optuženja, primijenio pravni princip „in dubio pro reo“ iz čl.3 st.3 Zakonika o krivičnom postupku, a potom primjenom člana 373 st.1 tač.2 </span><span class="span1">Zakonika o krivičnom postupku okrivljenog K.A. oslobodio od optužbe.</span>
</p>
<p>&nbsp;</p>
<p>
<span class="span1">Svjedok-oštećeni R.M. je u prethodnom postupku pred Osnovnim državnim tužilaštvom u Podgorici naveo da je dana 10.09.2014.godine u jutarnjim časovima primijetio da je na njegovom vozilu "Pasat" izdušena zadnja desna guma.Izjavio je da je sjutradan, tj.11.09.2014.godine oko 09,00 časova izašao ispred svoje zgrade u ul.S.M. broj **, skinuo gumu sa vozila "Pasat" i odnio je kod vulkanizera kako bi je zakrpio.Dalje je naveo da se tamo zadržao nekih sat vremena, pa se nakon toga vratio i počeo da montira navedenu gumu.Naglasio je da mu je, dok je bio u čučećem položaju sa leđa prišlo muško NN lice koje ga je bez ikakvog povoda udarilo metalnom šipkom u predjelu leđa, tačnije trtične kosti, pa se on u tom trenutku mahinalno okrenuo, i tada mu se to lice koje nije bilo maskirano i koje je dobro zapamtio kako izgleda obratilo riječima „šta ćeš ti pička ti materina“.Izjavio je da je u tom trenutku pomislio da ga je to lice sa nekim zamijenilo jer ni sa kim nije imao sukob, zatim ga je to lice još jednom udarilo šipkom u predjelu lijevog ramena, i tada je on počeo da bježi, ali kako je već bio povrijeđen, sapleo se i pao.Pojasnio je da mu je tada to lice ponovo prišlo, i zamahnuo da ga udari šipkom u </span><span class="span1">predjelu glave,ali je tada odreagovao i nekako mu oduzeo šipku, i ustao.Pojasnio je da se to lice kada je vidjelo da je šipka kod njega, odmah dalo u bjekstvo u pravcu Studentskog doma „Plavi dvor“, a on je tada, pošto se sve dešavalo na ćošku zgrade u kojoj živi, pogledao i vidio da mu u susret nailazi još jedno lice koje je bilo u sivoj pamučnoj trenerci i koje je u ruci imalo zelenu fluorescentnu šipku.Istakao je da kada je to drugo lice vidjelo da je šipka kod njega i da je lice koje mu je nanijelo povrede  pobjeglo, odmah se okrenulo i dalo u bjesktvo, tako da nije uspio da zapamti kako izgleda.Naglasio je da je to lice koje mu je nanijelo povrede dobro zapamtio, zatim detaljno opisao u svojoj prijavi koju je dao policiji,a nakon nekog vremena vršeno je prepoznavanje gdje je on prepoznao napadača i to je sto posto siguran.Dodao je da je tom prilikom predao policiji šipku kojom je napadnut, tako da traži da se vještače tragovi na njoj, jer je istu držalo to lice, on i njegov maloljetni sin od osam godina koji ju je slučajno dohvatio.Izjavio je da je kasnije razmišljao o svemu tome, te da je ubijeđen da je upravo bušenje gume na njegovom vozilu bilo isplanirano, kao i napad na njega, kao i da to tvrdi iz razloga što mu je i vulaknizer rekao da je guma bila probijena sa strane, tako da je to neko namjerno uradio.Nakon nanošenja tjelesnih povreda on se javio Hitnoj službi i Urgentnom centru gdje mu je ukazana medicinska pomoć.Napomenuo je da K.A. ne poznaje, da sa njim nije imao bilo kakav sukob ranije, kao i da je njegova pretpostavka da je to lice unajmljeno kako bi mu nanijelo povrede, ali da ne zna od strane koga.</span>
</p>
<p>
<span class="span1">Saslušan na glavnom pretresu svjedok-oštećeni je ponovio iskaz iz prethodnog postupka pred ODT-om Podgorica i dodao da je on vlasnik salona „N.L.“, da predmetnog dana ni sa kim nije pošao u servis „R.“ da popravi gumu, te da nije imao nikakav konflikt.Objasnio je da njegova firma ne funkcioniše više zbog finansijskih problema, da nikad nije imao nikavog kontakta sa okrivljenim, te da misli, kako je kasnije saznao da je on rođak njegovog zeta K. D., kao i da mu se čini da ga je ngdje ranije u novinama vidio, ali niti ga je upoznao, niti je sa njim imao bilo kakav kontakt ranije.Izjavio je da ima problema sa nekim ljudima u gradu,ali da nema saznanja da li su ta lica u kontaktu sa okrivljenim.Istakao je da i dalje ostaje pri tome da je okrivljeni čovjek koji ga je predmetnom prilikom udario, kao i da ostavlja samo jednu jedinu mogućnost, da ukoliko policija utvrdi, obzirom da je uzimala DNK uzorke od njega, i ukoliko na predmetnoj šipci kojom je udaren  utvrdi da on nije lice koje ga je napalo kritičnom prilikom, ustvrdio da će snositi sve troškove i sve što je okrivljeni imao povodom konkretnog slučaja.Napomenuo je da je prilikom prepoznavanja u policiji bilo lica koja su slične konstrukcije i građe kao okrivljeni, a bilo je i jedno ili dva niža lica, te da mu niko u policiji prilikom saslušanja nije davao nikakve upute, niti je bilo ko pominjao ime K.A..Dodao je da je za ime K.A. mnogo kasnije saznao, te da dana kada je vršio prepoznavanje u policiji nije znao ko je K.A..</span>
</p>
<p>
<span class="span1">Pridružio se krivičnom gonjenju protiv okrivljenog, i postavio imovinsko-pravni zahtjev koji nije mogao opredijeliti.</span>
</p>
<p>&nbsp;</p>
<p>
<span class="span1">Svjedok O.E. je u prethodnom postupku pred Osnovnim državnim tužilaštvom u Podgorici izjavio da u vezi predmetnog događaja i napada na R.M. apsolutno ništa ne zna, ali da zna da mu je K. rekao da mu policijski inspektori namještaju da je nekog prebio, i predložio ga za svjedoka.</span>
</p>
<p>
<span class="span1">Odgovarajući na pitanja zamjenika tužioca svjedok je pojasnio da K.A. poznaje od 03.septembra 2014.gdoine kada su zajedno počeli da rade kao pripravnici u Kliničkom centru Crne Gore, na odjeljenju ORL.Istakao je da su tamo radili zajedno sve do 01.oktobra 2014.godine, kada su ih razmjestili, kao i da su za tih mjesec dana svakog dana išli na pauzu do pekare „C.“ koja se nelazi u blizini zgrade „Vektra“, oko 10,00 časova, kao i da nijesu imali fiksno vrijeme za pauzu, već su išli onda kada su pitali glavne sestre da izađu.Dalje je naveo da za vrijeme dok su on i K. radili zajedno, dosta vremena provodili zajedno, da je K. svakodnevno dolazio na posao u 07,00 časova, kada im je i počinjalo radno vrijeme, osim jedan dan, ne zna koji, kada je na posao došao u 08,00 </span><span class="span1">časova, što mu je K. objasnio da je zaspao pa je iz tih razloga kasnio.Istakao je da je K. nakon toga možda nekih nedjelju dana ponovio bio odsutan zbog povrede u predjelu brade,ali da on ne može da tvrdi da li je za vrijeme radnog vremena K. izlazio s posla, da on zna da nije, ali da je isto tako mogao da izađe i da mu se ne javi.Napomenuo je da se ne sjeća da li je K. A. izlazio napolje za vrijeme radnog vremena, odnosno da se njemu nije nikad javio da će da izađe, kao i da su za svaki njihov izlazak za vrijeme radnog vremena, morali upiznati glavnu sestru, koja je u tih mjesec dana bila S.M., te da se to kada se oni jave, nigdje ne evidentira, bar ne da on zna.</span>
</p>
<p>
<span class="span1">Na glavnom pretresu svjedok O.E. je ponovio svoj iskaz iz prethodnog postupka pred ODT-om Podorica, i odgovarajući na pitanja branioca okrivljenog dodao da za vrijeme dok su radili zajedno, K. mu se nije žalio da ima bilo kakvih problema sa bilo kim, ili da je u svađi sa nekim.Izjavio je da on nigdje dalje od pekare koja se nalazi u zgradi „Vektra“ oni nijesu išli, da im je to bila zadnja stanica jer su imali pola sata pauze i nijesu mogli nigdje stići, kao i da je predmetnog dana kao što je i naveo u svojoj izjavi kada je kasnio na posao, nakon toga uopšte nije izlazio nigdje, da bi mu se javio, jer su svuda izlazili zajedno.Odgovarajući na pitanje suda objasnio je da su na doručak svakog dana išli pješke, kao i da on ne zna čime je K. dolazio na posao, da li taksijem ili pješke. </span>
</p>
<p>&nbsp;</p>
<p>
<span class="span1">Iz zaspisnika o prepoznavanju Ktr.br.1261/14 od 07.10.2014.godine, sa fotodokumentacijom UP CB Podgorica br.64-28-244-1423/2752 od 08.10.2014.godine,</span>
</p>
<p>
<span class="span1">proizilazi da je isti sačinjen u skladu sa odredbom člana 115 Zakonika o krivičnom postupku, u prostorijama Uprave policije CB Podgorica u vezi osnova sumnje da je na štetu R.M.a izvršeno krivično djelo nasilničko ponašanje iz čl.399 KZ CG.Dalje proizilazi da je prepoznavanje obavljeno u prostoriji posebno namijenjenoj u tu svrhu, tako da lice koje je predmet prepoznavanja ne može da vidi svjedoka, niti svjedok može da vidi to lice prije nego što se pristupi prepoznavanju, u koju prostoriju je prethodno uvedeno pet lica čije su osnovne osobine slične onima koje je svjedok dao, među kojima je i K.A., te poređana sljedećim rasporedom, posmatrano sa lijeva na desno: 1.M. J. 2.Š. D. 3.K.A., 4.B. S. i 5.R. J..Svjedoku-oštećenom R.M. su pokazana sva lica, pa nakon što ih je dobro razgledao, izjavio je sa nesumnjivom sigurnošću da je lice koje se nalazi na poziciji br.3, lice koje ga je predmetnom prilikom napalo, pri čemu je isti ukazao na lice broj 3, odnosno na K.A..Nadalje proizilazi, da je nakon izvršenog prepoznavanja, izvršena zamjena pozicija lica na prepoznavanju, tako da njihov redosljed izgleda:1.B. S., 2.R. J., 3.J. M., 4.Š. D., i 5.K.A..Svjedoku oštećenom R.M. su pokazana sva lica, pa nakon što ih je dobro razgledao, sa nesumnjivom sigurnošću je izjavio da je lice koje se nalazi na poziciji br.5 lice koje je prethodno opisao, pri čemu je ukazao na poziciju br.5, odnosno na K.A..</span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka medicinske struke dr.Radojević Nemanje od 02.11.2014.godine, sa medicinskom dokumentacijom na ime R.M.,</span><span class="span1"> proizilazi da je oštećeni R.M. u predmetnom događaju zadobio povrede u vidu: dva trakasta krvna podliva u krsnoslabinskom predjelu, koja povreda je posljedica dejstva tupine mehaničke sile i ista je nastala usljed dvokratnog direktnog dejstva aktivno zamahnutog mehaničkog oruđa-dva udarca moguće i metalnom šipkom; otok desnog palca, koja povreda je posljedica dejstva tupine mehaničke sile i koja je mogla nastati usljed jednokratnig direktnog dejstva aktivno zamahnutog mehaničkog oruđa-udarca, pa navedena povreda ima karakteristike tzv. „odbrambene povrede“, i ova povreda mogla nastati i prilikom pada i udara o tvrdu podlogu; pa se navedene povrede u vrijeme nanošenja kvalifikuju kao lake tjelesne povrede.</span>
</p>
<p>&nbsp;</p>
<p>
<span class="span1">Iz izvještaja o DNK vještačenju MUP-a Forenzički centar Danilovgrad br.2861/14 od 13.01.2015.godine, proizilazi da je predmet vještačenja bila „šipka“ u oblijepljenoj bijeloj kartonskoj kutiji sa printom za pakovanje dokaznog materijala (slika), zatiče se zarđala </span><span class="span1">metalna šipka crvenkasto-sive boje, dužine oko 72 cm, šuplja na oba kraja (slika 2), od kojih je jedan pravlilnijih ivica (slika 3) od drugog (slika 4), kao i da su za potrebe DNK analize izuzeti sljedeći uzorci: brisem sa površine šipke uz jedan kraj (pravilnijih ivica) označene na slici 5 brojem 1/1, od kojeg je kompletnim utroškom sačinjen uzorak označen laboratorijskim brojem 2861 14 1/1; brisem sa površine šipke označene na slici 5 brojem 1/2 od kojeg je kompletnim utroškom sačinjen uzorak označen laboratorijskim brojem 2861 14 1/2; brisem sa površine šipke označene na slici 5 brojem 1/3, od kojeg je komletnim utroškom sačinijen uzorak označen laboratorijskim brojem 2861 14 1/3; brisem sa površine šipke uz drugi kraj (nepravilnijih ivica) označene na slici 5 brojem ¼ od kojeg je kompletnim utroškom sačinjen uzorak označen laboratorijskim brojem 2861 14 1/4;Nadalje proizilazi da DNK analizom uzorka laboratorijskog broja 2861 14 1/1 nije dobijen DNK profil; da DNK analizom uzorka laboratorijskog broja broja 2851 14 ½ dobijen je djelimičan DNK profil sa malim brojem očitanih alela, koji ne zadovljava kriterijum za bio-statički proračun; DNK analizom uzorka laboratorijskog broja 2861 14 1/3 dobijen je djelimičan miješani profil koji potiče od minimum dvije osobe, sa manjim brojem očitanih alela; DNK analizom uzorka laboratorijskog broja 2861 14 1/4 dobijen je djelimičan DNK profil sa malim brojem očitanih alla, koji ne zadovoljava kriterijum za bio-statički proračun; Konačno proizilazi da je rezultat DNK analize samo na jednom od četiri izuzeta uzorka sa šipke informativan, pri čemu isti potiče od male količine biloškog materijala od  najvjerovatnije dvije osobe, dok na preostala tri uzorka ili nije dobijen rezultat, ili isti nije informativan.</span>
</p>
<p>
<span class="span1">Iz izvještaja o dopunskom vještačenju MUP-a Forenzički centar Danilovgrad br.2861-2/14 od 22.01.2015.godine, proizilazi da je na vještačenje dostavljen referntni DNK profil K.A. JMB 1012991212991 iz baze DNK registra.Bio-statistički proračun je urađen upotrebom Lrmix-Forensim paketa u R softveru (0=0,01).Takođe, bio-statističkim proračunom je ocijenjena vjerovatnoća dobijenog rezultata na uzorku laboratorijskog broja 2861 14 1/3 uzimajući u obzir sljedeće hipoteze: H1: DNK profil potiče od K.A. i jedne nepoznate osobe; H2: DNK profil potiče od dvije nepoznate nesrodne osobe; pri tome je utvrđeni DNK profil 0,02 puta (LR=2.372X10) vjerovatnije dobiti ukoliko potiče od K.A. i jedne nepoznate osobe, nego ako potiče od dvije nepoznate nesrodne osobe.Konačno proizilazi da na osnovu bio-statističkog proračuna, K.A. se može eliminisati kao jedan od mogućih donora biološkog materijala na jednom od 4 uzorka izuzeta sa šipke, dok na preostala tri izuzeta uzorka nije bila utvrđena dovoljna količina biološkog materijala potrebna za DNK analize.</span>
</p>
<p>
<span class="span1">Izjašnjavajući se neposredno na glavnom pretresu rukovodilac  grupe za biloška ispitivanja Forenzičkog centra dr.Kovačević Sandra je pojasnila da je predmetna šipka bila zarđala, sa prljavštinom karakterističnom za metalne šipke, što uslovljava da sama po sebi nije ni pogodna za uzimanje uzoraka za DNK analizu, jer se prilikom uzimanja uzoraka brisem neminovno skidaju i tragovi rđe, nalik rđi, i prljavštine koji ometaju izuzimanje biloškog materijala, a poznato je da je rđa i inhibitor za DNK analize.Izjavila je da su uzeta četiri uzorka za DNK analizu sa djelova opisanih u nalazu, napominjući da nije bila obuhvaćena čitava površina šipke, jer je na istoj bilo odrađeno i daktiloskopsko vještačenje.Navela je da rezultat DNK analize može vještaka da usmjeri da npr.napravi procjenu da bi predmet koji se obrađuje korisnije, odnosno informativnije bilo obraditi samo jednom vrstom analize, ali da rezultati DNK analize u konkretnom slučaju u najvećem dijelu nijesu bili informativni, te nije bilo indicija u stručnom smislu da eventulano predloži tužilaštvu da odustanu od jedne vrste vještačenja.Dodala je da uzimanje uzoraka za DNK analizu ukoliko se isti uzimaju brisem, dovodi do brisanja eventualno prisutnih tragova papilarnih linija, pa su od četiri dobijena rezultata DNK analize samo jedan mogao da se interpretira, mada je i taj u sebi sadržavao malu količinu biološkog materijala, dok preostala tri nijesu bila pogodna za interpretaciju.Pojasnila je da kontaktni biološki materijal za razliku od tjelesnih tečnosti koje se nanošenjem fiksiraju na predmete na koje se nanose je podložan spadanju usljed daljih mehaničkih manipulacija kao što je rukovanje, odbacivanje, </span><span class="span1">pakovanje itd.Izjavila je da je vještačenje krajnje objektivno, i da je ono samo na nivou prisustva, odnosno neprisustva biloškog materijala, kao i da bi vještak, ili sud procijenio šta to prisustvo ili neprisustvo znači, odnosno da li je nekom aktivnošću mogao biti nanesen, odnosno nekom drugom skinut, mora se uzeti u obzir veliki broj okolnosti, te da na rezultat utiču sve radnje, prije, u toku, a ono što se često previdi i poslije izvršenog krivičnog djela.Odgovarajući na pitanje suda, vještak je objasnila da u principu za veći broj predmeta važi pravilo da hrapave površine bolje zadržavaju biološki materijal, a takođe i utiču na bolje deponovanje biloškog materijala na njima, ali da na navedeno takođe utiče i čistoća površine tih predmeta, poroznost, prisustvo rđe i drugih inhibitora itd, te na pitanje suda da li bi kao pogodiji materijal bila glatka, lakirana šipka, ili predmetna, neravna, ali suva i sa nečistoćama i rđom, iz iskustva mora reći da su mnogo povoljnije glatke i lakirane.</span>
</p>
<p>&nbsp;</p>
<p>
<span class="span1">Iz izvještaja o daktiloskopskom vještačenju MUP-a Forenzički centar Danilovgrad br.2862/14-15 od 20.01.2015.godine,proizilazi da je na daktiloskopsko vještačenje dostavljena metalna šipka na čijoj površini se primjećuje korozija, kao i da dostavljeni predmet nije tretiran jer se radi o površini nepodesnoj za izazivanje tragova papilarnih linija. </span>
</p>
<p>
<span class="span1">Izjašnjavajući se neposredno na glavnom pretresu vještak-sačinilac izvještaja o daktiloskopskom vještačenju Tomić Dragana je pojasnila da kao što je vještak za DNK analizu rekla na površini predmetne šipke se primjećivala korozija, kao i nečistoća, pa površina nije bila dovoljno glatka da bi se na njoj mogao prenijeti crtež papilarnih linija tako da je vještak procijenila da nije postojala nikakva mogućnost za izazivanje tragova papilarnih linija na ovom predmetu, zbog čega predmet nije ni tretiran, tj.nije podvrgnut metodama za izazivanje tragova papilarnih linija. </span>
</p>
<p>&nbsp;</p>
<p>
<span class="span1">Iz izvještaja iz registra kaznenih evidencija za okrivljenog, izdatog od Ministarstva pravde Ke.br.6/2014 od 15.12.2014.godine, proizilazi da okrivljeni K.A. nije evidentiran u evidenciji tog Ministarstva pravde.</span>
</p>
<p>&nbsp;</p>
<p>
<span class="span1">Uvidom u pravnosnažnu presudu Ovog suda K.br.11/14 od 30.05.2014.godine koja je postala pravnosnažna 14.07.2014.godine, proizlazi da je okrivljeni K.A. ranije osuđivan </span><span class="span1">presudom Osnovnog suda u Podgorici K.br.117/14 od 14.07.2014.godine zbog krivičnog djela teška tjelesna povreda iz čl.151 st.1 Krivičnog zakonika Crne Gore na kaznu zatvora u trajanju od šest mjeseci, uslovno na dvije godine.</span>
</p>
<p>&nbsp;</p>
<p>
<span class="span1">Okrivljeni K.A. je tokom cijelog postupka, u svim stadijumima, decidirano negirao izvršenje krivičnog djela stavljenog mu na teret, navodeći da sa navedenim nema nikakve veze.Navodi njegove odbrane u suprotnosti su jedino sa iskazom oštećenog R.M., koji je ustvrdio da je dobro zapamtio lice koje ga je predmetnom prilikom napalo i nanijelo mu povrede, ukazujući na okrivljenog K. prilikom prepoznavanja, kao na lice koje mu je odnosnom prilikom nanijelo povrede. S druge strane, iskaz svjedoka O.E., koji je u predmetnom periodu radio sa okrivljenim K. u Kliničkom centru, nepobitno ukazuje da se ovaj svjedok u toku radnog vremena nije odvajao od okrivljenog K., da su svakodnevno išli na pauzu, te da je samo jedan dan okrivljeni K., i to druge nedjelje nakon početka njihovog rada zakasnio na posao, odnosno došao je oko 08,00 časova, kao i nedjelju dana nakon toga kada je nedjelju dana odsustvovao sa posla zbog povrede koju je imao.Po nalaženju Ovog suda, ne smije se zanemariti činjenica da se okrivljenom K. na teret stavlja izvršenje kivičnog djela dana 11.septembra 2014.godine oko 10,00 časova, pa ako se iskaz svjedoka O.E. dovede u vezu sa činjenicom da je okrivljeni K. i tog dana kada je kasnio, ipak došao oko 08,00 časova, da je to bilo druge nedjelje nakon početka njihovog rada, dakle u periodu od 08-14 septembra, koji vremenski raspon obuhvata i dan 11.septembar 2014.godine kao dan izvršenja predmetnog krivičnog djela, nema dokaza koji bi </span><span class="span1">okrivljenog smjestili u vrijeme obuhvaćeno optužnim predlogom i na mjesto izvršenja krivičnog djela, pa je sud iskaz svjedoka O.E. prihvatio, i cijenio ga istinitim. </span>
</p>
<p>&nbsp;</p>
<p>
<span class="span1">Po nalaženju Ovog suda, nema nikakve dileme da je oštećeni R.M. u predmetnom događaju zadobio povrede u vidu </span><span class="span1">dva trakasta krvna podliva u krsnoslabinskom predjelu, koja povreda je posljedica dejstva tupine mehaničke sile i ista je nastala usljed dvokratnog direktnog dejstva aktivno zamahnutog mehaničkog oruđa-dva udarca moguće i metalnom šipkom; otok desnog palca, koja povreda je posljedica dejstva tupine mehaničke sile i koja je mogla nastati usljed jednokratnig direktnog dejstva aktivno zamahnutog mehaničkog oruđa-udarca, pa navedena povreda ima karakteristike tzv. „odbrambene povrede“, i ova povreda mogla nastati i prilikom pada i udara o tvrdu podlogu i da se navedene povrede u vrijeme nanošenja kvalifikuju kao lake tjelesne povrede, sud je utvrdio iz nalaza i mišljenja sudskog vještaka medicinske struke dr.Radojević Nemanje, koji nalaz i mišljenje je sud cijenio stručnim, jasnim, preciznim i zasnovanim na pravilima medicinske struke i nauke.</span>
</p>
<p>&nbsp;</p>
<p>
<span class="span1">Radnja dokazivanja izvedena još u izviđaju u vidu prepoznavanja omogućila je da svjedok-oštećeni kao na izvršioca predmetnog krivičnog djela koje je učinjeno na njegovu štetu, ukaže na K.A..Svjedok-oštećeni je, i nakon izvršene zamjene pozicija lica prikom prepoznavanja, ponovo ukazao na okrivljenog K..Međutim, ovaj sud je imao u vidu da je oštećeni R.M. na glavnom pretresu, i pored toga što je u prethodnom postupku nesumnjivo ukazao na okrivljenog K., ostavio jednu jedinu mogućnost </span><span class="span1">da ukoliko policija utvrdi, obzirom da je uzimala DNK uzorke od okrivljenog, i ukoliko na predmetnoj šipci kojom je udaren  utvrdi da okrivljeni nije lice koje ga je napalo kritičnom prilikom, on će snositi sve troškove i sve što je okrivljeni imao povodom konkretnog slučaja.Dakle, nesumnjiva sigurnost oštećenog reflektovana još u prethodnom postupku, u fazi izviđaja prilikom radnje prepoznavanja, kroz prizmu iskaza oštećenog R. na glavnom pretresu, ostavila je mogućnost, vjerovatnoću ili pretpostavku, u konkretnom slučaju uslovljenu vještačenjem, što nepobitno ukazuje da je oštećeni R. ipak u određenoj mjeri „poljuljao“ svoju nesumnjivu sigurnost da je upravo okrivljeni K. lice koje ga je predmetnom prilikom napalo.U tom smislu valja istaći da prepoznavanje nije dokazno sredstvo po svojoj suštini, već ta radnja služi samo radi provjere vjerodostojnosti iskaza svjedoka, u konkretnom slučaju oštećenog, čije je tjelesni integritet odnosnom prilikom bio ugrožen.</span>
</p>
<p>&nbsp;</p>
<p>
<span class="span1">Dakle, prepoznavanje kao radnja izvedena još u izviđaju počiva na sjećanju koje je uvijek subjektivan i selektivan proces, dok sa druge strane DNK vještačenje predstavlja visokosignifikatan metod identifkacije, koja podrazumijeva primjenu naučnih i ustanovljenih metoda kriminalističke nauke i standarda koji ne dozvoljavaju mogućnost greške, što je  sud imao u vidu prilikom odlučivanja.Predmetna šipka na kojoj je izvršeno DNK vještačenje eliminisala je okrivljenog K. kao jednog od donora biološkog materijala na predmetnoj šipci, dok ostala tri traga-biološka materijala koji su pronađeni na istoj nijesu informativni, odnosno nijesu podobni za identifikaciju.Kako trag podrazumijeva svaku materijalnu promjenu  koja stoji u uzročno-posljedičnom odnosu sa krivičnim djelom i učiniocem, te kako DNK vještačenje koje nesumnjivo obuhvata načine i na iskustvu zasnovane metode i sredstva za otkrivanje, obrađivanje, ocjenjivanje i korišćenje kriminalistički relevantnih informacija, to isto nije doprinijelo identifikaciji okrivljenog K.a kao izvršioca predmetnog krivičnog djela, već je nasuprot tome, omogućilo ozbiljnu sumnju u pogledu činjeničnih navoda optuženja.</span>
</p>
<p>&nbsp;</p>
<p>
<span class="span1">Stoji činjenica da je rukovodilac grupe za biloška ispitivanja Forenzičkog centra, dr.Kovačević Sandra izjavila da prilikom DNK vještačenja nije bila obuhvaćena čitava površina šipke, jer je na istoj bilo odrađeno i daktiloskopsko vještačenje, ali su takvi navodi dr.Kovačević Sandre, rezultat očigledne pasivnosti i nedovoljne saradnje između </span><span class="span1">službenika Forenzičkog centra u konkretnom slučaju vještaka za DNK analizu i daktikoskopskog vještaka, prije svega ako se ima u vidu da je vještak Kovačević Sandra morala znati, a kako je to na glavnom pretresu sasvim uredno pojasnila da uzimanje uzoraka za DNK analizu ukoliko se isti uzimaju brisem, dovodi do brisanja eventualno prisutnih tragova papilarnih linija, što je sve u krajnjem rezultiralo da se na predmetnoj šipci pored toga što je ista bila obuhvaćena korozijom i nečistoćom, nije mogao prenijeti crtež papilarnih linija, pa samim tim ni omogućiti daktiloskopska identifikacija izvršioca predmetnog krivičnog djela, odnosno komparativno upoređenje  nespornih otiska koje bi bilo izuzeto sa predmetne šipke sa otiscima lica za koje se osnovano sumnjalo da je izvršilac predmetnog djela.Navedeno je rezultiralo da sud, prilikom ocjene navedenih dokaznih sredstava, ne može zasnovati jasnu, nedvosmislenu i kategoričku konkluziju u smislu nesumnjive dokazanosti krivice okrivljenog K., kao izvršioca predmetnog krivičnog djela.</span>
</p>
<p>
<span class="span1"> </span>
</p>
<p>
<span class="span1">Naime, utvrđena činjenica u kontekstu utvrđivanja krivične odgovornosti određenog lica, mora biti objektivna, egzaktna i dokumentovana, i to na takav način da odbacuje svaku hipotetičku pretpostavku ili dvosmislenu mgućnost, i priznaje samo objektivnu i nesumnjivu dokazanost, pa kod “</span><span class="span1">poljuljanog“ stava oštećenog R. da ostavlja mogućnost da ukoliko vještačenje pokaže da okrivljeni K. nije lice koje ga je predmetnom prilikom napalo on spreman snositi sve troškove, </span><span class="span1">a kod  DNK vještačenja koje je eleminisalo okrivljenog K. kao jednog od donora biološkog materijala na šipci koja je bila predmet vještačenja, kao i kod nemogućnosti daktiloskopskog vještačenja, rezultirali su kvalitativno manjim stepenom izvjesnosti, u odnosu na krivicu okrivljenog K..</span>
</p>
<p>&nbsp;</p>
<p>
<span class="span1">Prema ocjeni Ovog suda, sve činjenice koje idu na teret okrivljenom u krivičnom postupku moraju biti sa potpunom izvjesnošću utvrđene, odnosno dokazane, a ako se to ne utvrdi, te ako postoji samo sumnja u njihovo postojanje, uzeće se da te činjenice ne postoje, dok sa druge strane, činjenice koje idu u korist okrivljenom, a pojavi se sumnja da bi mogle postojati, i ta sumnja se sa izvjesnošću dokazima ne isključi, treba uzeti da takva činjenica postoji.Dakle, u predmetnom postupku, a u odnosu na postojanje krivice okrivljenog K.a, proistekla je dvosmislenost u pogledu egzistencije krivično-pravne, odnosno pravnorelevantne činjenice koja se odnosi na njegovu krivicu, pa po mišljenju Suda nema dovoljnog stepena uvjerenja o postojanju iste, tako da je Ovaj sud takvim tumačenjem na dosljedan način prvenstveno primijenio univerzalni pravni princip “in dubio pro reo”, sadržan u članu 3.st.3 Zakonika o krivičnom postupku, a potom primjenom člana 373 st.1 tač.2 Zakonika o krivičnom postupku okrivljenog K.A. oslobodio od optužbe. </span>
</p>
<p>&nbsp;</p>
<p>
<span class="span1">Sud je oštećenog R.M., radi ostvarivanja postavljenog imovinsko-pravnog zahtjeva, shodno čl.239 Zakonika o krivičnom postupku uputio na redovnu građansku parnicu.</span>
</p>
<p>&nbsp;</p>
<p>
<span class="span1">Sud je odlučio da troškovi krivičnog postupka, shodno čl.230 Zakonika o krivičnom postupku padaju na teret budžetskih sredstava Crne Gore.</span>
</p>
<p>&nbsp;</p>
<p>
<span class="span1">Sljedstveno izloženom, a u smislu čl. 373 st. 1 tač. 2 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana, 19.03.2015.godine</span>
</p>
<p>&nbsp;</p>
<p>
<span class="span1">        ZAPISNI</span><span class="span1">ČAR                                                                              SUDIJA  </span>
</p>
<p>
<span class="span1">  Valentina Vukašinovi</span><span class="span1">ć, s.r.                                    </span><span class="span1"> Larisa Mijušković-Stamatović, s.r.</span>
</p>
<p>&nbsp;</p>
<li>
<span class="span3">PRAVNA POUKA:</span>
</li>
<li>
<span class="span3">Protiv ove presude može se izjaviti žalba u roku </span>
</li>
<li>
<span class="span3">od 8 (osam) dana od dana prijema pismenog otpravka</span>
</li>
<li>
<span class="span3">iste, Višem sudu u Podgorici, a preko ovog suda.</span>
</li>
<p>&nbsp;</p>
<p style="text-align:center;">
<span class="span1">ZTO: Valentina Vukašinović</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
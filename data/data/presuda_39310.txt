<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{margin-right:0.40625in;margin-bottom:0.1388889in;text-align:center;hyphenate:auto;font-family:Calibri;font-size:11pt;}
.p2{margin-right:0.03125in;margin-bottom:0.1388889in;text-align:end;hyphenate:auto;font-family:Arial;font-size:12pt;}
.p3{margin-right:0.03125in;margin-bottom:0.1388889in;text-align:center;hyphenate:auto;font-family:Arial;font-size:12pt;}
.p4{margin-right:0.03125in;margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p5{margin-right:0.03125in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p6{margin-right:0.03125in;text-align:center;hyphenate:auto;font-family:Arial;font-size:12pt;}
.p7{margin-right:0.03125in;text-align:justify;hyphenate:auto;font-family:Arial;font-size:12pt;}
.p8{text-align:justify;hyphenate:auto;font-family:Arial;font-size:12pt;}
.p9{margin-left:-0.375in;margin-right:-0.25in;text-align:justify;hyphenate:auto;font-family:Arial;font-size:12pt;}
.p10{text-align:justify;hyphenate:auto;font-family:Times New Roman;font-size:12pt;}
</style>
<meta content="dragisa.baletic" name="author">
</head>
<body class="b1 b2">
<p class="p1">
<!--Image link to '0.png' can be here-->
</p>
<p class="p2">
<span>K.br.253/13</span>
</p>
<p class="p3">
<span>U IME CRNE GORE</span>
</p>
<p class="p4">
<span>OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće Valentine Vukašinović, kao zapisničara, protiv okrivljenog G.V. iz P., zbog krivičnog djela građenje objekta bez građevinske dozvole iz čl.326a Krivičnog zakonika, odlučujući po optužnom predlogu ODT-a Podgorica Kt.br.59/13 od 07.03.2013 godine, nakon glavnog i javnog pretresa, održanog u prisustvu okrivljenog i zastupnika optužbe Kažić Marije, savjetnika na radu kod ODT-a Podgorica, dana 17.04.2013 godine donio je i istog dana javno objavio</span>
</p>
<p class="p4"></p>
<p class="p3">
<span>P R E S U D U</span>
</p>
<p class="p5">
<span>Okrivljeni:</span>
</p>
<p class="p5">
<span>G.V., od oca V. i majke G., rođene B., rođenog...godine u B.P., sa prebivalištem u P., državljanin Crne Gore, završio srednju školu, zaposlen u “G S P"  oženjen, bez djece, lošeg imovnog stanja, ranije osuđivan presudom Osnovnog suda u Rožajama K.br.3/06 od 09.05.2006 godine, zbog krivičnog djela iz čl.416 st.5 u vezi st.2 i 1 KZRCG, na kaznu zatvora u trajanju od 6 mjeseci uslovno 1 godinu,</span>
</p>
<p class="p3">
<span>K r i v    j e</span>
</p>
<p class="p5">
<span>Zato što je:</span>
</p>
<p class="p5">
<span>U decembru 2012 godine, u P., u naselju D., postupajući protivno odredbi čl.69 Zakona o uređenju prostora i izgradnji objekata, započeo građenje objekta bez prethodno pribavljene građevinske dozvole, na način što je vršio rekonstrukciju postojećeg prizemnog objekta tako što je započeo građenje etaže visokog potkrovlja sa krovnom konstrukcijom, bez pribavljenje građevinske dozvole, pri čemu je bio svjestan svog djela čije je izvršenje htio i znajući da je njegovo djelo zabranjeno,</span>
</p>
<p class="p5">
<span>- čime je izvršio krivično djelo građenje objekta bez građevinske dozvole iz čl.326a Krivičnog zakonika,</span>
</p>
<p class="p5">
<span>- pa mu Sud, primjenom citirane zakonske odredbe, te odredbi čl. 3, 4, 5, 13, 15, 32, 36, 42, 45, 46, 52, 53 i 54 Krivičnog zakonika, te čl. 226, 227, 229 i 374 Zakonika o krivičnom postupku, i z r i č e</span>
</p>
<p class="p3">
<span>USLOVNU  OSUDU</span>
</p>
<p class="p5">
<span>Kojom mu prethodno utvrđuje kaznu zatvora u trajanju od 3 (tri) meseca i istovremeno određuje da se ista neće izvršiti ukoliko okrivljeni u roku od 1 (jedne) godine po pravnosnažnosti presude ne izvrši novo krivično djelo.</span>
</p>
<p class="p5">
<span>Dužan je okrivljeni da na ime troškova krivičnog postupka-paušala uplati na račun budžetskih sredstava Crne Gore iznos od 50,00 (pedeset) €, u roku od 15 dana po pravnosnažnosti presude, pod prijetnjom prinudnog izvršenja.</span>
</p>
<p class="p3">
<span>O b r a z l o ž e n j e</span>
</p>
<p class="p5">
<span>Optužnim predlogom ODT-a Podgorica Kt.br.59/13 od 07.03.2013 godine, kojeg je na glavnom pretresu zastupala Kažić Marija, savjetnik na radu kod ODT-a Podgorica, okrivljenom G.V. stavljeno je na teret izvršenje krivičnog djela građenje objekta bez građevinske dozvole iz čl.326a Krivičnog zakonika.</span>
</p>
<p class="p5">
<span>Zastupnik optužbe je u završnoj riječi u svemu ostala pri podnijetom optužnom predlogu, navodeći da je provedenim dokazima utvrđeno da je okrivljeni izvršio krivično djelo stavljeno mu na teret i predložila Sudu da okrivljenog oglasi krivim i osudi po zakonu.</span>
</p>
<p class="p5">
<span>Okrivljeni je u svojoj odbrani, izjavio da priznaje izvršenje krivičnog djela stavljenog mu na teret, te kako u prethodnom postupku, tako i na glavnom pretresu, naveo da na parceli koja se vodi na njegovog oca, posjeduje porodičnu kuću koju je sagradio 2007 godine, u koju se uselio nakon što je sagrađena i koja kuća se sastojala od jedne etaže pod pločom, te da ista nije imala krov pa je nakon proteka vremena ploča od kuće propala i puštala vlagu zbog čega su uslovi za život u kući bili veoma loši pa je zbog tih razloga odlučio da napravi potkrovlje, tj krov na kući, kako bi sebe i svoju porodicu zaštitio od vlage a kuću od daljeg propadanja. Pojasnio je da je radove na izgradnji potkrovlja započeo u drugoj polovini decembra 2012 godine, da je te radove izvodio lično, uz pomoć uže i šire porodice, da je na kući ozidao sedam redova blok opeke, a nakon toga je postavio drvenu krovnu konstrukciju i kuću pokrio crijepom, te da takvo stanje na kući stoji i dalje. Naveo je da je u toku radova kod njega došla građevinska inspekcija, koja je tom prilikom izvršila nadzor i fotografisala njegovu kuću, a inspektorka je sačinila zapisnik koji je potpisao. Istakao je da nije imao građevinsku dozvolu za navedene radove na svojoj kući, jer nije imao materijalnih sredstva da plati troškove i izdavanje građevinske dozvole, a znao je da se ne smije graditi bez građevinske dozvole, ali je na takvo postupanje bio prinuđen iz razloga koje je već naveo.</span>
</p>
<p class="p5">
<span>U završnoj riječi okrivljeni je naveo da je izvršio predmetno krivično djelo, da je to i priznao i da je naveo razloge zbog kojih je to uradio, te da se kaje zbog učinjenog i da je spreman da izmiri sve obaveze prema državi kada za to bude u mogućnosti i zamolio je Sud da ga što blaže kazni. </span>
</p>
<p class="p5">
<span>Sud je u smislu čl. 458 st.2 ZKP-a u dokaznom postupku pročitao izvod iz kaznene evidencije izdat od strane Uprave policije PJ Bijelo Polje br. 27-03-245/13-3095/2 od 18.03.2013 godine, na ime okrivljenog G.V., dok nije provodio ostale dokaze budući da je na saglasan predlog stranaka prekinuo dokazni postupak usled jasnog, nedvosmislenog i potpunog priznanja okrivljenog. </span>
</p>
<p class="p5">
<span>Dakle, u postupku je nedvosmisleno utvrđeno da je okrivljeni  G.V. u decembru 2012 godine, u P., u naselju D., postupajući protivno odredbi čl.69 Zakona o uređenju prostora i izgradnji objekata, započeo gradjenje objekta bez prethodno pribavljene građevinske dozvole, na način što je vršio rekonstrukciju postojećeg prizemnog objekta tako što je započeo građenje etaže visokog potkrovlja sa krovnom konstrukcijom, bez prethodno pribavljene građevinske dozvole. </span>
</p>
<p class="p5">
<span>Ovakvo činjenično stanje, Sud je utvrdio iz nedvosmislenog,  jasnog i potpunog priznanja okrivljenog, u kojem je na detaljan način opisao, kad, gdje i na koji način je započeo građenje objekta, a da prethodno nije pribavio građevinsku dozvolu,  i koji je naveo da je bio svjestan i da je znao da mu je građevinska dozvola za građenje predmetnog objekta bila potrebna, ali da istu nije imao, zbog nedostatka materijalnih sredstava za pribavljanje iste.</span>
</p>
<p class="p5">
<span>Cijeneći naprijed utvrđeno činjenično stanje, Ovaj sud nalazi da su se u radnjama okrivljenog stekli svi subjektivni i objektivni elementi bića krivičnog djela građenje objekta bez građevinske dozvole iz čl.326a Krivičnog zakonika.</span>
</p>
<p class="p5">
<span>Članom 69 Zakona o uređenju prostora i izgradnji objekata propisano je da se objekat može graditi na osnovu građevinske dozvole i tehničke dokumentacije. Takođe je istim zakonom određen i pojam građenja objekta kao izvođenje radova radi građenja novog objekta, rekonstrukcije ili radi promjene stanja u prostoru. U konkretnom slučaju okrivljeni je u Podgorici, u mjestu D., vršio rekonstrukciju postojećeg prizemnog objekta na način što je započeo građenje etaže visokog potkrovlja sa krovnom konstrukcijom, a da za to prethodno nije pribavio građevinsku dozvolu.</span>
</p>
<p class="p5">
<span>Cijeneći psihički odnos okrivljenog G.V. prema izvršenom krivičnom djelu, Sud je našao da je okrivljeni postupajući na prethodno opisani način bio svjestan da svojom djelatnošću čini krivično djelo, odnosno da je započeo građenje objekta bez građevinske dozvole i izgradio etažu visokog potkrovlja sa krovnom konstrukcijom, a da za to nije imao građevinsku dozvolu, pa je to i htio, postupajući sa direktnim umišljajem. </span>
</p>
<p class="p5">
<span>Odlučujući o krivičnoj sankciji za okrivljenog, Sud je najprije, u smislu čl.42 Krivičnog zakonika, cijenio sve okolnosti od kojih zavisi izbor i visina krivične sankcije (olakšavajuće i otežavajuće okolnosti), u okviru zakonom propisanog minimuma i maksimuma za predmetno krivično djelo, pa je od olakšavajućih okolnosti na strani okrivljenog cijenio njegove porodične prilike tj. da je oženjen, zatim, loše materijalno stanje, priznanje izvršenja krivičnog djela, dok otežavajućih okolnosti na strani okrivljenog nije bilo (raniju osuđivanost okrivljenog sud nije cijenio kao otežavajuću okolnost obzirom da se ne radi o istovrsnim krivičnim djelima, te da je od ranije osude prošlo sedam godina), pa je Sud mišljenja da su konkretne olakšavajuće okolnosti takvog karaktera i značaja da predstavljaju osobito olakšavajuće i opravdavaju primjenu instituta ublažavanje kazne ispod zakonom propisanog minimuma; pa je Sud primjenom čl. 45 i 46 Krivičnog zakonika, prethodno utvrdio kaznu zatvora u trajanju od 3 (tri) mjeseca i istovremeno odredio da se ista neće izvršiti ukoliko okrivljeni u roku od 1 (jedne) godine od dana pravnosnažnosti presude ne učini novo krivično djelo, nalazeći da će se u konkretnom slučaju i uslovnom osudom kao mjerom upozorenja uz prijetnju kaznom zatvora, na uspješan način uticati na okrivljenog da ubuduće ne vrši ni ovo ni druga krivična djela, pri čemu bi se u svemu ostvarila svrha izricanja uslovne osude propisana čl.52 Krivičnog zakonika, u okviru opšte svrhe izricanja krivičnih sankcija propisane čl.4 st.2 istog Zakonika. </span>
</p>
<p class="p5">
<span>Kako je okrivljeni oglašen krivim, Sud ga je, shodno čl.226, 227 i 229 Zakonika o krivičnom postupku, obavezao na plaćanje troškova krivičnog postupka - sudskog paušala u iznosu od 50,00 eura, koji iznos je određen shodno trajanju i složenosti krivičnog postupka, kao i imovnom stanju okrivljenog.</span>
</p>
<p class="p5">
<span>Na osnovu izloženog, a shodno čl.374 Zakonika o krivičnom postupku odlučeno je kao u izreci presude.</span>
</p>
<p class="p6">
<span>       OSNOVNI SUD U PODGORICI</span>
</p>
<p class="p6">
<span>Dana, 17.04.2013  godine</span>
</p>
<p class="p7"></p>
<p class="p7">
<span>        ZAPISNIČAR                                                                                    SUDIJA</span>
</p>
<p class="p7">
<span>Valentina Vukašinović                                                          Larisa Mijušković-Stamatović	               </span>
</p>
<p class="p7"></p>
<p class="p7">
<span>		                                                 </span>
</p>
<p class="p8">
<span>DN-a:</span>
</p>
<p class="p8">
<span>Primjerak presude dostaviti:</span>
</p>
<p class="p8">
<span>- ODT-u Podgorica</span>
</p>
<p class="p8">
<span>- Okrivljenom</span>
</p>
<p class="p8">
<span>	SUDIJA,</span>
</p>
<p class="p8">
<span>________________________</span>
</p>
<p class="p8"></p>
<p class="p8">
<span>Postupljeno dana_____________</span>
</p>
<p class="p8">
<span>Namještenik________________</span>
</p>
<p class="p9"></p>
<p class="p5"></p>
<p class="p10"></p>
<p class="p10"></p>
<p class="p10"></p>
<p class="p10"></p>


</body>
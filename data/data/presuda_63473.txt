<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{font-weight:bold;font-style:italic;}
.p1{text-align:start;hyphenate:auto;font-family:Times New Roman;font-size:14pt;}
.p2{text-align:start;hyphenate:auto;font-family:Times New Roman;font-size:12pt;}
.p3{text-align:center;hyphenate:auto;font-family:Times New Roman;font-size:14pt;}
.p4{text-align:center;hyphenate:auto;font-family:Times New Roman;font-size:12pt;}
.p5{text-indent:0.5in;text-align:justify;hyphenate:auto;font-family:Times New Roman;font-size:14pt;}
.p6{text-align:justify;hyphenate:auto;font-family:Times New Roman;font-size:14pt;}
.p7{text-indent:0.5in;margin-left:1.5in;text-align:start;hyphenate:auto;font-family:Times New Roman;font-size:14pt;}
.p8{text-indent:0.5in;text-align:start;hyphenate:auto;font-family:Times New Roman;font-size:14pt;}
.p9{text-indent:0.5in;text-align:center;hyphenate:auto;font-family:Times New Roman;font-size:14pt;}
</style>
<meta content="sonja.kusovac" name="author">
</head>
<body class="b1 b2">
<p class="p1">
<span class="s1">                                                                                              Posl.br.K. 257/10   </span>
</p>
<p class="p1"></p>
<p class="p2">
<span>		 </span>
</p>
<p class="p3">
<span class="s1">U  I M E  N A R O D A</span>
</p>
<p class="p3"></p>
<p class="p4"></p>
<p class="p5">
<span class="s1">OSNOVNI SUD U CETINJU</span><span>, kao prvostepeni krivični, po sudiji Mariji Ćupić, kao sudiji pojedincu, uz sudjelovanje sudskog namještenika Lipovina Olge kao zapisničara, u krivičnom predmetu okr. J. B. iz Cetinja, zbog krivičnog djela sprječavanje službenog lica u vršenju službene radnje iz čl. 375. st. 1.Krivičnog zakonika, a po optužnom predlogu Osnovnog državnog tužilaštva u Cetinju Kt.br.515/09 od 08.02.2010.godine, nakon održanog glavnog i javnog pretresa dana 25.01.2011.godine, u prisustvu  ODT-a M. L., okr. J. B. ,branioca okrivljenog V. V. ,adv.iz Cetinja, i ošt. O. J.,  donio je i istog dana javno objavio </span>
</p>
<p class="p5"></p>
<p class="p6"></p>
<p class="p3">
<span class="s1">P  R  E  S  U  D  U</span>
</p>
<p class="p3"></p>
<p class="p3"></p>
<p class="p5">
<span class="s2">	Okr. J. B., </span><span>zv. "B.", od oca V. i majke D., rodjene V., rodjen ......godine u Cetinju, gdje i prebiva ul. "P. P." br. ...., državljanin CG, nezaposlen, oženjen, otac troje djece, pismen, sa završenom Srednjom školom, vojsku služio 1986/87 godine u Derventi, vodi se u VE u Cetinju, neodlikovan, lošeg imovnog stanja,osuđivan presudom Osnovnog suda Cetinje, K.br. 124/07 od 26.06.2007.godine, zbog krivičnog djela sprječavanje službenog lica u vršenju službene radnje, iz čl. 375. KZ-a, na kaznu zatvora u trajanju od tri mjeseca uslovno na tri godine. </span>
</p>
<p class="p5"></p>
<p class="p6"></p>
<p class="p7">
<span class="s2">K r i v    j e:</span>
</p>
<p class="p7"></p>
<p class="p1">
<span class="s2">	   Zato što je:</span>
</p>
<p class="p8"></p>
<p class="p6">
<span>	Dana 26.novembra 2009.godine, oko 18,30 časova, u ulici "Peka Pavlovića" u Cetinju, prijetnjom da će neposredno upotrijebiti silu, spriječio službeno lice - tehničkog direktora  JP "V. i k." Cetinje, ošt. O. J. iz Cetinja u vršenju službene radnje otkrivanja kvara na instalacionim cijevima gradske V.ne mreže, na način što je prišao oštećenom i istom uputio prijetnju sadržine: " šlino, majmune hoćeš da mi dijete nastrada ispred kuće zbog vas iz V., šlino, ako se što desi ovom djetetu ja ću završiti sa tobom" i time oštećenog i prisutnu grupu radnika spriječio u preduzimanju navedene radnje, </span>
</p>
<p class="p1"></p>
<p class="p5">
<span>- čime je izvršio krivično djelo sprječavanje službenog lica u vršenju službene radnje iz čl. 375. st. 1.Krivičnog zakonika</span>
</p>
<p class="p5"></p>
<p class="p5">
<span>pa mu Sud shodno citiranim zakonskim propisima te primjenom članova 4, 5, 13, 15,42, 52, 53, 54 Krivičnog zakonika i čl. 199 – 202,212 i 364. ZKP-a izriče:</span>
</p>
<p class="p9">
<span class="s1">USLOVNU OSUDU</span>
</p>
<p class="p8"></p>
<p class="p5">
<span>Kojom okrivljenom prethodno utvrdjuje kaznu zatvora u trajanju od 30 dana i istovremeno odredjuje da se navedena kazna neće izvršiti ukoliko imenovani u vremenskom periodu od dvije godine po pravosnažnosti presude ne počini novo krivično djelo.</span>
</p>
<p class="p3">
<span>                                  </span>
</p>
<p class="p6">
<span>	Troškova krivičnog postupka nije bilo, a okrivljeni je dužan da na ime paušala na blagajni ovog Suda uplati iznos od 30,00 € u roku od 15 dana po pravosnožnosti presude pod prijetnjom prinudnog izvršenja .</span>
</p>
<p class="p6"></p>
<p class="p9">
<span class="s1">O b r a z l o ž e n j e</span>
</p>
<p class="p9"></p>
<p class="p5">
<span class="s2">Osnovni državni tužilac</span><span> u Cetinju, optužnim predlogom Kt.br. 515/09 od 08.02.2010.godine, stavio je na teret okrivljenom J. B. u izvršenje krivičnog djela napad na službeno lice u vršenju službene radnje iz čl. 375. st. 1. krivičnog zakonika. Na glavnom pretresu održanom dana 04.05.2010.godine zastupnik optužbe je istakao da je omaškom prilikom kucanja okr. J. B. stavljeno na teret izvršenje krivičnog djela napad na službeno lice u vršenju službene radnje iz čl. 375. st. 1. Krivičnog zakonika, te da se u konkretnom slučaju radi o krivičnom djelu sprječavanje službenog lica u vršenju službene radnje iz čl. 375. st. 1. Krivičnog zakonika. U ostalom je uz manje činjenične izmjene ostao pri podnijetom optužnom predlogu i predložio sudu da okrivljenog oglasi krivim i osudi po zakonu. </span>
</p>
<p class="p5"></p>
<p class="p5">
<span>Prvostepena presuda je ukinuta rješenjem Višeg suda u Podgorici i predmet je dostavljen ovom sudu na ponovno sudjenje.</span>
</p>
<p class="p6">
<span>	Shodno ukidnim razlozima sadržanim u odluci Višeg suda u Podgorici zakazan je glavni pretres na kojem je zastupnik optužbe ostao pri završnoj riječi datoj na glavnom pretresu održanom dana 04.05.2010.godine, obzirom da je svim provedenim dokazima tokom postupka nesumnjivo utvrdjeno postojanje krvičnog djela i krivice okrivljenog za isto, jer je nesumnjivo da je okrivljeni oštećenom kritične prilike uputio kvalifikovanu prijetnju podobnu da izazove zabranjenu posledicu koja je u konkretnom slučaju i nastupila i predložio sudu da okrivljenog oglasi krivim i osudi po zakonu.</span>
</p>
<p class="p5"></p>
<p class="p6">
<span class="s2">Okr. J. B.</span><span>, u svojoj odbrani na glavnom pretresu je istakao da nijesu tačni navodi optužbe da je počinio kriv.djelo koje mu je optužbom stavljeno na teret,tj. da nije u toku izvodjenja radova upućivao prijetnje oštećenom, već da  se sve to desilo nakon što su radovi okončani. Naveo je još i to da dogadjaj nebi bio prijavljen radnicima policije, da njegova ćerka nije podnijela prijavu protiv V., pa su oni nakon tri dana podnijeli prijavu protiv njega.Ponovio je da je dana 26.11.2009.godine, negdje oko 13,00 časova, dok se nalazio ispred radionice locirane u ulici ,,Peka Pavlovića,, u neposrednoj blizini njegove kuće došao Đ. M., radnik JP "V. " Cetinje, kojom prilikom ga je pozvao da mu pokaže gdje se nalazi ventil, a koji je u neposrednoj blizini njegove kuće obzirom da je isti bio pokriven asfaltnom podlogom i nije se mogao vidjeti golim okom, a on je prije nego što se navedena ulica asfaltirala vidio gdje se nalazi ventil i pošao je sa istim kako bi mu pokazao mjesto gdje se nalazi. Dolaskom u taj dio ulice u neposrednoj blizini njegove kuće primijetio je dva njemu nepoznata radnika, koji su iskopali jedan dio kanala, a obzirom da tada nijesu locirali navedeni ventil, on i njemu nepoznati radnik po predlogu Đ. otišli su u pravcu navedene ulice, nekih deset metara od mjesta, gdje se vršilo iskopavanje sa namjerom da otvore šahtu V. cijevi kako bi uočili pravac cijevi kuda se prostire što su i uradili pri tom ne zatvarajući šahtu. Kada su uočili pravac  na kom se prostiru cijevi, radnici su i dalje na istom mjestu vršili iskopavanje koji ventil su kasnije i pronašli. U toku njihovog rada istima je pomagao na način što je otvarao i zatvarao pronadjeni ventil,a čak je i svoj alat posudio. Negdje oko 16,00 časova, na navedeno mjesto je došao i O. J., po pozivu Đ., da bi ubrzo negdje otišao, a radnici, on i Đ. su ostali na navedenoj lokaciji kojom prilikom ga je Đ. zamolio da donese bor mašinu iz kuće kako bi izbušili rupe na sredini asfaltne podloge što je uradio, obzirom da je od strane direktora bilo rečeno da izvrše iskopavanje na središni dio kolovoza. Kada je završio sa tim radovima iz privatnih razloga otišao je svojoj kući, dok su Đ. i radnici nastavili da obavljaju svoje poslove. Oko 18,00 časova, dok se nalazio u unutrašnjosti kuće, na ulaznim vratima je primijetio suprugu, koja je plačući u naručju držala njihovog unuka koji je bio povrijedjen u predjelu usne i nosa, nakon čega je u kuću ušla njegova ćerka takodje povrijedjena u predjelu tijela. Na njegovo pitanje supruzi što se desilo, ista mu je kazala da je njegova ćerka koja je u ruci držala dijete, upala u otvorenu šahtu onu koju su on i radnik za potrebe V. otvorili, a koju isti nijesu zatvorili. Nakon ovoga iznerviran je izašao van i primijetio Đ., O.a i još dva nepoznata radnika koji su vršili radove. Uputio se prema njima, pri tom O. upućujući riječi: "Odmah obustavite radove i završite noćas, vidite li da su mi se unuk i ćerka povrijedili", nakon kojih riječi mu se O. obratio: "Nije B. zbog nas, ti si nam pomogao zajedno sa radnikom našim da otvoriš šahtu,vjerovatno je tamo upala", našto mu je on odogovorio : "pa imali ste vremena da ga od 13,30 časova zatvorite". Rekao je da će slučaj prijaviti policiji što je kasnije i uradio. Ni u jednom trenutku nije pokušavao da udari O. ni bilo kojeg radnika V., a tokom razgovora sa O. nalazio se od njega nekih 4 do 5 metara, tako da su neistiniti navodi imenovanog  da se zalijetao u njegovom pravcu i da su ga radnici tom prilikom sprečavali, držali i stajali ispred njega i ni u jednom trenutku izmedju njih dvojice nije dolazilo do bilo kakvog kontakta. Osim navedenih riječi ne sjeća se da je O. upućivao još neke riječi, jer  se ne sjeća obzirom da je bio iznerviran i uplašen za unuka i ćerku. Ove njegove tvrdnje može potvrditi i R. V. koji živi u neposrednoj blizini i koji je mogao vidjeti da je čitav dan pomagao ovim radnicima V. i da izmedju njih nije došlo do bilo kakvog fizičkog kontakta. Napomenuo je da su radnici V. nakon tri dana prijavili slučaj policiji, vjerovatno iz razloga što je njegova ćerka povrijedjena o čemu posjeduje i medicinsku dokumentaciju, pa su da bi sebe opravdali na ovaj način i reagovali. Kada je vidio da su mu se kćerka i unuka povrijedile, otišao je  do radnika ,a ne do oštećenog i rekao im da prekinu radove, da će neko poginuti, da je mrak i isti </span>
</p>
<p class="p6">
<span>su stvarno prekinuli radove poslije toga. Do verbalnog sukoba sa oštećenim je došlo  nakon što su se radovi koji su bili i u njegovom interesu obustavili. </span>
</p>
<p class="p6">
<span>Tom prilikom nije bilo preduzetih mjera zaštite na terenu - znaka ,već je bila  samo jedna sijalica.</span>
</p>
<p class="p6"></p>
<p class="p6">
<span class="s2">Branilac okrivljenog</span><span> je istakao da on nasuprot činjničnim i pravnim kvalifikacijama koje je dao tužilac, smatra da u konkretnom slučaju nije potvrdjena krivica njegovog branjenika. Ukazao je na ključni momenat ovog kritičnog dogadjaja koji se sastoji u tome, da po njegovom mišljenju umišljaj okrivljenog nije bilo upravljen ka tome da spriječi oštećenog u preduzimanju službene radnje, već je to učinjeno u namjeri da iskaže svoj opravdani revolt zbog rada ekipe na terenu koja je otklanjala kvar i koja  po njegovom mišljenju nije propisno obezbijedila mjesto rada. S druge strane,ponovo je naglasio da se zbog pomenutog dogadjaja u kom je zbog nepreduzimanja mjere zaštite došlo do upada okrivljenikove kćerke i unuke u šahtu, pred ovim sudom vodi postupak istražnih radnji zbog sumnje da je počinjeno krivično djelo izazivanje opasnosti neobezbjedjivanjem mjera zaštite na radu. Takodje, očigledno je i da je sve okrivljeni izgovorio inkriminisane riječi iste nijesu imale za osnovu ozbiljnu i ostvarljivu prijetnju. A tako formulisane riječi ne znače prijetnju da će se neposredno upotrijebiti sila, već kao takve predstavljaju uslovljenu i hipotetičnu tvrdnju .Kao branilac mišljenja je da je na tom pravnom stanovištu stao i Viši sud u Podgorici u svojoj odluci Kž. br. 1532/10 kojom je ukinuo raniju presudu u ovoj pravnoj stvari. Zbog svega navedenog predložio je sudu da okrivljenog oslobodi od optužbe.</span>
</p>
<p class="p5"></p>
<p class="p5">
<span>Sud je radi razrješenja ove krivičnopravne stvari na glavnom pretresu tokom dokaznog postupka proveo sledeće dokaze i to: saslušao ošt. O. J., svjedoke  Đ. M. , R. V. i D. R., te pročitao izvod iz KE UP Ispostave Cetinje, za okrivljenog. </span>
</p>
<p class="p5"></p>
<p class="p6">
<span class="s2">Iz iskaza ošt. O. J.</span><span> utvrdjuje se da je dana 26.11.2009.godine, u prijepodnevnim časovima kao tehnički direktor JP V. Cetinje, a shodno svojim ovlašćenjima za održavanje urednim vodosnadbijevanje u gradu izašao  sa šefom održavanja V. mreže M. Đ. i sa grupom radnika da otkloni kvar, tj., da poboljšaju vodosnadbijevanje u ulici ,,Peka Pavlovića,,i to po prethodno dobijenim dozvolama. Dolaskom na tu lokaciju u neposrednoj blizini kuće B. J. započeli su prekopavanje ulice u cilju otklanjanja kvara. U toku rada negdje oko 18,30 časova došao je do njih J. B. i veoma glasno i prijetećim tonom mu se obratio "odmah obustavite radove i završite noćas", a na njegovo pitanje zašto i zbog kojeg razloga, isti mu se ponovo obraća riječima "šlino, majmune, hoćeš da mi dijete nastrada ispred kuće zbog vas iz V.", govoreći da mu je dijete upalo u šahtu koja se nalazila na 15 metara od njegove kuće gledano prema Lovćenskoj ulici na trotoaru na javnoj površini, a koju šahtu nijesu otvorili radnici V., već sam okrivljeni koji mu je to i priznao i rekao da je zaboravio da stavi poklopac. Odgovorno je tvrdio da radnici V. nijesu otvorili ovu šahtu, već je otvorio J., a kada ga je pitao zašto si otvorio, rekao je da vidi kuda idu cijevi. Cijelo vrijeme okrivljeni se zalijetao prema njemu,na način što mu se  unosio u lice upućujući mu stalno prijetnje i vrijedjajući ga " O., šlino završiću ja sa tobom" i to nekoliko puta. O ovome mogu posvjedočiti Đ. M. i V. R. koji su ga sprječavali da ne dođe do fizičkog obračuna. Precizirao je da mu se J. obratio riječima "šlino ako se što desi ovom djetetu ja ću završiti sa tobom". Radovi su prekinuti zbog ponašanje okrivljenog ,koji mu je tom prilikom upućivao prijetnje navedene sadržine. Radove je obustavio zbog bezbijednosti svoje i ostalih radnika V., jer se osjetio ugroženim ovakvim ponašanjem okrivljenog koji mu je sem toga što mu je upućivao prijetnje navedene sadržine, unosio mu se u lice, tako da je postojala mogućnost da će doći do fizičkog obračuna, pa je predložio radnicima da obustave radove. Ponašanje okrivljenog prema njemu je bio  jedini i isključivi razlog prekida radova. </span>
</p>
<p class="p6">
<span>Nije vidio trenutak upada ćerke okrivljenog  u šahtu, a plač je čuo,dok je  mjesto gdje  je vršeno iskopavanje do mjesta gdje je šaht, udaljeno 20 - 25 metara. Pridružio se krivičnom gonjenju protiv okrivljenog, ali nije postavio imovinskopravni zahtjev. </span>
</p>
<p class="p5"></p>
<p class="p5">
<span class="s2">Iz iskaza svjedoka Đ. M.</span><span>, utvrdjuje se da je u JP "V." Cetinje, stalno zaposlen i da trenutno obavlja dužnost rukovodioca tehničkog sektora. U sklopu djelatnosti njihovog preduzeća svakodnevno su u obavezi da se angažuju u slučajevima kvarova na V. mreži, a obzirom na obimnost ovih i drugih poslova, zbog nedostatka ljudstva u preduzeću u situaciji su da za pojedine radove fizičkog karaktera koji podrazumijevaju kopanje terena angažuju radnike koje plaćaju kao privatna lica na njihove žiro račune. Na osnovu prethodno dobijene saglasnosti od Prijestonice Cetinje, i to pismenim putem imali su obavezu da se angažuju u ul. "Peka Pavlovića" gdje je došlo do kvara na V. mreži jer je u pet domaćinstava došlo do smanjenog vodosnadbijevanja. Dana 26.11.2009.godine, u prijepodnevnim časovima je zajedno sa tehničkim direktorom O. J. došao u ul. "Peka Pavlovića" tačnije u neposrednoj blizini kuće J., i nakon pregleda ove lokacije i odredjenih ispitivanja mogli su pretpostaviti odredjeniju lokaciju na trotoaru gdje je potrebno izvršiti kopanje terena, da bi pregledali V. cijev i utvrdili da li je zaista na tom mjestu došlo do kvara. U  tom smislu po dogovoru sa tehničkim direktorom O. oko 13,00 časova je na ovu lokaciju dovezao fizičke radnike R. D. i M. J. i pokazao im mjesto gdje treba da se vrši iskop. Ubrzo nakon njihovog dolaska prišao im je J. B., ispred čije dvorišne kapije je trebalo vršiti kopanje, te se on duže vrijeme sa njima zadržao, razgovarao i posmatrao što rade, nakon čega se udaljio u svoju kuću. Nakon što su radnici iskopali ovu rupu došli su do ventila i izvršili pregled istog , te su na osnovu tog pregleda mogli zaključiti na kojem se dijelu konkretno nalazi kvar, a to je bilo na osnovu ispitivanja na središnjem dijelu ulice "Peka Pavlovića" nekoliko metara od mjesta gdje je iskopana prva rupa. U tom smislu radnici su počeli da kopaju na tom mjestu rupu dubine oko metar dimenzija- 1 x 1,20 metara, i rupu su kopali nekoliko narednih časova.  U večernjim časovima dok još radnici nijesu bili završili kopanje rupe došao je do njih O. i J. B. koji je glasno vikao i tražio da obustave radove , a zatim je dodao da je u rupu koju su prethodno kopali radnici upalo dijete.  Kako se rupa nalazila nekoliko metara od njih, J. su rekli da je to nemoguće, jer su stalno bili tu i morali bi to vidjeti, a J. im je rekao da se ne radi o toj rupi, već je otišao do jedne šahte koja se nalazi oko 15 metara od mjesta gdje su kopali i rekao da je u tu šahtu neko upao, dok oni tu šahtu nijesu ni mogli vidjeti zbog vozila koje je bilo parkirano ispred šahte, ako se gleda iz njihovog pravca. J. je njega i O. pozvao da dodju do šahte i vidjeli su da je ista otvorena, odnosno da na njoj nema poklopca koji se nalazio pored samog otvora. Na njegovo pitanje upućeno J. ko je otvorio šahtu, on je odgovorio da je on to otvorio da bi navodno vidio pravac kojim se pružaju V. cijevi i tom prilikom prijeti O. pri tom vičući " šlino, majmune hoćeš da mi dijete nastrada ispred kuće, zbog vas iz V., šlino, ako se nešto desi ovom djetetu ja ću završiti sa tobom". Stao je izmedju O. i J. da nebi došlo do sukoba, iako O. uopšte nije reagovao. Nakon ovoga  zbog ovakvog ponašanja J. više nije bilo moguće nastaviti radove pa su naredili radnicima da prestanu sa kopanjem, odnosno da zatrpaju rupe, poslije čega su se udaljili sa ovog mjesta. Zbog J. drskog i nekorektnog ponašnja nijesu mogli otkloniti kvar, te domaćinstva i dalje imaju problem otežanog vodosnadbijevanja, a medju kojim domaćinstvima je i domaćinstvo J. B.. Pojasnio je da je nakon ovakvog ponašanja J.a koji zaista fizički nije napao oštećenog, ali kako se isti unosio u lice O. i upućivao mu prijetnje, dakle pri tom  iako nije bilo fizičkog kontakta stao je izmedju njih da nebi zbog stanja u kakvom je bio okrivljeni došlo  i do fizičkog kontakta. Upravo zbog prijetnje koje je navedenog dana uputio okrivljeni oštećenom  je i on prestao sa radom . Okrivljeni im je kritičnog dana pomagao - pružao pomoć u davanju alata, u poslepodnevnim časovima, ali nije vidio trenutak kada je došlo do upada kćerke okrivljenog u šahtu, jer je to bilo daleko od njih i taj šaht nijesu otvorili radnici V.. </span>
</p>
<p class="p6">
<span>Decidan je da je  došlo do obustave radova kada je počeo verbalni sukob,te da je do tog momenta sve bilo u redu i da im je okrivljeni  pomagao u radu. </span>
</p>
<p class="p5"></p>
<p class="p5">
<span class="s2">Iz iskaza R. V.</span><span>, utvrdjuje se da je dana 26.11.2009.godine, oko 14,30 časova, u neposrednoj blizini njegove porodične kuće primijetio radnike V. Cetinje, M. Đ. i dva nepoznata radnika, koji su vršili iskopavanje rupe na asfaltnoj podlozi u navedenoj ulici, kako bi otklonili kvar na V. mreži, obzirom da je on kao i ostale komšije imao problema oko redovnog snadbijevanja vodom. Negdje u večernjim časovima primijetio je suprugu J. B. koja je vršila radnju parkiranja svog vozila na trotoaru koji se nalazi u blizini kuće, a potom je začuo plač djeteta, da bi on Đ. i O. , kao i radnici pogledali u tom pravcu, ali su nastavili sa daljim radom. Nakon ovoga i sa razdaljine od nekih 10 metara iz kuće izlazi J. i obraća se O. riječima: " Šlino, ako se desi nešto djetetu imaćeš problema", da bi on i M. Đ. odmah došli u njegovu blizinu i stali fizički ispred B. J.a da nebi došlo do neželjene situacije, kojom prilikom je Đ. zatražio od O. da napusti navedeno mjesto, što je ovaj i uradio pri tom govoreći: "Ja sam došao ovdje samo da pomognem". Pojasnio je da je nakon ovakvog ponašanja J. koji zaista fizički nije napao oštećenog, ali kako se isti unosio u lice O. i upućivao mu prijetnje, stao je izmedju njih da nebi zbog stanja u kakvom je bio okrivljeni došlo do fizičkog kontakta. Nakon sukoba izmedju okrivljenog i oštećenog je došlo do prekida radova, ali se nije mogao izjasniti na pitanje da li je taj sukob bio jedini uzrok prekida radova, ali su nakon tog konflikta radnici napustili mjesto izvodjenja radova. Oštećeni im je rekao da idu nakon konflikta sa okrivljenim tj. jeste poslije svega.Kada je on došao-kasnije J. je bio sa radnicima, obzirom  da je i on ugrožen zbog loše V. situacije u kući .</span>
</p>
<p class="p5"></p>
<p class="p6">
<span class="s2">Iz iskaza svjedoka</span><span> </span><span class="s2">D. R.</span><span>, utvrdjuje se da se nalazi na birou za zapošljavanje, te da je zajedno sa kolegom J. M. angažovan od strane preduzeća "V." Cetinje, da vrši fizičke radove u vidu kopanja terena u slučaju kada dodje do kvara na V. mreži i kada ih lično telefonom pozove teh.direktor,, V.,, O. J., sa kojim ili sa nekim od radnika dodju na lice mjesta gdje treba da se kopa podloga radi pronalaska mjesta kvara. 26.11.2009.godine, u jutarnjim časovima ga je kolega J. obavijestio da ga je zvao tehnički direktor V. , O. i da je zatražio da izvrše kopanje terena na nekim lokacijama.  Đ. ih je prevezao do ulice "Peka Pavlovića" tačnije u neposrednoj blizini dvorištnog prostora na trotoaru ispred kuće izvjesnih J. Po dolasku na ovo mjesto Đ. im je saopštio da je prethodno teh.direkor O. odredio da se na tom mjestu izvrši kopanje , što su i učinili te su iskopali jednu rupu dubine 80 cm, a sve to da bi pokušali naći kvar na V. cijevi. Kada su počeli sa iskopavanjem nije siguran da li je Đ. pozvao J., ili je isti došao sam, tek isti nije bio siguran da li kopaju u pravcu u kome se cijev pruža, te je sam otišao do šahte koja se nalazi na udaljenosti od oko 15 metara, skinuo metalni poklopac i rekao im da se cijev pruža ispod ivičnjaka. Niko od njih trojice nije prilazio šahti i nije pomagao J. da skine poklopac niti je od njega to tražio. Ovom prilikom Đ. je vidio da na V. cijevi nema kvara, pa je pozvao telefonom O. koji je došao na lice mjesta i nakon što se uvjerio da nema kvara odredio im je lokacije za kopanje , odnosno nacrtao im je na ulici bojom dio ulice koji su trebali da iskopaju. Postupajući po njegovom nalogu u narednih nekoliko časova izvršili su kopanje na tom dijelu u dubini jednog metra. Bili su večernji časovi još nijesu bili završili kopanje rupe, kada je čuo plač djeteta, ali nije znao o čemu se radi, te je nastavio s kopanjem. Nakon toga,dok se  nalazio u iskopanom kanalu- rupi, došao je J. i uzbudjenim glasom zatražio od njega da prekine sa kopanjem , ali nije navodio razloge zbog čega to i traži. Prestali su da kopaju iako nije znao što se prethodno desilo , pa je izašao iz rupe kojom prilikom je vidio da J. i O. nešto razgovaraju o čijoj sadržini se nije mogao izjasniti, ali zna da J. u jednom terenutku uputio riječ "šlino"...., ali nezna na koga se ta riječ odnosila. Nije primijetio da je J. bilo kako pokušao fizički napasti O., niti da mu je upućivao riječi prijeteće sadržine, a kojih se on može sjetiti. Isto tako primijetio je u toku njihovog razgovora u blizini istih Đ. M. i još neka lica.  Njima je O. naredio da prestanu sa radovima , odnosno da zatrpaju obje rupe koje su iskopali , da bi tada J. otišao svojoj kući, a prije nego što će otići isti im je rekao da je gore kod šahte palo njegovo dijete, ili unuče , a na kojoj šahti je on vratio metalni poklopac. Nakon što mu je okrivljeni rekao da više ne može kopati i da izadje iz te rupe ,on je izašao  jer mu je odmah to rekao i oštećeni O. J. ,a on lično nije  osjetio bilo kakvu ugroženost.</span>
</p>
<p class="p5"></p>
<p class="p5"></p>
<p class="p5">
<span class="s2">Iz izvoda iz KE , UP Ispostave Cetinje</span><span>, za okrivljenog, utvrdjuje se da je okrivljeni J. B. osudjivan presudom Osnovnog suda Cetinje, K.br. 124/07 od 26.056.2007.godine, zbog krivičnog djela sprječavanje službenog lica u vršenju službene radnje, iz čl. 375. KZ-a, na kaznu zatvora u trajanju od tri mjeseca uslovno na tri godine. </span>
</p>
<p class="p5"></p>
<p class="p5">
<span>Analizirajući rezultate dokaznog postupka, te na osnovu savjesne i brižljive ocjene svih provedenih dokaza pojedinačno i u svojoj ukupnosti sud je nesumnjivo utvrdio da je okr. J. B., počinio krivično djelo sprječavanje službenog lica u vršenju službene radnje iz čl. 375. st. 1. Krivičnog zakonika u vremenu, mjestu i na način bliže opisan dispozitivom ove presude.</span>
</p>
<p class="p6">
<span>Utvrdjujući činjenice radi pravilnog odredjenja materijalnopravnog odnosa u ovoj krivičnopravnoj stvari sud je nesumnjivo utvrdio da je okrivljeni  dana 26.novembra 2009.godine, oko 18,30 časova, u ulici "Peka Pavlovića" u Cetinju, prijetnjom da će neposredno upotrijebiti silu, spriječio službeno lice - tehničkog direktora JP "V. i k." Cetinje, ošt. O. J. iz Cetinja u vršenju službene radnje otkrivanja kvara na instalacionim cijevima gradske V. mreže, na način što je prišao oštećenom i istom uputio prijetnju sadržine: " šlino, majmune, hoćeš da mi dijete nastrada ispred kuće zbog vas iz V., šlino, ako se što desi ovom djetetu ja ću završiti sa tobom", i time oštećenog i prisutnu grupu radnika spriječio u preduzimanju navedene radnje.</span>
</p>
<p class="p6">
<span> Naime , u ovakvim se radnjama okrivljenog koje se sastoje u prijetnji da će neposredno upotrijebiti silu, oštećenom O. J. kao pasivnom subjektu u vršenju službene radnje u konkretnom slučaju otkrivanja kvara na cijevima gradske V. mreže,a koju je radnju preduzimao u okviru svojih ovlašćenja i koje svojstvo mu je predvidjeno odredbama čl. 142. KZ-a, te nastupjelim posledicma - sprječavanju oštećenog i prisutnu grupu radnika da izvrše službenu radnju , stiču sva subjektivna i objektivna obilježja krivičnog djela u pitanju, pri čemu je sud odredjujući subjektivan odnos okrivljenog prema djelu utvrdio umišljaj , obzirom da je učinilac bio svjestan da sprječava službeno lice u vršenju službene radnje i da to čini prijetnjom da će silu neposredno upotrijebiti.</span>
</p>
<p class="p6"></p>
<p class="p6">
<span>	U tom pravcu cijeneći provedene dokaze sud je punu vjeru poklonio iskazu svjedoka Đ. M. i R.V. koji su na jasan i detaljan i po ocjeni suda istinit i uvjerljiv način predstavili radnju okrivljenog , pa su kao takvi od presudne važnosti za razjašnjenje ove krivično pravne stvari , a u potpunoj su logičkoj saglasnosti sa iskazom oštećenog koji je sud u cjelosti prihvatio, kao objektivan i jasan, pri tom imajući u vidu da ni sam okrivljeni nije prigovorio iskazima istih tokom postupka.</span>
</p>
<p class="p6">
<span> </span>
</p>
<p class="p6">
<span>	Iskaz svjedoka  D. R. sud nije prihvatio iz razloga što je isti neprecizan , tj., svjedok navodno nezna kome je J. upućivao pogrdne riječi, te da se ne sjeća njihove sadržine , a kod činjenice  da  i sam okrivljeni jasno naznačava da se kritične prilike obraćao oštećenom , što je po mišljenju suda i nelogično obzirom da ovaj svjedok i ako je prethodno vršio kopanje, mogao čuti i vidjeti konkretni dogadjaj, a posebno kada se ima u vidu da decidno tvrdi da nije primijetio da je okrivljeni fizički napadao oštećenog i zalijetao se u njegovom pravcu, iako je Đ. vidio u blizini okrivljenog i oštećenog sa još nekim nepoznatim ljudima. Nelogični su  navodi ovog svjedoka da nije osjetio strah zbog ponašanja okrivljenog, obzirom da nije čuo tačno što se dešavalo, pa se nameće zaključak da je isti bio sudionik ovog dogadjaja ,ali da njegov iskaz poprima obilježja pristrasnosti.  </span>
</p>
<p class="p6"></p>
<p class="p6">
<span>	Predmetom posebne ocjene bila je i odbrana okrivljenog tj., predstavljanje sopstvenih radnji kritične prilike koja je po ocjeni suda neutemeljena, protivurječna ostalim dokazima , te je sud odbacio cijeneći je kao usmjerenu na umanjenje krivično pravne odgovornosti,jer se okrivljeni navodno zbog stanja u kojem se nalazio ne sjeća riječi koje je konkretnom prilikom uputio oštećenom. </span>
</p>
<p class="p6"></p>
<p class="p6">
<span>Po misljenju suda u konkretnom slučaju se ne radi o uslovljenoj prijetnji izgovorenoj od strane okrivljenog  u revoltu zbog prethodnog povredjivanja kćerke i unuke,tj.ista nije bila uslovljena budućom okolnošću kao što je zadobijanje ozbiljnijih povreda kod  njegove kćerke i unuke ,obzirom  da je okrivljeni vidio o kakvim se povredama radi,da je saznao gdje su iste povrijedjene ,a radi se o mjestu –otvorenom šahtu koji je kako je to nesporno dokazano tokom postupka otvorio sam okrivljeni,tako da je za sud stajalište odbrane neprihvatljivo, već se jasno da zaključiti  da se prijetnja okrivljenog ima smatrati prijetnjom da će se neposredno upotrijebiti sila ,a pogotovo kada se ima u vidu da je oštećeni upravo zbog te prijetnje prestao sa radom, što sve ukazuje  da je bila podobna da utiče na odluku prinudjenog lica-oštećenog O. J.  u odredjenom pravcu-prestanak rada.</span>
</p>
<p class="p5"></p>
<p class="p6">
<span>	Na osnovu svega izloženog sud je nesumnjivo utvrdio da je okrivljeni počinio krivično djelo sprječavanje službenog lica u vršenju službene radnje, činjenično i pravno opisano u dispozitivu presude, za koje ga dakle, u nedostatku elemenata koji bi umanjili ili isključili sposobnost okrivljenog da shvati značaj svojih postupaka i da njima upravlja Sud  nalazi krivično odgovornim i oglašava krivim.</span>
</p>
<p class="p5"></p>
<p class="p6">
<span>Prilikom odmjeravanja vrste i visine krivične sankcije koju će sud izreći okrivljenom, cijenjene su okolnosti iz čl. 42. ZKP-a, pa je sud od olakšavajućih okolnosti na strani okrivljenog našao da se radi o porodičnom čovjeku, oženjenom, ocu troje djece, okolnosti pod kojima je djelo izvršeno, izraženo žaljenje i kajanje zbog počinjenog djela, dok je od otežavajućih okolnosti našao raniju osuđivanost , pa je sud cijeneći tako utvrđene okolnosti,a imajući u vidu svrhu kažnjavanja okrivljenom utvrdio kaznu zatvora u trajanju od 30 dana,odmjerivši kaznu u zakonom propisanim granicama za predmetno krivično djelo i istovremeno našao da su ispunjeni uslovi za izricanje uslovne osude propisani čl.54.KZ-a,određujući da se izrečena kazna neće izvršiti u koliko okrivljeni u vremenskom periodu od dvije godine od dana pravosnažnosti presude ne počini novo krivično djelo,te uz uvjerenje suda da će se u konkretnom slučaju postići svrha njenog izricanja predviđena čl.52.KZ-a.</span>
</p>
<p class="p6"></p>
<p class="p5">
<span>       Sud je prilikom izricanja uslovne osude  posebno imao u vidu okolnosti koje su prethodile izvršenju djela,da je naznačenog dana zaista došlo do povredjivanja kćerke i unuke okrivljenog .</span>
</p>
<p class="p5"></p>
<p class="p5">
<span>Troškova krivičnog postupka nije bilo, a okrivljeni je dužan da na ime paušala uplati iznos od 30,00 eura, a koji iznos je sud odredio imajući u vidu konkretan slučaj, trajanje postupka i imovne prilike okrivljenog. </span>
</p>
<p class="p5"></p>
<p class="p5">
<span>Na temelju izloženog shodno čl. 364. ZKP-a valjalo je odlučiti kao u izreci. </span>
</p>
<p class="p5"></p>
<p class="p5"></p>
<p class="p5">
<span>			</span><span class="s1">OSNOVNI SUD U CETINJU</span>
</p>
<p class="p5">
<span>			     Dana, 25.01.2011.godine</span>
</p>
<p class="p5"></p>
<p class="p5">
<span class="s1">Zapisničar,                                                                         S u d i j a, </span>
</p>
<p class="p5">
<span class="s2">Olga Lipovina						       Marija Ćupić</span>
</p>
<p class="p5">
<span class="s2">					  </span>
</p>
<p class="p5"></p>
<p class="p5">
<span class="s2">PRAVNA POUKA:</span>
</p>
<p class="p5">
<span>Protiv ove presude može</span>
</p>
<p class="p5">
<span>se izjaviti žalba u roku</span>
</p>
<p class="p5">
<span>od 8 dana od dana prijema</span>
</p>
<p class="p5">
<span>iste Višem sudu u Podgorici, </span>
</p>
<p class="p5">
<span>a preko ovog suda</span>
</p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p2"></p>
<p class="p2"></p>
<p class="p2"></p>


</body>
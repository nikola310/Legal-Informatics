<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{color:#000000;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<li style="text-align: right; display: block;">
<span class="span1">K.br. 48/2017</span>
</li>
<p>&nbsp;</p>
<li style="text-align: center; display: block;">
<span class="span1"></span>
</li>
<p>&nbsp;</p>
<li style="text-align: center; display: block;">
<span class="span1">U IME CRNE GORE</span>
</li>
<p>&nbsp;</p>
<li style="display: block;">
<span class="span1">OSNOVNI SUD U C., kao krivični, po sudiji Mariji Ćupić, kao sudiji pojedincu, uz sudjelovanje sudskog namještenika Aleksandre Martinović, kao zapisničara, u krivičnom predmetu protiv okrivljenog I. M., sa C., zbog krivičnog djela ugrožavanje javnog saobraćaja iz člana 339. stav 1. Krivičnog zakonika Crne Gore, rješavajući po optužnom predlogu Osnovnog državnog tužilaštva u C. Kt.br. 41/17 od 07.06.2017. godine, nakon održanog glavnog i javnog pretresa dana 28.06.2017. godine, u prisustvu zastupnika Optužnog predloga,Državnog tužioca u ODT u C. Radunović Sanje, okrivljenog I. M., branioca okrivljenog M. N., advokata sa C. i oštećene P. Lj., dana 29.06.2017. godine donio je i javno objavio </span>
</li>
<p>&nbsp;</p>
<p>&nbsp;</p>
<li style="text-align: center; display: block;">
<span class="span1">P R E S U D U</span>
</li>
<p>&nbsp;</p>
<li style="display: block;">
<span class="span1">Okrivljeni:</span>
</li>
<p>&nbsp;</p>
<li style="display: block;">
<span class="span1">I. M., JMBG ..., od oca M. i majke Đ., rođene Đ., rođen ... godine na C., gdje i prebiva, državljanin C. G., pismen, sa završenim Zanatom za automehaničara, po zanimanju vozač, oženjen, otac troje punoljetne djece, lošeg imovnog stanja, neosuđivan,</span>
</li>
<p>&nbsp;</p>
<li style="text-align: center; display: block;">
<span class="span1">K R I V   JE</span>
</li>
<p>&nbsp;</p>
<li style="display: block;">
<span class="span1">Zato što je:</span>
</li>
<p>&nbsp;</p>
<li style="display: block;">
<span class="span1">Dana, 13. februara 2017. godine, oko 12,40 časova, u ulici Bulevar crnogorskih junaka, ispred zgrade Centralne narodne biblioteke „Đ. C.“ u C., upravljajući u saobraćaju vlastitim neregistrovanim teretnim motornim vozilom marke „Zastava“, bez registarskih oznaka, ne pridržavajući se saobraćajnih propisa iz člana 17. stav 1. i člana 182. stav 2. i člana 268. stav 1. Zakona o bezbjednosti saobraćaja na putevima, ugrozio saobraćaj i doveo u opasnost život i tijelo ljudi, na način što, upravljajući vozilom pod dejstvom alkohola od </span><span class="span2">1,63 promila </span><span class="span1">apsolutnog alkohola u krvi, krećući se istim ulicom Bulevar crnogorskih junaka iz pravca zgrade Gimnazije u pravcu naselja Donji kraj, iako svjestan da je zabranjeno upravljati neregistrovanim vozilom u saobraćaju, te svjestan da upravljajući vozilom pod dejstvom alkohola može izazvati saobraćajnu nezgodu, pa je na to pristao, dolaskom vozila na mjesto saobraćajne nezgode nije obratio dužnu pažnju na pješaka oštećenu P. Lj. iz C., koja se u svojstvu pješaka kretala operativnom površinom kolovoza uz desnu ivicu kolovoza, ulicom Bulevar crnogorskih junaka u smjeru kretanja vozila okrivljenog, </span><span class="span1">iako je imao saobraćajno tehničkih i prostorno vremenskih mogućnosti da izbjegne nezgodu, prednjim dijelom okvira od prednjeg desnog ogledala na kabini vozila ostvario kontakt sa oštećenom u predjelu tjemene regije glave oštećene, od kojeg udara je oštećena pala na tlo i zadobila lake tjelesne povrede u vidu krvnog podliva desne polovine tjemenog predjela glave dužine 3 cm,</span>
</li>
<p>&nbsp;</p>
<li style="display: block;">
<span class="span1">- čime je izvršio krivično djelo ugrožavanje javnog saobraćaja iz člana 339. stav 1. Krivičnog zakonika Crne Gore.</span>
</li>
<p>&nbsp;</p>
<li style="display: block;">
<span class="span1">Pa mu sud primjenom citirane zakonske odredbe i članova 3, 4, 5, 13, 15, 32, 42, 52, 53. i 54. Krivičnog zakonika Crne Gore i članova 226-229. i 374. Zakona o krivičnom postupku, izriče:</span>
</li>
<p>&nbsp;</p>
<li style="text-align: center; display: block;">
<span class="span1">U S L O V N U    O S U D U</span>
</li>
<p>&nbsp;</p>
<li style="display: block;">
<span class="span1">Kojom okrivljenom utvrđuje kaznu zatvora u trajanju od 3 (tri) mjeseca i  istovremeno određuje da se navedena kazna neće izvršiti ukoliko okrivljeni u vremenskom periodu od 2 (dvije) godine, po pravosnažnosti presude ne počini novo krivično djelo.</span>
</li>
<p>&nbsp;</p>
<li style="display: block;">
<span class="span1">Obavezuje se okrivljeni I. M. da naknadi troškove krivičnog postupka u iznosu od  279,36 eura kao i troškove sudskog paušala u iznosu od 30,00 eura u korist Budžeta Crne Gore, u roku od 15 dana od dana pravosnažnosti ove presude, pod prijetnjom prinudnog izvršenja.</span>
</li>
<li style="text-align: center; display: block;">
<span class="span1">O b r a z l o ž e nj e</span>
</li>
<p>&nbsp;</p>
<li style="display: block;">
<span class="span1">Osnovno državno tužilaštu na C., podnijelo je dana 07.06.2017. godine Optužni predlog Kt.br. 41/17, protiv okrivljenog I. M., kojim mu je stavilo na teret izvršenje krivičnog djela ugrožavanje javnog saobraćaja iz člana 339. stav 1. Krivičnog zakonika Crne Gore.</span>
</li>
<p>&nbsp;</p>
<li style="display: block;">
<span class="span1">U završnoj riječi na glavnom pretresu zastupnica optužnog predloga je nakon manjih činjeničnih izmjena kojima su prethodile greške nastale prilikom kucanja izjavila da cijeni da su provedenim dokazima kao i potpunim i jasnim priznanjem okrivljenog u svemu potvrđeni navodi optužnog akta tužilaštva, te da su se u radnjama okrivljenog stekla sva bitna obilježja bića krivičnog djela stavljenog mu na teret. Stoga je ostala pri podnijetom optužnom aktu i predložila sudu da okrivljenog oglasi krivim i osudi po zakonu.</span>
</li>
<p>&nbsp;</p>
<li style="display: block;">
<span class="span1">Okrivljeni I. M. je u svojoj odbrani datoj na zapisniku pred ODT-om Cetinje dana 12.04.2017. godine istakao da je kritičnog dana, a ne može se sjetiti satnice, upravljao svojim motornim vozilom marke „Zastava 640“, bez registarskih oznaka te da se kretao iz pravca Gimnazije u pravcu svoje kuće u naselju Donji kraj. Tom prilikom je sa njim, a na mjestu suvozača, bio Č. P. sa C. Dolaskom u blizini Centralne biblioteke, primijetio je jednu ženu kako ide skroz uz desnu stranu puta, pri čemu je na tom dijelu puta bio trotoar i ista se njime mogla kretati, odnosno nije vidio da je bilo parkiranih kola koja bi joj onemogućavala kretanje trotoarom. Kretao se laganom brzinom svojom kolovoznom trakom, pri čemu je u jednom trenutku jedno vozilo krenulo da ga pretiče, što je on vidio u svom retrovizoru. U trenutku kada ga je to vozilo preticalo, okrenuo se i primijetio je da je svojim retrovizorom na suvozačevoj strani udario ženu koja je od udarca pala. Odmah je došao do nje, a Č. P. ju je </span><span class="span1">pridigao, a nezna da li je gubila svijest. Zna da je na njoj bilo vidnih povreda, da je ista ustala i sjela na obližnji zidić. Upitao ju je treba li joj pomoć, da je oni ili obližnji taksisti povedu u bolnicu, a što je ona odbila rekavši da će sve biti u redu. On je nakon toga otišao svojoj kući, dok je Č. P. ostao jer živi u obližnjim Banskim stanovima. Po dolasku kući od šoka je popio nekoliko čašica rakije „na eks“  kako bi se smirio, a nakon desetak minuta ostavio kamion kući i pješke otišao do Doma zdravlja da vidi kako je ova žena, odnosno da li je tamo dolazila. U Domu zdravlja su mu rekli da je ona u bolnici, kuda se i uputio da se raspita za njeno zdravlje, a gdje se susreo sa policijom koja ga je tada alkotestirala i kojima je dao neku izjavu. Još iste večeri, a obzirom da joj poznaje muža, otišao je do ove žene kući kako bi se raspitao za njeno zdravlje, obzirom da je istog dana puštena kući. Ona mu je rekla da se osjeća dobro i da neće imati problema. Na svom kamionu od ove nezgode nije imao nikakvih oštećenja. Prije ove nezgode on nije konzumirao alkohol.Naveo je da je visok 189 cm i težak oko 120 kg, te da piće popije s vremena na vrijeme, ali ne pije svakodnevno niti je alkoholičar. Izuzetno mu je žao što se ovo dogodilo obzirom da je više od 40 godina profesionalni vozač kamiona ,a što mu je jedini izvor prihoda.</span>
</li>
<li style="display: block;">
<span class="span1">Na glavnom pretresu je izjavio da  priznaje izvršenje krivičnog djela u cjelosti i to na način kako je predstavljen dispozitivom optužnog predloga,te da  prihvata krivicu i krivično pravnu odgovornost.Pojasnio je da je na zapisniku kod ODT-a naveo da nije konzumirao alkohol prije nezgode iz straha zbog mogućih posledica kod oštećene pa nije  trezveno razmišljao već je rekao da je tek nakon nezgode pio.Ostao je pri izjavi iznijetoj na glavnom pretresu ,jer je to istina.</span>
</li>
<p>&nbsp;</p>
<li style="display: block;">
<span class="span1">U završnoj riječi branilac okrivljenog, advokat M. N. je izjavio da moli sud da prilikom odmjeravanje kazne, ne tražeći da sud donese oslobađajuću presudu, uzme u obzir iskreno pokajanje okrivljenog, stav oštećene familije, godine okrivljenog, te egzistencijalne prilike, pa odredi kaznu na svaki način mimo lišavanja slobode.</span>
</li>
<p>&nbsp;</p>
<li style="display: block;">
<span class="span1">Radi rasvjetljenja ove krivičnopravne stvari, sud je u dokaznom postupku proveo sljedeće dokaze: saslušao oštećenu P. Lj., na saglasan predlog stranaka umjesto neposrednog saslušanja pročitao iskaz svjedoka Č. P. dat na zapisniku pred ODT-om Cetinje od 13.04.2017. godine, zapisnik o rekonstrukciji ODT-a Cetinje Kt.br. 41/17 od 15.05.2017. godine, zapisnik o uviđaju saobraćajne nezgode Uprave policije - Odjeljenje bezbjednosti Cetinje broj 7/2017 od 13.02.2017. godine, nalaz i mišljenje sudskog vještaka medicinske struke dr N. K. iz P. od 24.04.2017. godine, nalaz i mišljenje sudskog vještaka saobraćajne struke ing. P. Č. iz B. od 25.05.2017. godine, izvještaj Kliničkog centra Crne Gore – odjeljenje za sudsku medicinu A.br. 393 od 17.02.2017. godine o alkoholisanosti za okrivljenog I. M., zapisnik Uprave policije – Odjeljenje bezbjednosti Cetinje o izvršenoj kontroli prisustva alkohola u organizmu za okrivljenog I. M., izvršio uvid u skicu lica mjesta rekonstrukcije saobraćajne nezgode Uprave policije – Odjeljenje bezbjednosti Cetinje broj 7-2017/2 od 13.02.2017. godine, foto – dokumentaciju rekonstrukcije saobraćajne nezgode Uprave policije – Odjeljenje bezbjednosti Cetinje broj 56/17 od 15.05.2017. godine, CD – fotografije saobraćajne nezgode Uprave policije – Odjeljenje bezbjednosti Cetinje od 13.02.2017. godine sa lica mjesta te pročitao Uvjerenje iz registra kaznenih evidencija Ministarstva pravde od 15.03. 2017. godine za okrivljenog I. M.</span>
</li>
<p>&nbsp;</p>
<li style="display: block;">
<span class="span1">Iz iskaza svjedoka – oštećene P. Lj. iznijet na zapisniku kod ODT-a Cetinje Kt.br. 41/17 od 24.03.2017. godine, proizilazi  da se kritičnog dana ista kretala iz pravca naselja Humci Bulevarom crnogorskih junaka, iz pravca Gimnazije u pravcu </span><span class="span1">Centralne biblioteke i to sredinom trotoara. Negdje kod Centralne biblioteke osjetila je snažan udarac u glavu od pozadi od čega je izgubila svijest. Prva stvar koje se sjeća poslije događaja je kako je njoj tada nepoznati dugokosi čovjek, za koga je poslije saznala da se zove Č. P., pridiže i pomaže joj. Sjeća se i da je tada kroz maglu vidjela i neki crveni kamion kako se udaljava. Tu se sa strane počeo skupljati narod ,ali niko nije prilazio. U jednom trenutku je slučajno  naišao njen đever P. M. koji ju je prepoznao i svojim kolima odvezao kući, da bi po dolasku njenog supruga svi zajedno otišli u Hitnu pomoć, a odatle u bolnicu gdje su ljekari po službenoj dužnosti obavijestili policiju. Nakon što je došao njen đever,  a pošto se njih dvojica poznaju, Č. P. mu je rekao da je nju udario M. I. i da je pošao sa lica mjesta. Policija je došla u bolnicu gdje je od nje uzela izjavu, a rekli su joj da će oni ići da traže I. Nakon što je završila pregled, otpuštena je kući iste večeri oko 19h. Kod njih kući je došao M. I. koji se poznaje sa njenim suprugom, isti se izvinio, rekao da je popio i da ju je zakačio retrovizorom, te da je sa njim u kabini bio Č. P. koji je izašao da joj pomogne, a da je on kada je vidio da je Č. pridiže, produžio dalje. Poslije ove nezgode jedno vrijeme je imala glavobolje, a boljelo ju je rame kao i koljeno od pada ali nema neke posljedice od ovog udara. Visoka je 182 cm . Nije se  pridružila krivičnom gonjenju niti je postavila imovinskopravni zahtjev.</span>
</li>
<p>&nbsp;</p>
<li style="display: block;">
<span class="span1">Iz iskaza svjedoka Č. P., dat na zaspisniku pred ODT-om od 13.04.2017. godine proizilazi da se kritičnog dana, a ne može se sjetiti koliko je bilo sati, nalazio na mjestu suvozača u kamionu kojim je upravljao njegov prijatelj I. M. Kretali su se iz pravca Gimnazije u pravcu centra grada, pri čemu je I. njega htio ostaviti kod Banskih stanova u kojoj zgradi ima stan. I. je kamionom upravljao svojom trakom, normalnom brzinom. Negdje u visini kod Centralne biblioteke njemu je u jednom trenutku I. rekao da je retrovizorom sa njegove strane zakačio ženu ,a što on nije vidio dok mu I. nije rekao, pa je pogledao u retrovizor i vidio da žena leži na asfaltu bez svijesti. I. je zaustavio kamion i oni su izašli da ovoj ženi pomognu. On joj je pružio prvu pomoć nakon čega se ona povratila, te nakon što je došla svijesti poveo ju je do obližnjih kola da sjedne na haubu i upitao je da li je potrebno da zove hitnu pomoć. Ona mu je odgovorila da za tim nema potrebe ,te da je samo isprati do škole da uzme dijete. Istakao je da ju je upitao i da li ima potrebe da I. ostaje na licu mjesta, obzirom da mu je kamion neregistrovan, na što je ona odgovorila da je on slobodan da ide, nakog čega je I. i pošao. Nakon toga je sa ovom ženom, koja se inače zove P. Lj., otišao do obližnjih Banskih stanova kako bi uzeo svoj automobil i nju povezao u školu, kada je naišao njegov prijatelj ,a njen đever P. M., koji je najprije prepoznao njega pa tek onda svoju snahu. Rekli su mu šta se desilo, a on mu je rekao i da je kamion vozio I. M. nakon čega je ovaj čovjek poveo ženu da uzme dijete, a njemu rekao da ga tu sačeka. Nakon što je poveo ženu, P. M. je došao do njega gdje su popili kafu u kafani „B.“ ,te mu je rekao da mu je snaha u redu ,ali nije pominjao da je vođena u neku zdravstvenu ustanovu. Nakon ovoga, možda je prošlo 45 minuta, a najviše sat vremena, pošao je do kuće M. I. i rekao mu da pođe da se raspita o zdravlju ove žene, a što je smatrao da je u moralnoj obavezi da mu kaže, obzirom da je bio suvozač u tom kamionu, te se sva njegova neposredna saznanja o ovome tu i završavaju, s tim što zna da je ova žena danas dobro. Ne zna da li se žena u trenutku udara nalazila na trotoaru ili na ulici, jer je u momentu udara on nije vidio, ali sigurno zna da je ležala na ulici dok je bila u nesvijesti. Pojasnio je i da se prije ovog udesa našao 15-20 minuta ranije sa I. a kako bi mu dao akumulator za kamion ,te da tom prilikom nijesu pili, niti se I. osjećao na alkohol, a takođe kada je došao do njega kući nije primijetio da je isti u alkoholisanom stanju.</span>
</li>
<p>&nbsp;</p>
<li style="display: block;">
<span class="span1">Iz zapisnika o rekonstrukciji Osnovnog državnog tužilaštva Kt.br. 41/17 od 15.05.2017. godine proizilazi da je Državi tužilac na Cetinju, Sanja Radunović u prisustvu stranaka, te uz sudjelovanje sudskog vještača saobraćajne struke P. Č., ovlašćenih policijskih službenika OB Cetinje Prenkočević Simona, Čabarkapa Slaviše i Karadžić Zorana, kao i krim. tehničara Mijanović Dejana i svjedoka Č. P., izašla na lice mjesta, Bulevar crnogorskih junaka – C., gdje je 13.02.2017. godine došlo do saobraćajne nezgode, a u cilju rekonstrukcije iste. Na osnovu zapisnika Uprave policije – Odjeljenje bezbjednosti Cetinje broj 7/2017 od 13.02.2017. godine o uviđaju  predmetne saobraćajne nezgode, skice lica mjesta i iskaza učesnika iste, izvršena je identifikacija mjesta nezgode. Kritično mjesto nezgode je neizmijenjeno, pa nakon identifikacije i pregleda kritičnog poteza puta konstatuje se da  mjesto saobraćajne nezgode predstavlja Bulevar crnogorskih junaka, između zgrade Nacionalne biblioteke „Đ. C.“ i zgrade Gimnazije na C. Navedeni Bulevar crnogorskih junaka je podijeljen na dvije kolovozne trake gledano iz pravca naselja „Bajice“, prema donjem dijelu grada, sa po dvije saobraćajne trake namijenjene za kretanje vozila iz pravca naselja „Bajice“ u pravcu centra grada i lijeva kolovozna traka, sa dvije saobraćajne trake, namijenjena za kretanje vozila iz pravca donjeg dijela grada u pravcu gornjeg dijela grada, odnosno prema naselju „Bajice“. Lice mjesta saobraćajne nezgode je desna saobraćajna traka, desne kolovozne trake, gledano iz pravca naselja „Bajice“ prema donjem dijelu grada. Na mjestu saobraćajne nezgode podužna preglednost po kolovozu iznosi više stotina metara i kolovoz se prostire u pravoj liniji, širine od 6,20 m, podijeljen uzdužnom bijelom isprekidanom razdjelnom linijom sa dvije saobraćajne trake, pri čemu su obije saobraćajne trake širine od po 3,10 m. Gledano iz pravca naselja „Bajice“ sa desne strane pored kolovoza, nalazi se betonski dio (pješačka staza) koja je u nivou ravni kolovoza, širine od 3,07 m, mjereno od desne ivice kolovoza do ivice betonske ograde s desne strane betonskog dijela. Površina kolovoza je pokrivena asfaltnim zastorom bez oštećenja, relativno dobra, a u vrijeme obavljanja rekonstrukcije kolovoz je suv, vidljivost dobra (rekonstrukcija je rađena u dnevnim uslovima), s tim što su svi učesici predmetne saobraćajne nezgode naveli da je u vrijeme odvijanja iste, na središnjem dijelu betonskog proširenja pored kolovoza, bio nabacan snijeg na pojedinim djelovima, dok na kolovozu nije bilo snijega. Pregledom saobraćajnice utvrđeno je da na mjestu saobraćajne nezgode, kao i iz pravca kretanja vozača – ovdje okrivljenog, u vrijeme obavljanja rekonstrukcije, nijesu postavljeni znaci vertikalne signalizacije. Nakon identifikacije mjesta nezgode izvršeno je mjerenje visine spoljnjeg ogledala na teretnom motornom vozilu marke „Zastava“, bez registarskih oznaka, kojim je kritičnom prilikom upravljao I. M., te je utvrđeno da visina nosača ogledala iznosi 1,57 m, a samo ogledalo je na visini od 1,60 m do 1,90 m. Takođe je mjerenjem utvrđeno da bočna isturenost ogledala od kabine vozila iznosi 0,28 m dok je kabina uvučena u odnosu na karoseriju vozila za 0,8 m. Okrivljeni I. M. je izjavio da se neposredno prije nezgode kretao desnom saobraćajnom trakom, desne kolovozne trake Bulevara crnogorskih junaka iz pravca naselja „Bajice“ u pravcu donjeg dijela grada, te da ga je neposredno prije nezgode lijevom saobraćajnom trakom desne kolovozne trake, obilazilo putničko motorno vozilo marke „Golf“ crvene boje, pa je iz tog razloga svojim vozilom pomalo skrenuo udesno, ali je i dalje ostao na kolovozu i ni u jednom momentu nije prešao na trotoar, odnosno pješačku stazu. Naveo je da je primijetio da je udario oštećenu P. Lj. i to je rekao svom suvozaču Č. P. Nakon što je zaustavio teretno vozilo kojim je upravljao, izašao je iz vozila, ali nije vidio gdje je oštećena pala nakon udara, jer je prije njega iz vozila izašao njegov suvozač – svjedok Č. P., koji je </span><span class="span1">podigao oštećenu sa tla i naslonio je na haubu jednog vozila koje je bilo parkirano na trotoaru. Oštećena P. Lj. je izjavila da se kritičnom prilikom, neposredno prije nezgode, kretala sredinom trotoara – pješačke staze, a da je od udara pala na koljena, na trotoar. Takođe je navela da je kritičnom prilikom zadobila povredu u potiljačnom dijelu glave sa desne strane. Navela je da je na trotoaru iz pravca njenog kretanja bila „gomilica snijega“ i to po sredini trotoara, a da na trotoaru prije mjesta nezgode nije bilo parkiranih vozila ,a istakla je i da je kritičnom prilikom na nogama nosila patike, te da je visoka 1,82 m.  Vještak je izvršio mjerenje visine oštećene i utvrđeno je da je ista visoka 1,71 m. Svjedok Č. P. je izjavio da se teretno motorno vozilo marke „Zastava“ kojim je upravljao I. M., zaustavilo na udaljenosti 5-6 m od mjesta kontakta, a da je oštećenu P. Lj. zatekao kako leži na tlu, odnosno kolovozu, pa je izvršeno mjerenje udaljenosti tijela oštećene, dok je bila u ležećem položaju, prema kazivanju svjedoka, i utvrđeno da se tijelo oštećene nalazilo na udaljenosti od 1,20 m od desne ivice kolovoza, gledajući iz pravca naselja „Bajice“, odnosno iz pravca zgrade „Gimnazije“, prema donjem dijelu grada. Svjedok Č. P. nadalje je izjavio da u momentu kada je podigao oštećenu sa tla, ista nije imala vidljive povrede, a bila je u nesvjesnom stanju. Takođe je naveo da je, po njegovom sjećanju, oštećena na sebi imala pantalone, dok se nije mogao izjasniti koju vrstu obuće je nosila. Nakon toga izvršena je i rekonstrukcija prostorne pozicije parkiranog putničkog motornog vozila za koje su okrivljeni I. i svjedok Č. P. saglasno naveli da se nalazilo na trotoaru (pješačkoj stazi), te su izvršena potrebna mjerenja, kojom prilikom je utvrđeno da se zadnji lijevi točak navedenog vozila nalazi na udaljenosti od 0,60 m od desne ivice kolovoza, a na udaljenosti od 0,68 m od betonske ograde desne strane pješačke staze, dok se prednji lijevi točak vozila nalazi na udaljenosti od 0,63 m od desne ivice kolovoza, a na udaljenosti od 0,62 m od betonske ograde sa desne strane pješaćke staze, sve prednje gledano iz pravca zgrade Gimnazije prema donjem dijelu grada. U daljem toku rekonstrukcije, teretno motorno vozilo marke „Zastava“ je postavljeno na desnoj saobraćajnoj traci desne kolovozne trake gledano iz pravca naselja „Bajice“, odnosno zgrade Gimnazije prema donjem dijelu grada i to na mjestu gdje se, po iskazu okrivljenog, vozilo nalazilo u momentu ostvarenog kontakta sa pješakom oštećenom P. Lj., te su izvršena potrebna mjerenja i tom prilikom je utvrđeno da širina karoserije navedenog teretnog motornog vozila iznosi 2,12 m ,a širina traga 2,05 m ,te da je zadnji desni točak navedenog vozila na udaljensoti od 0,57 m od desne ivice kolovoza, gledajući iz pravca Gimnazije u pravcu donjeg dijela grada, dok je prednji desni točak, na udaljenosti od 0,60 m od desne ivice kolovoza, gledajući iz pravca zgrade Gimanzije u pravcu donjeg dijela grada. Prisutna lica nijesu imala primjedbi na tok i način izvođenja rekonstrukcije. Mjesto vršenja rekonstrukcije je fotografisano i skicirano od strane kriminalističkog tehničara Uprave policije – Odjeljenje bezbjednosti Cetinje, Mijanović Dejana.</span>
</li>
<p>&nbsp;</p>
<li style="display: block;">
<span class="span2">Iz zapisnika o uviđaju saobraćajne nezgode Uprave policije – odjeljenje bezbjednosti Cetinje broj 7/2017 od 13.02.2017. godine  proizilazi da se dana 13.02.2017. godine u 12,40 časova dogodila saobraćajna nezgoda (obaranje pješaka) u Bulevaru crnogorskih junaka u blizini Centralne biblioteke. Lice mjesta saobraćajne nezgode je ulica Bulevar crnogorskih junaka, kolovozni zastor je asfaltni bez konstruktivih oštećenja. Na licu mjesta nijesu zatečeni bilo kakvi dokazi ili materijalni tragovi koji bi ukazivali na saobraćajnu nezgodu.Konstatovano je i da se radi o putu s trotoarom sa obje strane,ravnom ,sa uzdužnim nagibom ,čija je površina bila suva ,a do nezgode je došlo u dnevnim uslovima vožnje.</span>
</li>
<p>&nbsp;</p>
<li style="display: block;">
<span class="span2">Iz nalaza i mišljenja sudskog vještaka medicinske struke dr N. K. iz P. od 24.04.2017. godine proizilazi da  isti na osnovu medicinskih činjenica notiranih u navedenoj medicinskoj dokumentaciji konstatuje da je P. Lj. u saobraćajnoj nezgodi zadobila krvni podliv kože u desnoj polovini tjemenog predjela, dužine 3 cm. Navedena povreda predstavlja u vrijeme nanošenja laku tjelesnu povredu i nastala je usljed kontakta P. Lj. i predmetnog motornog vozila. Na osnovu medicinskih činjenica notiranih u navedenim izvještajima, konstatuje se da se u vrijeme odigravanja predmetne saobraćajne nezgode okrivljeni I. M. nalazio u pijanom stanju sa koncentracijom apsolutnog alkohola u krvi u iznosu od 1,63 promila ili 35,435 milimola u litru. Vrijednost koncentracije apsolutnog alkohola u krvi u iznosu od 1,63 promila ili 35,435 milimola u litru, kada je u pitanju muškarac kao što je I. M., a to je muškarac koji je star 60 godina 6 mjeseci i 26 dana, te koji je visine 189 cm i težak 120 kg i koji „popije s vremena na vrijeme“, uopšte ne odgovara količina od „samo“ nekoliko „na eks“ ispijenih čašica rakije – žestokog alkoholnog pića jačine 40 vol %, već odgovara ukupnoj količini ispijenog žestokog alkoholnog pića jačine 40 vol% u iznosu od 421,55 mililitara, a što odgovara brojci od 14 ispijenih malih čašica (zapremine od 30 m – popularne „trice“ ili „trojke“), a 14 svakako nije „nekoliko“, kako je to u svom iskazu naveo I. M. S druge strane, neshvatljivo je i neobjašnjivo da bi neko ko je „više“ od 40 godina profesionalni vozač kamiona, kao što je I. M., dozvolio sebi „takav luksuz“, da nakon što je u „navodno“ potpuno trijeznom stanju kamionom udario i „oborio“ pješaka „uzeo da pije“ „kako bi se smirio od šoka“, a prije alkotestiranja i prije uzimanja uzorka krvi za analizu.</span>
</li>
<p>&nbsp;</p>
<li style="display: block;">
<span class="span2">Iz nalaza i mišljenja sudskog vještaka saobraćajne struke ing. P. Č. iz B. od 25.05.2017. godine proizilazi da se saobraćajna nezgoda dogodila dana 13.02.2017. godine u Bulevaru crnogorskih junaka u blizini Centralne biblioteke na C. Vizuelnim pregledom lica mjesta je konstatovano da se radi o saobraćajnici koja prolazi kroz naseljeno mjesto, trasa saobraćajnice se prostire u pravcu i horizontalnoj ravni sa produženom preglednošću od preko 150 m gledano iz smjera kretanja pješaka i teretnog motornog vozila. Operativna širina kolovoza na samom mjestu gdje se nezgoda dogodila iznosi 6,20 m, a  sa desne strane gledano iz smjera kretanja pješaka i teretnog motornog vozila, nalazi se pješačka staza koja je u nivou ravni kolovoza odnosno u nivou kolovozne površine. Širina pješačke staze iznosi 3,07 m i uz desnu ivicu pješačke staze nalazi se parapetni zidić visine oko 0,45 m. Staza za pješake je sa grubim šljunčano-betonskim zastorom, hrapav. Kolovoz je pravilnih ivičnih linija, sredinom kolovoza izvučena je isprekidana linija koja je u vrijeme vršenja rekonstrukcije slabo vidljiva. Kolovozni zastor relativno dobrog kvaliteta a na licu mjesta nijesu zatečeni bilo kakvi dokazi ili materijalni tragovi koji bi ukazali na saobraćajnu nezgodu. Pregledom lica mjesta nije uočeno da je u međuvremenu došlo do promjena lica mjesta u smislu konstruktivnih karakteristika kolovoza (rekonstrukcija ili promjena trase kolovoza, širina kolovoza, dogradnja novih saobraćajnih površina, izmjena podužne ose kolovoza ird). Od najbliže raskrsnice do mjesta nezgode, nema postavljenih saobraćajnih znakova. Pregledom teretnog motornog vozila utvrđeno je da u zoni desnog vozačkog ogledala nije vršena prepravka. Nosač ogledala je od metalnih cijevi, krute - čvrste konstrukcije, a mjerenjem se utvrđuje da visina od podloge do nosača ogledala iznosi 1,57 m, a visina donje ivice ogledala 1,60 m, a do gornje ivice ogledala visina iznosi 1,90 m. Ogledalo sa nosačem  je izbačeno od ravni oplate vrata za 0,28 m. Kabina vozila je u odnosu na bočnu oplatu karoserije uvučena za 8 cm. Mjeri se širina karoserije teretnog motornog vozila i ista iznosi 2,12 m, a širina traga točkova (zadnjih) iznosi </span><span class="span2">2,05 m. Mjerenjem visine pješaka – oštećene utvrđeno je da je pješak visoka 1,71 m te da je vitke građe, a što je vidljivo i iz fotografije priložene uz nalaz i mišljenje. U odnosu na određivanje brzine kretanja vozila, vještak je utvrdio da iza teretnog motornog vozila nijesu uočeni tragovi kočenja ili drugog prinudnog kretanja/zanošenja, rotiranja itd. Samim tim nije moguće proračunati matematičkim putem brzinu kretanja ovog vozila neposredno prije nezgode, jer nije poznato na kojoj dužini puta je vozač kočio svoje vozilo, kojim intenzitetom ga je kočio itd. Međutim, određeni parametri ukazuju na brzinu kretanja teretnog motornog vozila u trenutku kontakta sa pješakom, a sa druge strane, imajući u vidu da vozač teretnog motornog vozila navodi da uopšte nije registrovao prisustvo pješaka na putanji kretanja njegovog vozila, to znači da prije kontakta sa pješakom nije ni kočio svoje vozilo (nije imao razloga za to). Ovo dalje znači da se može smatrati da se vozilo i neposredno prije nezgode kretalo približno istom brzinom kojom je zahvatilo pješaka. Dalje treba imati u vidu i vozno eksploatacione karakteristike teretnog motornog vozila (zastario tip) kod kojeg su ubrzanja i usporenja malih tehničkih parametara.  Pored prethodno pomenutih parametara, jedan od bitnih jeste i intenzitet povreda pješaka i način na koji je ostvaren kontakt tijela pješaka sa određenim dijelom vozila. Pješak je u konkretnom slučaju zadobio lakše tjelesne povrede (u predjelu glave-potiljka) a to znači na osjetljiv dio tijela. S druge strane dio vozila kojim je ostvaren kontakt sa pješakom je metalna cijev koje je čvrsto pričvršćena za takođe čvrste djelove vozila. Samo ogledalo jeste pokretan dio ali je ogledalo pričvršćeno za metalnu cijev. U konkretnom slučaju kontakt i povrede na tijelu pješaka nije nanijelo ogledalo (koje inače ima plastičnu mekanu oblogu) nego metalna cijev na kojoj je ogledalo pričvršćeno. Takođe treba imati u vidu i oblik samog tijela sa vozilom kojim ostvaruje kontakt sa tijelom pješaka. U konkretnom slučaju taj dio vozila ima oblik cijevi, a to znači i malu površinu kojom ostvaruje kontakt sa tijelom pješaka. Prema zakonima fizike, ako je površina manja, pri istoj sili djelovanja, pritisak na drugu površinu (tijelo pješaka) će biti veći, a to znači i povrede intenzivnije. Imajući u vidu naprijed navedeni faktor, proizilazi da je brzina kojom je ostvaren kontakt tijela pješaka i dijela sa vozila, iznosila oko 15 km/h. Imajući u vidu da se pješak kretao u istom smjeru kao i vozilo i da se pješak (obzirom na pol i starost) kretao brzinom oko 5 km/h, proizilazi da se vozilo neposredno prije i u trenutku kontakta sa pješakom kretalo brzinom od oko 20 km/h. Svi prikupljeni podaci kao i ostali faktori ne ukazuju da je teretno motorno vozilo eventualno napuštalo kolovoz ,odnosno saobraćajnu traku po kojoj se kretalo. Ako bi teretno motorno vozilo u konkretnom slučaju sašlo sa kolovoza i ostvarilo kontakt sa pješakom na pješačkoj stazi, to vozilo bi moralo ostvariti kontakt i sa parkiranim vozilima, zatim bi moralo pogaziti gomile snijega koje su se na stazi nalazile koji tragovi bi morali ostati uočljivi. Pri tome, treba imati u vidu da se radi o teretnom motornom vozilu koje je znatnih dimenzija i koje nema dobre manevarske osobine (okretanje i promjenu pravca kretanja na malom prostoru itd). Kako nema nikakvih tragova na tako malom prostoru da je teretno motorno vozilo u konkretnom slučaju sašlo sa kolovoza i ostvarilo kontakt sa pješakom na pješačkoj stazi, čime se potvrđuju izjave vozača i njegovog saputnika. Iz prethodnog slijedi zaključak da se vozač teretnog motornog vozila neposredno prije nezgode kretao svojom desnom kolovoznom - saobraćajnom trakom i da se u načinu kretanja teretnog morotnog vozila po kolovozu ne vidi uzročnost u nastanku predmetne nezgode. Pješak je u svojoj izjavi naveo da se kretao pješačkom stazom, što neposredno prije nezgode nije isključeno , ali se u kritičnom trenutku pješak sigurno našao na operativnoj površini kolovoza. Prisustvo parkiranog vozila na pješačkoj stazi, prisustvo gomila snijega itd. sigurno su mogli uticati da pješak na tom dijelu </span><span class="span2">kolovoza siđe sa pješačke staze i nakratko započne kretanja operativnom površinom kolovoza. Pješak je i sam izjavio da je nakratko bio u nesvijesti što po nalaženju vještaka može uticati da se i ne sjeća detalja neposredno prije nezgode, pa samim tim ni da je sišao sa pješačke staze i našao se na operativnoj površini kolovoza. Ovo dalje znači da se pješak nepravilno kretao po kolovozu (uz desnu ivicu kolovoza gledano iz smjera kretanja pješaka) i da je ovaj propust pješaka u uzročnoj vezi sa nastankom predmetne saobraćajne nezgode. Ovo iz razloga što je pješak ipak imao mogućnosti da se kreće pješačkom stazom iako pod otežanim uslovima (parkirano vozilo, gomile snijega), jer pored parkiranog vozila je postojao slobodan prostor od oko 0,6 m koji je pješak (otežano) mogao proći (standard je 0,8 m slobodnog prostora za prolaz pješaka). Pješak ako nije mogao da prođe takvo mjesto na pješačkoj stazi onda je imao obavezu da pređe preko kolovoza i da svoje kretanje nastavi uz lijevu ivicu kolovoza gledano iz pravca kretanja pješaka. Način kretanja pješaka po kolovozu definiše i mjesto kontakta vozila i pješaka gledano poprečno po kolovozu. Imajući u vidu sve naprijed pomenute činjenice, proizilazi da je do kontakta došlo na oko 0,5 m od desne ivice kolovoza. Iz ovoga dalje slijedi da se vozač teretnog motornog vozila kretao po kolovozu tako što je sa svojim vozilom bio udaljen od desne ivice kolovoza za oko 0,5 m (računajući širinu karoserije i traga točkova), ali je naisturenijim bočnim dijelom (ogledalom) bio udaljen od desne ivice kolovoza oko 0,30 m. Imajući u vidu gradske uslove vožnje, širinu saobraćajne trake po kojoj se kratko kretao, kategoriju vozila kojim je upravljao, proizilazi da se vozač teretnog motornog vozila kretao po kolovozu pravilnom putanjom. Može se postaviti pitanje kako vozilo svojom kabinom ili karoserijom nije zahvatilo i tijelo pješaka, pa vještak konstatuje da do toga nije došlo iz razloga što je pješak vitke građe, a osim toga kada je okvir ogledala udario pješaka u potiljak, pješak je posrnuo i tako se tijelo našlo na putanji kabine ,odnosno karoserije vozila. U odnosu na mogućnost učesnika da izbjegnu nezgodu, vještak ukazuje da su se pješak i vozač kretali u istom smjeru. Podužna preglednost po kolovozu je znatna što znači da je pješak bio u vidnom polju vozača. U konkretnom slučaju vozaču teretnog motornog vozila bilo je dovoljno da uoči prisustvo pješaka na kolovozu na udaljenosti od oko 9,1 m pa da može da svoje vozilo zaustavi prije mjesta kontakta sa pješakom. Pri tome, vozač je imao mogućnost da nezgodu izbjegne i neznatnim bočnim izmicanjem ulijevo (za oko 0,30m). Gledano kroz vremenski parametar, bilo mu je dovoljno da pješaka uoči na kolovozu 2,3 sekunde prije nego je došlo do kontakta, a imao je mogućnost da obzirom na podužnu preglednost po kolovozu na mjestu nezgode.  Pješak se kretao uz desnu ivicu kolovoza gledano iz smjera njegovog kretanja.Po nalaženju vještaka ovo je bio nebezbjedan način kretanja pješaka po kolovozu. Takođe, iako uz otežane uslove imao je mogućnost da se kreće pješačkom stazom, pa iz svega navedenog proizilazi da je i pješak imao mogućnost da u konkretnom izbjegne nezgodu. Ako bi se postavilo pitanje da li je postojala mogućnost da je pješak stupio sa pješačke staze na operativnu površinu kolovoza u trenutku kada se teretno motorno vozilo već nalazilo u neposrednoj blizini tako da vozač teretnog motornog vozila nije imao prostorno vremenskih mogućnosti da izbjegne nezgodu, u tom slučaju, to jest ako bi pješak na operativnu površinu kolovoza počeo da stupa neposredno prije nailaska teretnog motornog vozila, onda bi se pješak u odnosu na vozilo morao nalaziti tijelom ili u poprečnom ili iskošenom položaju u odnosu na smjer kretanja teretnog motornog vozila. U tom slučaju bi oštećena zadobila povrede u predjelu lica sa lijeve strane ili u zoni bočne lijeve regije glave, što se nije dogodilo pa se ova varijanta nastanka nezgode može isključiti. U konačnom je zaključak vještaka da je do saobraćajne nezgode došlo usljed toga što je vozač teretnog motornog vozila znatno zakasnio u </span><span class="span2">reakciji na nastalu saobraćajnu situaciju, a imao je saobraćajno tehničkih i prostorno vremenskih mogućnosti da izbjegne nezgodu u konkretnom slučaju. Nastanku nezgode doprinio je i pješak nebezbjednim kretanjem po kolovozu, a imao je mogućnosti da se kreće drugom površinom što bi za njega bilo bezbjednije u odnosu na kretanje nepravilnom putanjom (uz desnu ivicu kolovoza) operativnom površinom kolovoza.</span>
</li>
<p>&nbsp;</p>
<li style="display: block;">
<span class="span2">Iz Izvještaja Kliničkog Centra Crne Gore – Odjeljenje za sudsku medicinu A.br. 393 od 17.02.2017. godine, o alkoholisanosti za okrivljenog I. M.,  proizilazi da je kod okrivljenog I. M. starog 61 godinu, dana 13.02.2017. godine u 15:05 časova izvađena ,te da je  metodom „Widmark“ utvrđena koncentracija od 1,27 promila apsolutnog alkohola u krvi, odnosno 27,526 milimola u litru, kod koje koncentracije se većina ljudi nalazi u pripitom stanju.</span>
</li>
<p>&nbsp;</p>
<li style="display: block;">
<span class="span2">Iz Zapisnika Uprave policije – Odjeljenje bezbjednosti Cetinje o izvršenoj kontroli prisustva alkohola u organizmu za okrivljenog I. M., proizilazi da je ista  izvršena dana 13.02.2017. godine  u 14:50, i da je kod okr. alkotestom marke „Dreger“, tip 7510, utvrđeno da vozač – okrivljeni ima 1,29 g/kg alkohola u organizmu.</span>
</li>
<p>&nbsp;</p>
<li style="display: block;">
<span class="span2">Uvidom u skicu lica mjesta Uprave policije – Odjeljenje bezbjednosti Cetinje broj 7-2017/2 od 13.02.2017. godine proizilazi  da je ista u saglasnosti sa zapisnikom o uviđaju saobraćajne nezgode Odjeljenja bezbjednosti Cetinje, tj.da je dat prikaz lica mjesta saobraćajne nezgode- Bulevar crnogorskih junaka, kao i smjer kretanja učesnika</span>
</li>
<p>&nbsp;</p>
<li style="display: block;">
<span class="span2">Uvidom u skicu lica mjesta rekonstrukcije saobraćajne nezgode Uprave policije – Odjeljenje bezbjednosti Cetinje broj 7/2017/2 od 15.05.2017. godine proizilazi bliži opis lica mjesta saobraćajne nezgode na kojoj su predstavljeni pravac kretanja teretnog motornog vozila marke „Zastava“ bez registarskih oznaka kojim je upravljao okrivljeni I. M., te položaj tijela povrijeđenog pješaka P. Lj., kao i položaj NN putničkog motornog vozila parkiranog na trotoaru. Kolovoz se prostire u pravoj liniji, širine od 6,20 m, podijeljen uzdužnom bijelom isprekidanom razdjelnom linijom na dvije saobraćajne trake, pri čemu su obije saobraćajne trake širine od po 3,10 m. Kao fiksa tačka uzet je ćošak, betonski stub ograde dvorišnog dijela biblioteke „Đ. C.“ sa desne strane gledno iz pravca Bajica. Gledano iz pravca Bajica sa desne strane pored kolovoza, nalazi se pješačka staza širine 3,07 m, mjereno od desne ivice kolovoza do ivice betonske ograde sa desne strane betonskog dijela. Zadnji lijevi točak NN putničkog motornog vozila nalazi se na udaljenosti od 0,60 m od desne ivice kolovoza a na udaljenosti od 0,68 m od betonske ograde sa desne strane pješačke staze dok se prednji lijevi točak vozila nalazi na udaljenosti od 0,63 m od desne ivice kolovoza, a na udaljenosti od 0,62 m od betonske ograde sa desne strane pješačke staze, sve gledano iz pravca zgrade „Gimnazije“ prema donjem dijelu grada. </span>
</li>
<p>&nbsp;</p>
<li style="display: block;">
<span class="span2">Uvidom u foto-dokumentaciju rekonstrukcije saobraćajne nezgode Uprave policije – Odjeljenje bezbjednosti Cetinje od 13.02.2017. godine sa lica mjesta proizilazi izgled lica mjesta saobraćajne nezgode koja se dogodila dana 13.02.2017. godine u ulici Bulevar crnogorskih junaka u kojoj su učestvovali teretno motorno vozilo marke „Zastava“ bez registarskih oznaka kojim je upravljao okrivljeni I. M. sa C. i pješak P. Lj. sa C., fotografisano u pravcu Srednje škole „Gimnazija“ locirane u istoj ulici, kao i </span><span class="span2">bliži izgled navedenog lica mjesta, izgled lica mjesta gdje je po izjavi svedoka Č. P. u ležećem položaju zatekao popvrijeđenog pješaka P. Lj. sa C., a isto fotografisano u pravcu Srednje škole „Gimnazija“ locirane u Bulevaru crnogorskih junaka kao i bliži izgled, zatim lice mjesta fotografisano iz pravca Srednje škole „Gimnazija“ locirane u Bulevaru crnogorskih junaka, izgled teretnog motornog vozila, bez registarskih oznaka na kolovoznoj površini gdje je po kazivanju I. M. ostvario kontakt upravljajući navedenim vozilom sa pješakom P. Lj., fotografisano u pravcu Srednje škole „Gimnazija“ locirane u Bulevaru crnogorskih junaka kao i bliži izgled, izgled teretnog motornog vozila „Zastava“ bez registarskih oznaka na kolovoznoj površini gdje je po kazivanju I. M. ostvario kontakt upravljajući navedenim vozilom sa pješakom P. Lj., fotografisano iz pravca Srednje škole „Gimnazija“ locirane u Bulevaru crnogorskih junaka kao i bliži izgled, izgled teretnog motornog vozila marke „Zastava“ bez registarskih oznaka, na kolovoznoj površini gdje je po kazivanju I. M. ostvario kontakt upravljajući motornim vozilom sa pješakom P. Lj. fotografisano u pravcu dvorišnog dijela biblioteke „Đ. C.“ locirane u Bulevaru crnogorskih junaka sa bližim izgledom, zatim izgled prednje strane teretnog motornog vozila marke „Zastava“ bez registarskih oznaka , izgled zadnje strane teretnog motornog vozila marke „Zastava“ bez registarskih oznaka, izgled bočne vozačeve strane teretnog motornog vozila marke „Zastava“ bez registarskih oznaka, izgled bočne suvozačeve strane teretnog motornog vozila marke „Zastava“ bez registarskih oznaka, zatim odnos visine povrijeđene P. Lj. sa desnim prednjim retrovizorom teretnog motornog vozila marke „Zastava“ bez registarskih oznaka fotografisano u pravcu Srednje škole „Gimnazija“ locirane u Bulevaru Crnogorskih junaka sa bližim izgledom, odnos visine povrijeđene P. Lj. sa desnim retrovizorom teretnog motornog vozila „Zastava“ bez registarskih oznaka fotografisano iz pravca Srednje škole „Gimnazija“ locirane u Bulevaru crnogorskih junaka sa bližim izgledom, zatim izgled mjesta na trotoaru gdje se po kazivanju svjedoka Č. P. sa C. u vrijeme predmetne saobraćajne nezgode otprilike nalazilo parkirano NN putničko motorno vozilo fotografisano u pravcu Srednje škole „Gimnazija“ locirane u Bulevaru crnogorskih junaka sa bližim izgledom kao i izgled mjesta na trotoaru gdje se po kazivanju svjedoka Č. P. sa C. u vrijeme predmetne saobraćajne nezgode otprilike nalazilo parkirano NN putničko motorno vozilo fotografisano iz pravca srednje škole „Gimnazija“ locirane u ulici Bulevar crnogorskih junaka.</span>
</li>
<p>&nbsp;</p>
<li style="display: block;">
<span class="span2">Uvidom u CD-fotografije saobraćajne nezgode Uprave policije – Odjeljenje bezbjednosti Cetinje od 13.02.2017. godine sa lica mjesta proizilazi da se sa istog ne može izvršiti očitavanje sadržaja,tj.dostavljeni CD ne sadrži na sebi fotografije saobraćajne nezgode.</span>
</li>
<p>&nbsp;</p>
<li style="display: block;">
<span class="span2">Iz Uvjerenja iz registra kaznenih evidencija Ministarstva pravde  od 15.03.2017. godine za okrivljenog I. M. proizilazi da okrivljeni ranije nije bio osuđivan.</span>
</li>
<p>&nbsp;</p>
<li style="display: block;">
<span class="span2">Analizirajući rezultate sprovedenog dokaznog postupka, te na osnovu savjesne i brižljive ocjene svih provedenih dokaza pojedinačno i u svojoj ukupnosti, sud je utvrdio da su rezultati dokaznog postupka u potpunosti potkrijepili navode optužnog predloga da je okrivljeni I. M. počinio krivično djelo stavljeno mu na teret, činjenično i pravno opisano dispozitivom ove presude, a ovo iz sljedećih razloga:</span>
</li>
<p>&nbsp;</p>
<li style="display: block;">
<span class="span2">Utvrđujući činjenice radi pravilnog utvrđenja materijalno pravnog odnosa u predmetnoj krivičnopravnoj stvari, sud je nesumnjivo utvrdio da je okrivljeni dana </span><span class="span2">13.02.2017. godine u ulici Bulevar crnogorskih junaka, ispred zgrade Centralne narodne biblioteke „Đ. C.“ na C., upravljajući u saobraćaju vlastitim neregistrovanim teretnim motornim vozilom marke „zastava“, bez registarskih oznaka, ne pridržavajući se saobraćajnih propisa iz člana 17. stav 1., člana 182. stav 2. i člana 268. stav 1. Zakona o bezbjednosti saobraćaja na putevima, ugrozio saobraćaj i doveo u opasnost život i tijelo ljudi, na način što je upravljajući vozilom pod dejstvom alkohola od 1,63 promila apsolutnog alkohola u krvi, krećući se istim ulicom Bulevar crnogorskih junaka iz pravca zgrade „Gimnazije“ u pravcu naselja Donji kraj, iako je bio svjestan da je zabranjeno upravljati neregistrovanim vozilom u saobraćaju, te svjestan da upravljajući motornim vozilom pod dejstvom alkohola može izazvati saobraćajnu nezgodu, pa je na to pristao, dolaskom vozila na mjestu saobraćajne nezgode nije obratio dužnu pažnju na pješaka oštećenu P. Lj. sa C., koja se u svojstvu pješaka kretala operativnom površinom kolovoza uz desnu ivicu kolovoza, ulicom Bulevar crnogorskih junaka u smjeru kretanja vozila okrivljenog, iako je imao saobraćajno tehničkih i prostorno vremenskih mogućnosti da izbjegne nezgodu, prednjim dijelom okvira od prenjeg desnog ogledala na kabini vozila ostvario kontakt sa oštećenom u predjelu tjemene regije glave oštećene, od kojeg udara je oštećena pala na tlo i zadobila lake tjelesne povrede u vidu krvnog podliva desne polovine tjemenog predjela glave dužine 3 cm.</span>
</li>
<p>&nbsp;</p>
<li style="display: block;">
<span class="span2">Naprijed navedene odlučne činjenice sud je utvrdio na osnovu materijalnih dokaza i to zapisnika o uviđaju saobraćajne nezgode Uprave policije – Odjeljenje bezbjednosti Cetinje broj 7/2017 od 13.02.2017. godine, zapisnika o rekonstrukciji Osnovnog državnog tužilašta Kt.br. 41/17 od 15.05.2017. godine, nalaza i mišljenja sudskog vještaka saobraćajne struke ing. P. Č. iz B. od 25.05.2017. godine, nalaza i mišljenja sudskog vještaka medicinske struke dr N. K. iz P. od 24.04.2017. godine, Izvještaja Kliničkog centra Crne Gore – Odjeljenje za sudsku medicinu A.br. 393 od 17.02.2017. godine o alkoholisanosti za okrivljenog I. M., zapisnika Uprave policije – Odjeljenja bezbjednosti Cetinje o izvršenoj kontroli prisustva alkohola u organizmu za okrivljenog I. M. od 13.02.2017. godine, skice lica mjesta Uprave policije – Odjeljenje bezbjednosti cetinje broj 7-2017/2 od 13.02.2017. godine, skice lica mjesta rekonstrukcije saobraćajne nezgode Uprave policije – Odjeljenje bezbjednosti Cetinje broj 7/2017/2 od 15.05.2017. godine, foto – dokumentacije rekonstrukcije saobraćajne nezgode Uprave policije – Odjeljenje bezbjednosti Cetinje broj 56/17 od 15.05.2017. godine, , Uvjerenja iz registra kaznenih evidencija Ministarstva pravde od 15.03.2017. godine za okrivljenog I. M. kao i iskaza oštećene P. Lj. i svjedoka  Č. P. te dovođenjem u vezu prednjih dokaza sa odbranom okrivljenog I. M.</span>
</li>
<p>&nbsp;</p>
<li style="display: block;">
<span class="span2">Sud je imao u vidu i dostavljeni dokaz CD – fotografije saobraćajne nezgode Uprave policije – Odjeljenje bezbjednosti Cetinje od 13.02.2017. godine sa lica mjesta ,ali isti nije mogao poslužiti kao dokaz u predmetnom slučaju jer na istom nijesu ni sadržane fotografije saobraćajne nezgode .</span>
</li>
<p>&nbsp;</p>
<li style="display: block;">
<span class="span1">Okrivljeni I. M. ne spori činjenicu da se dana 13.02.2017. godine kretao svojim neregistrovanim teretnim motornim vozilom marke „Zastava“ i to iz pravca Gimnazije u pravcu svoje kuće u naselju Donji kraj ,te da je sa njim na mjestu suvozača bio Č. P. Dolaskom u blizini Centralne biblioteke, primijetio je oštećenu kako ide skroz uz desnu stranu puta pri čemu je na tom dijelu puta bio trotoar, a nije vidio da li je na istom bilo automobila koji su onemogućavali njeno kretanje trotoarom. Kretao se laganom brzinom pri čemu je u jednom trenutku primijetio da je svojim retrovizorom </span><span class="span1">na suvozačevoj strani udario oštećenu koja je od udarca pala nakon čega je odmah došao do nje a Č. P. joj ukazao pomoć te je on otišao kući. Još iste večeri je otišao u njenu kuću kako bi se interesovao za njeno zdravlje a nije sporio ni da je ovom prilikom oštećena pretrpjela povrede. </span>
</li>
<p>&nbsp;</p>
<li style="display: block;">
<span class="span1">Ovi navodi u saglasnosti su sa objektivnim i za sud prihvatljivim iskazom svjedoka Č. P. koji je u iskazu datom na zapisniku pred ODT-om dana 13.04.2017. godine naveo da je kritičnog dana bio na mjestu suvozača u kamionu kojim je upravljao njegov prijatelj I. M. te da su se kretali iz pravca Gimnazije prema centru grada, da je I. upravljao svojom trakom normalnom brzinom, te da mu je isti negdje kod Centralne biblioteke rekao da je zakačio neku ženu, a što je i on vidio u retrovizoru. Izašli su da joj pruže pomoć, ista je bila na asflatu i bez svijesti te da ju je, nakon što se povratila, upitao da li treba da zovne hitnu pomoć kao i da li ima potrebe da I. ostaje na licu mjesta obzirom da mu je kamion neregistrovan. P. Lj. je rekla da za tim nema potrebe nakon čega se I. udaljio i otišao kući.</span><span class="span2"> </span>
</li>
<p>&nbsp;</p>
<li style="display: block;">
<span class="span1">Ove činjenice koherentne su i provedenim materijalnim dokazima i to skicom lica mjesta Uprave policije – odjeljenje bezbjednosti Cetinje broj 7-2017/2 od 13.02.2017. godine i zapisnikom o uviđaju saobraćajne nezgode Uprave  policije – Odjeljenje bezbjednosti Cetinje broj 7/2017 od 13.02.2017. godine iz kojih je sud utvrdio da je lice mjesta ulica Bulevar crnogorskih junaka na C., u blizini Centralne biblioteke  te da je kolovozni zastor asfaltni bez konstruktivih oštećenja. Na licu mjesta nijesu zatečeni bilo kakvi dokazi ili materijalni tragovi koji bi ukazivali na saobraćajnu nezgodu. </span>
</li>
<p>&nbsp;</p>
<li style="display: block;">
<span class="span1">Na osnovu prednjeg zapisnika o uviđaju saobraćajne nezgode sačinjenog  od strane Uprave policije – odjeljenje bezbjednosti Cetinje broj 7/2017 od 13.02.2017. godine sa skicom lica mjesta saobraćajne nezgode sačinjene od strane Uprave policije – Odjeljenje bezbjednosti Cetinje broj 7-2017/2 od 13.02.2017. godine, dana 15.05.2017. godine obavljena je i rekonstrukcije saobraćajne nezgode od strane Državnog tužioca u ODT Cetinje Sanje Radunović o čemu je sačinjen zapisnik  Kt.br. 41/17 od 15.05.2017. godine iz kojih materijalnih dokaza je utvrđeno  da  mjesto saobraćajne nezgode predstavlja Bulevar crnogorskih junaka, između zgrade Nacionalne biblioteke „Đ. C.“ i zgrade Gimnazije na C. Navedeni Bulevar crnogorskih junaka je podijeljen na dvije kolovozne trake gledano iz pravca naselja „Bajice“, prema donjem dijelu grada, sa po dvije saobraćajne trake namijenjene za kretanje vozila iz pravca naselja „Bajice“ u pravcu centra grada i lijeva kolovozna traka, sa dvije saobraćajne trake, namijenjena za kretanje vozila iz pravca donjeg dijela grada u pravcu gornjeg dijela grada, odnosno prema naselju „Bajice“. Lice mjesta saobraćajne nezgode je desna saobraćajna traka, desne kolovozne trake, gledano iz pravca naselja „Bajice“ prema donjem dijelu grada. Na mjestu saobraćajne nezgode podužna preglednost po kolovozu iznosi više stotina metara i kolovoz se prostire u pravoj liniji, širine od 6,20 m, podijeljen uzdužnom bijelom isprekidanom razdjelnom linijom sa dvije saobraćajne trake, pri čemu su obije saobraćajne strake širine od po 3,10 m. Gledano iz pravca naselja „Bajice“ sa desne strane pored kolovoza, nalazi se betonski dio (pješačka staza) koja je u nivou ravni kolovoza, širine od 3,07 m, mjereno od desne ivice kolovoza do ivice betonske ograde s desne strane betonskog dijela. Površina kolovoza je pokrivena asfaltnim zastorom bez oštećenja, relativno dobra, a u vrijeme obavljanja rekonstrukcije kolovoz je suv, vidljivost dobra (rekonstrukcija je rađena u dnevnim uslovima), s tim što su svi učesici predmetne </span><span class="span1">saobraćajne nezgode naveli da je u vrijeme odvijanja iste, na središnjem dijelu betonskog proširenja pored kolovoza, bio nabacan snijeg na pojedinim djelovima, dok na kolovozu nije bilo snijega. Pregledom saobraćajnice utvrđeno je da na mjestu saobraćajne nezgode, kao i iz pravca kretanja vozača – ovdje okrivljenog, u vrijeme obavljanja rekonstrukcije, nijesu postavljeni znaci vertikalne signalizacije. Nakon identifikacije mjesta nezgode izvršeno je mjerenje visine spoljnjeg ogledala na teretnom motornom vozilu marke „Zastava“, bez registarskih oznaka, kojim je kritičnom prilikom upravljao I. M., te je utvrđeno da visina nosača ogledala iznosi 1,57 m, a samo ogledalo je na visini od 1,60 m do 1,90 m. Takođe je mjerenjem utvrđeno da bočna isturenost ogledala od kabine vozila iznosi 0,28 m dok je kabina uvučena u odnosu na karoseriju vozila za 0,8 m. Utvrđeno je da se tijelo oštećene nalazilo na udaljenosti od 1,20 m od desne ivice kolovoza, gledajući iz pravca naselja „Bajice“, odnosno iz pravca zgrade „Gimnazije“, prema donjem dijelu grada. Izvršena je i rekonstrukcija prostorne pozicije parkiranog putničkog motornog vozila,kao i  rekonstrukcija prostorne pozicije parkiranog  putničkog motornog vozila , te su izvršena potrebna mjerenja, kojom prilikom je utvrđeno da se zadnji lijevi točak navedenog vozila nalazi na udaljenosti od 0,60 m od desne ivice kolovoza, a na udaljenosti od 0,68 m od betonske ograde desne strane pješačke staze, dok se prednji lijevi točak vozila nalazi na udaljenosti od 0,63 m od desne ivice kolovoza, a na udaljenosti od 0,62 m od betonske ograde sa desne strane pješaćke staze, sve prednje gledano iz pravca zgrade Gimnazije prema donjem dijelu grada. U daljem toku rekonstrukcije, teretno motorno vozilo marke „Zastava“ je postavljeno na desnoj saobraćajnoj traci desne kolovozne trake gledano iz pravca naselja „Bajice“, odnosno zgrade Gimnazije prema donjem dijelu grada i to na mjestu gdje se, po iskazu okrivljenog, vozilo nalazilo u momentu ostvarenog kontakta sa pješakom oštećenom P. Lj., te su izvršena potrebna mjerenja i tom prilikom je utvrđeno da širina karoserije navedenog teretnog motornog vozila iznosi 2,12 m a širina traga 2,05 m, te da je zadnji desni točak navedenog vozila na udaljenosti od 0,57 m od desne ivice kolovoza, gledajući iz pravca Gimnazije u pravcu donjeg dijela grada, dok je prednji desni točak, na udaljenosti od 0,60 m od desne ivice kolovoza, gledajući iz pravca zgrade Gimanzije u pravcu donjeg dijela grada. Sve prednje čini logički sklad sa skicom lica mjesta rekonstrukcije saobraćajne nezgode Uprave policije  -Odjeljenje bezbjednosti Cetinje broj 7/2017/2 od 15.05.2017. godine,  fotodokumentacijom rekonstrukcije saobraćajne nezgode Uprave policije OB Cetinje broj 56/17 od 15.05.2017. godine, kojim dokazima je sud poklonio punu vjeru jer su kompatibilni, sačinjeni od nadležnih državnih organa, te sud nema razloga da sumnja u njihovu istinitost</span>
</li>
<p>&nbsp;</p>
<li style="display: block;">
<span class="span2">Takođe, prednje utvrđene činjenice potkrijepljene su  nalazom i mišljenjem sudskog vještaka saobraćajne struke Č. P. iz kojeg je Sud utvrdio  da se dana 13.02.2017. godine u Bulevaru crnogorskih junaka u blizini Centralne biblioteke dogodila saobraćajna nezgoda, te da lice mjesta predstavlja saobraćajnica sa podužnom preglednošću od 150 m koja vodi kroz naseljeno mjesto sa operativnom širinom kolovoza od 6,20 m, a da se sa desne strane gledano iz smjera kretanja pješaka i teretnog motornog vozila nalazi pješačka staza koja je u nivou ravni kolovoza te da je ista širine 3,07 m. Ova staza za pješake je sa grubim šljunčano-betonskim zastorom, hrapav dok je sredinom kolovoza izvučena isprekidana linija. Kolovoz je relativno dobrog kvaliteta, na istom nema materijalnih tragova koji bi ukazali da je došlo do saobraćajne nezgode. Utvrđeno je da na teretnom motornom vozilu nosač ogledala je od metalne cijevi, čvrste konstrukcije a mjerenjem je utvrđeno da visina podloge do </span><span class="span2">nosača ogledala iznosi 1,57 m a visina donje ivice ogledala 1,60 m a do gornje ivice ogledala visina je 1,90m. Ogledalo sa nosačem je izbačeno od ravni oplate vrata za 0,28. Kabina vozila je u odnosu na bočnu oplatu karoserije uvučena za 8 cm, a što je sve u saglasnosti sa zapisnikom o rekonstrukciji saobraćajne nezgode Osnovnog državnog tužilaštva Kt.br. 41/17. Takođe je utvrđena i visina oštećene – pješaka P. Lj. i ista iznosi 1,71 m kao i način ostvarenja kontakta sa putničkim motornim vozilom kojim je upravljao okrivljeni. Utvrđeno je da se vozač teretnom motornog vozila kretao po kolovozu tako što je svojim vozilom bio udaljen od desne ivice kolovoza za oko 0,5 m (računajući širinu karoserije i traga točkova) ali je najisturenijim bočnim dijelom (ogledalom) bio udaljen od desne ivice kolovoza oko 0,30 m. Pješak se kretao uz desnu ivicu kolovoza gledano iz smjera kretanja okivljenog, što je bio nebezbjedan način kretanja pješaka jer je oštećena – pješak P. Lj. imala mogućnost da se kreće pješačkom stazom iako pod otežanim uslovima (parkirano vozilo, gomile snijega) jer je postojao slobodan prostor od oko 0,6 m kojim kojim je ista pored vozila parkiranog na pješakoj stazi mogla proći. Utvrđeno je i da se okrivljeni neposredno prije nezgode kretao svojom desnom kolovoznom – saobraćajnom trakom, da je brzina ostvarenog kontakta tijela pješaka i vozila iznosila 15 km/h kao i da vozilo nije napuštalo kolovoznu površinu pa je do kontakta došlo silaženjem pješaka na operativnu površinu i to tako što su kontakt i povrede nastale od metalne cijevi na kojoj je ogledalo pričvršćeno. Ovaj dio vozila ima oblik cijevi a to znači i malu površinu kojom ostvaruje kontakt sa tijelom pješaka a kod činjenice da je oštećena vitke građe nije došlo do zahvatanja kabinom ili karoserijom teretnog motornog vozila već samo okvirom ogledala usljed kojeg udara u potiljak je oštećena pretrpjela laku tjelesnu povredu. U konačnom je utvrđeno da je do saobraćajne nezgode došlo usljed toga što je vozač teretnog motornog vozila znatno zakasnio u reakciji na nastalu saobraćajnu situaciju a imao je saobraćajno tehničkih i prostorno vremenskih mogućnosti da izbjegne nezgodu u konkretnom slučaju. Nastanku nezgode doprinio je i pješak nebezbjednim kretanjem po kolovozu a imao je mogućnosti da se kreće drugom površinom što bi za njega bilo bezbjednije u odnosu na kretanje nepravilnom putanjom (uz desnu ivicu kolovoza) operativnom površinom kolovoza.</span>
</li>
<p>&nbsp;</p>
<li style="display: block;">
<span class="span2">Sud je prihvatio nalaz i mišljenje vještaka kao objektivan i tačan,dat na pravilima nauke i struke.</span>
</li>
<p>&nbsp;</p>
<li style="display: block;">
<span class="span2">Oštećena P. Lj. je izjavila da se kritičnog dana kretala iz pravca naselja Humci Bulevarom crnogorskih junaka iz pravca Gimanzije u pravcu Centralne biblioteke kada je osjetila snažan udarac u glavu od pozadi od čega je izgubila svijest. U pomoć joj je pritekao Č. P. koji ju je pridigao nakon što je pala. M. I. je iste večeri došao kod nje i njenog supruga kući kako bi se izvinio. Navela je da se kritične prilike kretala sredinom trotoara,pa Sud sledstveno prednje iznijetom njen iskaz nije prihvatio obzirom da je isti opovrgnut nalazom i mišljenjem vještaka saobraćajne struke kojim je nesumnjivo utvrđeno da se oštećena kretala operativnim dijelom kolovoza.</span>
</li>
<p>&nbsp;</p>
<li style="display: block;">
<span class="span2">Nadalje, Sud je prihvatio odbranu okrivljenog da  je prije saobraćajne nezgode konzumirao alkohol ,obzirom da je ovakva odbrana u saglasnosti sa nalazom i mišljenjem sudskog vještaka medicinske struke dr K. N. od 24.04.2017. godine, a koji je sud u cjelosti prihvatio i cijenio da je isti dat prema pravilima struke i nauke. Naime,  vještak je utvrdio vrijednost koncentracije apsolutnog alkohola u krvi u iznosu od 1,63 promila ili 35,435 milimola u litru, a što po njegovom mišljenju odgovara ukupnoj </span><span class="span2">količini ispijenog žestokog alkoholnog pića jačine 40 vol% u iznosu od 421,55 mililitara, a što odgovara brojci od 14 ispijenih malih čašica . </span>
</li>
<p>&nbsp;</p>
<li style="display: block;">
<span class="span1">Prednje proizilazi i iz činjenice da je okrivljenom I. M. izvađena krv radi analize koncentracije alkohola u krvi, po metodi „Widmark“ dana 13.02.2017. godine u 15:05 časova što se utvrđuje iz izvještaja Kliničkog centra Crne Gore – Odjeljenje za sudsku medicinu A.br. 393 od 17.02.2017. godine nakon čega je pronađeno 1,27 promila apsolutnog alkohola u krvi, dok iz zapisnika Uprave policije – Odjeljenje bezbjednosti Cetinje o izvršenoj kontroli prisustva akohola u organizmu u 14:50 časova dana 13.02.2017. godine a kojim je utvrđeno da je kod okrivljenog alkotestom marke „Dreger“, tip 7510, utvrđeno 1,29 promila alkohola u krvi,što je vještak i imao u vidu prilikom davanja nalaza i mišljenja u odnosu na koncentraciju alkohola u organizmu kod okrivljenog u trenutku nezgode. </span>
</li>
<p>&nbsp;</p>
<li style="display: block;">
<span class="span1">U postupku je utvrđeno da je oštećena P. Lj. konkretnom prilikom zadobila laku tjelesnu povredu u vidu krvnog podliva kože u desnoj polovini tjemenog predjela, dužne 3 cm, a vrsta i težina zadobijenih tjelesnih povreda za oštećenu P. Lj. utvrđena je na osnovu nalaza i mišljenja sudsko medicinskog vještaka dr N. K. od 24.04.2017. godine sa pratećom medicinskom dokumentacijom sadržanom u spisima predmeta. Prednji nalaz i mišljenje sud je cijenio kao objektivan i realan, te zasnovan na temeljima nauke i struke</span><span class="span1">.</span>
</li>
<p>&nbsp;</p>
<li style="display: block;">
<span class="span1">Krivično djelo ugrožavanje javnog saobraćaja iz člana 339. stav 1. Krivičnog zakonika Crne Gore čini učesnik u saobraćaju na putevima koji se ne pridržava saobraćajnih propisa i time tako ugrozi saobraćaj da dovede u opasnost život i tijelo ljudi ili imovinu čija vrijednost prelazi iznos od dvadeset hiljada eura, pa usljed toga kod drugog nastupi laka tjelesna povreda ili drugom prouzrokuje imovinsku štetu koja prelazi iznos od tri hiljade eura. </span>
</li>
<p>&nbsp;</p>
<li style="display: block;">
<span class="span1">Krivično djelo je sa blanketnom dispozicijom, što znači da se njegovo postojanje mora utvrđivati s obzirom na propise koji su predviđeni Zakonom o bezbjednosti saobraćaja na putevima. </span>
</li>
<p>&nbsp;</p>
<li style="display: block;">
<span class="span1">Naime, članom 17. stav 1. istog Zakona propisano je da je vozač dužan da obrati pažnju na pješake koji se nalaze na kolovozu ili stupaju na kolovoz ili iskazuju namjeru da stupe na kolovoz i da ne ugrožava njihovu bezbjednost, a članom 182. stav 2. da vozač koji je u tolikoj mjeri umoran ili bolestan ili je u takvom zdravstvenom stanju da je nesposoban za bezbjedno upravljanje vozilom, kao i vozač koji je pod dejstvom opojnih droga, drugih psihoaktivnih supstanci ili je pod dejstvom alkohola ne smije upravljati vozilom u saobraćaju na putu,dok je članom 268. stav 1. ovog zakona propisano  da vozila na motorni pogon i priključna vozila koja učestvuju u saobraćaju na putu moraju biti registrovana. Polazeći od navedenog okrivljeni I. M. je prekršio odredbe citiranih zakonskih propisa, na način što je upravljajući vozilom pod dejstvom alkohola od 1,63 promila apsolutnog alkohola u krvi, krećući se istim ulicom Bulevar crnogorskih junaka iz pravca zgrade Gimnazije u pravcu naselja Donji kraj, iako svjestan da je zabranjeno upravljati neregistrovanim vozilom u saobraćaju, te svjestan da upravljajući vozilom pod dejstvom alkohola može izazvati saobraćajnu nezgodu, pa je na to pristao, dolaskom vozila na mjesto saobraćajne nezgode nije obratio dužnu pažnju na pješaka oštećenu P. Lj. sa C., koja se u svojstvu pješaka kretala operativnom površinom kolovoza uz desnu ivicu kolovoza, ulicom Bulevar </span><span class="span1">crnogorskih junaka u smjeru kretanja vozila okrivljenog, iako je imao saobraćajno tehničkih i prostorno vremenskih mogućnosti da izbjegne nezgodu, prednjim dijelom okvira od prednjeg desnog ogledala na kabini vozila ostvario kontakt sa oštećenom u predjelu tjemene regije glave oštećene, od kojeg udara je oštećena pala na tlo i zadobila lake tjelesne povrede u vidu krvnog podliva desne polovine tjemenog predjela glave dužine 3 cm, čime su ostvareni svi objektivni elementi krivičnog djela koje je okrivljenom Optužnim predlogom tužilaštva stavljeno na teret.</span>
</li>
<li style="display: block;">
<span class="span1">Sud je cijenio i psihički odnos okrivljenog I. M. prema izvršenom krivičnom djelu, pa je našao da je okrivljeni bio svjestan da može učiniti krivično djelo stavljeno mu na teret, pa je na to i pristao, u čemu se iscrpljuje njegov eventualni umišljaj.</span>
</li>
<p>&nbsp;</p>
<li style="display: block;">
<span class="span1">Sud je prilikom odlučivanja o vrsti i visini kazne okrivljenom I. M., cijenio sve olakšavajuće i otežavajuće okolnosti iz člana 42. Krivičnog zakonika Crne Gore, pa je od olakšavajućih okolnosti na strani okrivljenog uzeo u obzir činjenicu da okrivljeni   I. M. nije ranije osuđivan, što je sud utvrdio na osnovu izvoda iz registra kaznenih evidencija, da je isti porodičan čovjek koji porodicu sam izdržava obavljajući poslove profesionalnog vozača, otac troje djece, činjenicu da je isti izrazio iskreno žaljenje zbog izvršenog djela , da je nakon saobraćajne nezgode posjetio oštećenu i interesovao se za njeno zdravlje, a posebno to što se oštećena P. Lj. nije pridružila krivičnom gonjenju niti prema okrivljenom postavila odštetni zahtjev, dok otežavajućih okolnosti na strani okrivljenog van bitnih obilježja krivičnog djela u pitanju nije bilo. Ocjenom prednjeg, a primjenom člana 52. 53. i 54. Krivičnog zakonika Crne Gore, sud je okrivljenom izrekao uslovnu osudu, prethodno mu utvrđujući kaznu zatvora u trajanju od 3 (tri) mjeseca  istovremeno određujući da se ista neće izvršiti ukoliko okrivljeni u periodu od 2 (dvije) godine po pravosnažnosti presude ne počini novo krivično djelo. Sud je u uvjerenju da će se i prijetnjom izvršenja kazne zatvora, u dovoljnoj mjeri uticati na okrivljenog da ubuduće ne čini krivična djela, kojom kaznom će se i po mišljenju suda, ostvariti svrha izricanja krivičnih sankcija predviđena članom 4. stav 2. Krivičnog zakonika Crne Gore.</span>
</li>
<p>&nbsp;</p>
<li style="display: block;">
<span class="span1">Kako je okrivljeni I. M. oglašen krivim, to ga je sud obavezao da u korist Budžeta Crne Gore naknadi troškove postupka koje je skrivio i to primjenom članova 226-229. ZKP-a, a koji troškovi se odnose na ime: naknade troškova JZU Klinički centar Crne Gore – odjeljenje za sudsku medicinu u iznosu od 57,00 eura za izvršenu analizu alkohola u krvi okrivljenog I. M. odmjeren prema rješenju ODT-a Kt.br. 41/17 od 29.03.2017. godine, na ime nagrade i naknade troškova sudskom vještaku medicinske struke dr N. K. iz P. za dati nalaz i mišljenje, koji su odmjereni rješenjem ODT-a Kt.br. 41/17 od 01.05.2017. godie u iznosu od 71,50 eura, te nagrade i naknade sudskom vještaku saobraćajne struke dipl.ing. P. Č. iz B. za dati nalaz i mišljenje, koji su odmjereni rješenjem ODT-a Kt.br. 41/17 od 07.06.2017. godine u iznosu od 150,86 eura, koji troškovi čine iznos od 279,36 eura kao i iznos sudskog paušala u iznosu od 30,00 eura koji je sud odmjerio uzevši u obzir trajanje i složenost postupka, a sve prednje u roku od 15 dana po pravosnažnosti presude pod prijetnjom prinudnog izvršenja.</span>
</li>
<p>&nbsp;</p>
<li style="display: block;">
<span class="span1">                       Sa svega izloženog  sud je odlučio kao u izreci.</span>
</li>
<p>&nbsp;</p>
<p>&nbsp;</p>
<li style="text-align: center; display: block;">
<span class="span1">OSNOVNI SUD U C.</span>
</li>
<li style="text-align: center; display: block;">
<span class="span1">Dana, 29.06.2017. godine</span>
</li>
<p>&nbsp;</p>
<p>&nbsp;</p>
<li style="display: block;">
<span class="span1">Zapisničar,                                                                                                   S U D I J A </span>
</li>
<li style="display: block;">
<span class="span1">Martinović Aleksandra                                                                                Marija Ćupić</span>
</li>
<p>&nbsp;</p>
<p>&nbsp;</p>
<p>&nbsp;</p>
<li style="display: block;">
<span class="span1">PRAVNA POUKA:</span>
</li>
<li style="display: block;">
<span class="span1">Protiv ove presude može se izjaviti žalba</span>
</li>
<li style="display: block;">
<span class="span1">u roku od 8 dana, od dana prijema presude.</span>
</li>
<li style="display: block;">
<span class="span1">Višem sudu u Podgorici, a preko ovog Suda.</span>
</li>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
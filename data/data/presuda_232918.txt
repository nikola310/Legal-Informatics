<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{font-weight:bold;}
.s2{font-weight:bold;text-decoration:underline;}
.p1{text-align:justify;hyphenate:auto;keep-with-next.within-page:always;font-family:Times New Roman;font-size:14pt;}
.p2{text-align:justify;hyphenate:auto;font-family:Times New Roman;font-size:14pt;}
.p3{text-align:center;hyphenate:auto;font-family:Times New Roman;font-size:14pt;}
.p4{text-align:center;hyphenate:auto;keep-with-next.within-page:always;font-family:Times New Roman;font-size:14pt;}
.p5{text-align:start;hyphenate:auto;font-family:Times New Roman;font-size:14pt;}
.p6{text-indent:0.5in;text-align:justify;hyphenate:auto;font-family:Times New Roman;font-size:14pt;}
.p7{text-align:start;hyphenate:auto;keep-with-next.within-page:always;font-family:Times New Roman;font-size:14pt;}
.p8{text-align:start;hyphenate:auto;font-family:Times New Roman;font-size:12pt;}
</style>
<meta content="ivan.adamovic" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU</span>
</p>
<p class="p2">
<span class="s1">	</span><span class="s2">K. br. 130/10</span>
</p>
<p class="p2"></p>
<p class="p3">
<span class="s1">U IME NARODA</span>
</p>
<p class="p2"></p>
<p class="p2">
<span>	Osnovni sud u Bijelom Polju, kao krivični prvostepeni sud,  sudija Ivan Adamović, kao sudija pojedinac, uz učešće zapisničara Draginje Bošković,   rješavajući po optužnom predlogu Osnovnog državnog tužilaštva u B.Polju, Kt. br. 692/09 od 29. 01. 2010. godine,   podnijetom protiv okrivljenog R.B.a, iz Ž.a, opština Bijelo Polje, zbog krivičnog djela krađa iz čl. 239 st. 1 Krivičnog zakonika, nakon održanog glavnog i javnog pretresa, u prisustvu savjetnika u ODT u Bijelom Polju - Smolović Slavenka, a u odsustvu predstavnika oštećene "E." u B.Polju i okrivljenog, donio je i javno objavio, dana 22. 03. 2010. godine, </span>
</p>
<p class="p2"></p>
<p class="p4">
<span class="s1">P R E S U D U</span>
</p>
<p class="p2"></p>
<p class="p2">
<span class="s1">	</span><span>Okrivljeni </span><span class="s1">R.B., </span><span>od oca S., majke S., rođene V., rođen .... godine u mjestu Ž.o, opština Bijelo Polje, sa prebivalištem u mjestu rođenja, drž. CG, poljoprivrednik, otac četvoro djece, lošeg imovnog stanja, neosuđivan, </span>
</p>
<p class="p2"></p>
<p class="p4">
<span class="s1">K r i v    j e</span>
</p>
<p class="p2"></p>
<p class="p2">
<span>	-što je:</span>
</p>
<p class="p2">
<span> 	-u periodu od 17. 10. 2008. godine do 17. 10. 2009. godine, u mjestu Ž.o, opština Bijelo Polje, u namjeri da sebi pribavi protivpravnu imovinsku korist,   neovlašćeno vršio potrošnju električne energije, na način što je svoj pomoćni objekat - štalu, bez brojila, direktno priključio na nisko-naposnku mrežu kablom SKS-16, i na kraju istog instalirao 4 sijalice, tako da se nije registrovala potrošnja električne energije i time sebi, a na štetu "E." - B.Polje, pribavio protivpravnu imovinsku korist u iznosu od 790,50 €,   </span>
</p>
<p class="p2"></p>
<p class="p2">
<span>	-čime je izvršio krivično djelo krađa iz čl. 239 st. 1 Krivičnog zakonika,</span>
</p>
<p class="p2"></p>
<p class="p5">
<span>	-pa mu sud, primjenom citiranog zakonskog propisa, te čl. 2, 4, 5, 13, 15, 32, 36, 42, 52, 53 i 54 Krivičnog zakonika, i čl. 199, 202, 212 i 364 ZKP-a CG,</span>
</p>
<p class="p5">
<span> </span><span class="s1">i z r i č e</span>
</p>
<p class="p5"></p>
<p class="p3">
<span class="s1">USLOVNU OSUDU</span>
</p>
<p class="p3"></p>
<p class="p2">
<span>	Kojom mu utvrđuje kaznu zatvora od 30 (trideset) dana,  i istovremeno određuje da se kazna neće izvršiti ukoliko u roku od 1 (jedne) godine ne izvrši  novo krivično djelo.</span>
</p>
<p class="p2"></p>
<p class="p2">
<span>	Okrivljeni se obavezuje da ovom sudu na ime paušala plati iznos od 30,00€,  a na ime troškova krivičnog postupka iznos od 77,00 €, koje iznose će uplatiti na račun br. 530-4149-79, u roku od 15 dana, po pravnosnažnosti presude.</span>
</p>
<p class="p2"></p>
<p class="p6">
<span>Okrivljeni se istovremeno obavezuje da oštećenoj »E.« u Bijelom Polju, na ime neovlašćene potrošnje električne energije, uplati iznos od 790,00€, u roku od 15 dana, po pravosnažnosti presude.</span>
</p>
<p class="p6"></p>
<p class="p2">
<span>	Oštećena »E.a« u Bijelom Polju, za ostvarenje preostalog dijela imovinsko-pravnog zahtjeva, upućuje se na parnični postupak.</span>
</p>
<p class="p2"></p>
<p class="p2"></p>
<p class="p4">
<span class="s1">O b r a z l o ž e nj e</span>
</p>
<p class="p2"></p>
<p class="p2">
<span>	Optužnim predlogom Osnovnog državnog tužilaštva u Bijelom Polju, Kt. br. 692/09 od 29.01.2010.godine,  optužen je R.B., iz Ž.a,  opština B.Polje,  da je izvršio krivično djelo krađa iz čl. 239 st. 1 Krivičnog zakonika.</span>
</p>
<p class="p2"></p>
<p class="p2">
<span>	Glavni pretres je održan u prisustvu zastupnika javne optužbe - savjetnika u ODT u Bijelom Polju - Smolović Slavenka, a u odsustvu, uredno pozvanih, okrivljenog i predstavnika  oštećene, shodno čl. 453 ZKP-a.</span>
</p>
<p class="p2"></p>
<p class="p2">
<span>  	Zastupnik javne optužbe, u završnoj riječi, ostao je u cjelosti pri podnijetom optužnom predlogu i tražio od suda da okrivljenog oglasi krivim i osudi na kaznu po zakonu. </span>
</p>
<p class="p2"></p>
<p class="p2">
<span>	Okrivljeni R.B., u svojoj odbrani u bitnom tokom istražnog postupka je istakao da je tačno da je od oktobra mjeseca 2008. godine do oktobra mjeseca 2009. godine, u mjestu Ž.o, neovlašćeno vršio potrošnju električne energije na način što je svoj pomoćni objekat - štalu mimo mjernog mjesta direktno kablom, priključio na nisko-naponsku mrežu i na kraju istog instalirao 4 sijalice, te da se na taj način nije mogla registrovati potrošnja električne energije.     </span>
</p>
<p class="p2"></p>
<p class="p2">
<span>	Završne riječi okrivljenog nije bilo, obzirom da je glavni pretres održan u odsutnosti uredno pozvanog okrivljenog iz razloga što je isti saslušan u istražnom postupku.</span>
</p>
<p class="p2"></p>
<p class="p6">
<span>Radi utvrđivanja odlučnih činjenica i donošenja pravilne i zakonite odluke, sud je izveo dokaze: saslušao svjedoka K.B.a; pročitao zapisnik "E." B.Polje o kontroli mjernog mjesta br. 7 od 17. 10. 2009. godine, pročitao obračun neovlašćeno preuzete električne energije br. 01959 od 17. 10. 2009. godine; pročitao nalaz i mišljenje vještaka elektro-struke R.G.od 21. 12. 2009. godine; te izvršio uvid u izvod iz KE na ime okrivljenog. Sud nije izveo dokaz, saslušanjem svjedoka M.V.a, obzirom da je zastupnik optužbe odustao od predloga za izvođenje ovog dokaza. </span>
</p>
<p class="p6"></p>
<p class="p6">
<span>Drugih predloga za dopunu dokaznog postupka nije bilo. </span>
</p>
<p class="p6"></p>
<p class="p2">
<span>	Cijeneći odbranu okrivljenog i dokaze pojedinačno i u međusobnoj vezi, a shodno čl. 360  st. 2 Zakonika o krivičnom postupku, sud je utvrdio činjenično stanje i na osnovu istog zaključio da je okrivljeni izvršio krivično djelo krađe za koje je kriv, krivično pravno odgovoran.</span>
</p>
<p class="p2"></p>
<p class="p2">
<span>	Sud je odbranu okrivljenog cijenio kao potpuno i jasno priznanje krivičnog djela stavljenog mu na teret a koje je i potvrđeno ostalim izvedenim dokazima. Naime, iz iskaza svjedoka K.B.a,  koji je sud u potpunosti prihvatio kao jasan i objektivan, utvrđeno je da je isti u svojstvu ovlašćenog radnika "E.", zajedno sa kolegom M.V.om, vršio kontrolu  u pomoćnom objektu - štali vlasništvo okrivljenog R.B.a, koja se nalazi u selu Ž.o, i tom prilikom ustanovio da se potrošač kablom SKS-16, mimo mjernog mjesta direktno priključio na nisko-naponsku mrežu i na kraju kabla instalirao 4 sijalice, te da se na taj način nije mogla registrovati potrošnja električne energije.  </span>
</p>
<p class="p2"></p>
<p class="p6">
<span>Ovakvi navodi iz iskaza svjedoka u potpunosti su potvrđeni sadržinom pismenog dokaza – zapisnika o kontroli mjernog mjesta br. 7 od 17. 10. 2009. godine,  gdje se takođe potvrđuje da se okrivljeni neovlašćeno, mimo brojila, priključio na električnu mrežu kablom navedenog presjeka. Sud je sadržinu ovog dokaza u potpunosti prihvatio jer je ista saglasna sa ostalim izvedenim dokazima i ničim nije dovedena u pitanje. </span>
</p>
<p class="p6"></p>
<p class="p2">
<span>	 Sud je cijenio, ali nije prihvatio, obračun neovlašćeno potrošene električne energije, sačinjen od strane oštećene »E.« u B.Polju br. 01959 od 17. 10. 2009. godine, u iznosu od 1.086,16 €, jer je djelimično prihvatio nalaz i mišljenje vještaka elektro-struke R.G.od 21. 12. 2009. godine.  Vještak elektro-struke u svom nalazu i mišljenju daje obračun neovlašćeno potrošene električne energije za period od godinu dana, tj.  od 17. 10. 2008 god. do 17. 10. 200.9 godine, koji  iznosi 790,50 €, i za period od tri mjeseca, tj. od 17. 07. 2009 godine  do 17. 10. 2009. godine, koji iznosi 175,00€. Sud je mišljenja da se u konkretnom slučaju ima primijeniti  obračunski period od 1 (jedne) godine, za koji period je neovlašćeno preuzeta električna energija u iznosu od 790,50 €.  Naime, u prelaznim i završnim odredbama Pravila o sanbdijevanja električnom energijom (Sl.List CG, br 54), odnosno članom 60 pomenutih Pravila, propisano je da se član 26 Pravila o snabdijevanju  električnom energijom ( Sl.List RCG br. 13/05),  ima primjenjivati do donošenja metodologije obračuna iz člana 59 stav 4 ovih pravila. Kako pomenuta metodologija, koju donosi mrežni operater a odobrava Agencija, još nijesu donijeta, to se u konkretnom slučaju ima primijeniti član 26 Pravila o snabdijevanju  električnom energijom ( Sl.List RCG br. 13/05), kojim je propisan način obračuna neovlašćeno preuzete električne energije, a za slučaj da se ne može tačno utvrditi početak neovlašćene potrošnje el. energije uzeće se da ona traje od poslednjeg pregleda, i ne može biti obračunata za period duži od 1(jedne) godine, što zanči da se može obračunati na period do godinu dana. </span>
</p>
<p class="p2"></p>
<p class="p2">
<span>	Prema izvodu iz kaznene evidencije okrivljeni R.B. nije osudjivan.</span>
</p>
<p class="p2"></p>
<p class="p2">
<span>	Na osnovu svih izvedenih dokaza i njihove brižljive ocjene, sud je utvrdio činjenično stanje koje odgovara činjeničnom opisu iz izreke presude, s obzirom da je na nesumnjiv način utvrdjeno da je okrivljeni, svoj pomoćni objekat - štalu priključio kablom presjeka SKS 16, direktno na nisko-naponsku mrežu,  mimo električnog brojila, te se utrošena električna energija na taj način nije mogla registrovati. Okrivljeni je na opisani način izvršio krivično djelo stavljeno mu na teret javnom optužbom i za isto je kriv. Tako,  prema odredbi čl. 239 st. 1 Krivičnog zakonika, krivično djelo krađe se sastoji u oduzimanju tuđe pokretne stvari u namjeri da se njenim prisvajanjem pribavi, sebi ili drugom,  protivpravna imovinska korist. U konkretnom slučaju, električna energija predstavlja pokretnu stvar čijim je prisvajanjem, a u namjeri da sebi pribavi protivpravnu imovinsku korist,  okrivljeni ostvario elemente bića krivičnog djela u pitanju. Naime, umišljaj okrivljenog bio je usmjeren na oduzimanje električne energije na neograničeno vrijeme, odnosno dok bude u mogućnosti da isto čini, konkretno sve do momenta kada je prilikom kontrole zatečen u vršenju neovlašćene potrošnje električne energije. Shodno odredbama koje se odnose na Opšte uslove o isporuci električne energije, okrivljenom je stavljeno na teret da je u periodu od  17.10.2008. godine do 17. 10. 2009. godine,  vršio neovlašćenu potrošnju električne energije, i na taj način  izvršio krađu iste, u iznosu od 790,50€. Za  učinioca ovog  krivičnog  djela  krađe predvidjena je novčana kazna ili kazna zatvora do 3 godine. </span>
</p>
<p class="p2">
<span>	</span>
</p>
<p class="p2">
<span>	Odlučujući u pogledu vrste i visine krivične sankcije, sud je cijenio sve okolnosti iz čl. 42 Krivičnog zakonika, pa je na strani okrivljenog od olakšavajućih okolnosti našao: da se radi o porodičnoj osobi starije životne dobi, ocu četvoro  djece, lošeg imovnog stanja,  licu koje do sada nije osuđivano,  što ukazuje da nije sklon vršenju krivičnih djela, da je priznao izvršenje  krivičnog djela,  pa u nedostatku otežavajućih okolnosti, sud je mišljenja da olakšavajuće okolnosti na strani okrivljenog predstavljaju osnov za izricanje uslovne osude, kao krivične sankcije, i istom utvrdio kaznu zatvora od 30 (trideset) dana,  pri tom cijeneći da bi pristupanje izvršenju kazne suviše represivno djelovalo na okrivljenog, nego da će i samo upozorenje, uz prijetnju kaznom, dovoljno uticati na istog da u buduće ne vrši ova i slična krivična djela i na taj način se ostvariti svrha uslovne osude predviđena u čl. 52 u vezi čl. 4 st. 2 Krivičnog zakonika, te ostvariti svrha generalne i specijalne prevencije.   </span>
</p>
<p class="p2"></p>
<p class="p2">
<span>	Shodno čl. 199 st. 2 Zakonika o krivičnom postupku, odlučeno je u pogledu paušala u iznosu od 30,00 €, pri čemu je sud vodio računa o složenosti i trajanju krivičnog postupka, a shodno čl. 202 istog Zakonika u pogledu troškova krivičnog postupka, a isti troškovi se odnose na vještačenje vještaka elektro-struke isplaćenih iz predračunskih sredstava suda, u iznosu od 77,00€.</span>
</p>
<p class="p2"></p>
<p class="p2">
<span>	Sud je obavezao okrivljenog da na ime neovlašćene potrošnje električne energije, oštećenoj »E.« iz Bijelog Polja isplati  790,50€, obzirom da je iz nalaza i mišljenja vještaka elektro-struke  utvrđeno da je okrivljeni neovlašćeno preuzeo električnu energiju u iznosu od 790,50€. Za preostali iznos  oštećena »E.a« u B.Polju, upućuje se na parnični postupak , shodno čl. 212 st. 2 Zakonika o krivičnom postupku.</span>
</p>
<p class="p2"></p>
<p class="p2">
<span>	Iz iznijetih razloga shodno čl. 364 Zakonika o krivičnom postupku , odlučeno je kao u izreci presude.</span>
</p>
<p class="p2"></p>
<p class="p2"></p>
<p class="p4">
<span class="s1">OSNOVNI SUD U BIJELOM POLJU</span>
</p>
<p class="p3">
<span class="s1">dana 22. 03. 2010.godine,</span>
</p>
<p class="p3"></p>
<p class="p2">
<span class="s1">ZAPISNIČAR,								S U D I J A, </span>
</p>
<p class="p7">
<span class="s1">Draginja Bošković s.r				                               Ivan Adamović s.r </span>
</p>
<p class="p5"></p>
<p class="p2"></p>
<p class="p2"></p>
<p class="p5"></p>
<p class="p8"></p>


</body>
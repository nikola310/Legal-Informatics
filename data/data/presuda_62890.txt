<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;font-style:italic;}
.s2{font-weight:bold;}
.s3{font-style:italic;}
.s4{font-family:Times New Roman;font-size:14pt;}
.p1{text-align:end;hyphenate:auto;font-family:Times New Roman;font-size:14pt;}
.p2{text-align:center;hyphenate:auto;font-family:Times New Roman;font-size:14pt;}
.p3{text-align:start;hyphenate:auto;font-family:Times New Roman;font-size:14pt;}
.p4{text-indent:0.5in;margin-left:1.5in;text-align:start;hyphenate:auto;font-family:Times New Roman;font-size:14pt;}
.p5{text-align:justify;hyphenate:auto;font-family:Times New Roman;font-size:14pt;}
.p6{margin-right:-0.125in;text-align:justify;hyphenate:auto;font-family:Times New Roman;font-size:14pt;}
.p7{text-indent:0.5in;text-align:justify;hyphenate:auto;font-family:Times New Roman;font-size:14pt;}
.p8{text-indent:0.5in;text-align:center;hyphenate:auto;font-family:Times New Roman;font-size:14pt;}
.p9{text-indent:0.5in;text-align:start;hyphenate:auto;font-family:Times New Roman;font-size:14pt;}
.p10{text-align:justify;hyphenate:auto;font-family:Arial;font-size:12pt;}
.p11{text-align:start;hyphenate:auto;font-family:Times New Roman;font-size:12pt;}
</style>
<meta content="marija.cupic" name="author">
</head>
<body class="b1 b2">
<p class="p1">
<span class="s1">Posl.br.K. 210/11</span>
</p>
<p class="p2">
<!--Image link to '0.jpg' can be here-->
</p>
<p class="p3"></p>
<p class="p4">
<span class="s2">U     I M E     C R N E   G O R E</span>
</p>
<p class="p3"></p>
<p class="p3"></p>
<p class="p5">
<span>	</span><span class="s1">OSNOVNI SUD U CETINJU</span><span>, kao prvostepeni krivični, po sudiji Ćupić Mariji, uz sudjelovanje sudskog službenika Lipovina Olge, kao zapisničara, u krivičnom predmetu opt. I</span><span class="s3">.</span><span> J. iz Cetinja zbog  krivičnog djela teška kradja iz čl. 240. st. 1. tačka 3. Krivičnog zakonika, a po optužnici Osnovnog državnog tužilaštva u Cetinju, Kt.br. 235/11-2 od 05.12.2011.godine, nakon održanog glavnog i javnog pretresa dana 23.02.2012. godine u prisustvu zamjenika ODT-a u Cetinju,  P.  optuženog I</span><span class="s3">.</span><span> J</span><span class="s3">.</span><span> ošt. </span><span class="s3">M.</span><span> </span><span class="s3">R.</span><span> </span><span class="s3">L.</span><span>, donio je ,a dana 28.02.2012.godine  javno objavio</span>
</p>
<p class="p5"></p>
<p class="p3"></p>
<p class="p2">
<span class="s2">P R E S U D U</span>
</p>
<p class="p2"></p>
<p class="p2"></p>
<p class="p2"></p>
<p class="p6">
<span class="s1">	Opt. I. J. </span><span>od oca M. i majke S. rodjene M. rodjen 03.10.19...godine, u Cetinju, gdje i prebiva, državljanin Crne Gore, po zanimanju konobar, neoženjen, pismen, sa završenom srednjom školom, dobrog imovnog stanja, nalazio se u pritvoru od 23.11.2011.godine do 29.11.2011.godine, odlukom Osnovnog suda u Cetinju Km.12/09 od 24.12.2009.godine zbog krivičnog djela nasilničko ponašanje iz čl.399 KZ CG mu je izrečena vaspitna mjera pojačan nadzor roditelja</span>
</p>
<p class="p7"></p>
<p class="p8">
<span class="s1">K  r  i  v   j  e:</span>
</p>
<p class="p9">
<span class="s1"> Što je :</span>
</p>
<p class="p9"></p>
<p class="p9"></p>
<p class="p7">
<span>Dana 23. novembra 2011.godine, oko 19,50 časova u nas. Đura Petrovića u Cetinju, u namjeri da sebi pribavi protivpravnu imovinsku korist u iznosu koji prelazi 150,00 eura, na naročito drzak način ošt. </span><span class="s3">M.R.</span><span> L. protivpravno oduzeo i prisvojio novčanik u kojem su se nalazile sledeće stvari: novac u iznosu od oko 69,00 eura, jedna novčanica u apoenu od 1.00 dolara, saobraćajna dozvola i kopija lične karte B. M. iz Kotora, kartice “CKB banke” i “Podgoričke banke” na ime oštećene, lična karta, vozačka dozvola i druga dokumenta oštećene, na način što je sa ledja prišao ošt. </span><span class="s3">M.</span><span> </span><span class="s3">R.</span><span> L. te joj istrgao novčanik koji je oštećena držala u lijevoj šaci, sa vrpcom omotanom oko ruke, nakon čega je bjekstvom napustio lice mjesta,</span>
</p>
<p class="p7"></p>
<p class="p7"></p>
<p class="p7">
<span>- čime je izvršio krivično djelo teška kradja iz čl. 240. st. 1. tačka 3. Krivičnog zakona,</span>
</p>
<p class="p7"></p>
<p class="p5"></p>
<p class="p10">
<span>      </span><span class="s4">- pa mu Sud primjenom citiranih zakonskih propisa i primjenom čl. 4, 5, 13, 15, 42, 52, 53, 54, Krivičnog zakonika i čl. 226 – 229 i 374 ZKP-a izriče</span>
</p>
<p class="p5"></p>
<p class="p7"></p>
<p class="p3">
<span>                                         </span><span class="s1">USLOVNU  OSUDU</span>
</p>
<p class="p3"></p>
<p class="p7"></p>
<p class="p7">
<span>Kojom optuženom utvrdjuje kaznu zatvora u trajanju od jedne godine  i istovremeno odredjuje da se navedena kazna neće izvršiti ukoliko optuženi u vremenskom periodu od tri godine, od dana pravosnažnosti presude ne počini novo krivično djelo.</span>
</p>
<p class="p5"></p>
<p class="p7">
<span>Optuženi  je dužan da na ime troškova krivičnog postupka uplati iznos od 1100,00 eura, te na ime paušala iznos od 30,00 eura u roku od 15 dana od dana pravosnažnosti presude pod prijetnjom prinudnog izvršenja.</span>
</p>
<p class="p7"></p>
<p class="p8">
<span class="s2">O b r a z l o ž e nj e</span>
</p>
<p class="p8"></p>
<p class="p8"></p>
<p class="p7">
<span class="s1">Osnovno državno tužilaštvo u Cetinju</span><span> podignutom optužnicom  Kt.br.235/11-2 od 05.12.2011.godine, stavilo je opt. I</span><span class="s3">.</span><span> J. iz Cetinja, na teret izvršenje krivičnog djela teška kradja iz čl. 240. st. 1. tačka 3. Krivičnog zakonika. U završnoj riječi na glavnom pretresu zastupnik optužbe je ostao pri podignutoj optužnici i predložio sudu da optuženog oglasi krivim i osudi po zakonu. </span>
</p>
<p class="p7"></p>
<p class="p6">
<span class="s1">	Opt. I. J.  </span><span>u svojoj odbrani je istakao da je dana 23.11.2011.godine oko 14,00 časova  pješke pošao da igra video igrice u zgradu “Crvenkapa”, gdje je ostao oko tri, četiri časa. U jednom trenutku u igraonicu su došli njegovi drugovi S. M. J. D. i K. P. nakon čega je on sa njima otišao kući kod S. M. da igraju karte. Tamo su bili oko 19,15 ili 19,30 časova, kada je otišao kući da večera, a pošao je pješke. Kako mu je majka bila napravila sendvič, samo ga je uzeo i izašao ispred zgrade gdje živi S. M. koji ga je vidio, čekao svoje drugove P. M. i P. M. sa kojim je trebao da ide da gleda košarkašku utakmicu. Kada su mu došli drugovi njih trojica su pješke pošli Bajovom ulicom pored semafora, pa pored semafora kod spomenika “Vila”, skrenuli su u ulicu koja vodi ka Sportskom centru. Utakmica je već bila počela kada su oni tamo stigli, a oko 20,15 časova, majka ga je pozvala na njegov mobilni telefon i rekla mu da je dolazila žena T. M. i da je tražila da joj pokaže njegovu kapu  jer joj je on ukrao novčanik. Poslije desetak minuta je došao kući, jer ga je to strašno nerviralo, i htio je da razriješi situaciju jer nije ništa loše uradio, a tada je kod njih kući došao T. M</span><span class="s3">.</span><span> koji se interesovao što je bilo i dao mu broj telefona supruge, nakon čega je on pozvao, ali mu se ista nije javljala, a kada  je pozvao, rekla mu je da sjedi kod prijateljice i da je to više ne zanima. Poslije dva minuta njega je zvao inspektor  Ž. V. i rekao mu  da dođe u policiju da da izjavu. Kada je ujutro ustao obukao je plave farmerke, gornji dio od trenerke svijetlo plave boje, jaknu malo dužu zelene boje, sa aplikacijama na lijevom ramenu, patike braon boje, i uopšte se nije presvukovao. Istakao je da ima crnu kraću jaknu, ali nju  taj dan nije nosio, kao i bijelu pletenu kapu, koja nema nikakvih aplikacija, niti šara, a ni taj dan je nije nosio. Ističe da nema biciklo, a ima četiri godine da uopšte nije vozio biciklo, niti ga ikada pozajmljivao od bilo koga. M</span><span class="s3">.</span><span> T. i njegovu ženu poznaje iz vidjenja, odnosno uvijek joj se javi kada je sretne, ali taj dan je uopšte nije sretao, niti gledao. Nikome nije uzeo novčanik iz ruke, niti uradio bilo što loše, jer nije tako vaspitan, niti se ponašao nikada na bilo koji neprimjeren način, a smatra da ga je ta žena pomiješala sa nekim. Ističe , da obzirom da u naselju “Kongo” nema osvjetljenja, čim zadje sunce postaje mračno, a oko 20,00 časova je sigurno mrkli mrak, tako da se ne može vidjeti “prst pred oko”, a ne što je ko obukao. </span>
</p>
<p class="p6"></p>
<p class="p6">
<span>	Radi razrješenja ove krivičnopravne stvari Sud je u dokaznom postupku na glavnom pretresu proveo dokaze: saslušao oštećenu M</span><span class="s3">.</span><span> </span><span class="s3">R.</span><span> L. svjedoke V. S. J. D. S. M. P. M. K. P. P. M. i B. V. pročitao dva zapisnika o prepoznavanju lica, oba od 23.11.2011.godine, potvrdu UP Ispostave Cetinje o privremeno oduzetim predmetima od  B. V. od 24.11.2011.godine, potvrdu UP Ispostave Cetinje o vraćanju privremeno oduzetih predmeta oštećenoj  </span><span class="s3">M.</span><span> </span><span class="s3">R.</span><span> L. od 25.11.2011.godine,te pročitao izvještaj UP Ispostave Cetinje iz kaznene evidencije za opt.</span><span class="s3">I.</span><span> </span><span class="s3">J.</span><span>.</span>
</p>
<p class="p6"></p>
<p class="p5">
<span class="s1">	Svjedok-ošt.  M. R. L. </span><span> u svom iskazu je istakla da se dana 23.11.2011.godine, oko 19,50 časova sa svojom prijateljicom V.S. kretala ulicom Baja Pivljanina, a razdvojile su se na raskrsnici te ulice sa ulicom IV Proleterske,na semaforima.  Krenula je u pravcu naselja “Đuro Petrović”,a S. na suprotnu stranu, u pravcu ulice Vojvode Boža. Kada je ušla u naselje Đura Petrovića, dok je hodala platoom ispred zgrade, koji je bio osvijetljen, začula je zvuk kao da je neko pao, kao neki metal, a taj zvuk je dopirao iza nje, ali se ona nije okrećala da vidi što je. Neposredno iza toga začula je korake iza sebe, i odjednom je neko počeo da joj cima novčanik iz ruke. Novčanik je držala u lijevoj ruci i to tako što je vrpcu omotala oko šake, a novčanik joj je bio u šaci, a u toj šaci je držala i neke kese sa stvarima koje je prethodno kupila. Nije se mogla sjetiti koliko puta joj je novčanik cimnut iz ruke , jer se sve brzo odigralo, a misli da je dva puta, a pomislila je da se njen suprug ili sin  šale i  pokušavaju da je uplaše pa se nije ni trudila da zadrži novčanik. Kada joj je novčanik istrgnut iz ruke, od jačine sile koja je upotrijebljena, momak koji joj je oteo novčanik potpuno je okrenuo prema sebi i jasno je mogla da vidi o kome se radi. Momka nije znala po imenu i prezimenu, ali ga je često srijetala i gledala u prodavnici kod D. Đ. Za tim momkom je potrčala do zgrade Jusovače, jer je mislila da tamo stanuje, ali ga nije nigdje vidjela. Nakon toga pošla je u prodavnicu kod D. Đ. i pitala ga kako se zove momak kojeg mu je opisala, on joj je rekao da se radi o </span><span class="s3">I.</span><span> J. a jedan čovjek koji je bio u prodavnici joj je pokazao gdje </span><span class="s3">J.</span><span> stanuje. Kako su joj u novčaniku bila važna dokumenta prijavila je slučaj policiji, i otišla da razgovara sa majkom  </span><span class="s3">I.</span><span> </span><span class="s3">J.</span><span> koju je zamolila da kaže sinu da joj vrati novčanik koji joj je ukrao, jer je interesuju ta dokumenta. Tada je njegovoj majci rekla da je bio obučen u crnu kraću jaknu, tamne pantalone, i neku tamnu obuću, a na glavi je imao crnu pletenu kapu sa većim bijelim pahuljicama,a ista joj je rekla da njen sin nosi bijelu kapu i da ne posjeduje kapu kakvu joj je ona opisala, a da mu se crna jakna nalazi u kući, koju je jaknu zaista i vidjela na jednoj stolici u njihovoj kući, ali da je nije mogla detaljno pogledati. U novčaniku je imala oko 68-69 eura, i to jednu novčanicu od 50,00 eura, i novčanicu od jednog dolara koje su bile sakrivene u malom plastičnom džepu iza čitulje njenog oca što se nije moglo vidjeti ukoliko to neko nebi pretražio, jednu novčanicu od 10,00 eura, jednu novčanicu od 5,00 eura a ostalo je bio sitan metalni novac. Takođe u novčaniku je bila saobraćajna dozvola na ime B. M. iz Kotora, kopija lične karte iste, kartice CKB i Podgoričke banke na njeno ime, kojima se mogao podizati novac, njena lična karta, rješenje o promjeni matičnog broja, vozačka dozvola na njeno ime i još neki manje bitni dokumenti. Kada je ispričala prijateljici V. S. što joj se desilo , te u šta je bio obučen  </span><span class="s3">I.</span><span> </span><span class="s3">J.</span><span> ,ista joj je pojasnila da je lice koje je bilo odjeveno u kratku crnu jaknu,crnu pletenu kapu sa pahuljicama stajalo na semaforima u momentu kada su se one dvije razdvojile. Jasno je mogla vidjeti lice </span><span class="s3">I.</span><span> </span><span class="s3">J.</span><span>, iako je jakna koju je nosio bila skroz zakopčana, a kragna podignuta, ali mu je lice jasno vidjela, a ima i specifičnu boju tena, svijetli ten i blijed je. Prethodno ga je srijetala, ne baš često, a čak  ga je noć prije događaja vidjela u obližnjoj kladionici, a i tada je bio obučen u crnu kratku jaknu i bijelu pletenu kapu.  Apsolutno je sigurna da je </span><span class="s3">I.</span><span> </span><span class="s3">J.</span><span> lice koje joj je otelo novčanik, jer su u tom momentu praktično bili licem u lice i ona ga je jasno vidjela.</span>
</p>
<p class="p5">
<span>Nije se pridružila krivičnom gonjenju protiv okrivljenog i nije postavila imovinskopravni zahtjev, već joj je bilo bitno da joj se dokumenta vrate, a da su joj se odmah vratila nebi podnosila krivičnu prijavu.</span>
</p>
<p class="p5"></p>
<p class="p7">
<span class="s1">Svjedok V. S.</span><span> u svom iskazu je istakla da je dana 23.11.2011.godine oko 20.00 časova šetala sa svojom prijateljicom </span><span class="s3">M.</span><span> L. ul. Baja Pivljanina. Dolaskom na raskrsnicu sa ulicom IV Proleterske stojale su ispred zgrade koja je preko puta Elektrodistribucije na semaforima. U tom momentu je vidjela da pored ograde zgrade zv. “Divizija” na biciklu mladjeg momka, starosti od 18-20 godina, srednjeg rasta, obučenog u crnu kraću jaknu, a i ostala odjeća je bila tamna . Na glavi je imao crnu kapu sa nekim bijelim detaljima. L. je krenula ulicom IV Proleterske u pravcu svoje zgrade, a ona je krenula u pravcu ul. Sava Burića, kada se mimoišla sa tim momkom, jer je isti biciklom sredinom ulice krenuo u pravcu gdje je otišla njena prijateljica, a ona se nije okretala za njim. Poslije desetak minuta pozvala je L. i rekla joj što se dogodilo, opisala joj u što je bio odjeven mladić što joj je oteo novčanik, kada joj je rekla da je prethodno ovaj momak koji je bio tako odjeven na biciklu sjedio na semaforima. Tada joj je L. rekla da se taj momak zove  </span><span class="s3">I.</span><span> </span><span class="s3">J.</span><span> ali ga ona ne poznaje, niti se sjeća da se ranije srijećala sa njim. Nije mogla vidjeti lice tog momka, niti je obraćala pažnju na njega, tako da ga  po liku nebi mogla prepoznati, već je samo primijetila njegovu konstrukciju.</span>
</p>
<p class="p5"></p>
<p class="p7">
<span class="s1">Svjedok J. D.  </span><span>u svom iskazu je istakao da su dana 23.11.2011.godine oko 17.00 časova, on, K. P. i S. M. svratili u igraonicu koja se nalazi u zgradi Plavenkapa i tamo su vidjeli </span><span class="s3">I.</span><span> </span><span class="s3">J.</span><span> koji je igrao igrice na kompjuteru. Poslije par minuta otišli su, a  </span><span class="s3">J.</span><span> je ostao u igraonici. Oko 18,10-18,15 časova , njih trojica su se ponovo vratili u igraonicu, i tamo je bio </span><span class="s3">J.</span><span> i igrao je igricu, a oni su ga pozvali da ide sa njima. </span><span class="s3">J.</span><span> je odmah krenuo  i njih četvorica su otišli kući kod S. M.  gdje su narednih sat vremena igrali karte, nakon čega su svi otišli kući. Ne sjeća se da li je neko pošao sa </span><span class="s3">J.</span><span>, ali mu se čini da je sam otišao kući, uglavnom ga više nije vidio. Koliko se sjeća </span><span class="s3">J.</span><span> je tada imao na sebi crnu kraću jaknu, a nije vidio da je imao kapu, dok se drugih detalja u vezi odjeće nije mogao sjetiti. Kako se on i </span><span class="s3">J.</span><span> ne druže baš često, nezna da li on ima biciklo, ali nije ga nikada vidio da vozi biciklo.</span>
</p>
<p class="p5"></p>
<p class="p7">
<span class="s1">Svjedok S. M.</span><span> u svom iskazu je istakao da su dana 23.11.2011.godine, oko 18 do 18,10 časova , on, J. D. i K. P. koji ih je svojim vozilom marke “Reno kilo” vozio , došli na igrice koje se nalaze u zgradi “Plavenkapa”, gdje su zatekli  </span><span class="s3">I.</span><span> </span><span class="s3">J.</span><span> koji je igrao igrice. Pozvali su  </span><span class="s3">J.</span><span> i on je sa njima kolima otišao kod njega kući, gdje su sva četvorica do 19,10 časova igrali karte, nakon čega su se njegovi drugovi razišli, a on je ostao kući. Nije vidio gdje je  </span><span class="s3">J.</span><span> pošao, a u to vrijeme je bio odjeven u crnu kraću jaknu, dok se ostale odjeće nije mogao sjetiti, a siguran je da nije imao kapu. On i </span><span class="s3">J.</span><span> se ne druže baš često i ne zna da li on ima biciklo, mada ga nikada nije vidio da vozi biciklo. Nikada nije vidio </span><span class="s3">I.</span><span> </span><span class="s3">J.</span><span> da nosi crnu kapu sa pahuljama, a nedjeljno se sretnu dva do tri puta na igrice. Ne sjeća se da li je </span><span class="s3">J.</span><span> to veče pominjao da će da ide na  košarkašku utakmicu, a zna da ih je prethodno pitao hoće li ići na košarkašku utakmicu, ali su oni odbili , jer su htjeli da gledaju fudbal.</span>
</p>
<p class="p5"></p>
<p class="p7">
<span class="s1">Svjedok P. M.</span><span> u svom iskazu je istakao da je dana 23.11.2011.godine, oko 13,00 časova, ispred kladionice “Olimp”, koja se nalazi u ul. Bajovoj , sreo je </span><span class="s3">I.</span><span> </span><span class="s3">J.</span><span> razgovarali su, a </span><span class="s3">J.</span><span> je tada bio odjeven u neki zeleni mantil, a nije vidio da je imao kapu, dok je imao teksas farmerice plave boje i neke cipele, a bližih detalja o njegovoj odjeći  se nije mogao sjetiti.  Ponovo su se on i M. P. sreli sa </span><span class="s3">J.</span><span> oko 20.00 časova, na istom mjestu i </span><span class="s3">J.</span><span> je bio odjeven kao i prethodni put, i njih trojica su pošli u Sportski centar da gledaju košarkašku utakmicu. Poslije nekih 25 minuta majka je </span><span class="s3">J.</span><span> zvala na telefon i on je pošao kući, a njima nije rekao  iz kojeg razloga ide. </span><span class="s3">J.</span><span> gleda svaki dan, i zna da on ima crnu kraću jaknu, i bijelu pletenu kapu, a nikada ga nije vidio da nosi crnu pletenu kapu sa pahuljicama. Nezna da li </span><span class="s3">J.</span><span> ima biciklo, a zna da ljeti ponekad vozi biciklo ,ali nezna odakle mu isto.</span>
</p>
<p class="p5"></p>
<p class="p7">
<span class="s1">Svjedok K. P. </span><span> u svom iskazu je istakao da su dana 23.11.2011.godine, oko 17,45 časova on i njegovi drugovi S. M. i J. D. sa njegovim vozilom marke “Reno kilo” došli do zgrade “Plavenkapa”, i na igrice su zatekli </span><span class="s3">I.</span><span> </span><span class="s3">J.</span><span>, pa su sva četvorica pošli kući kod S. M. i igrali su karte nekih sat vremena, nakon čega su se razišli, a vidio je </span><span class="s3">J.</span><span> da je pošao u pravcu Male pijace. Tom prilikom  </span><span class="s3">J.</span><span> je bio odjeven u zelenu dužu jaknu, farmerke plave boje, a nije imao kapu. </span><span class="s3">J.</span><span> srijeće od prilike jedan do dva puta nedeljno i ne sjeća se da li on ima crnu kraću jaknu, a nikada ga nije ni vidio sa kapom, takodje nezna da li ima biciklo, i nikada ga nije vidio da vozi biciklo.</span>
</p>
<p class="p5"></p>
<p class="p7">
<span class="s1">Svjedok P. M. </span><span>u svom iskazu je istakao da su se dana 23.11.2011.godine oko 20.00 časova na ulici ispred “Jusovače” on i njegov drug P. M. sreli sa </span><span class="s3">I.</span><span> </span><span class="s3">J.</span><span> ,kada su otišli u Sportski centar da gledaju košarkašku utakmicu. Tom prilikom </span><span class="s3">J.</span><span> je bio odjeven u zelenu dužu jaknu-mantil, teksas plave farmerke, i kafene cipele, a nije imao kapu. Oko 20.30 časova njih trojica su iz Sportskog centra pošli kućama da gledaju fudbalsku utakmicu na televiziji. Često srijeće </span><span class="s3">J.</span><span>, i gledao ga je u crnu  kratku jaknu ,sa bijelom peletenom kapom, a nikada nije ga vidio da je nosio crnu pletenu kapu sa bijelim pahuljama. Ne zna da li  </span><span class="s3">J.</span><span> ima biciklo, a ljeti ga je gledao da vozi biciklo, mada nezna od koga ga je uzeo. </span><span class="s3">I.</span><span> </span><span class="s3">J.</span><span> je ispred “Jusovače” na ulici čekao njega i P. M.  </span>
</p>
<p class="p5"></p>
<p class="p7">
<span class="s1">Svjedok B. V.</span><span> u svom iskazu je istakla, da je dana 23.11.2011.godine, oko 21,15 časova dok se vraćala kući pronašla jedan šareni novčanik. To je bilo u ulici koja se nalazi na drugom skretanju od zgrade Crvenkape, prema naselju Donji kraj, možda nekih 100 do 150 metara udaljeno od magistrale, a novčanik se nalazio na cesti, malo s kraja. Kada je ugledala novčanik, u prvom trenutku je pomislila da se radi o pakovanju maramica, pa ga je malo gurnula nogom, a kada je vidjela da se radi o novčaniku uzela ga je kako bi ga predala vlasniku. Pošto osvetljenja nije bilo nije mogla da vidi što sve ima u novčaniku, već je to učinila kad je stigla kući. U novčaniku je bila vozačka dozvola na ime </span><span class="s3">R.</span><span> fotokopija lične karte neke žene, koja se preziva B. futrola za hemijske olovke koja je sa jedne strane bila providna i u njoj se nalazila čitulja, bilo je još neke dokumentacije, ali se nije mogla sjetiti svega. Kako je uspjela pronaći broj telefona žene B.  pozvala je , ali joj je rekla da nezna o čemu se radi. Sledećeg jutra pozvala je broj telefona koji se nalazio u novčaniku, a pisalo je “razredna”, i žena koja joj se javila na telefon joj je rekla da nije više u školi, ali da će se potruditi da stupi u kontakt sa vlasnikom izgubljenih stvari, o čemu će je obavijestiti, ali je više nije zvala. Nakon toga je pozvala poliiciju i rekla je da je pronašla vozačku dozvolu na ime </span><span class="s3">R.</span><span> a nije pomenula ostale stvari, jer nije smatrala da je potrebno, a i niko je nije pitao da li ima još nešto. Policajac koji joj se javio rekao joj je da vozačku dozvolu ponese u MUP, u zgradu opštine, pa je telefonom pozvala V. I. i rekla joj da je uputio policajac u MUP ,a V. je provjeravala dokumenta, a kako nije mogla da pronadje ništa na ime </span><span class="s3">R.</span><span>, posavjetovala je da ponese to u policiju. Kako je uporna bila da vrati stvari vlasniku, u želji da će prepoznati o kome se radi, izvukla je iz fotrole čitulju i tada je vidjela da je iza čitulje jedna novčanica od 50.00 eura i jedna novčanica od 1 dolara, a čovjeka sa čitulje nije prepoznala,  već je pročitala da se radi o čovjeku </span><span class="s3">R.</span><span>u koji je sahranjen u Zeti. U popodnevnim časovima nešto poslije 16,00 časova, u Ispostavu Cetinje, policajcu je predala novčanik sa svim stvarima koje je pronašla, i on joj je uzeo lične podatke i dao joj potvrdu  o oduzetim stvarima. Ne poznaje ženu čiji je novčanik, a ista je dolazila sledeći dan da joj se zahvali, a ne poznaje ni  </span><span class="s3">I.</span><span> </span><span class="s3">J.</span><span>.</span>
</p>
<p class="p5"></p>
<p class="p5">
<span>	</span><span class="s1">Iz dva zapisnika o prepoznavanju lica</span><span> oba od 23.11.2011.godine, proizilazi da je u prostorijama Ispostave Cetinje vršeno prepoznavanje u prostoriji posebno namjenjenoj u tu svrhu ,u koju je prethodno uvedeno pet lica čije su osnovne osobine slične onima koje je svjedok dao ,među kojima je bio i osumnjičeni ,posmatrano s lijeva na desno ,nakon čega je svjedok V. S. pošto ih je dobro razgledala ,sa velikom vjerovatnoćom se izjasnila da je lice koje se nalazilo na poziciji br.4. </span><span class="s3">I.</span><span> </span><span class="s3">J.</span><span> a kojeg je prepoznala kao lice koje je prethodno vidjela na raskrsnici ulica Bajovoj-IV Proleterske.Svjedokinja je napomenula da fizionomiju tog lica nije vidjela ,pa se u tom dijelu nije izjasnila o prepoznavanju.Nakon ovog je izvršen raspored lica ,posmatrano s lijeva na desno ,kada su svjedoku ponovo pokazana navedena lica ,pa pošto ih je dobro razgledala sa većom sigurnošću je pokazala na lice koje se nalazi na poziciji br.1.-</span><span class="s3">I.</span><span> </span><span class="s3">J.</span><span>,dok je oštećena M. </span><span class="s3">R.</span><span> L. sa stopostotnom sigurnošću ukazala na lice </span><span class="s3">I.</span><span> </span><span class="s3">J.</span><span> ,a nakon što ih je dobro razgledala i nakon izvršenog ponovnog rasporeda lica kao izvršioca krivičnog djela.</span>
</p>
<p class="p6">
<span class="s1">	</span>
</p>
<p class="p6">
<span class="s1">	Iz potvrde UP Ispostave Cetinje,</span><span>  o privremeno oduzetim predmetima od B. V. od 24.11.2011.godine, proizilazi da su od iste oduzeti notes crvene boje,lična dokumenta na ime  </span><span class="s3">R.</span><span> L. (lična karta ,vozačka dozvola)zdravstvena knjižica na ime </span><span class="s3">R.</span><span> L. novčanica od 50,00 eura ser.broja x27960277808,novčanica od jednog dolara ser.br. D 69685417A,plastični notesić sa čituljama ,razna stara dokumenta,dok </span><span class="s1">iz potvrde UP Ispostave Cetinje,</span><span> o vraćanju privremeno oduzetih predmeta ošt. </span><span class="s3">M.R.</span><span>L. od 25.11.2011.godine, proizilazi da su citirane stvari uredno vraćene oštećenoj.</span>
</p>
<p class="p6"></p>
<p class="p5">
<span class="s1">       Iz izvoda iz KE  </span><span>za optuženog </span><span class="s3">I.</span><span> </span><span class="s3">J.</span><span> proizilazi  da mu je odlukom Osnovnog suda u Cetinju Km.12/09 od 24.12.2009.godine zbog krivičnog djela nasilničko ponašanje iz čl.399 KZ CG izrečena vaspitna mjera pojačan nadzor roditelja.</span>
</p>
<p class="p7"></p>
<p class="p7">
<span>Utvrđujući činjenice radi pravilnog određenja materijalnopravnog odnosa u predmetnoj pravnoj stvari sud je nesumnjivo utvrdio da je optuženi dana 23. novembra 2011.godine, oko 19,50 časova u nas. Đura Petrovića u Cetinju, u namjeri da sebi pribavi protivpravnu imovinsku korist u iznosu koji prelazi 150,00 eura, na naročito drzak način ošt. </span><span class="s3">M. R.</span><span> L. protivpravno oduzeo i prisvojio novčanik u kojem su se nalazile sledeće stvari: novac u iznosu od oko 69,00 eura, jedna novčanica u apoenu od 1.00 dolara, saobraćajna dozvola i kopija lične karte B. M. iz Kotora, kartice “CKB banke” i “Podgoričke banke” na ime oštećene, lična karta, vozačka dozvola i druga dokumenta oštećene, na način što je sa ledja prišao ošt. </span><span class="s3">M.</span><span> </span><span class="s3">R.</span><span> L. te joj istrgao novčanik koji je oštećena držala u lijevoj šaci, sa vrpcom omotanom oko ruke, nakon čega je bjekstvom napustio lice mjesta.</span>
</p>
<p class="p7"></p>
<p class="p7">
<span>U ovakvim se radnjama optuženog ,preduzetim na naročito drzak način,odn. jasnoj i očiglednoj namjeri istog  da ovim inkriminisanim radnjama pribavi  sebi protivpravnu imovinsku korist preko 150,00 eura, te u nastupjelim posledicama koje se ogledaju u činjenici da je nad oduzetim pokretnim stvarima zasnovao državinu stiču sva subjektivna i objektivna obilježja bića krivičnog djela u pitanju pri čemu je Sud odredjujući subjektivni odnos optuženog prema izvršenom krivičnom djelu utvrdio umišljaj, jer je bio svjestan svog djela  i svih njegovih obilježja i htjeo njegovo izvršenje.</span>
</p>
<p class="p7"></p>
<p class="p7">
<span>U tom pravcu, cijeneći provedene dokaze sud je prihvatio iskaz oštećene koja je po mišljenju suda na objektivan način predstavila radnje koje je preduzeo optuženi konkretnom prilikom, a posebno kada se ima u vidu da oštećena nema bilo kakav interes da istog navede kao učinioca krivičnog djela,tim prije što se nije ni pridružila krivičnom gonjenju protiv istog i nije postavila imovinskopravni zahtjev ,te  iskaz svjedoka V. S. u sklopu sa dva zapisnika o prepoznavanju lica, oba od 23.11.2011.godine i potvrdama UP Ispostave Cetinje o privremeno oduzetim predmetima od B. V. od 24.11.2011.godine, i o vraćanju privremeno oduzetih predmeta oštećenoj  </span><span class="s3">M.</span><span> </span><span class="s3">R.</span><span> L. od 25.11.2011.godine.</span>
</p>
<p class="p7"></p>
<p class="p7">
<span>Sud je našao da iskazi saslušanih svjedoka J. D. S. M. P. M. K. P. i P. M. nijesu od osobite krivičnopravne odgovornosti ,obzirom da ovi svjedoci nemaju neposrednih saznanja vezanih za odnosni događaj, odn.nijesu se nalazili u društvu sa optuženim u vrijeme izvršenja istog.</span>
</p>
<p class="p7"></p>
<p class="p7">
<span>Svjedok B. V. je objektivno svjedočila o onome što joj je poznato,tj. ista je samo vratila ono što je pronašla.</span>
</p>
<p class="p7"></p>
<p class="p7">
<span>Navodi odbrane optuženog da nije počinio krivično djelo koje mu je optužbom stavljeno na teret za sud su neprihvatljivi,tim prije što nema niti jednog dokaza koji bi podkrijepio navode njegove odbrane ,a posebno kada se ima u vidu da i opis garderobe u kojoj se nalazio predmetnom prilikom ,a čiji opis su dali i oštećena i svjedok V. S. odgovara garderobi koju je imao optuženi na sebi ,prije izvršenja navedenog krivičnog djela ,što su potvrdili svjedoci J. D.S. M. tako da su opovrgnuti navodi njegove odbrane da naznačenog dana nije nosio crnu jaknu koju posjeduje, odn. nameće se kao logičan slijed da je  istu očigledno promijenio nakon izvršenja krivičnog djela ,kao i navodi da već četiri godine nije upravljao biciklom što  je tokom dokaznog  postupka takođe opovrgnuto,tj.sve implicira na zaključak da je isti izvršilac krivičnog djela stavljenog mu na teret.</span>
</p>
<p class="p7"></p>
<p class="p7">
<span>Dakle, u nedostatku elemenata koji bi umanjili ili isključili sposobnost okrivljenog  da shvati značaj svojih postupaka i da njima upravlja , Sud ga nalazi krivično odgovornim i oglašava krivim.</span>
</p>
<p class="p7"></p>
<p class="p7">
<span>Prilikom odmjeravanja vrste i visine krivične sankcije koju će Sud izreći optuženom </span><span class="s3">I.</span><span> J.  cijenjene su okolnosti iz čl. 42. KZ -a, pa je Sud od olakšavajućih okolnosti na strani optuženog utvrdio da se radi o mladoj osobi,da se oštećena nije pridružila krivičnom gonjenju i da nije postavila imovinskopravni zahtjev,kao i da su joj predmetne stvari vraćene dok otežavajućih okolnosti van bitnih elemenata krivičnog djela u pitanju nije bilo, pa je sud cijeneći tako utvrdjene okolnosti i imajući u vidu svrhu kažnjavanja okrivljenom utvrdio kaznu zatvora u trajanju od jedne godine i istovremeno našao da su ispunjeni uslovi za izricanje uslovne osude odredjujući da se navedena kazna neće izvršiti ukoliko okrivljeni u vremenskom periodu od tri godine  od dana pravosnažnosti presude ne počini novo krivično djelo uz uvjerenje suda da će se i uslovnom osudom uz prijetnju kazne postići svrha njenog izricanja predvidjena čl. 53. KZ-a.</span>
</p>
<p class="p7"></p>
<p class="p7">
<span>Prilikom izricanja uslovne osude Sud je vodeći računa o svrsi iste posebno uzeo u obzir stav oštećene , kao i činjenicu da su joj predmetne stvari vraćene.</span>
</p>
<p class="p7"></p>
<p class="p7">
<span>Optuženi je shodno čl. 226– 29 ZKP-a  obavezan na uplatu troškova krivičnog postupka  u iznosu od 1100,00 eura, a koje u konkretnom čini naknada branioca optuženog po službenoj dužnosti - adv. L. I. dok je paušal u   iznosu od 30,00 eura sud odredio uzimajući u obzir  konkretan slučaj , trajanje postupka i imovne prilike optuženog. </span>
</p>
<p class="p7"></p>
<p class="p7">
<span>Sa svega izloženog odlučeno je kao u izreci presude u smislu čl.374. ZKP-a.</span>
</p>
<p class="p7"></p>
<p class="p7"></p>
<p class="p8">
<span class="s2">OSNOVNI SUD U CETINJU</span>
</p>
<p class="p7">
<span>			     Dana, 28.02.2012.godine</span>
</p>
<p class="p7"></p>
<p class="p7">
<span class="s2">Zapisničar,                                                               S u d i j a,</span>
</p>
<p class="p5">
<span class="s1">      Olga Lipovina				                         Marija Ćupić s.r.</span>
</p>
<p class="p5"></p>
<p class="p5"></p>
<p class="p7">
<span class="s1">					  </span>
</p>
<p class="p7"></p>
<p class="p7">
<span class="s1">PRAVNA POUKA:</span>
</p>
<p class="p7">
<span>Protiv ove presude može</span>
</p>
<p class="p7">
<span>se izjaviti žalba u roku</span>
</p>
<p class="p7">
<span>od 15 dana od dana prijema</span>
</p>
<p class="p7">
<span>iste Višem sudu u Podgorici, </span>
</p>
<p class="p7">
<span>a preko ovog suda</span>
</p>
<p class="p7"></p>
<p class="p5"></p>
<p class="p11"></p>
<p class="p11"></p>


</body>
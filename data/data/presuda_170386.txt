<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span class="span1">K. br. 866/15</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">Osnovni sud u Podgorici, sudija pojedinac Rade Ćetković, uz učešće samostalnog referenta Edine Kraje, kao zapisničara, u krivičnom postupku protiv okrivljenog M. P., zbog krivičnog djela građenje objekta bez građevinske dozvole iz čl. 326a Krivičnog zakonika, nakon javnog glavnog pretresa, održanog dana 16.02.2016. godine, u prisustvu zastupnice optužbe Biljane Pavličić savjetnice u ODT Podgorica i okrivljenog, istog dana izrekao je i objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni: M. P., JMB xxxxxxxxxxxxx, zvani M., od oca H. i majke F., rođene S., rođen 25.01.1968. godine u Bijelom Polju, sa prebivalištem u Podgorici, ul. Proleterska bb, državljanin Crne Gore, razumije crnogorski jezik, koji je i njegov jezik, nezaposlen, oženjen, otac jednog djeteta, pismen, završio srednju školu, srednjeg imovnog stanja, neosuđivan, protiv koga se ne vodi postupak za neko drugo krivično djelo, </span>
</p>
<p>&nbsp;</p>
<p style="text-align:center;">
<span class="span1">Kriv je</span>
</p>
<p>&nbsp;</p>
<p>
<span class="span1">Što je:</span>
</p>
<p>
<span class="span1">Dana 20. septembra 2012. godine, u Podgorici, u naselju Vrela ribnička, svjestan svog djela čije je izvršenje htio i znajući da je isto zabranjeno, postupajući protivno odredbi člana 69 Zakona o uređenju prostora i izgradnji objekata, započeo građenje objekta bez prethodno pribavljene građevinske dozvole, na način što je uz postojeći stambeni objekat, sa zapadne strane dogradio prostoriju dimenzija 4 x 3 m i dva AB stuba, te je sa sjeverne strane izlio AB temelj, nad kojim je ozidao zid od blok opeke, na koji način je izgradio objekat dimenzija u osnovi cca 7 x 9 m, bez prethodno pribavljene građevinske dozvole,</span>
</p>
<p>&nbsp;</p>
<p>
<span class="span1">- čime je izvršio krivično djelo građenje objekta bez građevinske dozvole iz čl. 326a Krivičnog zakonika.</span>
</p>
<p>&nbsp;</p>
<p>
<span class="span1">Pa mu sud za navedeno krivično djelo primjenom  čl. 4 st. 2, čl. 42 st. 1, čl. 45  st. 1 tač. 3, čl. 46 st. 1 tač. 5, čl. 52 st. 2, čl. 53 i 54 Krivičnog zakonika i čl. 226, 229 i 374 Zakonika o krivičnom postupku, izriče</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu utvrđuje kaznu zatvora u trajanju od 3 (tri) mjeseca i istovremeno određuje da se ona neće izvršiti, ako okrivljeni u roku od 1 (jedne) godine po pravosnažnosti presude ne učini novo krivično djelo. </span>
</p>
<p>
<span class="span1"></span>
</p>
<p>
<span class="span1">Obavezuje se okrivljeni da plati na ime troškova krivičnog postupka iznos od 50,00 €, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva Podgorica Kt. br. 973/15 od 28.12.2015. godine okrivljenom M. P. stavljeno je na teret izvršenje krivičnog djela građenje objekta bez građevinske dozvole iz čl. 326a Krivičnog zakonika. Zastupnica optužbe je u završnoj riječi izjavila da ostaje pri podnijetom optužnom predlogu i predložila sudu da okrivljenog oglasi krivim i osudi po zakonu.</span>
</p>
<p>
<span class="span1">Okrivljeni M. P. je u odbrani, datoj u prethodnom postupku i na glavnom pretresu, priznao izvršenje krivičnog djela stavljenog mu na teret i svoju krivicu. Naveo je da je tačno da je negdje 20. septembra 2012. godine započeo izgradnju objekta dimenzija 7x9 metara na državnom zemljištu, na Vrelima Ribničkim. Tom prilikom ozidao je zidove objekta, oko već postojećeg montažnog objekta, koji je prokišnjavao i postao neuslovan za življenje. U trenutku kontrole od strane građevinske inspekcije izlivao je ploču na tom prizemnom objektu, a inspektori su sačinili zapisnik u kome su konstatovali utvrđeno stanje i fotografisali lice mjesta i on je isti potpisao. Nije imao građevinsku dozvolu za građenje predmetnog objekta, kao ni drugi mještani, jer se radi o državnom zemljištu i znao je da time čini krivično djelo, ali je na taj način morao pružiti egzistenciju svojoj porodici, supruzi i kćerki koja ima deset godina. Na glavnom pretresu je dodao da je objekat koji je sagradio sagrađen oko već postojećeg montažnog objekta koji je bio manje površine, a taj manji objekat je prvo dograđen sa jednom prostorijom dimenzija 4x3 metra, tako da je ukupan gabarit čitavog objekta nakon dogradnje 7x9 metara i čitav objekat je ozidan od blok opeke. U završnoj riječi naveo je da je ovo krivično djelo učinio jedino iz razloga što je maloljetnoj kćerki želio da obezbijedi adekvatne uslove za život, odnosno da joj obezbijedi krov nad glavom, jer je objekat u kojem su ranije stanovali bio potpuno neuslovan, pa je njegova kćerka bila više bolesna nego zdrava. Čim se ispune zakonski uslovi, objekat će legalizovati i izmiriti sve obaveze prema državi.</span>
</p>
<p>
<span class="span1">Uzimajući u obzir potpuno i jasno priznanje okrivljenog, koje u toku postupka nije dovedeno u sumnju, i cijeneći ga kao dokaz, sud primjenom čl. 458 st. 2 Zakonika o krivičnom postupku nije izvodio druge dokaze, osim izvoda iz registra kaznenih evidencija Ministarstva pravde KE 25/2016 od 12.01.2016. godine na ime okrivljenog, od koga zavisi vrsta i mjera krivične sankcije, pa je u postupku na nesumnjiv način utvrđeno da je okrivljeni dana 20. septembra 2012. godine u Podgorici, u naselju Vrela ribnička, postupajući protivno odredbi člana 69 Zakona o uređenju prostora i izgradnji objekata, započeo građenje objekta bez prethodno pribavljene građevinske dozvole, na način što je uz postojeći stambeni objekat, sa zapadne strane dogradio prostoriju dimenzija 4x3 metra i dva AB stuba, te je sa sjeverne strane izlio AB temelj, nad kojim je ozidao zid od blok opeke, na koji način je izgradio objekat dimenzija u osnovi cca 7x9 metara, bez prethodno pribavljene građevinske dozvole.</span>
</p>
<p>
<span class="span1">Članom 69 Zakona o uređenju prostora i izgradnji objekata propisano je da se objekat može graditi na osnovu građevinske dozvole i tehničke dokumentacije, a tokom postupka je utvrđeno da okrivljeni nije imao navedenu dozvolu.</span>
</p>
<p>
<span class="span1">Okrivljeni je postupajući na navedeni način, bio svjestan svog djela i htio njegovo izvršenje, znajući da je za građenje objekta neophodno prethodno dobijanje građevinske dozvole, pa je preduzimajući radnju početka izgradnje objekta, protivno </span><span class="span1">zakonskim propisima, bez građevinske dozvole, htio izvršenje djela, postupajući sa direktnim umišljajem, čime su se pored objektivnih stekli i subjektivni elementi bića krivičnog djela građenje objekta bez građevinske dozvole iz čl. 326a Krivičnog zakonika. </span>
</p>
<p>
<span class="span1">Prilikom odmjeravanja krivične sankcije sud je na strani okrivljenog, u smislu čl. 42 st. 1 Krivičnog zakonika, kao olakšavajuće okolnosti cijenio pobude zbog kojih je izvršio krivično djelo, odnosno da je građevinski objekat počeo da gradi radi rješavanja stambenog pitanja, njegov raniji život i s tim u vezi njegovu raniju neosuđivanost, koja je utvrđena uvidom u izvod iz registra kaznenih evidencija Ministarstva pravde KE 25/2016 od 12.01.2016. godine, njegove lične prilike, odnosno da je oženjen, otac jednog djeteta, nezaposlen, njegovo držanje poslije učinjenog krivičnog djela izraženo kroz prihvatanje odgovornosti i s tim u vezi jasno i potpuno priznanje izvršenja krivičnog djela, dok sud otežavajućih okolnosti na strani okrivljenog nije našao, pa je cijeneći prednje olakšavajuće okolnosti kao naročito olakšavajuće, shodno čl. 45 st. 1 tač. 1 i čl. 46 st. 1 tač. 5 Krivičnog zakonika, okrivljenom ublažio kaznu ispod zakonom zaprijećenog minimuma, i utvrdio mu kaznu zatvora u trajanju od 3 (tri) mjeseca, nalazeći pritom da okrivljenom nije nužno izreći kaznu, već mu je primjenom čl. 53 i 54 Krivičnog zakonika, izrekao uslovnu osudu, nalazeći da će se ovom mjerom upozorenja uz rok provjeravanja od 1 (jedne) godine u dovoljnoj mjeri uticati da okrivljeni ubuduće ne vrši krivična djela, te da će se na taj način u cjelosti ostvariti svrha izricanja uslovne osude iz čl. 52 st. 2 Krivičnog zakonika, a u okviru opšte svrhe izricanja krivičnih sankcija iz čl. 4 st. 2 Krivičnog zakonika.</span>
</p>
<p>
<span class="span1">Kako  je okrivljeni oglašen krivim, sud ga je obavezao da na ime troškova postupka plati iznos od 50,00 eura, a koji se odnosi na ime paušala kao dijela troškova krivičnog postupka, određenog prema trajanju i složenosti postupka i imovnom stanju okrivljenog,  shodno čl. 226 i 229 Zakonika o krivičnom postupku.</span>
</p>
<p>
<span class="span1">Sa svega izloženog, primjenom čl. 374 Zakonika o krivičnom postupku, odlučeno je kao u izreci presude. </span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana 16.02.2016. godine</span>
</p>
<p>&nbsp;</p>
<p>&nbsp;</p>
<p>
<span class="span1">ZAPISNIČAR                                                                                        S U D I J A </span>
</p>
<p>
<span class="span1">Edina Kraja,s.r.               </span><span class="span1">                                                            Rade Ćetković,s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude dozvoljena je</span>
</p>
<p>
<span class="span1">žalba u roku od 8 dana od dana </span>
</p>
<p>
<span class="span1">prijema prepisa iste, Višem sudu</span>
</p>
<p>
<span class="span1">u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">                                                     </span><span class="span1">ZTO. Edina Kraja</span>
</p>
<p>&nbsp;</p>
</div>
</div>


</body>
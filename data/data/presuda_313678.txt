<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:11pt}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1"></span>
</p>
<p>&nbsp;</p>
<p style="text-align:right">
<span>K. br. 405/16 </span>
</p>
<p>&nbsp;</p>
<p style="text-align:center;">
<span>U IME CRNE GORE</span>
</p>
<p>&nbsp;</p>
<p>
<span>Osnovni sud u Podgorici, sudija pojedinac Rade Ćetković, uz učešće zapisničarke Edine Kraje, u krivičnom postupku protiv okrivljenog S. J., zbog krivičnog djela nedavanje izdržavanja iz čl. 221 st. 1 Krivičnog zakonika Crne Gore, nakon javnog glavnog pretresa održanog 24</span><span>.04.2017. godine, u prisustvu državnog tužioca V. R., okrivljenog, njegovog branioca adv. I. D. i punomoćnika oštećene A. J., adv. N. M., dana 25.04.2017. godine izrekao je i objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span>P R E S U D U</span>
</p>
<p>&nbsp;</p>
<p>&nbsp;</p>
<p>
<span>Okrivljeni: S. J., JMB ............., od oca A. i majke Z., rođene J., rođen .. ..19.. godine u Ct, sa prebivalištem u Ct - ul. N. IV j. br. ./., državljanin Crne Gore, razumije crnogorski jezik, koji je i njegov jezik, po zanimanju diplomirani ekonomista, razveden, otac četvoro djece, pismen, završio fakultet, srednjeg imovnog stanja, ranije neosuđivan, protiv kojeg se ne vodi postupak za drugo krivično djelo.</span>
</p>
<p>&nbsp;</p>
<p style="text-align:center;">
<span>Kriv je</span>
</p>
<p>&nbsp;</p>
<p>
<span>Što:</span>
</p>
<p>
<span>Od 01. juna 2012. godine do 20. juna 2016. godine, u Pg, svjestan svog djela čije je izvršenje htio i znajući da je isto zabranjeno, nije davao izdržavanje za lice koje je po zakonu dužan da izdržava - kćerku oštećenu J. A., koja dužnost mu je utvrđena izvršnom sudskom odlukom, izvršnom presudom Osnovnog suda u Podgorici P. br. 976/12 od 06.05.2012. godine, kojom mu je određena obaveza da svakomjesečno doprinosi izdržavanju oštećene u iznosu od 150,00 eura, na način što će označeni novčani iznos predavati na ruke Š. J. M., od 01. do 05. u mjesecu, za prethodni mjesec, dok za to budu postojali zakonski uslovi,</span>
</p>
<p>&nbsp;</p>
<p>
<span>- čime je izvršio krivično djelo nedavanje izdržavanja iz čl. 221 st. 1 Krivičnog zakonika Crne Gore. </span>
</p>
<p>&nbsp;</p>
<p>
<span>Pa mu sud za navedeno krivično djelo primjenom čl. 4 st. 2, čl. 42 st. 1, čl. 52 st. 2, čl. 53, čl. 54 i čl. 221 st. 4 Krivičnog zakonika Crne Gore i čl. 226, čl. 229, čl. 239 i čl. 374 Zakonika o krivičnom postupku, izriče </span>
</p>
<p>&nbsp;</p>
<p>&nbsp;</p>
<p style="text-align:center;">
<span>USLOVNU OSUDU</span>
</p>
<p>&nbsp;</p>
<p>&nbsp;</p>
<p>
<span>Kojom mu utvrđuje kaznu zatvora u trajanju od 3 (tri) mjeseca i istovremeno određuje da se ona neće izvršiti, ako okrivljeni u roku od 1 (jedne) godine po pravosnažnosti presude ne učini novo krivično djelo. </span>
</p>
<p>&nbsp;</p>
<p>
<span>Obavezuje se okrivljeni da oštećenoj A. J. izmiri dospjele obaveze na ime izdržavanja za period od 01.06.2012. godine do 20.06.2016. godine, u iznosu od </span><span>7.350,00 eura, u roku od mjesec dana po pravosnažnosti presude i da uredno daje izdržavanje. </span>
</p>
<p>&nbsp;</p>
<p>
<span>Utvrđena kazna zatvora u trajanju od 3 (tri) mjeseca će se izvršiti ako okrivljeni u roku od mjesec dana po pravosnažnosti presude oštećenoj ne izmiri dospjele obaveze u ukupnom iznosu od 7.350,00 eura.</span>
</p>
<p>&nbsp;</p>
<p>
<span>Obavezuje se okrivljeni da plati na ime troškova krivičnog postupka iznos od 50,00 eura, u roku od 15 dana po pravosnažnosti presude, pod prijetnjom izvršenja, kao i da plati troškove koji se odnose na nagradu i nužne izdatke punomoćninika oštećene, o čijoj visini će sud odlučiti posebnim rješenjem shodno čl. 227 st. 2 Zakonika o krivičnom postupku.</span>
</p>
<p>&nbsp;</p>
<p>&nbsp;</p>
<p style="text-align:center;">
<span>O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span>Optužnim predlogom Osnovnog državnog tužilaštva Podgorica Kt. br. 280/16 od 22.06.2016. godine, okrivljenom S. J. je stavljeno na teret izvršenje krivičnog djela nedavanje izdržavanja iz čl. 221 st. 1 Krivičnog zakonika Crne Gore. U završnoj riječi državni tužilac je u cjelosti ostao pri podnijetom optužnom predlogu i predložio sudu da okrivljenog oglasi krivim i izrekne mu kaznu u granicama koje zakon predviđa za krivično djelo stavljeno mu na teret.</span>
</p>
<p>
<span>Okrivljeni S. J. je u odbrani datoj u prethodnom postupku i na glavnom pretresu saglasno u bitnom naveo da se od svoje supuge M. Š. J. razveo 18.04.2012. godine, te da sa njom ima dvije ćerke, A. i oštećenu A.. Nakon razvoda su nastavili da žive zajedno sve do maja 2013. godine, kada su se i faktički razveli, a za to vrijeme su funkcionalisali kao i prije razvoda braka, odnosno postojala je porodična zajednica u kojoj su oboje doprinosili i brinuli o djeci. Početkom jula 2013. godine nije uspio da sa bivšom suprugom, uz posredovanje njenog advokata N. M., razriješi pitanje zajedničke imovine, nakon čega su bivša supruga i oštećena prestale da mu se javljaju na telefonske pozive, pa je bivšoj supruzi poslao poruku u kojoj je napisao da će doći da vidi dijete i da porazgovaraju. Narednog dana, tj. 14.07.2013. godine pošao je u stan kod svoje bivše supruge i oštećene, s namjerom da je vidi i da joj da novac na ime izdržavanja. Međutim, bivša supruga je odbila da mu otvori vrata i saopštila mu da će ako ne ode pozvati policiju, a nakon par minuta policija je i stigla i privela ga, a zatim odvela u sud za prekršaje, gdje je presudom oslobođen krivice. Zbog nastalog incidenta nije bio u prilici da preda novac na ime izdržavanja. Nakon desetak dana, u toku vožnje, sreo se sa bivšom suprugom, ponudio joj da sjednu u neki lokal i razgovaraju o svemu, što je ista odbila, a nakon sat vremena pozvala ga je policija, pa je ponovo išao u sud za prekšaje i ponovo bio oslobođen. Tada je konačno shvatio da nema mogućnosti da stupi u kontakt sa bivšom suprugom i oštećenom, pa je pozvao advokata N. M. kako bi im on pomogao da uspostave kontakt, ali mu je on saopštio da bivša supruga ne želi nikakav kontakt sa njim, niti želi da on ima kontat sa djecom, te da je ne interesuje ništa od njega. U više navrata je sms porukama od bivše supruge zahtijevao da mu pošalje broj žiro računa na koji bi mogao da uplaćuje izdržavanje, ali mu ista nije odgovarala. Nakon pravosnažno okončanog parničnog postupka u kojem mu je pripalo pola zajedničke imovine, njegov advokat R. B. je mejlom obaviješten od advokata M. da ukupan dug na ime izdržavanja iznosi 6.000,00 €, koji novac može predati njemu, na šta je on mejlom odgovorio da nije problem, da ne spori svoju obavezu, ali da traži da je izvrši na način kako je to naloženo presudom, a to je da novac preda lično na ruke svojoj bivšoj supruzi. Nakon ovoga je saznao da je protiv njega podnijeta krivična prijava. Takođe, tokom održavanja ročišta za </span><span>podjelu imovine u jednom navratu od punomoćnika njegove bivše supruge advokata Martinovića je zahtijevao da mu preda broj žiro računa na koji bi mogao da uplaćuje alimentaciju, ali isti to nije učinio, iako je obećao. Za sve ovo vrijeme nije predavao novac na ime izdržavanja oštećene, s obzirom da mu isto nije bilo omogućeno od strane bivše supruge, iako je insistirao da to čini bilo lično njoj, bilo na žiro račun koji bi mu dostavila. Znao je da oštećena ima žiro račun, odnosno podračun na žiro računu njene majke, ali do istog nije mogao doći. Nije se obraćao Centru za socijalni rad, niti bilo kojoj drugoj državnoj ustanovi, kako bi uspostavio kontakt sa svojom ćerkom, a ovo iz razloga što je čuo da nakon 14 godina ona sama odlučuje da li želi da se vidi sa njim ili ne. Takođe, nikada nije pokušavao da preko bilo koga preda novac na ime izdržavanja djeteta, jer je njegova bivša supruga nakon razvoda braka prekinula kontakt sa najvećim brojem njihovih zajedničkih prijatelja. Sa starijom ćerkom A. je ostavario kontakt od 22.06.2014. godine, ali nju nije pitao da ona odnosi novac na ime izdržavanja svojoj majci, jer mu je ona pri prvom kontaktu saopštila da na bilo koji način ne želi da se miješa u njihove odnose, a on je to poštovao. I pored toga A. je predao potvrdu koja je trebala oštećenoj za odlazak u A., a tom prilikom je ponio i novac sa sobom, kako bi ga ona predala oštećenoj, ali je A. to odbila rekavši mu da su o tome već postigli dogovor. Iz istog razloga nije zahtijevao od A. da mu pribavi broj žiro računa na koji bi mogao da uplaćuje izdržavanje. Nije odlazio u školu kako bi se gledao sa oštećenom, jer nije htio da dijete stresira, s obzirom da se plašio njene reakcije, već je kontakt pokušavao da ostvari telefonskim pozivima i sms porukama, na koje mu ista nije nikada odgovorila. Zbog nemogućnosti uspostavljanja komunikacije sa oštećenom, razgovarao je telefonom sa direktorom gimnazije, kako bi mu isti pomogao da dođe do svog djeteta, koji mu je rekao da će pozvati oštećenu i njenu majku, nakon čega više nije dobio nikakav odgovor, niti ga je pozivao, jer je očekivao da će se on njemu javiti. Od rodbine je jedino pokušao da ostvari kontakt preko brata od strica njegove bivše supruge, ali on nije uspio da pomogne. Nije podnosio predlog sudu za izmjenu odluke o izdržavanju, jer nije znao da se to uopšte i može učiniti. Bivša supruga nije željela da on na bilo koji način učestvuje u odrastanju njihove ćerke, a njeno ponašanje je jedini razlog zbog kojeg nije uplaćivao izdržavanje. Na glavnom pretresu je dodao da je pokušao da ostvari komunikaciju i kontakt sa ćerkom, ali mu je ona za sve vrijeme odgovorila na 2 sms poruke. Smatra da je njegova ćerka izmanipulisana i da je krivična prijava podnijeta od strane njene majke i to u vrijeme kad je oštećena bila punoljetna. Preko svog advokata obratio se bivšoj supruzi i saopštio joj da će samo njoj lično i uz prisustvo oštećene, ukoliko to ona želi, predati novac na ime alimetnacije. Nije želio da u roku od 15 dana svoju polovinu stana prepiše na svoje ćerke. Njegov advokat R. B. mu je saopštio da njegova bivša supruga ne želi da komunicira sa njim, već da ga je uputila na komunikaciju sa advokatom Nikolom Martinovićem. Nije lično, niti preko punomoćnika, pokretao bilo kakav posutpak koji je vezan za ovu odluku o izdržavanju, nije tražio izmjenu odluke o izdržavanju, niti je tražio da ovaj iznos polaže u sudski depozit, jer nije bio upoznat da takva mogućnost postoji, niti mu je to predočio njegov punomoćnik. O takvoj mogućnosti je tek neposredno pred glavni pretres upoznat od strane jednog advokata. Advokat R. B. mu je proslijedio mejl koji mu je uputio advokat M. u kojem ga poziva da njemu isplati novac na ime izdržavanja, ali mu isti nije dostavio punomoćje oštećene A. J. kojim ga ovlašćuje da ovaj novac primi za njen račun, a on advokatu M. nije ni tražio to punomoćje, već je tražio da novac preda lično na ruke bivšoj supruzi. Spreman je da nakon presude koju donese ovaj sud iznose dospjelih, a neizmirenih iznosa izdržavanja preda na ruke oštećenoj, a to nije spreman da učini prije pravosnažnosti presude. Nije imao mogućnosti da svojoj bivšoj supruzi saopšti da je došao na vrata njenog stana da bi joj predao novac na ime izdržavanja, jer nakon što je pozvonio na vrata ista je pitala "ko je" i na njegov odgovor "ja sam", saopštila mu da ne želi da ga vidi i da će zvati policiju, a policija se pojavila za minut i po. Svojoj supruzi se uredno najavio sms porukom da će doći u 10 sati ispred </span><span>njihovog zajedničkog stana, a tom prilikom joj u sms poruci nije napisao da će donijeti novac za alimentaciju. U završnoj riječi je naveo da je tokom postupka nesumnjivo utvrđeno da kao okrivljeni treba da isplaćuje obavezu na ime alimetnacije na ruke M. Š. J., da je njihov brak faktički prestao u maju 2013. godine do kad je vodio računa o svojoj djeci i izvršavao svoje roditeljske obaveze, a da od tog datuma nije bio u mogućnosti da predaje novac na način kako je to predviđeno sudskom odlukom, te da smatra da se u konkretnom slučaju radi o montiranom procesu, jer mu nisu prihvaćeni predloženi dokazi, kojima ja želio da dokaže da je ispunio sve svoje obaveze kao otac, kao i da presuda, za koju zna kakva će biti, ne može dodatno uticati na njegov odnos sa ćerkom. Oštećena je pred sudom posvjedočila da je on pokušao da je kontaktira. Tokom svoje odbrane želio je da diskredituje svjedoka M. Š. J., a smatra da su njeni iskazi koje je dala pred tužilaštvom i pred sudom dijametralno suprotni i smatra da je to bilo dovoljno da tužilac odustane od optužbe.</span>
</p>
<p>
<span>Branilac okrivljenog je u završnoj riječi navela da odbrana smatra da nijednim dokazom provedenim na glavnom pretresu nije utvrđeno da je okrivljeni izvršio krivično djelo stavljeno mu na teret. Okrivljeni nije davao izdržavanje, jer ga je u tome onemogućila zakonska zastupnica tada maloljetne oštećene. Odbijanjem dokaznih predloga koje je okrivljeni predložio, odbrana smatra da sud nije činjenično stanje pravilno i potpuno utvrdio, a osim toga na taj način je povrijedio i načelo istine i pravičnosti. Odbrana smatra da na strani okrivljenog ne postoji umišljaj. Iz navedenih razloga je predložila donošenje presude kojom se okrivljeni oslobađa od optužbe. </span>
</p>
<p>
<span>Sud je u dokaznom postupku saslušao svjedoka oštećenu A. J., svjedoke M. Š. J., A. J. i G. Č., izvršio suočavanje svjedoka G. Č. i M. Š. J., pročitao presudu Osnovnog suda u Podgorici P. br. 976/12 od 06.05.2012. godine, pročitao potvrdu o redovnom prisustvu na fakultetu izdatu od strane E. i. z. d. IED od 24.02.2017. godine, te pročitao izvod iz registra kaznenih evidencija Ministarsva pravde KE 1066/2016 od 08.07.2016. godine.</span>
</p>
<p>
<span>Svjedok oštećena A. J. je u iskazu datom na glavnom pretresu navela da nema saznanja da je njen otac davao na ruke njenoj majci novac na ime izdržavanja na koje je obavezan pravosnažnom presudom Osnovnog suda u Podgorici. Takođe, on njoj lično nikad nije dao bilo koji iznos novca na ime izdržavanja. Sa svojim ocem ne želi da ima komunikaciju, a o razlozima ne želi da govori jer su intimne porodične prirode. On je često, u više navrata, pokušao da ostvari komunikaciju sa njom, ali je tu komunikaciju odbila. Nema saznanja da je njen otac pokušao da ovu alimentaciju preda njenoj majci, niti da se trudio da to uradi. Pridružila se krivičnom gonjenju protiv okrivljenog i postavila imovinskopravni zahtjev u izosu dospjelih, a neizmirenih obaveza izdržavanja.</span>
</p>
<p>
<span>Punomoćnik oštećene je u završnoj riječi naveo da smatra da je dokazano da je okrivljeni izvršio krivično djelo iz čl. 221 Krivičnog zakonika Crne Gore. Okrivljeni je u prethodnom postupku, a i na glavnom pretresu saopštio nadležnom tužiocu i postupajućem sudiji da je u periodu od 09.04.2012. godine, pa do davanja odbrane imao dovoljno materijalnih sredstava da isplati dospjele obaveze izdržavanja, ali da to nije htio da učini, jer je postavljao uslove za koje je on smatrao da su nužni. Imajući u vidu stav oštećene A. J. koji je iznijela na glavnom pretresu, kojim se pridružuje krivičnom gonjenju i postavlja imovisnkopravni zahtjev, ostao je pri takvom stavu. </span>
</p>
<p>
<span>Svjedok M. Š. J.je u iskazu datom u prethodnom postupku i na glavnom pretresu saglasno u bitnom navela da se u aprilu 2012. godine razvela od supruga, okrivljenog S. J., a iz braka imaju dvije ćerke, A. i A., koju je shodno presudi okrivljeni bio dužan da izdržava, uplatom od 150,00 € svakog mjeseca i to tako što bi taj novac predao na ruke njoj kao zakonskoj zastupnici. Nakon razvoda, nekih par mjeseci okrivljeni je živio sa njima, jer su htjele da mu pomognu zbog specifične situacije u kojoj se našao, s obzirom da je po njenim saznanjima imao velike finansijske probleme. Međutim, ni ta volja da mu pomognu nije mogla popraviti narušene odnose u njihovoj porodici, pa se okrivljeni iselio </span><span>nakon deset mjeseci od razvoda, a pritom im prije toga isti nije pomagao finansijski, niti na bilo koji drugi način doprinosio porodičnom domaćinstvu, već im je konstantno i u svemu odmagao i otežavao već tešku situaciju u kojoj su se našli, jer su saznali da okrivljeni ima i drugu porodicu. Nakon što ih je okrivljeni napustio, isti joj nije niti jednom dao bilo koji iznos novca na ime izdržavanja oštećene, pa ni bilo kakvu drugu vrstu pomoći, odnosno kupovinu garderobe itd. Okrivljeni joj je više puta slao sms poruke i mejlove, kako bi se vidio sa njom, ali uvijek vezano za zajedničku imovinu, a nikada nije pominjao da se nađu kako bi donio novac na ime izdržavanja oštećene. Takođe, isti nije nikada od razvoda pozvao oštećenu kako bi joj dao novac na ime izdržavanja. Ne zna da li je okrivljeni znao njen žiro račun, ali kada je mogao da podiže novac koji pripada njenoj firmi, na isti taj račun je mogao da izvrši i uplate da je htio, a ni na koji način ga nije onemogućavala da plaća novac na ime izdržavanja, naprotiv za to se i borila, ali su svi njeni pokušaji i nastojanja bili bezuspješni. Okrivljeni se gledao sa njihovom starijom ćerkom A., pa da je zaista ikada pomislio da treba da dâ novac oštećenoj, mogao je to da uradi i preko starije ćerke. Nakon razvoda braka svojim ćerkama je rekla da one treba da imaju kontakt sa svojim ocem, da za njihov odnos sa njim nije važna činjenica da su se njih dvoje razveli, tako da je starija ćerka A. u kontaktu sa okrivljenim, dok oštećena od kada je okrivljeni napustio njihovu kuću ne želi bilo kakav kontakt sa njim, niti želi da ga vidi. Na glavnom pretresu je dodala da je tačno da je okrivljeni dolazio na vrata njihovog zajedničkog stana, da joj je prije toga u sms komunikaciji najavio svoj dolazak, ali da u toj komunikacji nije pominjao da će donijeti novac na ime izdržavanja, već je bilo govora samo o njegovim dugovima i ljudima kojima je dužan taj novac. Tada mu je saopštila da ne želi sa njim da se vidi i da će pozvati policiju. Kada se isti pojavio na vratima stana rekla mu je da će pozvati policiju, a on je rekao da to učini, nakon čega ga je prijavila. Tom prilikom nije bilo nikakvog razgovora koji bi se ticao njegove namjere da preda novac na ime izdržavanja. Oštećena joj je jednom ili dva puta prenijela da je okrivljeni pokušao sa njom da uspostavi komunikaciju, ali ne i kakve je sadržine bila ta komunikacije, a isto tako joj je rekla i da ona ne želi sa njim da ima nikakvu komunikaciju. A. joj je prenijela da je okrivljeni pitao da li treba nešto da pomogne da bi oštećena išla u A., a ona joj je odgovorila da okrivljeni uradi ono što smatra da treba, a tom prilikom joj A. nije precizirala da li je okrivljeni mislio na alimentaciju ili na neki drugi vid pomoći. Navela je i da sa ćerkama živi u stanu koji je zajednička imovina nje i okrivljenog, te da je okrivljeni u elektronskoj komunikaciji sa njenim advokatom nudio da njihovu zajedničku imovinu prenesu na njihove ćerke. Niko nije dolazio da joj preda novac koji joj je poslao okrivljeni na ime alimentacije, niti joj je bilo ko nudio novac u ime okrivljenog. Okrivljeni ju je presreo u garaži, ne nudivši tada bilo kakav novac na ime alimentacije, a po načinu na koji ju je presreo pomislila je da nema dobre namjere, jer je zaustavio vozilo pored njenog i povišenim tonom joj se obratio "Spusti prozor da pričamo" ne pominjući alimentaciju. Prilikom suočenja sa svjedokom G. Č., svjedok je ostala kod svega što je izjavila.</span>
</p>
<p>
<span>Svjedok A. J. je na glavnom pretresu, shodno čl. 109 st. 1 tač. 2 Zakonika o krivičnom postupku, iskoristila svoje pravo da ne svjedoči, s obzirom na to da joj je okrivljeni srodnik po krvi u pravoj liniji, odnosno otac.</span>
</p>
<p>
<span>Svjedok G. Č. je u iskazu datom na glavnom pretresu naveo da mu je okrivljeni S. J. negdje krajem januara ili početkom februara 2014. godine predao kovertu u kojoj se po njegovim riječima nalazilo oko 5.000 eura, što nije provjeravao, jer je koverta bila zatvorena, i tom prilikom mu je rekao da taj iznos novca preda M., a na ime alimentacije za A. U to vrijeme je radio u firmi "R. +" u restoranu A., čija je direktorica bila M. J., na način što je pomagao svojim prijateljima, odnosno okrivljenom, koji ga je zamolio da im pomogne vikendima i da u tom periodu mijenja menadžera i kasire u restoranu. Nakon što je M. J. pokušao da preda ovu kovertu sa novcem ona mu je saopštila da ne želi ništa od S. J. i nije istu htjela da uzme, a nakon 15 dana od ovoga obaviješten je od strane </span><span>menadžera restorana da više nema potrebe da dolazi da radi i nakon toga više nije radio u tom restoranu. Nakon što je dobio otkaz interesovao ga je razlog zbog kojeg je dobio isti, pa je sa svojom porodicom nastavio da dolazi u taj restoran, ali je primjetio da M. sa njim više ne želi da kontaktira. Sa okrivljenim je prijatelj od djetinjstva, a M. je upoznao kada se ona upoznala sa okrivljenim. Između okrivljenog i njegove supruge je došlo do mirnog razvoda, a nije bio upoznat sa obavezom okrivljenog da izdržava ćerku, niti su o tome pričali. Prilikom suočenja sa svjedokom M. Š. J., svjedok je ostao kod svog iskaza.</span>
</p>
<p>
<span>Iz presude Osnovnog suda u Podgorici P. br. 976/12 od 18.04.2012. godine, koja je postala pravosnažna dana 27.04.2012. godine, a izvršna dana 06.05.2012. godine, proizilazi da je razveden brak M. Š. J. i okrivljenog S. J., da je njihovo zajedničko maloljetno dijete, ćerka A. J. rođena 27.12.1997. godine, povjerena na dalje čuvanje, vaspitanje i odgoj M. Š. J., a da okrivljeni ima pravo na nesmetani lični kontakt sa svojom ćerkom, i to svaki drugi vikend, državni i vjerski praznik kao i pola ljetnjeg i zimskog raspusta, te da je isti obavezan da svakomjesečno doprinosi izdržavanju svog maloljetnog djeteta u iznosu od 150,00 € na način što će naznačeni novčani iznos predavati na ruke M. Š. J., kao zakonskom zastupniku djeteta, od prvog do petog u mjesecu za prethodni mjesec počev od presuđenja pa ubuduće dok god za to budu postojali zakonski uslovi.</span>
</p>
<p>
<span>Iz potvrde o redovnom prisustvu na fakultetu izdate od strane Evropskog instituta za dizajn IED od 24.02.2017. godine, proizilazi da oštećena A. J., pohađa na Fakultetu IED prvu godinu Studija modnog dizajna - smjer modni stilista, u akademskoj 2016/2017 godini, koja je počela u oktobru 2016. godini, a završava se u julu 2017. godine.</span>
</p>
<p>
<span>Nakon savjesne ocjene svakog dokaza pojedinačno i svih dokaza zajedno, dovodeći ih u vezu sa odbranom okrivljenog, sud je na nesumnjiv način utvrdio da okrivljeni S. J. od 01. juna 2012. godine do 20. juna 2016. godine, u Pg, nije davao izdržavanje za lice koje je po zakonu dužan da izdržava - kćerku oštećenu A. J., koja dužnost mu je utvrđena izvršnom sudskom odlukom, izvršnom presudom Osnovnog suda u Podgorici P. br. 976/12 od 06.05.2012. godine, kojom mu je određena obaveza da svakomjesečno doprinosi izdržavanju oštećene u iznosu od 150,00 eura, na način što će označeni novčani iznos predavati na ruke M. Š. J., od 1. do 5. u mjesecu, za prethodni mjesec, dok za to budu postojali zakonski uslovi.</span>
</p>
<p>
<span>Činjenično stanje sud je utvrdio kako iz pravosnažne sudske odluke - presude Osnovnog suda u Podgorici P. br. 976/12 od 18.04.2012. godine, koja je postala pravosnažna 27.04.2012. godine, a izvršna dana 06.05.2012. godine, iz koje je utvrđena obaveza okrivljenog da svakomjesečno doprinosi izdržavanju oštećene A. J. u iznosu od 150,00 €, na način što će naznačeni novčani iznos predavati na ruke svjedoku M. Š. J., kao zakonskom zastupniku oštećene, od 1. do 5. u mjesecu za prethodni mjesec počev od presuđenja pa ubuduće dok god za to budu postojali zakonski uslovi, tako i iz saglasnih iskaza svjedoka M. J. Š. koja je navele da joj okrivljeni nije nikad platio iznos novca na koji je obavezan izvršnom sudskom odlukom, niti je pomagao finansijski, ni na bilo koji način doprinosio porodičnom domaćinstvu za vrijeme dok je živio sa njima nakon razvoda braka, niti je bilo ko dolazio da joj nudi ili preda novac u ime okrivljenog i svjedoka oštećene A. J. koja je navela da nema saznanja da je njen otac davao na ruke njenoj majci novac na ime izdržavanja u skladu sa obavezom iz pravosnažne presude Osnovnog suda u Podgorici, a isto tako njoj nikad nije dao bilo koji iznos novca na ime izdržavanja. Iskaze svjedoka oštećene i svjedoka M. J. Š. sud je cijenio kao jasne i istinite, i kao takve ih u potpunosti prihvatio, imajući u vidu da su se svjedoci saglasno i dosljedno izjanile po pitanju odlučnih činjenica, te da su njihovi iskazi u saglasnosti i sa sadržinom obaveze okrivljenog koja je utvrđena iz izvršne presude Osnovnog suda u Podgorici P. br. 976/12 od 18.04.2012. godine. Prilikom ocjene iskaza imenovanih svjedoka sud je posebno imao u vidu da ni okrivljeni nije sporio postojanje svoje obaveze </span><span>iz navedene izvršne sudske odluke, kao ni činjenicu da za sve vrijeme koje mu se stavlja na teret nije davao novac na ime izdržavanja oštećene.</span>
</p>
<p>
<span>Cijeneći subjektivni odnos okrivljenog prema izvršenom krivičnom djelu sud je našao da je okrivljeni bio svjestan svog djela i htio njegovo izvršenje, tj. bio je svjestan da za period od 01. juna 2012. godine do 20. juna 2016. godine ne daje izdržavanje za svoju ćerku, u iznosu i na način kako mu je ta dužnost određena pravosnažnom i izvršnom sudskom odlukom, pa se u radnjama okrivljenog osim objektivnih stekao i subjektivni element bića krivičnog djela nedavanje izdržavanja iz čl. 221 st. 1 Krivičnog zakonika Crne Gore.</span>
</p>
<p>
<span>Sud je cijenio i navode odbrane okrivljenog da nije davao novac na ime izdržavanja oštećene, jer mu to nije bilo omogućeno od strane bivše supruge, svjedoka M. Š. J., kao i da je insistirao da to čini bilo lično njoj, bilo na žiro račun koji bi mu dostavila. Međutim, sud ovakvu odbranu nije prihvatio, ocijenivši je kao sračunato datu u cilju izbjegavanja krivice, a ovo imajući u vidu da je opovrgnuta jasanim i doslednim svjedočenjem M. Š. J. koja je navela da je više puta preko svog advokata pokušala da utiče na okrivljenog da plaća alimentaciju, da je na ročištima koja su se održavala zbog podjele bračne tekovine u više navrata govorila istom da ostavi novac kod njenog punomoćnika ili da uplati na žiro račun, što je isti uporno odbijao, jer je i dalje htio da ih ucjenjuje, te da je dolazio na vrata njihovog zajedničkog stana, najavivši u sms komunikaciji svoj dolazak, ali da u toj komunikaciji nigdje nije pominjao da će donijeti novac na ime izdržavanja. Činjenicu da u sms komunikaciji u kojoj je najavio svoj dolazak nije pominjao da će donijeti novac na ime izdržavanja nije sporio ni sam okrivljeni. Po ocjeni suda ovakva odbrana okrivljenog je krajnje neubjedljiva, a ovo imajući u vidu da okrivljeni, iako mu navodno nije bilo omogućeno od strane bivše supruge da svoju obavezu davanja izdržavanja ispuni na način kako je to predviđeno sudskom odlukom, nije lično, niti preko punomoćnika, pokretao bilo kakav posutpak koji je vezan za ovu odluku o izdržavanju, niti je tražio izmjenu odluke o izdržavanju, kako bi kao savjestan roditelj ispunjavao svoju roditeljsku dužnost i kako bi svom maloljetnom djetetu obezbjedio sredstva za izdržavanje. Takođe, okrivljeni nije tražio da ovaj iznos polaže u sudski depozit, niti se obraćao Centru za socijalni rad, niti bilo kojoj drugoj državnoj ustanovi, kako bi uspostavio kontakt sa svojom ćerkom. Dakle, evidentno je da je okrivljeni imao mogućnost da svoju obavezu davanja izdržavanja izvrši na neki drugi način ili da traži od suda da izmijeni ovu odluku u pogledu načina izvršenja, tako što bi sud odredio da izdržavanje uplaćuje na žiro račun svoje bivše supruge, na koji način bi onemogućio istu da ga eventualno sprečava u izvršenju ove obaveze. Okrivljenom nije mogla biti nepoznanica da je u krajnjem slučaju mogao sam otvoriti račun na ime oštećene i na isti svakomjesečno uplaćivati novac, čime bi jasno pokazao da nema namjeru da svoju obavezu izbjegava. Osim navedenog, sud iz istih razloga nije prihvatio ni stav branioca okrivljenog da je isti pokazao spremnost da plati alimentaciju, ali da nije imao mogućnosti da to ostvari, jer nije mogao da stupi u kontakt sa zakonskom zastupnicom maloljetne oštećene, iako je to pokušavao nebrojeno puta, dolazeći na vrata stana i slanjem e-mailova, te da smatra da su ispunjeni uslovi za primjenu stava 2 člana 221 Krivičnog zakonika Crne Gore. Po ocjeni suda, navodi na koje se pozivaju okrivljeni i branilac se ne mogu smatrati opravdanim razlozima za nedavanje izdržavanja. Ovo posebno iz razloga što okrivljeni nije sporio da je bio u mogućnosti da obezbijedi novčani iznos na ime obaveze za izdržavanje oštećene, ali da je istrajavao da svoju obavezu izvrši u svemu shodno izvršnoj sudskoj odluci, odnosno na ruke svjedoku M. Š. J.. Kada se uzmu u obzir činjenice da su međuljudski odnosi između okrivljenog i svjedoka M. Š. J. bili nepremostivo narušeni, što je između ostalog i dovelo do razvoda njihovog braka, da je svjedok M. Š. J. okrivljenom jasno stavila do znanja da sa njim ne želi komunikaciju, da ga je uputila na svog punomoćnika, što ni sam okrivljeni ne spori, da je punomoćnik svjedoka M. Š. J. pozivao okrivljenog da svoju obavezu ispuni njemu, što okrivljeni </span><span>takođe ne spori, onda je evidentno nastojanje okrivljenog da vrlo vješto sve navedene činjenice usmjeri u svoju korist insistirajući na neposrednom i ličnom kontaktu sa svjedokom M. Š. J., znajući da je takav kontakt nemoguć, čime će stvoriti opravdanje za neizvršenje svoje obaveze. Stoga ovo ne može biti opravdan razlog za nedavanje izdržavanja, jer je obaveza okrivljenog ustanovljena u najboljem interesu maloljetnog djeteta - oštećene, i ta obaveza ne smije biti izmanipulisana nastojanjima okrivljnog da raščisti sve eventualne emotivne, finansijske ili odnose druge prirode koje ima sa zakonskom zastupnicom oštećene. Ovo posebno kod činjenice da i zakonska zastupnica oštećene, uostalom kao i svako drugo lice, ima legitimno pravo da opunomoći advokata za svaku vrstu postupanja koje po prirodi ne zahtjeva lično djelovanje. Dakle, po ocijeni suda nije bilo nikakve prepreke da okrivljeni svoju obavezu ispuni punomoćniku zakonske zastupnice oštećene i da od istog za to zahtjeva priznanicu. Primjedba okrivljenog da mu u tom pravcu nije predočeno punomoćje oštećene je neosnovana, prvo iz razloga što po sopstvenim navodima on takvo punomoćje nije ni zahtjevao da mu se preda na uvid od strane advokata, a drugo što je taj advokat u tom trenutku istupao kao punomoćnik zakonske zastupnice, na šta je ona svakako imala pravo. I navedeno predstavlja razlog više da se zaključi da je okrivljeni nastojao da ličnu netrpeljivost i konfliktni odnos sa zakonskom zastupnicom oštećene predstavi kao navodnu prepreku da on svoju obavezu izvršava u skladu sa izvršnom sudskom odlukom. Navodi okrivljenog da je nakon razvoda braka nastavio da živi u porodičnom domaćinstvu sa zakonskom zastupnicom oštećene ne utiču na njegovu obavezu ustanovljenu izvršnom sudskom odlukom, jer takva odluka predstavlja zakon za stranke i ista proizvodi posljedice i ima pravno dejstvo sve do momenta dok se ne stavi van pravne snage. Kako okrivljeni nije zahtjevao izmejnu odluke zbog promjenjenih okolnosti, on se sada ne može pozivati na iste i isticati ih kao opravdan razlog za nedavanje izdržavanja, jer to iste svakako nisu. Navodi odbrane okrivljenog da je od strane zakonske zastupnice oštećene bio spriječen da izvrši svoju obavezu, osim što su kako je to prethodno obrazloženo neuvjerljivi, su i nelogični. Ne postoji apsolutno nijedan razuman i logičan razlog zbog kojeg svjedok M. Š. J. ne bi željela da uzme novac koji joj okrivljeni predaje na ime izdržavanja oštećene, jer bi to apsolutno bilo i u njenom interesu, s obzirom da je i ona dužna da se u istoj mjeri kao i okrivljeni stara o vaspitanju, dobroditi i izdržavanju oštećene. Posebno su nelogični navodi odbrane okrivljenog da novac za izdržavanje nije htjela da primi njegova starija ćerka A., zbog toga što navodno nije željela da se miješa, a da je ista i pored toga pristala da mu donese dokument koji je trebalo da potpiše i tako dâ saglasnost da oštećena može ići na školovanje u inostranstvo. Bilo bi sasvim razumno očekivati da bi sestra ukoliko je pristala da posreduje u davanju saglasnosti iz istih razloga pristala da posreduje u predaji novca koji je u toj situaciji oštećenoj sigurno bio potreban. Neosnovana je i primjedba okrivljenog da je iskaz svjedoka M. Š. J. dijametralno suprotan u prethodnom postupku i na glavnom pretresu. Okrivljeni potencira da je svjedok u prethodnom postupku navela da okrivljeni nikada od razvoda nije pozvao oštećenu kako bi joj dao novac na ime izdržavanja, dok je na glavnom pretresu navela da joj je oštećena jednom ili dva puta prenijela da je okrivljeni pokušao sa njom da uspostavi komunikaciju, ali ne i kakva je bila sadržina te komunikacije. Po ocjeni suda se ne radi o različitom kazivanju, jer je svjedok oba puta jasno navela da okrivljeni nije pozivao oštećenu kako bi joj predao novac na ime izdržavanja.  </span>
</p>
<p>
<span>Sud je posebno cijenio i primjedbu okrivljenog da se protiv njega vodi montirani proces, jer je postupak pokrenut od strane punomoćnika njegove bivše supruge u vrijeme kada je oštećena već bila punoljetna, te da je to bila smetnja za postupanje. Takva primjedba je u potpunosti neosnovana, jer se u konkretnom slučaju radi o krivičnom djelu za koje se gonjenje preduzima po službenoj dužnosti, što znači da je državni tužilac dužan da procesuira krivičnu prijavu koja je podnijeta od bilo kojeg lica, odnosno da oštećena nije jedina ovlašćena za podnošenje krivične prijave. Ovo posebno kod </span><span>činjenice da se gotovo čitav period koji se stavlja na teret okrivljenom odnosio na period kada je okrivljena bila maloljetna, a da je shodno čl. 255 st. 1 Zakonika o krivičnom postupku svako dužan da prijavi krivično djelo čijim izvršenjem je oštećeno maloljetno lice. </span>
</p>
<p>
<span>Sud je cijenio i navode branioca da je okrivljeni u prepisci elektronskom poštom izrazio spremnost da 29.02.2017. godine i 01.03.2017. godine postupi po pravosnažnoj presudi i lično bivšoj supruzi preda novac u vrijeme koje ona odredi, ali je 02.03.2017. godine uslijedilo podnošenje krivične prijave, pa je sud našao da su isti bez uticaja na drugačije presuđenje, s obzirom da je nesumnjivo utvrđeno da okrivljeni svoju obavezu nije izvršavao od juna 2012. godine, pa to što je navodno bio spreman da isplati sve dospjele mjesečne iznose ne može uticati na radnju izvršenja krivičnog djela, već eventualno jedino na odluku o imovinskopravnom zahtjevu. Stav branioca da na strani okrivljenog nije postojao umišljaj, je neosnovan, jer se na osnovu cjelokupnog odnosa okrivljenog prema oštećenoj i njenoj zakonskoj zastupnici jasno zaključuje da je on bio svjestan da ne daje izdržavanje za lice koje je po zakonu dužan da izdržava, te da je propuštanjem radnji koje je kao savjestan roditelj bio dužan da preduzme to nesumnjivo i htio, ispoljavajući na taj način određenu vrstu revanšizma prema bivšoj supruzi sa kojom nije mogao da nađe zajednički jezik po pitanju imovine stečene u braku, dajući tom odnosu prioritet u odnosu na najbolji interes oštećene koja je u tom periodu bila maloljetna. Takođe, neosnovana je i primjedba okrivljenog da je punomoćnik adv. N. M. zastupao oštećenu bez njenog ovlašćenja, jer je u suprotnosti sa punomoćjem koje je potpisala oštećena. Prilikom svjedočenja oštećene na glavnom pretresu je bio prisutan imenovani punomoćnik čemu se ona nije protivila, niti je okrivljeni za nju imao nekih pitanja ili primjedbi u tom pravcu, pa je evidentno da je navedena primjedba iznijeta jedino u cilju opstrukcije postupka.  </span>
</p>
<p>
<span>Sud je cijenio i iskaz svjedoka G. Č. koji je naveo da mu je okrivljeni </span><span>negdje krajem januara ili početkom februara 2014. godine predao kovertu u kojoj se po navodima istog nalazilo oko 5.000 eura, da istu preda M. J. govoreći mu da se taj novac odnosi na ime alimentacije za oštećenu, te da nakon što je istoj pokušao da preda ovu kovertu sa novcem ista mu je saopštila da ne želi ništa od okrivljenog i nije htjela da je uzme. Sud iskaz ovog svjedoka nije prihvatio, jer je isti opovrgnut iskazom svjedoka M. Š. J. koja je decidirano navela da joj niko nije nudio, niti dolazio da preda novac koji joj je okrivljeni poslao na ime alimentacije i pri tom iskazu je ostala i nakon suočenja sa svjedokom G. Č., navodeći da joj je jasna želja ovog svjedoka da pomogne okrivljenom, jer je i okrivljeni njemu pomagao dok je ovaj svjedok bio u zatvoru. Takođe, iskaz ovog svjedoka je protivrječan odbrani okrivljenog iz prethodnog postupka u kojoj je jasno naveo da nikada nije pokušao da preko bilo koga preda novac na ime izdržavanja djeteta. Kada se dovede u vezu ovakva odbrana okrivljenog i činjenica da je tek na glavnom pretresu predložio saslušanje svog prijatelja G. Č., a obojica su bili saglasni da se poznaju gotovo od rođenja i da su mnogo puta pomagali jedan drugom u životu, jasan je motiv i okrivljenog da predloži ovog svjedoka kojeg nije pominjao u prethodnom postupku, niti da je preko istog slao ni manje ni više nego 5.000,00 €, ali i ovog svjedoka da lažnim iskazom pomogne prijatelju da izbjegne krivicu. Posebno je nelogično da ovaj svjedok nije ni provjerio novac u koverti, iako mu je rečeno da u njoj ima 5.000,00 €, i to ako ne kad je isti trebalo da preda, onda makar kad je isti trebalo da vrati okrivljenom i da na taj način i sebe i njega uvjeri da vraća kompletan iznos novca.</span>
</p>
<p>
<span>Sud je odbio predlog okrivljenog da se u dokaznom postupku pročitaju rješenja Područnog organa za prekršaje PP. br. 3775/14-18 od 28.05.2015. godine i PP. br. 8899/13-6 od 19.07.2013. godine, zapisnik o glavnoj raspravi Osnovnog suda u Podgorici P. br. 3547/13 od 04.03.2014. godine, prepisku elektronske pošte između okrivljenog i adv. R. B. koja je ostvarena dana 27.11.2015, 10.12.2015, 29.02.2016, 01.03.2016. i 14.07.2016. godine, kao ni list nepokretnosti br. 1225 KO Podgorica i od </span><span>29.01.2016. godine, i da se saslušaju predloženi svjedoci A. M., N. M. i R. B., jer po ocjeni suda provođenje predloženih dokaza ne bi imao za posljedicu bolje razjašnjenje stanja stvari, već bi samo vodilo odugovlačenju postupka. Ovo iz razloga što je i iz odbrane okrivljenog, ali i iskaza svjedoka M. Š. J. bilo nesporno da je okrivljeni dolazio na vrata zajedničkog stana i nakon toga imao susret sa svjedokom u saobraćaju, da ga je ona zbog toga prijavljivala, da su se protiv njega vodili prekršajni postupci u kojima je oslobođen krivice, da je zatim okrivljeni pokrenuo i parnični postupak u cilju podjele bračne tekovine u koju je spadao i stan u kojem su ostale da žive svjedok i oštećena, da je bilo komunikacije elektronskom poštom između punomoćnika okrivljenog, adv. R. B. i punomoćnika svjedoka M. Š. J., adv. N. M., pa je sud našao da nije neophodno dokazivati ove nesporne činjenice. Takođe, iz odbrane okrivljenog, ali i iskaza svjedoka M. Š. J. je nesumnjivo utvrđeno da okrivljeni u sms komunikaciji nije saopštio bivšoj supruzi da dolazi da joj preda iznos na ime obaveze izdržavanja oštećene, da ona sa njim nije željela neposredno da komunicira, već ga je uputila na svog punomoćnika, a da je okrivljeni insistirao da svoju obavezu ispuni predajući novac na ruke svjedoku M. Š. J., a ne njenom punomoćniku koji mu je saopštio da taj novac može predati njemu, jer mu punomoćnik nije saopštio da ima punomoćje oštećene, niti mu je on to punomoćje tražio. Kada se imaju u vidu navedene činjenice koje nisu tokom postupka ničim dovedene u sumnju, onda je po ocijeni suda bilo sasvim nepotrebno izvoditi predložene dokaze, jer bi to za posljedicu imalo jedino odugovlačenje postupka, a ne bi uticalo na drugačije presuđenje. Stoga je po ocijeni suda neosnovana primjedba branioca da je sud propustio da pravilno i potpuno utvrdi činjenično stanje. Po ocijeni suda tokom postupka su nesumnjivo utvrđene sve odlučne činjenice, čime je u potpunosti ispoštovano načelo istine i pravičnosti, a sud je u granicama svojih ovlašćenja postupao i u skladu sa dužnostima iz čl. 15 st. 2 Zakonika o krivičnom postupku da postupak sprovede bez odugovlačenja i da onemogući svaku zloupotrebu prava koja pripadaju licima koja učestvuju u postupku, i u tome je prema okrivljenom bio više nego tolerantan. </span>
</p>
<p>
<span>Prilikom odlučivanja o krivičnoj sankciji, sud je u smislu čl. 42 st. 1 Krivičnog zakonika Crne Gore cijenio sve okolnosti koje utiču na njen izbor i visinu, pa je od olakšavajućih okolnosti na strani okrivljenog cijenio njegov raniji život, i s tim u vezi raniju neosuđivanost, koja je utvrđena iz izvoda iz registra kaznenih evidencija Ministarstva pravde KE 1066/2016 od 08.07.2016. godine, pa je u odsustvu otežavajućih okolnosti, sud okrivljenom shodno čl. 53 i čl. 54 Krivičnog zakonika Crne Gore izrekao uslovnu osudu, kao u izreci presude, nalazeći da prema okrivljenom nije nužno primjeniti kaznu radi krivično pravne zaštite, jer se može očekivati da će se i sa upozorenjem uz prijetnju kaznom zatvora u trajanju od tri mjeseca i vremenom provjeravanja u periodu od jedne godine, na okrivljenog u dovoljnoj mjeri uticati da ubuduće ne vrši krivična djela, čime će se sa uspjehom ostvariti svrha uslovne osude iz čl. 52 st. 2 Krivičnog zakonika Crne Gore, a u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika Crne Gore. </span><span>Takođe, sud je u uslovnoj osudi, shodno čl. 53 st. 2 Krivičnog zakonika Crne Gore, odredio da će se kazna izvršiti ako okrivljeni u roku od mjesec dana po pravosnažnosti presude ne ispuni svoju obavezu predviđenu u krivičnopravnim odredbama, a koju mu je nametnuo sud shodno čl. 221 st. 4 Krivičnog zakonika Crne Gore, da oštećenoj izmiri dospjele obaveze u ukupnom iznosu od 7.350,00 eura. Sud nalazi da će se navedenom krivičnom sankcijom, uz ovakav dvostruki uslov koji se odnosi na nevršenje krivičnih djela u vremenu provjeravanja i ispunjavanje navedene obaveze predviđene krivičnopravnim odredbama u ostavljenom roku, osim što će se postići svrha prema okrivljenom, istovremeno uticati da oštećena dobije neizmireni iznos izdržavanja od roditelja, odnosno od svog oca, koji je imao finansijsku odgovornost prema njoj.</span>
</p>
<p>
<span>Odlučujući o imovinskopravnom zahtjevu postavljenom od strane oštećene A. J., sud je okrivljenog obavezao da istoj, shodno čl. 239 st. 2 Zakonika o krivičnom postupku, </span><span>izmiri dospjele obaveze na ime izdržavanja za period od 01.06.2012. godine pa do 20.06.2016. godine, u iznosu od </span><span>7.350,00 </span><span>eura, dok je sud shodno čl. 221 st. 4 Krivičnog zakonika Crne Gore obavezao okrivljenog da uredno daje izdržavanje, a to imajući u vidu da se oštećena A. J. nalazi na redovnom školovanju na </span><span>Evropskom institutu za dizajn IED, što je utvrđeno iz potvrde o redovnom prisustvu na fakultetu od 24.02.2017. godine</span><span>. Do iznosa od 7.350,00 eura sud je došao prostom računskom operacijom množenja iznosa mjesečne obaveze koja iznosi 150,00 € sa 49 dospjelih mjesečnih rata izdržavanja, koliko iznosi period za koji je okrivljeni oglašen krivim (49 x 150,00 = 7.350,00).</span>
</p>
<p>
<span>Kako je okrivljeni oglašen krivim, sud ga je shodno čl. 226 i 229 Zakonika o krivičnom postupku, obavezao da na ime troškova krivičnog postupka plati iznos od 50,00 €, koji se odnosi na ime paušala kao dijela troškova krivičnog postupka, koji je odmjeren srazmjerno trajanju i složenosti postupka i imovnom stanju okrivljenog.</span>
</p>
<p>
<span>Sa svega izloženog, na osnovu čl. 374 Zakonika o krivičnom postupku odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span>OSNOVNI SUD U PODGORICI</span>
</p>
<p style="text-align:center;">
<span>Dana, 24.04.2017. godine</span>
</p>
<p>&nbsp;</p>
<p>&nbsp;</p>
<p>
<span>ZAPISNIČARKA</span><span>                               </span><span></span><span></span><span></span><span>         S U D I J A</span>
</p>
<p>
<span> Edina Kraja,s.r.</span><span></span><span></span><span></span><span></span><span>                        Rade Ćetković,s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span>    PRAVNA POUKA: Protiv ove presude dozvoljena je</span>
</p>
<p>
<span>                              žalba u roku od 8 dana od dana </span>
</p>
<p>
<span>                              prijema prepisa iste, Višem sudu</span>
</p>
<p>
<span>                              u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>
<span>                                                    ZTO. Edina Kraja</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
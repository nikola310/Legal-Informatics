<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-style:italic }
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">                                        K. 318/14</span>
</p>
<p style="text-align:center;">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE                              </span>
</p>
<p>&nbsp;</p>
<p>
<span class="span1">OSNOVNI SUD U BARU,  kao prvostepeni, krivični, po sudiji Vuković Valentini, uz učešće Lalović Nataše, kao zapisničara, u krivičnom predmetu protiv optužene O. R. iz B. – B. i H. , zbog krivičnog djela krađa iz čl. 239 st.1 Krivičnog zakonika, po optužnom predlogu Osnovnog državnog tužioca Bar Kt. br. 287/14  od 15. 09. 2014. godine, nakon održanog glavnog, javnog pretresa dana 19. 01. 2015. godine, u prisustvu zastupnika optužbe Radmile Gačević, i u odsustvu uredno pozvane optužene O. R.,  donio je i dana  20.01.2015. godine, javno objavio,</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span2"></span><span class="span1">Optužena   </span>
</p>
<p>&nbsp;</p>
<p>
<span class="span1"></span><span class="span1">O. R., od oca H. i majke Z., rođene M., rođena ... godine u B. – B. i H., sa prebivalištem u ul. A., državljanka B. i H., razvedena, majka dvoje djece, sa završenom osnovnom školom, lošeg imovnog stanja, </span>
</p>
<p>&nbsp;</p>
<p style="text-align:center;">
<span class="span1">Kriva je</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 21. juna 2014. godine, u B., u naselju D. V., u apartmanskom smještaju "D&amp;D", vlasništvo D. Dž., svjesna svog djela čije je izvršenje htjela i znajući da je njeno djelo zabranjeno, tuđu pokretnu stvaru oduzela drugom u namjeri da njenim prisvajanjem sebi pribavi protivpravnu imovinsku korist, na način što je ušla u otključani apartman, u kojem su bile smještene oštećene O. T. i K. A., iskoristila njihovu nepažnju i iz apartmana oduzela i prisvojila novac u iznosu od 20,00€, jedan zlatan lanac sa privjeskom vrijednosti 450,00€, 3,000,00 rubalja, protivvrijednosti 63,98€, mobilni telefon marke Samsung GT S 7500, vrijednosti 80,00€, vlasništvo oštećene K. A. i 18.000,00 rubalja, protivrijednosti 383,85€ i 100 USA dolara, protivvrijednosti 73,59€, vlasništvo oštećene O.T., sve ukupne vrijednosti 1051,42€ i time sebi pribavila protivpravnu imovinsku korist u označenom iznosu,  </span>
</p>
<p>&nbsp;</p>
<p>&nbsp;</p>
<p>
<span class="span1">- čime je izvršila krivično djelo krađa  iz čl. 239 st. 1 Krivičnog zakonika C. G.</span>
</p>
<p>&nbsp;</p>
<p>
<span class="span1">          Pa joj Sud za navedeno krivično djelo primjenom  čl. 4  st. 2, čl. 42 st. 1, čl. 52 st. 2, čl. 53 i 54 Krivičnog zakonika i čl.226-229 i 374 Zakonika o krivičnom postupku, izriče</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom joj predhodno utvrđuje kaznu zatvora u trajanju od 3 (tri) mjeseca i istovremeno određuje da se ista neće izvršiti, ako okrivljena u roku od 2 (dvije) godine po pravosnažnosti presude ne izvrši novo krivično djelo. </span>
</p>
<p>&nbsp;</p>
<p>
<span class="span1">Dužna je optužena da na ime imovinsko pravnog zahtjeva u vidu naknade štete oštećenoj K. A., isplati iznos od 450,00 eura kao vrijednost  utvrdjena za zlatan lanac sa privjeskom i 63,98 eura kao protivvrijednost za 3.000 rubalja,  što ukupno iznosi 513,98 eura, i oštećenoj  O. T.  isplati iznos 383,85 eura, kao protivvrijednost  za 18.000 rubalja, i 73,59 eura kao protivvrijednost za 100 USA  dolaza , što ukupno iznosi 457,44 eura.</span>
</p>
<p>&nbsp;</p>
<p>
<span class="span1">Obavezuje se optužena da ovom sudu plati na ime troškova krivičnog postupka iznos od 74,00€,  i to na ime vještačenja po vještaku ekonomsko -finansiske struke iznos od 44,00 eura, i  na ime sudskog paušala 30 ,00 eura,  u roku od 15 dana po pravosnažnosti presude, pod prijetnjom prinudnog izvršenja. </span>
</p>
<p>
<span class="span1"></span>
</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnim predlogom Osnovnog državnog tužioca Kt.br.287/14 od 15. 09. 2014. godine, stavljeno je na teret okrivljenoj O. R. izvršenje krivičnog djela krađa iz čl.239 st.1 Krivičnog zakonika, pa je zastupnik optužnog predloga ostajući pri istom, u završnoj riječi navela, da je odbrana okrivljene koja je u prethodnom postupku negirala izvršenje krivičnog djela stavljeno joj na teret neosnovana i nelogična, a to posebno imajući u vidu da je ista opovrgnuta iskazima svjedoka - oštećenih kao i iskazom  svjedoka D. DŽ.. Imajući u vidu navedeno kao i nalaz i mišljenje vještaka ekonomsko finansijske struke nalazi da su se u radnjama okrivljene ostvarila sva bića krivičnog djela, stavljenog joj na teret iz kojih razloga je predložila da sud okrivljenu kazni po zakonu i izrekne joj krivičnu sankciju.  </span>
</p>
<p>&nbsp;</p>
<p>
<span class="span1">Na osnovu čl. 457 Zakonika o krivičnom postupku, glavni pretres je dana 19. 01. 2015. godine održan u odsustvu uredno pozvane okrivljene O. R., koja je saslušana u prethodnom  toku postupka,  pa je sud našao da njeno prisustvo na glavnom pretresu nije nužno.</span>
</p>
<p>&nbsp;</p>
<p>
<span class="span1">Okrivljena O. R. je u svojoj odbrani u predhodnom postupku navela da ne priznaje izvršenje krivičnog djela koje joj se stavlja na teret, te da je prije 15 dana iz B. gdje i živi došla u C. G. u naselje D. V. kod svoje sestre koja inače njeguje jednog starog čovjeka Ć. R. u D. v. u B. . Nakon što je došla, sjutradan je izašla do jednog butika kako bi kupila kupaći kostim, koji butik drži N. D.. Kada je došla u butik pitala je N. da nema neki posao za nju, našto joj je ona rekla da može raditi kod nje u apartmanima, da čisti, i to na probni rad. Sjutradan je počela da radi kod nje i zna da su tom prilikom u apartmanima vlasništvo N. i njenog supruga bile smještene dvije djevojke iz R. i to na drugom spratu. Te dvije djevojke je gledala svakodnevno obzirom da je, kada one to traže, sredjivala i čistila apartman u kojem su bile smještene. Tačnije ona i gazdarica su mijenjale posteljinu i iznosile smeće.  Dana 20.06.2014.godine u večernjim časovima bila je na poslu kada je i srela jednu od tih djevojaka, koja joj je tom prilikom rekla da te večeri idu na žurku i da ih ujutro niko ne budi, te da im se ne mijenja posteljina, obzirom da je sjutradan bila subota a običaj je da se u apartmanima </span><span class="span1">subotom posteljina mijenja. Dana 21.06.2014.godine došla je na posao oko 7 časova izjutra, krenula da iznosi smeće iz apartmana, i kada je to završila prolazila je hodnikom na drugom spratu gdje je apartman tih ruskinja i vidjela je da su vrata od apartmana otvorena, te da se ključ od vrata nalazi sa spoljne strane. Pomislila je da im se možda nešto desilo i krenula je da ulazi u apartman. Kada je ušla i stala na vratima vidjela je da su kreveti pokriveni jorganima, nije vidjela da su one u sobi i da spavaju, i povikala je "halo što vam je" nakon čega je zatvorila vrata a ključ iz ulaznih vrata stavila je sa unutrašnje strane. Nakon toga je pošla u dnevni boravak gdje je zatekla gazdu i gazdaricu i rekla im što se prethodno desilo. Nakon što je popila kafu sa gazdom i gazdaricom nastavila je sa svojim poslom i nakon nekih pola sata zatekla je jednu od te dvije djevojke u kuhinji kako doručkuje a pored nje je bio bijeli telefon na stolu.Nakon par minuta ta djevojka joj je rekla "20 eura" pa je ona pomislila da traži novac da joj se usitni, nakon čega je uzela svoju torbu, otvorila i pokazala ruskinji da ima 25 eura i 60 centi, našto joj je ona rekla "no, no" i pošla je niz stepenice.Ta ista djevojka je nakon par minuta ponovo na hodnik došla sa gazdom i gazdaricom i tada je nju gazda zvao "S. , ima problema". Tada je gazdi objasnila šta se desilo ujutro nakon čega su te dvije ruskinje počele da viču "nema para, nema rublje, nema nakita, nema telefona". Nakon svega toga gazda i njegov sin su pošli da pretresu sobu i nijesu našli ništa, a ona je za to vrijeme bila u kuhinji. Rekla je djevojkama da je telefon koji im je nestao bio na stolu dok je jedna od njih doručkovala. Kada je prošlo par minuta gazda, gazdarica, gazdin sin i te dvije djevojke su se vratile u kuhinju nakon čega je jedna od njih pokazala put njene torbe i rekla "pokaži, pokaži", nakon čega je O. otvorila torbu u kojoj su zatekli bijeli telefon te djevojke. Primijetila je da se ta djevojka svo vrijeme smijala a misli da je čak bila pod dejstvom alkohola. Tvrdi da nije istina da je tog jutra kada je ušla u apartman tih ruskinja preturala po torbi jedne od njih, te da nije to jutro iz njihovog apartmana uzela bilo kakve stvari niti novac. Što se tiče telefona koji je nadjen u njenoj torbi, tvrdi da isti nije ukrala niti stavila u svoju torbu, već misli da je jedna od tih djevojaka iskoristila njenu nepažnju i stavila taj telefon u njenu torbu kako bi je optužili za kradju. Smještena je u D. v. kod K. , a namjerava  da ostane do septembra u C. G.  Sa njom u D. v. je i njena kćerka. Namjerava da ostane da radi kod D. u apartmanima i uredno će se odazivati svim pozivima tužilaštva i suda. Završna riječ okrivljene je izostala, jer ista nije pristupila na glavni pretres i ako je uredno obaviještena. </span>
</p>
<p>&nbsp;</p>
<p>
<span class="span1"></span><span class="span1">U dokaznom postupku sud je saslušao svjedoka D. DŽ., na saglasan predlog stranaka pročitao iskaze oštećenih O. T. i K. A., pročitao zapisnik o uvidjaju  UP CB Bar Ku.br. .../.. od 22.06.2014. godine, pročitao nalaz i mišljenje vještaka ekonomsko finansijske struke N. D. od 10.09.2014. godine. </span>
</p>
<p>&nbsp;</p>
<p>
<span class="span1">Svjedok D. DŽ. je u svojoj izjavi  naveo da je vlasnik objekta "D&amp;D" apartmani koji se nalazi u D. v. gdje provodi ljetnju sezonu, jer se bavi izdavanjem apartmana u navedenom objektu. Dana 29.05.2014.godine stigle su mu dvije gošće iz R. i to; K. A. i O. T. i rekle mu da će u C. G. biti do 28.06.2014.godine. U istom tom periodu on i njegova supruga su primili na probni rad čistačicu O. R. iz B. . Dana 21.06.2014.godine, ustao je negdje oko 06,30 časova i tog jutra oko 07,00 časova on i njegova supruga  i čistačica R. pili su kafu u dnevnom boravku. Prije nego što je R. došla da pije kafu sa njima, ušla je u dnevni boravak i prijavila im da je uvidjela otvorena vrata od apartmana u kojem borave dvije ruskinje K. A. i O. T., kao i da je vidjela da je ključ od apartmana sa spoljne strane brave. R. im je tom prilikom rekla i da je ušla u sobu, da ju je primijetila jedna od ruskinja, te da je ona samo izvadila ključ </span><span class="span1">sa spoljne strane i stavila ga sa unutrašnje a nakon toga zatvorila vrata. Čistačica to nije smjela da uradi obzirom da joj to nije bilo u opisu posla, već je njen posao bio samo da ujutro prije 07,00 časova iznese smeće iz zajedničkih prostorija a nije smjela da ulazi u apartmane. Nakon što su popili kafu R. je nastavila da radi a on i njegova supruga su ostali u dnevnom boravku i negdje oko 09,00 časova jedna od dvije ruskinje i to K. A. je došla u njegove prostorije sa riječima "problem, problem". On i njegova supruga su pošli za njom, ušli u njihovu sobu gdje su bile A. i T. i obje su pominjale nekih 20 eura. One su takodje pominjale čistačicu R. da im je ona navodno uzela tih 20 eura a onda su on i njegova supruga pozvale R. kako bi ih suočili. R. je rekla da je ulazila u sobu ruskinja, da nije ništa uzela, već je uradila samo onako kako im je to rekla kada je došla kod njih u dnevni boravak da pije kafu. Nakon toga je probudio sina obzirom da on dobro govori engleski jezik kako bi se sporazumjeli sa tim ruskinjama i kada je on došao i popričao sa njima ispostavilo se da njima fali više stvari. U jednom trenutku A. je izašla iz apartmana i nakon što se brzo vratila povikala je "fone, fone, may fone". Oni su potom ušli u kuhinju a A. je sa drugog mobilnog telefona pozvala na mobilni telefon koji joj je navodno ukraden i u tom trenutku je telefon zazvonio u torbi čistačice R. koja se nalazila u kuhinji na stolu. U tom trenutku je rekao R. da otvori torbu i kada je otvorila torbu, A. telefon se nalazio u njoj kao i R. telefon koji joj je njegov sin dao na korišćenje. U istoj se nalazilo i oko 25 eura tj. dvije novčanice jedna od 20 a jedna od 5 eura. R. je u tom trenutku počela da govori da joj je sve namješteno, da ona nije uzela telefon te da bi skinula svu odjeću sa sebe da im dokaže da kod nje nema ništa, da nije uzela bilo kakve stvari i novac iz apartmana ruskinja.  Ruskinje su njegovom sinu prijavile da im je ukupno nestalo 13.000 rubalja, 100 dolara, 20 eura i zlatni lanac vrijednosti oko 500,00 eura.Ključ od apartmana tih ruskinja kao i od drugih gostiju imaju gosti, a drugi ključ ima on. U konkretnom slučaju jedan ključ je bio kod ruskinja a drugi kod njega tako da niko drugi osim njih nije mogao da udje u apartman, osim ako su vrata ostavili otključana.</span>
</p>
<p>&nbsp;</p>
<p>
<span class="span1">Pri ovakvom iskazu svjedok je ostao i na zapisniku o glavnom pretresu od 19.01.2015 godine, s tim što je dodao da je sto posto ubijedjen da je okrivljena O. R. otudjila  navedene stvari i novac od oštećenih O. T. i K. A.. </span>
</p>
<p>&nbsp;</p>
<p>
<span class="span1">Svjedok -  oštećena O. T. je u svom iskazu datom u prethodnom postupku navela da je sa drugaricom A. u C. G. došla 31.05.2014.godine. Bile su smještene u apartmanima DŽ. D. na V. p. . Bile su smještene u istom apartmanu na trećem spratu tj. bilo je prizemlje i još dva sprata. Njihov sprat je poslednji ali se još gradi. Sve se to desilo u subotu 21.juna. Ujutro je A. došla i rekla joj "molim te da obavezno uveče iza sebe zaključaš vrata, ova žena čistačica je ulazila u sobu i nešto preturala po torbama". Prije toga je čula da se nešto dešavalo u sobu ali je kroz san rekla A. da ćuti , da hoće da spava. Kada joj je A. rekla da zaključava vrata ona se probudila i rekla joj da pogleda u torbi da li ima 40 eura koje su prethodnog dana pozajmile od njihove komšinice jer su htjele da idu u diskoteku. A. je pogledala u njenu torbu koja je bila pored kreveta i rekla "ovdje ima samo 20 eura". Kada je shvatila da se nešto desilo skočila je i pitala A. "gdje su mi tih 20 eura" i A. joj je rekla da je upravo ta čistačica preturala po njenoj torbi. Pozvale su čistačicu i pitali je gdje su 20 eura jer su imali u tašni 40, zašto je ulazila u njihovu sobu i preturala po stvarima, našto im je ona odgovorila da je tražila ključeve, te da ako hoće ona će im dati svojih 20 eura.Na sve to su joj rekle da ne treba da im daje tih 20 eura nego da će zvati gazde i policiju.  A. je otrčala dolje do gazde a ona za njom nakon nekih 30-tak sekundi. Pozvale su gazde, oni su došli do njih, a i čistačica je bila tu. </span><span class="span1">Počeli su da razjašnjavaju situaciju a onda je </span><span class="span1">A. pogledala na krevet gdje je stojao njen telefon, i vidjela da ga nema.  A. je zamolila da je pozove ili pošalje poruku, pa je T. krenula prema kuhinji jer je tamo najbolji signal, kada je čula zvuk A. telefona koji je dolazio iz crne torbe, koja je stojala na stolu u kuhinji, nakon čega je pozvala A. , gazde i čistačicu.  Nakon toga je poslala još poruka kako bi svi čuli da zvuk dolazi iz te crne male torbe. Čistačica je otvorila svoju torbu i počela da vadi stvari govoreći "nema, nema" ali je na kraju izvadila A. telefon i kao začudila se. Gazde su je pitale odakle telefon u njenoj torbi, našto je ona odgovorila da ne zna te da ona nije ništa uzela. Nakon toga su rekle da je najbolje da pozovu policiju, našto je gazdin sin rekao da ne zovu policiju, te da će se to riješiti bez policije i da će one biti zadovoljne. Kad su shvatili da se radi o krađi, gazde su im rekle da provjere sve svoje stvari , pa je T. shvatila da joj nedostaje 10.000,00 rublji. </span><span class="span1">Kada je došla u C. G. imala je samo rublje i dolare. U prvom trenutku je vidjela i rekla da joj nedostaje 10.000,00 rublji ali je kasnije vidjela da joj nema 18.000,00 rubalja i tada su gazde počele da sumnjaju u nju. Dogovorile su se sa gazdama da će im oni nadoknaditi taj novac a da A. na internet provjeri koliko košta zlatni lančić. Htjeli su da gazdama izađu u susret, da policija ne dolazi u apartman jer bi to bila loša reklama za njih, pa nijesu prijavile policiji. Međutim, kako je gazdama tu bilo nešto nelogično nijesu im vratili novac, pa je A. otišla u policiju i sve prijavila. 18.000,00 rubalja i 100, 00 dolara je čuvala u crvenom novčaniku koji je bio na noćnom stočiću i sve vrijeme njihovog boravka nije dirala taj novac jer je trebalo da ga vrati u M. .  Tokom boravka nije nikad detaljno brojala novac.  Prethodne večeri su rekli čistačici da ne ulazi u njihovo sobu jer su htjele da  idu u diskoteku pa da ih niko ne dira. Prethodne noći je A. zaspala prije nje, a T. je došla u sobu poslije nje oko ponoći, bila je jako umorna, otključala je sobu i ušla u nju. Zatvorila je vrata i legla u krevet i sjetila se da su joj ključevi ostali sa spoljne strane. Htjela je samo malo da prilegne i da poslije ustane, ali je zaspala. Sve komšije su bile na istom spratu duže vremena, sa njima su se družile i zato nijesu obraćale pažnju da moraju striktno zaključavati vrata. Napomenula je kako je čistačica strašno bila ljubazna, te da se stalno žalila kako je siromašna, te da je komšinicu pitala kako izgledaju rublje. Kako joj pokazala 1000 rubalja, čistačica je pitala koliko je to u eurima. Želi da joj se vrati novac, a ako to ne može onda želi da se ona kazni.</span>
</p>
<p>&nbsp;</p>
<p>
<span class="span1">Svjedok - oštećena K. A. je u svom iskazu datom u prethodnom postupku navela da je u C. G.  došla 31.05.2014.godine sa drugaricom T. i bile su smještenu u istom apartmanu DŽ. D. na V. p. . </span><span class="span1">Apartman se nalazio na trećem sprtu i njihov apartman je bio na poslednjom spratu koji se još radi. Kradja se dogodila dana kada je i prijavila policiji ali se ne može sjetiti datuma, misli da je to bilo u subotu 21. juna. Bilo je 06,50 časova ujutro kada se probudila jer je čula neke šumove u sobi, otvorila je oči i vidjela čistačicu da prevrće stvari po torbama koje su stojale izmedju njenog kreveta i kreveta drugarice T.. Pitala je šta radi ali je nije razumjela šta priča, jedino je razumjela da govori "ključevi, ključevi". Te noći je ona prva zaspala oko 23,30 časova a T. oko ponoći. T. je ostavila ključ sa spoljne strane vrata ali su vrata bila zatvorena a nijesu bila zaključana. Kada je vidjela čistačicu da pretura po njihovim torbama rekla je da traži ključeve, onda je otišla do vrata i pokazala na njihov ključ koji je bio sa spoljne strane vrata. A. je ustala a čistačica je izašla. T. je nastavila da spava govoreći da je ne smetaju jer hoće da spava ali nije vidjela što se sve desilo. Kada je A. ustala otišla je u kuhinju koja se nalazi na istom spratu, stavila čajnik i počela da maže sebi sendvič. Dok je jela došla je čistačica i sjela pored nje. Kako je bilo rano ujutro nije shvatila što se sve desilo. Dok je sjedjela pored nje čistačica je pričala, pričala našto joj je A. govorila da hoće samo da jede. Imale su povjerenja u nju jer je bila jako ljubazna </span><span class="span1">a prema njima se ponašala kao prema glupim i naivnim djevojčicama. Često ih je pitala gdje idu, kada će se vratiti, koliko dugo će ostati. Kada je završila sa doručkom otišla je u sobu i T. joj je rekla "može li malo tiše, hoću da spavam" našto joj je A. rekla "možeš li ti T. da zaključavaš vrata kada dodješ poslije mene da nam ne bi čistačica ulazila u sobu i preturala po stvarima". Prethodnog dana su od svoje komšinice  pozajmile po 20 eura. Tih 40 eura su se nalazile u maloj torbici u džepu sa strane, nijesu bile u novčaniku. U tom trenutku se T. odjednom probudila i pitala je šta je tražila čistačica po torbi, našto je A. T. rekla da pogleda da li su tu još uvijek 40 eura, koje su prethodnog dana pozajmile. A. je pogledala u torbu i našla je samo 20 eura. T. je ustala i pozvale su čistačicu, pitali su je gdje je njihovih 20 eura, ona se uplašila i počela da viče  "nema, nema". U jednom trenutku iz torbice koju je imala kod sebe čistačica je izvadila 20 eura pružila ih i rekla "uzmite, uzmite" jer joj je A. prije toga rekla da će pozvati policiju. Vidjela je da ona u toj svojoj torbici osim tih 20 eura koje joj je nudila ima još 20 eura i još 5 eura. A. joj je rekla "ne treba mi vaš novac, pozvaću policiju". T. i A.  su se spustile dolje kako bi razgovarale sa gazdama i pozvale policiju. Čistačica je ostala na spratu gdje je njihov apartman ispred njihovih vrata. Vrata su ostala otvorena. Zadržale su se maksimalno dva minuta. Gazde su bile šokirane i otišli su sa njima na sprat. Tražili su od njih da pregledaju svu sobu i sve stvari i tada su ustanovile da im je nestao tj. A. zlatni lanac sa privjeskom. Ne zna tačno koliko je bio težak, košta odprilike 25. do 27.000 rubalja u R. Takodje joj je nestalo 3.000 rubalja a onda je shvatila da joj nema ni telefona. Kada je sišla da pozove vlasnike njen telefon je ležao na krevetu a kada se vratila nakon dva minuta više ga nije bilo. Rekla je T. da je pozove i pošalje poruku da vidi gdje joj je telefon. Zvuk je dopirao iz kuhinje. Pošli su svi u kuhinji  i onda je rekla gazdama "čujete li da je moj telefon u njenoj torbi, otvorite njenu torbu" našto je čistačica rekla "ne, nije on kod mene". Čistačica je sama otvorila torbu govoreći "nema, nema", i onda je u jednom trenutku izvadila A. telefon govoreći "aaa". Vlasnici su se iznenadili i rekli "hajde da pregledamo sad sve stvari i da vidimo da li nedostaje još nešto". T. je u početku rekla da joj nedostaje 10.000 rubalja a onda je kasnije kad se presabrala shvatila da joj nedostaje 18.000 rubalja. Vlasnici su počeli čudno da je gledaju jer je u početku bilo 10.000 a onda mnogo više. Rekli su im da ne zovu policiju te da će im oni to nadoknaditi.  Ruske rublje nijesu koristile nego eure i za to im nije padalo na pamet da provjeravaju rublje. Kako im vlasnici nijesu vratili novac otišli su u policiju i prijavili slučaj. Lanac joj se nalazio u rancu koji je bio u plakaru. U rancu je bila kutijica a u njoj zlatni lanac i još jedan lanac koji je bio bižuterija a koji nije nestao. Tih 3.000 rubalja je držala u pasošu koji se nalazio u torbi ispod kreveta. Ne može da tvrdi da je čistačica sve to uzela u istom danu jer kad je čistila prethodnih dana nijesu provjeravali stvari. Ta čistačica se stalno pravi da je glupa ali ustvari nije nego je lukava. U sedam sati ulazi u sobe i ako ljudi odmaraju. Poseljinu je mijenjala jednom sedmično a povremeno je čistila. Prethodne večeri su joj rekle da ne ulazi u njihovu sobu da su planirale da idu u diskoteku pa su htjele ujutro da spavaju i da ih niko ne dira. Kada je ušla da doručkuje uzela je telefon sa sobom i stajao je na stolu u kuhinju. Telefon je bijele boje i kada je pošla u sobu ponijela ga je sa sobom i stavila ga je na krevet. Sišla je da zove gazde i kada su se popeli gore ona i gazda, telefona nije bilo.  Sto posto je sigurna da su vrata od njihove sobe bila zatvorena jedino je ključ bio sa spoljne strane. Telefon joj je vraćen a nijesu joj vraćeni 3.000 rubalja, lančić sa privjeskom, kao ni 20 eura. Ne pridružuje se krivičnom gonjenju, želi da joj se vrati novac koji joj je oduzet i lančić.  Telefon koji je bio u torbi čistačice je marke "Samsung" GT-S7500. Telefon je kupila prije dvije godine  i platila ga je oko 15.000 rubalja, odnosno mama joj ga je poklonila jednom prigodom ali je toliko koštao.</span>
</p>
<p>&nbsp;</p>
<p>
<span class="span1">Iz zapisnika UP CB Bar Ku. br. .../.. od 22.06.2014. godine, sud je utvrdio da je dana 22.06.2014. godine A. K. prijavila da je njoj i njenoj drugarici 21.06.2014. godine  u vremenskom intervalu od 07.00 časova iz sobe otuđeno 13000 rublji, 100 dolara, 20 € zlatni lanac vrijednosti 500€. Izlaskom na lice mjesta - treći sprat, soba br. 3 koje su koristile oštećene nije bilo tragova uništenja niti premetačine. Vrata su nađena otvorena i nije bilo tragova koji bi navodili na počinioca. </span>
</p>
<p>&nbsp;</p>
<p>
<span class="span1">Iz nalaza i mišljenja vještaka ekonomsko finansijske struke N. D. od 10.09.2014. godine, sud je utvrdio da vrijednost protivpravno oduzetih stvari i to: mobilnog telefona "Samsung" G T -S7500, zlatnog lanca sa privjeskom, 18.000 rubalja, 3.000 rubalja, 100 dolara iznosi 1.051,42 eura. </span>
</p>
<p>&nbsp;</p>
<p>
<span class="span1">Ocjenom svih provedenih dokaza, kako pojedina</span><span class="span1">čno tako i u njihovom međusobnom odnosu, a </span><span class="span1"> imajući u vidu odbranu optužene sud je utvrdio da je okrivljena dana 21. juna 2014. godine, u B., u naselju D. V., u apartmanskom smještaju "D&amp;D", vlasništvo D. DŽ., svjesna svog djela čije je izvršenje htjela i znajući da je njeno djelo zabranjeno, tuđu pokretnu stvaru oduzela drugom u namjeri da njenim prisvajanjem sebi pribavi protivpravnu imovinsku korist, na način što je ušla u otključani apartman, u kojem su bile smještene oštećene O. T. i K. A., iskoristila njihovu nepažnju i iz apartmana oduzela i prisvojila novac u iznosu od 20,00€, jedan zlatan lanac sa privjeskom vrijednosti 450,00€, 3,000,00 rubalja, protivvrijednosti 63,98€, mobilni telefon marke Samsung GT S 7500, vrijednosti 80,00€, vlasništvo oštećene K. A. i 18.000,00 rubalja, protivrijednosti 383,85€ i 100 USA dolara, protivvrijednosti 73,59€, vlasništvo oštećene O.T., sve ukupne vrijednosti 1051,42€ i time sebi pribavila protivpravnu imovinsku korist u označenom iznosu,   čime je izvršila krivično djelo krađa  iz čl. 239 st. 1 Krivičnog zakonika. </span>
</p>
<p>&nbsp;</p>
<p>
<span class="span1">Sve prednje je potvrđeno iskazom  svjedoka -  oštećenih  K. A. i O. T., koje su u svojim iskazima jasno i decidno navele da im je u apartman ušla optužena, da su vrata bila otključana, da je ključ bio sa spoljne strane vrata, te da je preturala po njihovim torbama, iskoristila njihovu nepažnju i iz apartmana oduzela i prisvojila novac u iznosu od 20,00€,  jedan zlatan lanac sa privjeskom, 3,000,00€ rubalja, mobilni telefon marke ''Samsung'' GT S 7500, 18.000,00 rubalja i 100 USA dolara. Nadalje, činjenica što je  telefon oštećene A. pronađen u torbici okrivljene potvrđuje i svjedok D. DŽ., vlasnik apartmana, koji je jasno svjedočio da je telefon oštećene pronađen u torbici njihove čistačice - ovdje optužene, a takodje je na zapisniku o glavnom pretresu održanom dana 19.01.2015. godine, jasno i precizno istakao da je sto posto ubijedjen da je  optužena O. R.  otudjila navedene stvari i novac.  </span>
</p>
<p>&nbsp;</p>
<p>
<span class="span1">Tačnu vrijednost otuđenih stvari u iznosu od 1.051.42 eura sud je utvrdio iz  nalaza i mišljenja vještaka ekonomsko finansijske struke, koji nalaz je cijenio kao stručan i objektivan izrađen u skladu sa pravilima struke.</span>
</p>
<p>&nbsp;</p>
<p>
<span class="span1">Preduzetim radnjama na gore opisani način optužena je ostvarila sve objektivne elemente bića krivičnog djela krađa. Cijeneći njen subjektivni odnos, izražen kroz namjeru </span><span class="span1">oduzimanja tuđih pokretnih stvari radi </span><span class="span1">pribavljanja</span><span class="span1"> </span><span class="span1">sebi</span><span class="span1"> </span><span class="span1">protivpravne</span><span class="span1"> </span><span class="span1">imovinske</span><span class="span1"> </span><span class="span1">koristi</span><span class="span1"> </span><span class="span1">u</span><span class="span1"> </span><span class="span1">vrijednosti</span><span class="span1"> </span><span class="span1">preko</span><span class="span1"> 150,00€, </span><span class="span1">sud</span><span class="span1"> </span><span class="span1">je</span><span class="span1"> </span><span class="span1">na</span><span class="span1">š</span><span class="span1">ao</span><span class="span1">  </span><span class="span1">da</span><span class="span1"> </span><span class="span1">je optužena</span><span class="span1"> </span><span class="span1">znala</span><span class="span1"> </span><span class="span1">da</span><span class="span1"> </span><span class="span1">oduzima</span><span class="span1"> </span><span class="span1">tudje</span><span class="span1"> </span><span class="span1">pokretne</span><span class="span1"> </span><span class="span1">stvari</span><span class="span1"> </span><span class="span1">u</span><span class="span1"> </span><span class="span1">namjeri</span><span class="span1"> </span><span class="span1">pribavljanja</span><span class="span1"> </span><span class="span1">sebi</span><span class="span1"> </span><span class="span1">protivpravne</span><span class="span1"> </span><span class="span1">imovinske</span><span class="span1"> </span><span class="span1">koristi a ovo kod činjenice da je za vrijeme spavanja oštećenih, ušla u otključani apartman i </span><span class="span1">preturala po njihovim torbama. Na prednje opisani način optužena je bila svjesna svog djela i htjela je njegovo izvršenje u čemu se iscrpljuje njen direktni umišljaj.</span>
</p>
<p>&nbsp;</p>
<p>
<span class="span1">Sud nije poklonio vjeru odbrani okrivljene koja negira izvršenje krivičnog djela, jer je ista u suprotnosti sa svim prethodno  provedenim dokazima, koji su jasni i precizni a kojima je sud poklonio punu vjeru, pa je kao takvu odbranu cijenio kao sračunato datu u cilju izbjegavanja krivice i krivično pravne odgovornosti iste. </span>
</p>
<p>&nbsp;</p>
<p>
<span class="span1">Kod potpunog razjašnjenja u ovoj krivično pravnoj stvari sud nije provodio dokaz - izvod iz kaznene evidencije za optuženu, jer je ista državljanka B. i H. , pa bi pribavljanje istog vodilo odugovlačenju postupka. </span>
</p>
<p>&nbsp;</p>
<p>
<span class="span1">Prilikom odmjeravanja krivične sankcije za izvršeno krivično djelo sud je optuženoj  u smislu čl. 42 Krivičnog zakonika, kao olakšavajuće okolnosti cijenio njene porodične prilike, da je majka dvoje djece, </span><span class="span1">da se oštećene nijesu pridružile krivičnom gonjenju</span><span class="span1">, dok otežavajućih okolnosti nije našao, pa joj je sud u odsustvu otežavajućih okolnosti izrekao uslovnu osudu  kojom joj je prethodno utvrdio kaznu zatvora u trajanju od 3 ( tri ) mjeseca,  istovremeno određujući da se ista neće izvršiti ukoliko optužena u roku od 2 (dvije) godine po pravosnažnosti presude ne izvrši novo krivično djelo. Sud je uvjerenja da će se uslovnom osudom uz rok provjeravanja od 2 (dvije) godine u dovoljnoj mjeri uticati na optuženu da ubuduće ne vrši krivična djela, te da će se u cjelosti ostvariti svrha uslovne osude iz čl. 52 st.2 Krivičnog zakonika, u okviru opšte svrhe izricanja krivičnih sankcija iz čl. 4 st. 2 Krivičnog zakonika.</span>
</p>
<p>&nbsp;</p>
<p>
<span class="span1">Odluka o imovinsko pravnom zahtjevu zasniva se na odredbi čl.239 st.2 ZKP-a. Oštećene K. A. i O. T. su  postavile imovinsko pravni zahtjev, pa kako je u postupku nesporno utvrđeno iz nalaza i mišljenja vještaka finansijsko ekonomske struke N. D. da ukupna vrijednost protivpravno oduzetih stvari od oštećenih iznosi 1.051,42 €, to je sud obavezao optuženu da oštećenima K. A., isplati iznos od 450,00 eura kao vrijednost  utvrdjena za zlatan lanac sa privjeskom i 63,98 eura kao protivvrijednost za 3.000 rubalja,  što ukupno iznosi 513,98 eura, i oštećenoj  O. T.  isplati iznos 383,85 eura, kao protivvrijednost  za 18.000 rubalja, i 73,59 eura kao protivvrijednost za 100 USA  dolaza , što ukupno iznosi 457,44 eura, iz razloga što je prilikom izrade nalaza i mišljenja vještak ekonomsko-finaniske struke uzeo u obzir i vrijednost mobilnog telefona marke ''Samsung GT S 7500'' u vrijednosti od 80,00 eura, a koji mobilni telefon je vraćen oštećenoj K. A..  </span>
</p>
<p>&nbsp;</p>
<p>
<span class="span1">Pošto je optužena oglašena krivom, sud  je obavezao da na ime troškova krivičnog postupka plati iznos od 44,00 eura, koji se odnosi na troškove vještačenja po vještaku ekonomsko finansijske struke i 30,00 €, a koji iznos se odnosi na ime paušala, a isti je srazmjeran trajanju i složenosti krivičnog postupka i imovinskim prilikama okrivljene, a ovo shodno čl. 226 - 229 Zakonika o krivičnom postupku.</span>
</p>
<p>&nbsp;</p>
<p>
<span class="span1"></span><span class="span1">Na osnovu izloženog, a primjenom čl. 374 ZKP-a odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U BARU</span>
</p>
<p style="text-align:center;">
<span class="span1">Dana, 20. 01. 2015. godine.</span>
</p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:2.7in;vertical-align:top">
<div>
<span class="span1">             ZAPISNIČAR:</span>
</div>
</td><td style="width:3.75in;text-align:center;vertical-align:top">
<div style="text-align:center;">
<span class="span1">                           S U D I J A:</span>
</div>
</td>
</tr>
<tr style="">
<td style="width:2.7in;text-align:center;vertical-align:top">
<div style="text-align:center;">
<span class="span1">Nataša Lalović</span>
</div>
<p>&nbsp;</p>
</td><td style="width:3.75in;text-align:center;vertical-align:top">
<div style="text-align:center;">
<span class="span1">                            Valentina Vuković</span>
</div>
<p>&nbsp;</p>
</td>
</tr>
</tbody></table>
<p></p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:1.95in;text-align:right;vertical-align:top">
<div style="text-align:right">
<span class="span1">PRAVNA POUKA:</span>
</div>
</td><td style="width:3.5in;vertical-align:top">
<div>
<span class="span1">Protiv ove presude dozvoljena je žalba u roku od 8 dana od dana prijema pismenog otpravka iste, preko ovog suda Višem sudu u Podgorici. </span>
</div>
<p>&nbsp;</p>
</td>
</tr>
</tbody></table>
<p></p>
<p>
<span class="span1">  DN-a: Po primjerak presude dostaviti:</span>
</p>
<p>
<span class="span1">- ODT Bar,</span>
</p>
<p>
<span class="span1">- Okrivljenoj,  </span>
</p>
<p>
<span class="span1">- Oštećenima po pravosnažnosti,</span>
</p>
<p>
<span class="span1">- A/a.</span>
</p>
<p>&nbsp;</p>
</div>
</div>


</body>
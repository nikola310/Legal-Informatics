<div style="text-align: right">
	<strong>K. br.10/708</strong><br>
	<br>
	&nbsp;</div>
<div style="text-align: center">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</div>
<div style="text-align: center">
	U IME NARODA<br>
	&nbsp;</div>
<div style="text-align: justify">
	&nbsp;</div>
<div style="text-align: justify">
	OSNOVNI SUD U PODGORICI, u vijeću sastavljenom od sudije Maje Zeković kao predsjednika vijeća i sudija porotnika Lubarda Vojislava i Dragana Božovića kao članova vijeća, uz učešće Andrijane Janković kao zapisničara, u krivičnom predmetu protiv optuženih K.S. iz K., J.B. iz B. P. koje u postupku brani advokat Nikola Medojević i J.M. iz T. koga u ovom postupku brani advokat Vasilije Bošković, zbog krivičnog djela nasilničko ponašanje iz čl.399 KZ-a u sticaju sa krivičnim djelom teška tjelesna povreda iz čl. 151 st.1 KZCG, rješavajući po optužnici ODT-a Podgorica Kt.br.806/10 od&nbsp; 01.07.2010. godine, koju je&nbsp; na glavnom pretresu zastupala Zorica Lučić zamjenik ODT-a Podgorica, u prisustvu zastupnika optužbe, optuženih i njihovih branilaca nakon održanog glavnog, javnog pretresa, dana 17.09.2010. godine, nakon tajnog vijećanja i glasanja, donio je, a dana 22.09.2010. godine javno objavio<br>
	<br>
	<br>
	&nbsp;</div>
<div style="text-align: center">
	<strong>PRESUDU</strong><br>
	<br>
	&nbsp;</div>
<strong>OPTUŽENI:</strong><br>
<br>
<div style="text-align: justify">
	1. K.S., od oca M. i majke G., rodjene K., rodjen ... godine u mjestu B.P., državljanin R. Srbije, nezaposlen, pismen, završio četiri razreda osnovne škole, oženjen, otac jednog mldb. djeteta, lošeg imovnog stanja, u pritvoru od 09.06.2010. godine od 04:00 časova, neosudjivan.<br>
	<br>
	2. J.B., od oca R. i majke D., rodjene J., rodjen ... godine u N.S., sa prebivalištem u mjestu B.P., pismen, završio srednju školu mehaničar poljoprivredne mehanizacije, razveden, otac jednog mldb. djeteta, lošeg imovnog stanja, u pritvoru od 09.06.2010. godine od 04:00 časova, neosudjivan.<br>
	<br>
	3. J.M., od oca Dj. i majke S., rodjene N., rodjen ... godine u mjestu B.P., sa prebivalištem u T., državljanin R. Srbije, nezaposlen, pismen, oženjen, otac jednog mldb. djeteta, završio četiri razreda osnovne škole, lošeg imvonog stanja, u pritvoru od 09.06.2010. godine od 04:00 časova, neosudjivan.<br>
	<br>
	&nbsp;</div>
<div style="text-align: center">
	<strong>KRIVI SU</strong><br>
	<br>
	&nbsp;</div>
Zato što su:<br>
<div style="text-align: justify">
	Dana 08.06.2010. godine, oko 21:30 časova, u Podgorici, u blizini OŠ "M.V." u G., u grupi, vršenjem nasilja prema oštećenima P.M. i P.Đ., drskim i bezobzirnim ponašanjem ugrozili spokojstvo gradjana i remetili javni red i mir, i pri tom teško tjelesno povrijedili oštećenog P.M., na način što, dok su oštećeni sjedjeli ispred porodične kuće M.M., okrivljeni K.S. je, bez povoda, udario oštećenog P.M. pesnicom u predjelu glave, da bi zatim okrivljeni J.B. udario oštećenog P.M. staklenom flašom u predjelu glave, nakon čega su okrivljeni K.S. i J.B., zajedno sa J.M., zadali oštećenom P. M. više udaraca pesnicama i nogama u predjelu glavwe i tijela nanoseći mu tešku tjelesnu povredu u vidu potresa mozga, dvostrukog preloma donje vilice sa lijeve strane, preloma jagodično gornjoviličnog kompleksa sa lijeve strane, preloma nosnih kostiju, nagnječenja u potiljačnom predjelu, više krvnih podliva u predjelu glave, kojom prilikom su okrivljeni J.B. i K.S. fizički napali i oštećenog P.Đ. i to okrivljeni J.B. udarajući ga staklenom flašom, a zatim i pesnicama u predjelu glave, dok je oštećenog P.Đ. okrivljeni K.S. udario pesnicom u predjelu glave usled čega je oštećeni P.D. zadobio laku tjelesnu povredu u vidu rane razderine čeonog tjemena lijevo, nagnječenje nosa i nagnječenje lica,<br>
	<br>
	- čime su izvršili krivično djelo nasilničko ponašanje iz čl.399 Krivičnog zakonika u sticaju sa krivičnim djelom teška tjelesna povreda iz čl.151 st.1 Krivičnog zakonika CG.</div>
<br>
Pa im sud primjenom navedenih zakonskih odredbi i čl.2,4,5,13,15,32,36,42,45,46,48 i 51 KZ-a CG, prethodno utvrdjuje<br>
<br>
- za krivično djelo nasilničko ponašanje iz čl.399 KZ-a kazne zatvora u trajanju od po 30 (trideset) dana,<br>
<br>
- za krivično djelo teška tjelesna povreda iz čl.151 st.1 KZ-a kazne zatvora u trajanju od po 90 (devedeset) dana.<br>
<br>
Nakon čega ih sud primjenom citiranih zakonskih odredbi i čl.48 i 51 KZ-a i čl.199, 202, 212 st.2 i 364 Zakonika o krivičnom postupku CG<br>
<br>
<br>
<div style="text-align: center">
	<strong>O S U D J U J E</strong><br>
	&nbsp;</div>
<div style="text-align: center">
	&nbsp;</div>
<div style="text-align: justify">
	Na jedinstvene kazne zatvora u trajanju od po 105 (stopet) dana, u koje kazne im se uračunava i vrijeme provedeno u pritvoru u trajanju od 09.06.2010. godine do 22.09.2010. godine, tako da su isti uračunavanjem pritvora izdržali kaznu zatvora na koju su osudjeni.<br>
	<br>
	Obavezuju se optuženi da na ime troškova krivičnog postupka solidarno uplate ovom sudu iznos od 126,50€, a na ime paušala iznos od po 50,00 €, u roku od 15 dana od dana pravnosnažnosti presude.<br>
	<br>
	Oštećeni P.M. i P.Đ.a se radi ostvarivanja imovinskopravnog zahtjeva upućuju na redovnu građansku parnicu.<br>
	<br>
	<br>
	&nbsp;</div>
<div style="text-align: center">
	<strong>O b r a z l o ž e nj e</strong><br>
	<br>
	&nbsp;</div>
<div style="text-align: justify">
	&nbsp;</div>
<div style="text-align: justify">
	Optužnicom ODT-a u Podgorici Kt.br. 806/10 od 01.07.2010. godine optuženim K.S., J.B. i J.M. stavljeno je na teret izvršenje krivičnog djela nasilničko ponašanje iz čl. 399 KZ-a u sticaju sa krivičnim djelom teška tjelesna povreda iz čl. 151 st.1 KZCG. Zastupnik optužbe je u završnoj riječi precizirao činjenični opis dispozitiva optužnice na način što je u drugom redu odozgo na prvoj stranici riječ “V” zamijenio sa riječju “V”. Takođe je naveo da iz provedenih dokaza na glavnom pretresu i to iskaza svjedoka oštećenog koji su saglasni sa nalazom i mišljenjem vještaka medicinske struke proizilazi da su okrivljeni izvršili krivično djelo na način kako je to predstavljeno dispozitivom optužnice, ostajući pri precizranoj optužnici i predlažući sudu da okrivljene oglasi krivim za krivično djelo koje im je stavljeno na teret i osudi po zakonu.<br>
	<br>
	Optuženi K.S. je u svojoj odbrani pred policijom na zapisnik o saslušanju osumnjičenog Ku.br. 553/10 izjavio da je dana 08.06.2010. godine u popodnevnim časovima došao iz Bara gdje je privremeno nastanjen kod majke G. u Podgoricu da bi se vidio sa svojim bratom od tetke J.B. i njihovim zajedničkim drugom J.M. Dalje je naveo da se sa njima našao u G.ma u jednoj privatnoj kući, kojom prilikom je čuo razgovor da izvjesni M.P. kojeg je znao i koji je živio u sobi pored B. i M. duguje M. izvjesnu sumu novca, te da taj spor moraju nekako da riješe. Nakon toga su pošli do obližnje kafane u G.ma gdje su popili par pića pa su se uputili prema kući gdje žive B. i M. Kako optuženi dalje ističe, tada su primijetili P. M. i Đ. kako sjede u blizini kuće, pa su im on i B. prvo prišli i tom prilikom on je nasrnuo na P. i M. udarajući ga otvorenim pesnicama u predjelu glave od kojih udaraca je M. posrnuo, kada mu je prišao M. J. zv. H. sa leđa i zadao mu još udaraca nogama u predjelu glave iako je M. i dalje bio na zemlji, dok je B. takođe zadao par udaraca šakom M. bratu Đ. i udarajući ga u predjelu glave. Nakon ovoga je naišla je policijska patrola koja ga je privela u PJ Podgorica. Optuženi je istakao da je razlog zbog koga je napao braću P. jer su ga isti dok su sjedjeli ispred kuće nazivali pogrdnim imenima.<br>
	<br>
	U svojoj odbrani pred istražnim sudijom na zapisnik o saslušanju osumnjičenog Kri.br.10/677 i Ki.br. 10/68 optuženi K. S. je ponovio svoju odbranu pred policijom dodajući da su u momentu kada su on M. i B. prišli M. i Đ. P. oni sjedjeli na nekom betonu uza zid jedne ograde, da je on prvi ne zna koliko puta udario otvorenim dlanom M.P. u predjelu glave, od čega je isti posrnuo, odnosno pao na beton podigavši ruke da se zaštiti od udaraca. Tada mu je prišao M. J. zv. H. i počeo da ga udara nogama u predjelu glave i tijela, dok je M. i dalje ležao pokušavajući da se zaštiti od udaraca. Optuženi je istakao da ne zna koliko je puta M.J. udario M.P. Dalje je pojasnio da, koliko se on sjeća, B.J. nije udarao M. već njegovog brata Đ., mada ne zna kako i na koji način. U jednom momentu Đ. je ustao sa betona i počeo da bježi, a kada je on potrčao za njim stigla je policija i njega, B. J. i M. J. privela u policiju. Optuženi je nadalje istakao da sa M. i Đ.P. nikada ranije nije imao nikakav konflikt niti lošu riječ, da Đ.P. nije tukao, a M. jeste i to otvorenim dlanom u predjelu glave, naglasivši da predmetne večeri on, B.J. i M.J. jesu popili tri četiri pića ali da se on sjeća čitavog događaja. Dodao je da se kaje zbog krivičnog djela koje je izvršio, napomenuvši da nikada ranije nije osuđivan izuzev kao maloljtnik kada mu je uzrečena vaspitna mjera zbog krađe.<br>
	<br>
	Optuženi K.S. je u svom iskazu na glavnom pretresu izjavio da u cjelosti priznaje izvršenje krivičnog djela koje mu se stavlja na teret, nakon čega je ponovio svoju odbranu pred policijom i istražnim sudijom pojasnivši da je bio prethodno isprovociran od strane oštećenih koji su ga vrijeđali na nacionalnoj osnovi, pominjući čak i noževe, istakavši da je on sve to govorio i pred policijom i pred istražnim sudijom a ne zna zašto to nije ušlo u zapisnik. Na posebno pitanje branioca pojasnio je da je istog dana kada se desio predmetni događaj došao kod svog brata J.B., da je u toj kući bilo petorica braće P. koji su živjeli u sobi do njegovog brata i pili alkohol, a da su uveče kada je on došao sa M. i B.M. i Đ. počeli da prijete i da dobacuju i vrijeđaju na nacionalnoj osnovi nakon čega ih je on udario. Naglasio je da su mu govorili da će da mu j… dijete, da će da pokolju i njega i dijete, da su oni cigani, muslimani. Takođe je naveo da je P.M. kada je krenuo da ustaje imao neki položaj sa rukom iza leđa kao da drži nešto u rukama nož ili nešto slično, da on nije imao namjeru da nanosi ovakve povrede, da ne zna je li J.M. koga udario, naglasivši da nikog nije bilo u blizini sa slomljenom flašom u rukama. Konačno je istakao i da je jedan od dvojice oštećenih i njega udario i da je imao modricu na licu i ožiljak na nozi.<br>
	<br>
	Optuženi J.B. je u svom iskazu pred policijom na zapisnik o saslušanju osumnjičenog Ku.br. 553/10 u prisustvu branioca po službenoj dužnosti naveo da se dana 08.06.2010. godine nalazio u društvu sa svojim drugom J.M. zv. “H.” i K.S. sa kojim je ispio par pića u kafani u G.ma, nakon čega su negdje oko 22,30 h krenuli ka njegovoj kući, odnosno smještaju koji se nalazio u blizini osnovne škole u G.ma kojom prilikom su u blizini kuće u kojoj su smješteni uočili njemu poznata lica P.M. i njegovog brata P.Đ., a koji su inače živjeli u sobi do njegove. Dalje je istakao da je zbog svađe od ranije, vidjevši njih dvojicu, krenuo sa S. put njih, kojom prilikom je S. prvi udario M.P. zadavši mu više udaraca rukama u predjelu glave, dok je on napao Đ. zadavši mu dva - tri šamara u predjelu glave. Dodao je da se ne može sjetiti da li je M.J. koga udario ali da je siguran da je od udaraca koje mu je S. zadao M. pao na zemlju, nakon čega je naišla policijska patrola i privela ih u PJ Podgorica.<br>
	<br>
	U svojoj odbrani pred istražnim sudijom optuženi B.J. je na zapisnik o saslušanju osumnjičenog Kri.br. 10/677 ponovio svoju odbranu pred policijom ističući da ne zna kako je S. udario M.P. pesnicom ili otvorenom šakom, ali da zna da su u tom momentu oba P. sjedjeli na nekom betonu, blizu ograde jedne kuće, i da nije gledao kako je S.K. udario M.P., budući da je on krenuo ka Đ.P. i udario ga nekoliko puta otvorenim dlanom u predjelu glave, a u momentu kada je Đ.P. krenuo da bježi naišla je policija&nbsp; i privela ih. Istakao je da je predmetne večeri popio 3 flaše piva od 0,5l, a S.K. i M.J. između 3 i 4 flaše piva od po 0,5l.<br>
	<br>
	U svojoj odbrani pred istražnim sudijom na zapisnik o saslušanju osumnjičenog Ki.br. 10/168 optuženi J.B. je iskoristio svoje zakonsko pravo da se brani ćutanjem.<br>
	<br>
	Na glavnom pretresu optuženi J.B. je izjavio da priznaje izvršenje krivičnih djela koja mu se stavljaju na teret, ali ne u potpunosti na način kako se to tvrdi u optužnici, ne priznajući tešku tjelesnu povredu jer nije imao kontakt sa M.P. ponavljajući svoju odbranu datu pred policijom i pred istražnim sudijom&nbsp; 10.06.2010. godine. Pojasnio je da je P.M. i Đ. poznavao od ranije iako se nije družio sa njima, ali da je u jednom postupku godinu dana unazad svjedočio protiv njihove braće, pa kad se sreo sa njima u G.ma i budući da su bili soba do sobe mogao je da čuje razna provociranja na nacionalnoj osnovi kao i prijetnje da će ih izbosti. Na posebno pitanje branioca optuženi je pojasnio da su u sobi bili M. i Đ. i nekoliko njihove braće, ukupno petrorica, ističući da svo vrijeme događaja niko nije imao flašu u rukama. Dodao je da kad je počeo sukob Đ. i M. sjedjeli a kako su im oni prilazili oni su počeli da dobacuju, a zatim su ustali. Istakao je da nije vidio da je J.M. ikoga udarao.<br>
	<br>
	Optuženi J.M. je u svojoj odbrani pred policijom na zapisnik o saslušanju osumnjičebnog Ku.br. 553/2010&nbsp; izjavio da se dana 08.06.2010. godine nalazio u društvu sa K.S. i J.B., a u večernjim časovima bili po više kafana, koje se nalaze u Zeti. Dalje je naveo da je fizički radnik i da je smješten u kući izvjesne M.M., te da u sobi do njegove žive braća P. M. i Đ. Kritičnog dana oko 22,30h, nakon odlaska iz jedne kafane u G.ma, on se zajedno sa K.S. i J.B. uputio prema kući u kojoj je smješten. Dalje je naveo da je njegov drug S. vidio ispred kuće P.M. i Đ. i da im je odmah bez ikakvog povoda prišao i počeo da udara prvo P.Đ. stisnutim pesnicama u predjelu glave, da bi potom&nbsp; krenuo ka njegovom bratu M. i udario ga stisnutim pesnicama u predjelu glave i tijela od kojih udaraca je M. pao na tlo. Nakon toga je J.B. prišao Đ. i njemu zadao nekoliko udaraca otvorenom šakom u predjelu glave. Istakao je da on lično ni na koji način nije učestvovao u fizičkom obračunu sa braćom P., a da je K.S. jedini koji je fizički napao P.Đ. i M. bez ikakvog razloga, a da sva trojica dobro poznaju braću P. Dodao je da je nakon predmetnog događaja došla policija i privela ih u PJ Podgorica a braću P. odvezla u bolniciu radi ukazivanja ljekarske pomoći.<br>
	<br>
	U svojoj odbrani pred istražnim sudijom optuženi J.M.je na zapisnik&nbsp; o saslušanju osumnjičenog Kri.br. 10/677 i Ki.br. 10/168 je ponovio svoju odbranu pred policijom ističući da je K.S. iz njemu nepoznatog razloga pokazao veliku agresivnost prema braći P., da je više puta stisnutim pesnicama i nogama udario u predjelu glave i tijela P.M. koji je sa svojim bratom Đ. sjedio na betonu blizu jedne betonske ograde, a da je Đ.P. B. J. udario nekoliko puta otvoreni dlanom šake u predjelu glave. Istakao je da je i K.S. udarao nogama u predjelu tijela i Đ.P., i da P.M. i Đ. nijesu mogli i da su htjeli da se odbrane od takvog agresivnog i nasilničkog ponašanja K.S. Ponovio je da on lično nije učestvovao u konfliktu već da je glavnu ulogu u njemu svo vrijeme imao K.S., a da je J.B. udarao samo Đ.P. a ne i M. Takođe je istakao da je državljanin Srbije, a da je u Crnu Goru došao da bi kao fizički radnik zaradio nešto novca za svoju porodicu.<br>
	<br>
	Na glavnom pretresu optuženi J.M. je izjavio da priznaje izvršenje djela koje mu se stavlja na teret, pojasnivši da je sa J.B.om bio cimer i da su zajedno radili za nadnicu, da su pored njih u sobi bili braća P., među kojima M. i Đ., a kada je S. došao P. su počeli da ga provociraju na nacionalnoj osnovi, upućujući mu niz psovki. Tog dana on je sa S.om i B. pošao&nbsp; na piće, a kada su se vratili P. su počeli da dobacuju S.u i krenili su prema njemu, a bilo mu je poznato da oni vole da koriste noževe, nakon čega je došlo do razmjene udaraca&nbsp; između K.S., B. i braće M. i Đ. P.. Ponovio je da on lično nije nikoga udarao.<br>
	<br>
	Na posebno pitanje suda da objasni razlike u svojoj odbrani budući da je pred Upravom policije i pred istražnim sudijom drugačije govorio optuženi je pojasnio da se bio zbunio na sudu.<br>
	<br>
	Na posebno pitanje branioca I i II optuženih pojasnio je da niko nije nosio niti imao flašu u rukama, da su kritičnom prilikom popili par pića ali da nijesu bili pijani.<br>
	<br>
	Branilac I i II optuženog je u svojoj završnoj riječi naveo da je slijedeći odbrane njegovih branjenika nesumnjivo da oni ne poriču izvjesno učešće i priznanje&nbsp; djela moje im se stavlja na teret ali ne na način kako je to činjenično predstavljeno predmetnom optužnicom, pri čemu se takođe ocjenom dokaza može zaključiti da na strani J.B.a nema dokaza da je izvršio krivično djelo teška tjelesna povreda. Istakao je da su njegovi branjenici na veoma niskom intelektualnom i obrazovnom nivou, što je upravo bio razlog što su oni u kasnim večernjim satima dali odbrane na krajnje šturi način pred Upravom policije i pred istražnim sudijom. Dalje je naveo da su na glavnom pretresu njegovi branjenici iznijeli ključne stvari, a posebno što se tiče samog povoda događaja za razliku od osvetoljubivih iskaza oštećenih pred istražnim sudijom koji su pominjali flašu koja se ni u nalazu vještaka medicinske struke ne pominje, zbog čega njihovim iskazima ne traba pokloniti vjeru. Istakao je da su njegovi branjenici neporočnog vladanja, da nijesu skloni konfliktnim situacijama već da se radi o poštenim ljudima koji na veoma težak način stiču sredstva za život, da su veoma lošeg imovnog stanja da obojica imaju mldb.djecu i da na strani obojice postoje osobito olakšavajuće okolnosti, predlažući sudu da im ukine pritvor.<br>
	<br>
	Branilac III optuženog je u svojoj završnoj riječi izjavio da prihvata u cjelosti završnju rijeć branioca I i II optuženog dodajući da u konkretnom slučaju sud treba da ima u vidu da je sami mentalitet optuženih sa pojačanim emocijama i da su u pitanju ljudi kod kojih je zbog te pripadnosti cio život u afektu, pa se po njegovom mišljenju a kod činjenice da su optuženi predmetne večeri nešto malo i popili stiču uslovi da što se tiče krivičnog djela teška tjelesna povreda za primjenu odredbe čl. 151 st.1 tač. 5 budući da su isti isprovocirani, konačno ističući da optuženi ne poriču nasilje kritične noći, ali da ima mjesta da se njihove kazne maksimalno ublaže, predlažući sudu da im ukine pritvor.<br>
	<br>
	Optuženi K.S. je u svojoj završnoj riječi prihvatio završnu riječ svog branioca.<br>
	<br>
	Optuženi J.B. je u svojoj završnoj riječi prihvatio završnu riječ svog branioca dodajući da kad bi mogao da se vrati unazad nikada ne bi učinio tako nešto, naročito ističući da dolazi iz Srbije kako bi u Crnoj Gori zaradio za hljeb i da njegovo dijete neće imati od čega da živi kada se vrati kući.<br>
	<br>
	Optuženi J.M. je u svojjoj završnoj riječi prihvatio završnu riječ svog branioca dodajući da već 10 godina dolazi iz Srbije da bi tu zaradio hljeb da mu se nikad ništa slično nije desilo da je ostao bez oba roditelja i da niko nema ni u posjetu da mu dođe.<br>
	<br>
	Sud je na glavnom pretresu pročitao iskaz&nbsp; oštećenog P. M. dat na zapisniku o saslušanju svjedoka Kri.br. 10/670 od 10.06.2010. godine, iskaz svjedoka oštećenog Đ. P.a dat na zapisniku o saslušanju svjedoka Kri.br. 10/670 od 10.06.2010. godine, izvršio uvid u medicinsku dokumentaciju izdatu na ime oštećenih M. P.a i Đ. P. i pročitao nalaz i mišljenje vještaka medicinske struke dr D.Č. od 18.06.2010. godine.<br>
	<br>
	Oštećeni P. M. je u svom svjedočkom iskazu na zapisnik o saslušanju svjedoka Kri.br. 10/670 od 10.06.2010. godine naveo da je sa bratom Đ. došao u Crnu Goru da bi radili kao fizički radnici, da imaju prebivalište u Ruskom selu u Kikindi, a da su&nbsp; u Crnoj Gori imali smještaj kod M.M. u G.ma. Dalje je naveo da je predmetne večeri, odnosno 08.06.2010. godine negdje oko 21,30h sa bratom Đuricom sjedio na ispred kuće u dvorištu, kojom prilikom nijesu konzumirali nikakvo piće, kada je primijetio da nailaze tri lica koja je poznavao iz viđenja, i&nbsp; to B.J., M.J. i S., koji su po njegovom saznanju takođe došli da rade fizički iz Srbije. Istakao je da sa njima nikada ranije nije imao konflikt, ali da mu je mjesec dana ranije M.J. prodao neki polovni mobilni telefon za 20€, za koji mu je on isplatio u dva navrata po 10€. Dalje je naveo da ga je kad su im ta trojica prišli, S. udario pesnicom u predjelu glave bez ikakvog povoda i to u momentu dok je sjedio na zemlji. Nakon toga B.J. je uzeo pivsku flašu i udario ga u predjelu glave, a onda je prišao i J.M. i sva trojica su nastavila da ga udaraju stisnutim pesnicama i nogama u predjelu glave i tijela. Istakao je da je siguran da su ga udarala sva trojica, možda čak i nekim predmetima, ali da je prvi udarac zadao S. Nakon toga, kako optuženi navodi, krenuli su da tuku i Đ., ali pošto je izgubio svijest nije znao ko od njih trojice i na koji način. Optuženi je nadalje izjavio da je došao k svijesti tek u KC CG, da je kritične večeri zadobio prelom vilice na nekoliko mjesta, ali da su ga otpustili bez operacije jer nijesu imali dovoljno novca za operaciju, budući da su strani državljani. Optuženi je konačno istakao da ni na koji način nije isprovocirao prethodno navedena tri lica i da su ga oni siledžijski napali i tukli bez razloga, iako su sjedjeli, pa nijesu bili u mogućnosti da se brane. Dodao je da se pridružuje krivičnom gonjenju i postavlja imovinskopravni zahtjev.<br>
	<br>
	Oštećeni P. Đ. je u svom svjedočkom iskazu pred istražnim sudijom na zapisnik o saslušanju svjedoka Kri.br. 10/607 od 10.06.2010. godine izjavio da je sa bratom M. došao iz Kikinde u Crnu Goru da bi radili kao fizički radnici te da su bili smješteni u selu G. u kući M.M. Dalje je naveo da je 08.06.2010. godine negdje oko 21,30, sa bratom M. sjedio ispred kapije od dvorišta kuće u kojoj su bili smješteni, kada su iz pravca centra Golubovaca naišla njemu poznata 3 muškarca M.J., B.J. i S., i budući da on i njegov brat nijesu imali nikakvih konflikata sa njima nijesu obraćali previše pažnje. Međutim njih trojica su im prišla još dok su sjedjeli na zemlji i S. za koga je znao da je takođe ranije stanovao u istoj kući, ga je udario stisnutom pesnicom njegovog brata M. u predjelu glave, nakon čega ga je B.J. udario pivskom flašom takođe u predjelu glave, a takođe i M.J. zvani H. je počeo da udara M., tako da su ga sva trojica nastavili naizmjenično udarati dok nije pao u nesvijest i to nogama i pesnicama u predjelu glave i tijela. Dalje je istakao kako misli da je S. još jedanput udario njegovog brata M. pivskom flašom u predjelu glave. Za to vrijeme on se nalazi na nekih 2 – 3 m od M. i trojice napadača, koji su nakon što je M. pao u nesvijest krenuli prema njemu, pa ga je B.J., dok je još sjedio udario flašom u predjelu glave, a potom nekoliko puta pesnicama, pa je on krenuo da bježi. Uspio je da izbjegne J.M., ali je S. nastavio da trči za njim i nakon što ga je sustigao udario ga je više puta zatvorenom šakom u predjelu potiljka glave i leđa, nakon čega je stigla policija i hitna pomoć koja ga je sa njegovim bratom prebacila u KC CG. Napomenuo je da su ih ta trojica kritične večeri napali bez ikakvog razloga, te da su njegovog brata otpustili iz bolnice bez operacije na slomljenoj vilici jer nijesu imali dovoljno novca da plate. Konačno je istakao da se pridružuje krivičnom gonjenju i postavlja imovinskopravni zahtjev.<br>
	<br>
	Sud je, nakon detaljne analize iskaza, prethodno navedenih oštećenih P. Đ. i M., kako pojedinačno tako i dovodeći ih u međusobnu vezu i u poređenju sa analiziranim odbranama optuženih, iste prihvatio kao logične, ubjedljive i objektivne, budući da su isti međusobno saglasni u svim ključnim okolnostima, a takođe su potkrijepljeni i nalazom i mišljenjem vještaka medicinske struke, odnosno postojećom medicinskom dokumentacijom na ime oštećenih.<br>
	<br>
	Iz nalaza i mišljenja vještaka medicinske struke dr D.Č. od 18.06.2010. godine, kao i medicinske dokumentacije izdate na ime oštećenih P. M. i P. Đ. proizilazi da je oštećeni P. M. u predmetnom događaju zadobio dvostruki prelom donje vilice sa lijeve strane, prelom jagodično gornjoviličnog&nbsp; kompleksa sa lijeve strane, prelom nosnih kostiju, nagnječenje u potiljačnom predjelu, više krvnih podliva u predjelu glave, potres mozga, a navedene povrede kvalifikuju se kao teška tjelesna povreda, a iste su nanesene višekratnim djelovanjem tupine mehaničkog oruđa u koje spada šaka stisnuta u pesnicu, stopalo i druga sredstva. Iz navedenog nalaze i mišljenja se takođe utvrđuje da je oštećeni P. Đ. u predmetnom događaju zadobio povrede u vidu rane razderine čeono tjemeno lijevo veličine 2 cm, nagnječenje nosa i nagnječenje lica, koje povrede se pojedinačno i zbirno kvalifikuju kao laka tjelesna povreda, a iste su nastale višekratnim djelovanjem tupine mehaničkog oruđa u koje spada šaka stisnuta u pesnicu, stopalo i druga tupa sredstva, dok se povreda u vidu potresa mozga ne može objektivno prihvatiti.<br>
	<br>
	Sud je prihvatio ovakav nalaz i mišljenje vještaka, kao jasan, stručan i objektivan i u svemu u skladu sa pravilima struke, a na isti ni stranke nijsu imale primjedbi.<br>
	<br>
	Na osnovu rezultata cjelokupnog postupka i ocjene svih provedenih dokaza, kako pojedinačno, tako i dovođenjem istih u međusobnu vezu, u ovom postupku je nedvosmisleno utvrđeno da su K.S., J.B. i M.J.&nbsp; izvršili krivično djelo nasilničko ponašanje iz čl.399 KZ-a u sticaju sa krivičnim djelom teška tjelesna povreda iz čl. 151 st.1 KZCG.<br>
	<br>
	Dakle, na osnovu činjenične građe proistekle iz ovog postupka nedvosmisleno je utvrđeno da su K.S., J.B. i J.M. dana 08.06.2010. godine, oko 21,30 h, u Podgorici, u blizini OŠ „M.V.“ u G.ma, u grupi, vršenjem nasilja prema oštećnima P. M.u i P. Đ., drskim i bezobzirnim ponašanjem ugrozili spokojstvo građana i remetili javni red i mir i pri tom teško tjelesno povrijedili oštećenog P. M., na način što, dok su oštećeni sjedjeli ispred porodične kuće M.M., okrivljeni K.S. je, bez povoda udario oštećenog P.M. pesnicom u predjelu glave, da bi zatim okrivljeni J.B. udario oštećenog P. M. staklenom flašom u predjelu glave, nakon čega su okrivljeni K.S. i J.B., zajedno sa J.M. zadali oštećenom P.M.u više udaraca pesnicama i nogama u predjelu glave i tijela nanoseći mu tešku tjelesnu povredu u vidu potresa mozga, dvostrukog preloma donje vilice sa lijeve strane, preloma jagodično gornjoviličnog kompleksa sa lijeve strane, preloma nosnih kostiju, nagnječenja u potiljačnom predjelu, više krvnih podliva u predjelu glave, kojom prilikom su okrivljeni J.B. i K.S. napali i oštećenog P. Đ. i to okrivljeni J.B. udarajući ga staklenom flašom, a zatim i pesnicama u predjelu glave, dok je oštećenog P. Đ. okrivljeni K.S. udario pesnicom u predjelu glave usled čega je oštećeni P. Đ. zadobio laku tjelesnu povredu u vidu rane razderine čeonog tjemena lijevo, nagnječenje nosa i nagnječenje lica.<br>
	<br>
	Kod ovakvog činjeničnog utvrđenja, sud je, nakon detaljne analize odbrana optuženih, a imajući u vidu nalaz i mišljenje vještaka medicinske struke došao do zaključka da odbrane optuženih ne predstavljaju vjeran prikaz dešavanja tokom kritične situacije. Naime, u konkretnom slučaju, iz iskaza optuženih proizilazi da isti ne poriču izvjesno učešće u kritičnom događaju, ali ne na način kako je to predstavljeno optužnicom. U tom smislu optuženi K.S. ne spori da je on prvi nasrnuo na oštećenog P. M. udarajući ga otvorenim dlanom u predjelu glave, nakon čega je isti pao, kada mu je prišao J.M. i zadao nekoliko udaraca nogom, dok je J.B. zadao par udaraca otvorenom šakom Đ. P.u, stim što je na glavnom pretresu izjavio da nije siguran je li M.J. koga udarao. Takođe i J.B. u svojoj odbrani u bitnom navodi da je S. prvi udario P. M. zadajući mu više udaraca u predjelu glave dok je on zadao dva - tri šamara P. Đ. u predjelu glave, a ne zna je li M.J. koga udarao. Sud je ovakve odbrane cijenio kao nelogične, paušalne i neobjektivne i u tom smislu sračunate na pokušaj izbjegavanja ili makar ublažavanja sopstvene krivice za počinjeno krivično djelo. Do ovakvog zaključka sud je prije svega došao nakon svestrane i detaljne analize iskaza oštećenih kojima je s razlogom poklonio punu vjeru, budući da je opisani način povređivanja, kako to navode oštećeni u potpunosti saglasan sa nalazom i mišljenjem vještaka medicinske struke iz koga između ostalog proizilazi da je u predmetnom događaju oštećeni P. M. pretrpio više povreda koje se kvalifikuju kao teška tjelesna povreda i to dvostruki prelom donje vilice, prelom jagodično gornjoviličnog kompleksa, potres mozga, prelom nosnih kostiju, nagnječenje u potiljačnom predjelu, kao i više krvnih podliva u predjelu glave, tako da je po mišljenju suda objektivno nemoguća i neodrživa tvrdnja optuženih S.K. i B.J., prema kojoj se cjelokupni događaj u bitnom svodi na par udaraca otvorenom šakom, odnosno šamara oštećenih, stim što nisu sigurni da li je M.J. koga udarao. Takođe, u prilog ovakvom shvatanju ide i iskaz optuženog J.M.a koji je i pred policijom i pred istražnim sudijom decidno i izričito naveo da je K.S. bez ikakvog razloga i sa vrlo izraženom agresivnošću napao oštećene P. M. i Đ., koji su sjedjeli na betonu uz ogradu pa samim tim nijesu bili u najboljem položaju da se odbrane, da je od njegovih udaraca M. pao, a da je J.B. udario P. Đ. nekoliko puta otvorenom šakom, a koji dio odbrane se po ocjeni suda uklapa u utvrdjeno činjenično stanje, iz kojih razloga, je sud isti i prihvatio, dok je naprotiv dio odbrane ovog optuženog, kojom je isti pokušavao svoje učešće u cjelosti relativizovati, ističući da on lično tokom cijelog događaja nije nikog udarao, sud cijenio neprihvatljivim, a u svijetlu prethodno analiziranih i cijenjenih iskaza oštećenih i nalaza i mišljenja vještaka medicinske struke. Po pitanju ove okolnosti i optuženi K.S., se u toku postupka različito i neodredjeno izjašnjavao, pa je i takva odbrana cijenjena kao kontradiktorna i neubjedljiva, pri čemu kod krajnje odredjenih i saglasnih iskaza svjedoka oštećenih koji su svoju potvrdu našli u nalazu i mišljenju vještaka sudsko medicinske struke, izvlači jasan i neoboriv zaključak o neodrživosti odbrane optuženog J.M.a, koji se tiče sopstvenog učešća.<br>
	<br>
	U tom pravcu sud je cijenio i navode branilaca optuženih u završnim riječima, koji su pokušali predstaviti činjenično stanje u korist svojih branjenika, a posebno imajući u vidu njihovu tvrdnju u pogledu pominjanja flaše koja je u kritičnoj situaciji korišćena kao sredstvo za nanošenje povreda pozivajući se tu na odbrane optuženih i ciljajući na nalaz i mišljenje vještaka medicinske struke u kojem se staklena flaša izričito ne spominje u tom svojstvu. Međutim, ovakvi navodi su opovrgnuti prije svega iskazima oštećenih, a osim toga iako u pomenutom nalazu i mišljenju nije navedena flaša u konkretnom slučaju prilikom navođenja mehaničkh oruđa kojima su povrede mogle biti nanešene, ne radi se o taksativnom nabrajanju, što ostavlja mogućnost da je prilikom izvršenja krivičnog djela korišćena i staklena flaša.<br>
	<br>
	Iz sadržine zakonske odredbe čl. 399 st.1 KZCG proizilazi da se ovo krivično djelo sastoji izmedju ostalog, i ko u grupi grubo vrijedja ili zlostavlja drugog, vršenjem nasilja prema drugom, izazivanjem tuče, ili&nbsp; drskim ili bezobzirnim ponašanjem ugrozi spokojstvo građana ili teže remeti javni red i mir, ili nekom licu nanese laku tjelesnu povredu, dok iz odredbe čl. 151 st.1 proizilazi da se ovo krivično djelo sastoji u teškoj tjelesnoj povredi ili teškom narušavanju zdravlja drugog lica, dok je objekat ovog krivičnog djela tjelesni integritet ili zdravlje čovjeka, što sve primijenjeno na konkretan slučaj upućuje na zaključak da su u radnjama optuženih K.S.a, J.B.a i M.J. ostvarena sva bitna obilježja citiranih krivičnih djela budući da je u toku postupka nesporno utvrđeno da su optuženi dakle u grupi, vršenjem nasilja prema oštećenim P. M.u i P. Đ. drskim i bezobzirnim ponašanjem ugrozili spokojstvo građana i remetili javni red i mir, pri čemu je nesumnjivo utvrđeno da je oštećeni P. Đ. zadobio laku tjelesnu povredu, a P. M. tešku tjelesnu povredu.<br>
	<br>
	Budući da su oba krivična djela proistekla iz istog događaja i vremena dešavanja, kao i da su izvršena od strane istih lica, to se u konkretnom slučaju, a shodno odredbi čl. 48 st. 1 KZ-a radi o sticaju.<br>
	<br>
	Optuženi su u pogledu oba krivična djela postupali sa direktnim umišljajem, budući da su bili svjesni da kritičnom prilikom, vršenjem nasilja i drskim i bezobzirnim ponašanjem i udaranjem P. Đ. staklenom flašom i pesnicama u predjelu glave vrše krivično djelo što su isti u konačnom i htjeli, kao i to da udarnjem pesnicama, flašom i nogama oštećenog P. Đ. u predjelu tijela i glave vrše krivično djelo teška tjelesna povreda, a što su takođe htjeli.<br>
	<br>
	Prilikom odlučivanja o izboru vrste i visine krivične sankcije, sud je cijenio sve okolnosti od značaja za njen izbor i visinu, pa je u odsustvu otežavajućih okolnosti od olakšavajućih na strani svih optuženih cijenio njihove porodične prilike i to da su isti oženjeni i da imaju sva trojica po jedno mldb. dijete, zatim njihovu neosudjivanost (polazeći od okolnosti da izvod iz kaznene evidencije u pogledu istih nijesu pribavljeni, budući da su strani državljani, pa je sud u tom smislu uzeo okolnost koja je povoljnija po okrivljene, nalazeći da su neosudjivani), u okviru imovinskih prilika da su lošeg imovnog stanja, a takodje u pogledu svih optuženih i činjenicu da su u pokušaju poboljšanja svog imovnog stanja i izdržavanja mldb. djeteta, sva trojica bave fizičkim radom, kako bi popravili egzistenciju svoju i svoje porodice, a na strani optuženog K.S.a i mladost u vrijeme izvršenja (23 godine), pa je sud polazeći od ovakvih olakšavajućih okolnosti mišljenja da su iste takvog karaktera i značaja da predstavljaju osobito olakšavajuće okolnosti i opravdavaju primjenu instituta ublažavanja kazni ispod zakonom propisanog minimuma, shodno odredbama čl. 45 i 46 KZ-a CG. Tako je sud&nbsp; optuženima prethodno za krivično djelo nasilničko ponašanje&nbsp; iz čl. 399 KZCG utvrdio kazne zatvora u trajanju od po 30 (trideset) dana, a za krivično djelo teška tjelesna povreda kazne zatvora u trajanju od po 90 (devedeset) dana, nakon čega je primjenom odredaba o sticaju propisanih čl.48 KZ-a CG optužene osudio na jedinstvene kazne zatvora u trajanju od po 105 (sto pet) dana, nalazeći da su izrečene kazne u navedenom trajanju adekvatna i primjerena optuženima kao učiniocima, kao i težini krivičnih djela u pitanju, i sa kojima će se u okviru opšte svrhe krivičnih sankcija propisane čl. 4 st. 2 KZ-a CG sa uspjehom ostvariti svrha kažnjavanja propisana čl. 32 istog zakona u smislu sprječavanja optuženih da čine krivična djela i uticanje na njih da ubuduće ne čine krivična djela, izražavanje društvene osude za krivično djelo i obaveza poštovanja zakona.<br>
	<br>
	U izrečene kazne optuženima se shodno odredbi čl. 51 KZ-a, uračunava i vrijeme provedeno u pritvoru od 09.06.2010. godine, tako da su isti uračunavanjem pritvora izdržali kazne na koje su osudjeni ovom presudom.<br>
	<br>
	Sud je rješenjem sa glavnog pretresa prihvati odustanak zastupnika optužbe, radi pribavljanja izvoda iz KE za optužene, budući da su u pitanju strani državljani, pa bi pribavljanje ovog dokaza vodilo bespotrebnom odugovlačenju postupka.<br>
	<br>
	Oštećeni P. M. i P. Đ. se shodno odredbi čl. 212 st.2 ZKP-a radi ostvarivanja imovinskopravnog zahtjeva upućuju na redovnu građansku parnicu.<br>
	<br>
	Sud je shodno odredbi čl. 199 i čl. 202 st. 3 ZKP-a obavezao optužene da solidarno isplate troškove postupka koji se odnose na ime vještačenja po vještaku medicinske struke u iznosu od&nbsp; 126,50€, a ime paušala iznos od po 50€, koji iznos je određen shodno trajanju i složenosti postupka kao i imovnom stanju optuženih.<br>
	<br>
	Sa izloženog, u smislu čl. 364 ZKP-a, odlučeno je kao u izreci presude.<br>
	<br>
	&nbsp;</div>
<div style="text-align: right">
	PREDSJEDNIK VIJEĆA - SUDIJA</div>
<div style="text-align: right">
	&nbsp;&nbsp;&nbsp;&nbsp;&nbsp;&nbsp; Maja Zeković,s.r.</div>
<div style="text-align: right">
	&nbsp;</div>
<div style="text-align: right">
	&nbsp;</div>
PRAVNA POUKA:<br>
Protiv ove presude može se izjaviti žalba u roku<br>
od 15 dana od dana prijema pismenog otpravka iste,<br>
Višem sudu u Podgorici, a preko ovog suda.<br>
<br>
ZTO-Janković Andrijana<br>
<br>
<br>

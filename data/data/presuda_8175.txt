<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-indent:0.5in;text-align:start;hyphenate:auto;font-family:Arial;font-size:12pt;}
.p4{text-indent:0.5in;text-align:center;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="milosav.zekic" name="author">
</head>
<body class="b1 b2">
<p class="p1">
<!--Image link to '0.emf' can be here-->
<span>OSNOVNI SUD U ROŽAJAMA</span>
</p>
<p class="p1">
<span>K.br. 25/12</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>U IME CRNE GORE</span>
</p>
<p class="p2"></p>
<p class="p1">
<span>	Sudija Osnovnog suda u Rožajama, Milosav Zekić uz učešće zapisničara Aide Luboder, rješavajući po optužnom predlogu Osnovnog državnog tužilaštva iz Rožaja Kt.br. 233/11 od 01.02.2012.godine podnijetog protiv okrivljenog H. K. iz Rožaja, zbog krivičnog djela zlostavljanje iz čl. 166a st. 1. u vezi čl.49. Krivičnog zakonika, nakon održavnog glavnog i javnog pretresa u prisustvu Zamjenika Osnovnog državnog tužioca Aldina Kalača, branioca okrivljenog adv. A. Š. i oštećene H. D., a u odsustvu uredno pozvanog okrivljenog,  dana 08.05.2012. godine, donio je i javno objavio</span>
</p>
<p class="p1"></p>
<p class="p1"></p>
<p class="p2">
<span>P R E S U D U</span>
</p>
<p class="p1"></p>
<p class="p1">
<span>	Okrivljeni H.K., JMBG . od oca Z. i majke F., rodj. Š., rodjen 20.04.1966.g. u selo Balotiće, Opština Rožaje, sa prebivalištem u Rožajama, naselju Bandžovo Brdo, državljanin Crne Gore, razumije crnogorski jezik a njegov jezik je bosanski,  pismen, završio SSS, zaposlen-instruktor u auto školi "Auto moto" Rožaje, oženjen- otac četvoro djece, siromašnog imovnog stanja, neosuđivan. </span>
</p>
<p class="p1"></p>
<p class="p1"></p>
<p class="p2">
<span>K R I V   J E</span>
</p>
<p class="p2"></p>
<p class="p1">
<span>	Što je :</span>
</p>
<p class="p1"></p>
<p class="p1">
<span>        u toku novembra mjeseca 2011. godine, u Rožajama, u više navrata, prema D. H. kao službeno lice – saobraćajni instruktor Auto škole „Auto moto“ Rožaje, u vršenju službe, prilikom praktične nastave za vozača „ B “ kategorije postupao na način kojim se vrijeđa ljudsko dostojanstvo, tako što je istu: milovao po desnoj  ruci, a kada se tome usprotivila, milovao je po kosi i govorio joj „ što si luda “, dohvatio je lijevom rukom za desnu nadkolenicu – butinu, milovao je po istoj i govorio joj „ gas, gas, gas“ , a kada bi pogriješila u vožnji govorio joj „ šta radiš to, jesi li ti normalna “, na poligonu joj pokazivao svoj mobilni telefon sa SMS porukama ljubavne sadržine, govoreći joj „ da mladi ništa ne znaju i da treba da nauče nešto sočnije i bolje od starih “, nakon čega je telefon vratio u džep od jakne, stavio ruke u džepove, dodirivao se za polni organ i govorio joj „ uf, uf,uf, kako si dobra i zgodna “, i u kancelariji Auto škole govorio joj „ lažeš majmune, kako te nije sramota, vidi kakva si, kako te nije stid, nijesi normalana “.</span>
</p>
<p class="p1">
<span>	</span>
</p>
<p class="p1">
<span>	-čime je izvršio produženo krivično djelo zlostavljanje iz čl. 166a st.2. u vezi st. 1. u vezi čl. 49. Krivičnog zakonika. </span>
</p>
<p class="p1"></p>
<p class="p1">
<span>	-pa ga sud primjenom pomenutog zakonskog propisa i čl. 4, 13, 15, 32, 36,  42, 45, 46 st.1. tač. 5.  Krivičnog zakonika i čl. 374. Zakonika o krivičnom postupku</span>
</p>
<p class="p1"></p>
<p class="p1"></p>
<p class="p1"></p>
<p class="p2">
<span>O S U Đ U J E</span>
</p>
<p class="p2"></p>
<p class="p3">
<span>Na kaznu zatvora u trajanju od 45 ( četrdesetpet) dana.</span>
</p>
<p class="p3"></p>
<p class="p3">
<span>Da plati ovome sudu na ime troškova krivičnog postupka iznos od 120,00 eura  i na ime paušala iznos od 40,00 eura, sve u roku od 15 dana po pravosnažnosti ove presude.</span>
</p>
<p class="p3"></p>
<p class="p3">
<span>Oštećena D. H. se radi ostvarivanja odštetnog zahtjeva upućuje na građansku parnicu.</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span>                                      O b r a z l o ž e nj e </span>
</p>
<p class="p4"></p>
<p class="p3"></p>
<p class="p1">
<span>	Osnovno državno tužilaštvo iz Rožaja podnijelo je ovom sudu Optužni predlog Kt. br. 233/11 od 01.02.2012. godine protiv okrivljenog H. K. iz Rožaja, zbog produženog  krivičnog djela zlostavljanje iz čl. 166a. st.1. u vezi čl. 49. Krivičnog zakonika ( KZ ) .	</span>
</p>
<p class="p1"></p>
<p class="p5">
<span>Na glavnom pretresu održanom dana 23.04.2012.g.  Zamjenik ODT-a Armin Selmanović je precizirao činjenični opis i pravnu kvalifikaciju djela kao u dispozitivu ove presude. Na pretresu održanom dana  08.05.2012. godine Zamjenik ODT  Aldin Kalač  je ostao pri preciziranom optužnom predlogu,  te  je predložio da sud okrivljenog oglasi krivim za izvršeno krivično djelo koje mu je stavljeno na teret i da osudi na kaznu zatvora u trajanju od 60 dana, kao ublaženu kaznu.  </span>
</p>
<p class="p5"></p>
<p class="p1">
<span>	Oštećena  D. H. je u završnoj riječi istakala da se pridružuje krivičnom gonjenju ODT-a u odnosu na okrivljenog, i postavlja zahtjev koji nije precizirala. </span>
</p>
<p class="p1"></p>
<p class="p5">
<span> Branilac okrivljenog, adv. A. Š. u završnoj riječi je istakao da izvedenim dokazima nije utvđeno da je njegov branjenik izvršio krivično djelo koje mu je stavljeno na teret, pa je predložio da ga sud oslobodi od optužbe. </span>
</p>
<p class="p5">
<span> </span>
</p>
<p class="p5">
<span>Na glavnom pretresu održanom dana 08.05.2012.g. nije pristupio uredno pozvani okrivljeni,koji je saslušan na ranijem pretresu,  pa je sud pretres održao u njegovom odsustvu, u smislu čl. 457. Zakonika o krivičnom postupku (ZKP). </span>
</p>
<p class="p5"></p>
<p class="p1">
<span>	Na ranijem pretresu tj. na pretresu održanom dana 28.03.2012.g. okrivljeni je u svojoj odbrani istakao,  da radi kao saobraćajni instruktor u Auto školi „ Auto moto“ Rožaje i praktično obučava kandidate za polaganje vozačkog ispita „ B “ kategorije. Tokom novembra mjeseca 2011. godine kao instruktor obučavao je pored ostalih i kandidate D. H. i njenu sestru Dž.. Istakao je da oštećenu D.prilikom praktične nastave nije zlostavljao na bilo koji način, da je nije milovao po rukama, dodirivao za butinu, dodirivao rukama po kosi,  niti se pak držao u predjelu polnog organa, niti ju je zlostavljao na neki drugi način. Naglasio je da je moguće da je oštećenu  nekada slučajno dotakao za ruku u toku vožnje, kako bi pokušao da joj pokaže da drži pravac ili da se vrati na svoju traku kada bi učinila grešku u vožnji. Da joj je SMS poruke slao jedino kada bi trebalo da joj zakaže vrijeme početka časa vožnje, ukoliko se predhodno ne bi dogovorili o vremenu početka časa vožnje ili bi došlo do izmjene rasporeda vožnje. Jedne prilike dok je obavljala čas na poligonu je zalupila vrata od kola na šta je reagovao tako što joj je rekao „pazi šta radiš, jesi li normalna “. Nakon toga oštećena se žalila drektoru Auto škole na njega, te joj je prilikom suočenja u prisustvu  N. F. i M.B. rekao „ ne laži majmune, kako te nije sramota da lažeš, ne laži “, jer da ona nije tada govorila istinu, tj. govorila je da ju je on maltretirao kao instruktor. </span>
</p>
<p class="p1"></p>
<p class="p1">
<span>	Po ovoj krivčno pravnoj stvari sud je izveo dokaze: saslušao  svjedoka-oštećenu D.H., svjedoke Dž. H., H. H., S. H., N. F., M. B. i K. R., izvršio uvid   u akt PU AŠ „ Auto moto“ Rožaje br.24-01/12 od 24.01.2012.godine i izvod iz kaznene evidencije na ime okrivljenog.   </span>
</p>
<p class="p1"></p>
<p class="p1">
<span>	Svjedok-oštećena D. H.je posvedočila  da je u novembru mjesecu 2011. godine, obavljala praktičnu obuku za polaganje vozačkog ispita „ B “ kategorije, u Auto školi „ Auto moto “ Rožaje, i da joj je okrivljeni bio instruktor.  Nakon što je položila teorijski dio obuke pred komisijom, otišla je sa sesrtom Dž., kolegama i okrivljenim na piće kako bi proslavili polaganje testova. Tom prilikom okrivljen je sjedeo do nje i rekao joj  „ da sam ja sjedeo do tebe dok si radila testove, noga bi ti bila modra od štipanja i udaranja “, što ju je iznenadilo, ali mu nije ništa odgovorila jer je to shvatila kao šalu. Sledećeg dana okrivljeni joj je polsao poruku iste sadržine a nakon toga i drugu poruku u kojoj je pisalo da je njegova žena bolesna, djeca mu nisu kod kuće te da bi dobro bilo da ima neka ženska pored njega. Nakon toga je počela da obavlja praktičnu nastavu – vožnju kod okrivljenog, koji joj je za vrijeme vožnje pričao o njegovim seksualnim iskustvima sa drugim ženama, navodeći pritom pojedinosti, a ne govoreći joj ništa o vožnji, pa je insistirala da i njena sestra Dž. bude sa njima u toku vožnje, smatrajući da u njenom prisustvu neće pričati takve stvari. Da ju je jedne prilike dok je vozila,  okrivljeni dohvatio za desnu ruku i rekao da jedna ruka treba da bude slobodna i počeo da je miluje po ruci, čemu se ona usprotivila i rekla mu da njena ruka može biti samo na volanu ili menjaču u funkciji vožnje, nakon čega joj je on pusto ruku, pomilovao po kosi i rekao „ što si luda “. Tom prilikom je bila u vozilu i njena sestra Dž.. Da je jednog dana imala čas i vozila je od autobuske stanice u Rožajama magistralnim puten prema Baću i kada su bili kod mjesta zv. Zeleni, okrivljeni je rekao da skrene desno na zaobilaznicu kako bi je naučio da vozilo kreće pod ručnom kočnicom, jer je na tom dijelu put u usponu. Kada je u usponu zaustavila vozilo i pokušala da krene on ju je sa svojom lijevom rukom dohvatio za desnu nadkolenicu-butinu i milovao je  po istoj, govoreći joj „gas, gas, gas“ . Nakon toga sledećeg dana, dok je imala čas na poligonu okrivljeni joj je pokazivao ljubavne poruke na svom mobilnom telefonu, koje nije htjela da čita, ali je on na tome insistirao i rekao da mladi ništa ne znaju i da treba da nauče nešto sočnije i bolje od starijih, a nakon toga stavio mobilni telefon u džep od jakne, stavio ruke u džepove, dodirujući se pritom za polni organ uzvikujući „ uf, uf, uf, što si dobra i zgodna “, nakon čega je ona uplakana otišla kući. Kada je stigla kući  njena strina H. je vidjela da je nervozna, ali joj nije ispričala šta joj se dogodilo, jer je bilo stid. Narednog dana je na poligonu bila sa svojom sestrom i vježbala vožnju korišćenjem retrovizora pri čemu je ona pravila greške jer ga nije shvatila,  pa joj se on ljutio i kaoazo joj "šta radiš to jesi li ti normalna" . Nakon toga je pošla sa svojom sestrom kući i usput su svratile do Auto škole kako bi obavijestili direktora N. F rukovodioca škole M. B. o ovome što joj se dogodilo. Posle toga bili su na suočenju sa okrivljenim u Auto školi kod N. F. i tom prilikom okrivljeni ju je ponovo vrijedjao i govorio joj je „lažeš majmune,  kako te nije sramota, vidi kakva si, kako te nije stid, nijesi normalna “. Istakla je da nakon ovih dogadjaja ima psihičke probleme jer je doživela stres, pa se javila na pregled kod ljekara  i od tada koristi terapiju.</span>
</p>
<p class="p1"></p>
<p class="p1">
<span>	Svjedok Dž.H. je posvjedočila, da je u novembru mjesecu 2011. godine obavljala praktičnu nastavu za polaganje vozačkog ispita „B“ kategorije u Auto školi „ Auto moto “ Rožaje, a saobraćajni instruktor joij je bio okrivljeni H. K.. U istoj školi kod okrivljenog praktičnu nastavu je obavljala i njena sestra D.. Kada je D. položila teorijski dio ispita – testove pošli su sa ostalim kandidatima i okrivljenim na piće kako bi proslavili polaganje. Pošto je sjedela do D. i okrivljenog i čula je kako okrivljeni govori D. da je on sjedeo do nje dok je radila testove noga bi joj bila modra od štipanja i udaranja, ali nije obraćala pažnju na to jer je shvatila kao u šalu. Da je nakon toga više puta bila prisutna u vozilu dok je D. imala časove vožnje. Da je jedne prilike okrivljeni držao D. za desnu ruku i govorio joj da vozi jednom rukom, na šta mu se ona usprotivila te joj je on pustio ruku i pomilovao je  po kosi i rekao joj „ što si luda “. Druge prilike je bila prisutna na poligonu kada je okrivljeni pokazivao D.i kako da vozi unazad – u garaže, te pošto je ona  pravila greške, okrivljeni ju je tada psovao govoreći joj "šta radiš to, kako to voziš, jebo te hitler u glavu, budalo jedna i sl.". Nakon ovog dogadjaja su pošle kući, a usput su svratile do Auto škole kako bi upoznale direktora Auto škole N. F.i rukovodioca škole M. B. o ponašanju njihovog instruktora,  a zatim su bile na suočenje sa okrivljenim u Auto školi da bi riješili problem, sa  njim kojom prilokom je on ponovo vrijedjao D. i govorio joj da je majmun i da laže. Nakon ovoga D. joj je ispričala da ju je okrivljeni mlatretirao dok je bila sama sa njim u toku vožnje, da ju je nudio da čita neke vulgarne – ljubavne poruke, da je stavljao ruke u džepove i dodirivao se za polni organ. Istakla je da je i ona imala problema sa okrivljenim nakon čega se žalila svom stricu S. te je on zvao okrivljenog telefonom i razgovarao sa njim u vezi toga. </span>
</p>
<p class="p1"></p>
<p class="p1">
<span>	Svjedok H. H. je posvjedočila,  da su u toku 2011. godine D. i Dž. polagale vozački ispit u Rožajama. Jedne prilike je Dž. došla kući uplakana i žalila se da je instruktor koji joj drži časove vožnje psovao. Tu je bio prisutan i njen suprug S. koji je odmah telefonom pozvao okrivljenog i kada su počeli da pričaju u vezi ovog događaja on mu je isključijo telefon  i više se nije javljao. Da joj se nakon toga i D. žalila kako joj okrivljeni tokom vožnje govorio razne pervezne stvari, kako mu je žena bolesna te ne može da ima intimu sa njom,  da bi je naučio mnogim seksualnim stvarima u koliko bi bila sa njim, kojom prilikom je držao ruke  u džepovima i hvatao se za polni organ, a slao joj je i poruke ljubavne sadržine,  i  dok joj je ovo pričala plakala je i  tresla se, a u jednom momentu se i onesvijestila.Tada njen muž nije bio kući, već u Inostranstvu i kada je došao ona mu je ispričala šta se oštećenoj dešavalo sa okrivljenim. Istakla je  da su joj Dž. i D. kazale da su se žalile na   okrivljenog i  nadležnim u Auto školi,  gdje su polagale vozački ispit. </span>
</p>
<p class="p1"></p>
<p class="p1">
<span>	Svjedok N. zv. N. F. je posvjedočila,  da radi kao direktor  u Auto školi „Auto moto “ Rožaje.  Okrivljeni u ovoj školi radi kao instuktor vožnje i obavlja praktičnu nastavu za polaganje vozačkog ispita „B“ kategorije.  Da je oštećena počela da obavlja časove praktične nastave u ovoj školi 10.11.2011.godine, a instruktor joj je bio okrivljeni. Sestra okrivljene Dž. je takodje polagala vozački ispit u ovoj školi i ista joj se jedanput žalila na ponašanje okrivljenog u  vožnji. Da joj se krajem mjeseca novembra 2011. godine žalila i oštećena na  okrivljenog, te su se dogovorile  da dođu drugog dana  u školu kako bi riješila taj problem u prisustvu okrivljenog. Kada su drugog dana došli kod nje oštećena se žalila na okrivljenog da  je nervozan i da viče na nju u toku  vožnje kada pogriješi, našta je okrivljeni odgovorio da mora da vikne na nju kada pogriješi i dovede vožnju u opasnost i tom prilikom joj je rekao „ ćuti majmune“. Nakon toga su one ponovo došle sa roditeljima i tom prilikom oštećena je rekla da joj je okrivljeni slao poruke i da ju je dirao za ruku. </span>
</p>
<p class="p1"></p>
<p class="p1">
<span>	Svjedok M. B. je posvjedočio,   da radi u Auto školi „Auto Moto“ Rožaje  kao rukovodilac škole. Sjeća se da su oštećena i njena sestra Dž. bile kandidati u ovoj auto školi, da su vršile  praktičnu obuku   za polaganje vozačkog ispita „B“  kategorije, a da im je instruktor bio okrivljeni. Krajem novembra mjeseca 2011. godine, bio je prisutan kada su oštećena i njena sestra Dž., došle u školi i razgovarale sa direktorom N. F. i tom prilikom se oštećena  žalila na okrivljenog, govoreći  da ju je okrivljeni nazivao pogrdnim imenima. Sledećeg dana su ponovo došle oštećena i njena sestra sa roditeljima i tom prilikom njihov otac je tražio da mu se vrati novac koji su uplatili za polaganje vozačkog ispita jer imaju problem sa instruktorom, te će nastaviti obuku u drugoj auto školi. </span>
</p>
<p class="p1"></p>
<p class="p1">
<span>	Svjedok K. R. je  posvjedočio  da radi  kao saobraćajni instruktor u Auto školi  „Auto Moto“ Rožaje i da vrši obuku kandidata za polaganje vozačkog ispita za B i C kategoriju. Oštećenu i njenu sestru Dž. poznaje jer su vršile obuku u ovoj auto školi za  polaganje vozačkog ispita B kategorije, a instruktor im je bio okrivljeni. Da mu nije bilo  poznato za nesporazum između okrivljenog i oštećene sve do 01.12.2011. godine, kada ga je pozvala direktorica kod koje su bili H.. Sledećeg dana su kod direktorice takođe bile oštećena, njena sestra Dž. i njihovi  roditelji i tom prilikom  otac oštećene je tražio da mu se vrate pare koje su uplatili za polaganje vozačkog ispita jer nijesu bili zadovoljni radom instruktora. Istakao je da nije čuo da  je okrivljeni  uputio bilo koju uvredljivu riječ oštećenoj.</span>
</p>
<p class="p1"></p>
<p class="p1">
<span>	Svjedok S. H. je posvjedočio, da živi u naselju Ibarac u Rožajama, a oštećena mu je sinovica. Da su ona i njena sestra Dž. u toku 2011. godine vršile obuku za polaganje vozačkog ispita B kategorije u auto školi  „Auto Moto“ Rožaje i da im je instruktor bio okrivljeni. Jedne prilike mu se Dž. požalila da je okrivljeni napao u toku vožnje i opsovao je, pa ga je on pozvao telefonom. Okrivljeni mu se javio na telefon a kada mu je saopštio u vezi čega ga zove, on mu je  prekinuo vezu,  ugasio telefon i više se nije javljao. Da je nakon toga otišao u inostranstvo i kada se vratio kući supruga H. mu je ispričala da je okrivljeni maltretirao i D. u toku  obavljanja praktične nastave, da joj je stavljao ruke na butinu, zatim u kosu, da joj je govorio da  bi je on naučio o seksu, jer stariji bolje i više znaju o tome od mlađih, da je stvaljao ruke u svoje džepove i dodirivao se za polni organ, te da se oštećena  žalila rukovodstvu "Auto Škole" na  ponašanje njihovog instruktora. </span>
</p>
<p class="p1"></p>
<p class="p5">
<span>Iz  akta PU AŠ Auto moto Rožaje br. 24-01/12 od 24.01.2012. godine,  vidi se da je oštećena D. H. u ovoj školi vršila obuku za vozača „B“ kategorije u vremenu od 24.10.2011. do 08.12.2011. godine i da joj je insturktor bio okrivljeni. </span>
</p>
<p class="p5"></p>
<p class="p5">
<span>Cijeneći iskaz okrivljenog i sve izvedene dokaze, kako pojedinačno tako i u međusobnoj vezi, u smislu čl. 370. st. 3. ZKP,  sud je nesumnjivo utvrdio činjenično stanje kao u izreci ove presude.</span>
</p>
<p class="p5"></p>
<p class="p1">
<span>	Utvrđeno činjenično stanje proizilazi iz dokaza izvedenih u postupku, a djelimično nalazi oslonca i u iskazu okrivljenog.  </span>
</p>
<p class="p1"></p>
<p class="p1">
<span>	Naime, okrivljeni ne spori  da radi kao saobraćajni instruktor u auto školi "Auto moto" Rožaje i  praktično obučava kandidate za polaganje vozačkog ispita B kategorije. Ne spori da je u toku novembra mjeseca 2011.g. kao instruktor obučavao oštećenu D. H. za vozača B kategorije i da je sa njom imao određenih nesporazuma, nakon čega se ona žalila direktoru auto škole  N. F., i da se u njenom prisustvu i prisustvu M. B.  suočila sa njim, kojom prilikom ju  je on nazvao  majmunom  i  rekao joj da laže.  </span>
</p>
<p class="p1"></p>
<p class="p1">
<span class="s1">	</span><span>Iskaz okrivljenog, u ovom dijelu, sud je prihvatio obzirom da je isti jasan, objektivan i potvrđen dokazima izvedenim u postupku, tako da nema sumnje u drugačije činjenično stanje.</span>
</p>
<p class="p1"></p>
<p class="p1">
<span>	Međutim okrivljeni se brani da u kritičnom periodu nije  zlostavljao oštećenu, jer je nije  milovao po rukama, dodirivao po rukama i po kosi, niti ju je dirao za butinu, i držao se za polni organ, niti ju je zlostavljao na neki drugi način. </span>
</p>
<p class="p1"></p>
<p class="p1">
<span>	Iskaz okrivljenog u ovom dijelu, sud nije prihvatio, obzirom da je isti neobjektivan, neuvjerljiv i opovrgnut iskazom svedoka-oštećene D. i svedoka Dž. i S. H., koji nalaze oslonca i u iskazima svedoka N. F., M. B. i K. R..</span>
</p>
<p class="p1"></p>
<p class="p1">
<span>	Naime, iz iskaza svedoka - oštećene D.H. jasno se utvrđuje da  je okrivljeni u toku obavljanja  praktične nastave za vozača B kategorije postupao prema njoj na način kojim se vrijeđa ljudsko dostojanstvo,  tako što ju je prilikom vožnje, u prisustvu njene sestre Dž., milovao po desnoj ruci govoreći joj da ta ruka treba da joj je slobodna, a kada mu se ona usprotivila milovao je po kosi i govorio joj "što si luda". Da joj je sledeći put, dok je bila u vozilu sa okrivljenim,  kada je pokušala da stavi vozilo u pogon u usponu lijevom rukom je dohvatio za desnu nadkolenicu - butinu, milovao je po istoj govoreći joj "gas, gas, gas". Da joj  je zatim, sledeći put , dok je imala čas na poligonu pokazivao ljubavne poruke na svom mobilnom telefonu, te kada ona nije pristala da ih čita kazao joj je da mladi ništa ne znaju i da treba da nauče nešto sočnije i bolje od starijih, nakon čega je  stavio telefon u džep od jaknje,  a zatim i ruke  u džepove od jaknje  dodirujući pri tom polni organ i uzvikujući "uf, uf, uf  kako si dobra i zgodna", nakon čega je uplakana otišla kući  i ispričala strini šta joj se dogodilo. Da ju je narednog dana okrivljeni takođe zlostavljao u prisustvu njene sestre Dž.,  kada je pravila greške u vožnji unazad na poligonu  govoreći joj  "šta radiš to jesi li ti normalna", a kada je slučaj prijavila nadležnim u auto školi u njihovom prisustvu joj je govorio "lažeš majmune,  kako te nije sramota, vidi kakva si, kako te nije stid jesili normalna", te da je zbog ovakvih postupanja okrivljenog doživela stres i imala psihičke probleme zbog kojih se javila kod ljekara, a i danas koristi terapiju. </span>
</p>
<p class="p1">
<span>	</span>
</p>
<p class="p1">
<span>	Imajući u vidu iskaz oštećene koji je sud prihvatio kao jasan, objektivan i uvjerljiv, te dovodeći isti u vezu sa iskazom svedoka Dž. H. koja je potvrdila njen iskaz da ju je okrivljeni u njenom prisustvu zlostavljao prilikom praktične nastave, tako što ju je dodirivao za desnu ruku i govorio da vozi jednom rukom i kada se ona usprotivila, pustio joj je ruku i pomilovao je po kosi govoreći joj "što si luda" i da je druge prilike bila prisutna na poligonu kada se oštećena  obučavala za  vožnju unazad, kojom prilikom ju  je okrivljeni  psovao govoreći joj "šta to radiš, kako to voziš, jebo te hitler u glavu, budalo jedna i sl.", i da je bila prisutna u prostorijama auto škole kada joj je okrivljeni govorio da je majmun i da  laže, a oštećena joj je pričala i da ju je okrivljeni kada su bili sami u vozilu  maltretirao u toku vožnje, da joj je nudio da čita vulgarne-ljubavne poruke i stavljao ruke u džepove i dodirivao se za polni organ, kao i u vezu sa iskazima svedoka Hasnije i S. H. koji su potvrdili navode oštećene da se žalila H. na ponašanje okrivljenog i da je H.kasnije to ispričala i svom mužu S., zaista se nedvosmisleno utvrđuje da je okrivljeni kao službeno lice-saobraćajni instruktor auto škole, u vršenju službe,prilikom praktične nastave, postupao prema oštećenoj na opisani način kojim se vrijeđa ljudsko dostojanstvo.  Na to upućuju i iskazi svedoka N.F. i M. B. koji su potvrdili iskaz oštećene da se ona njima žalila na okrivljenog, da je nervozan, da viče na nju u toku vožnje i sl. i da ju je okrivljeni u njihovom prisustvu nazvao majmunom i rekao joj da ćuti, te kada se tome doda i iskaz okrivljenog K. R. iz kojeg se vidi da je bio  upoznat od direktorice auto škole u vezi nesporazuma okrivljenog i oštećene i da je bio prisutan kada je otac oštećene tražio da mu vrate novac koji su uplatili za polaganje vozačkog ispita, jer nijesu zadvoljni radom instruktora, zaista nema sumnje u drugačije činjenično stanje. Iz ovakvog iznijetog i utvrđenog činjeničnog stanja jasno proizilazi da je u konkretnom slučaju okrivljeni  postupao na način kojim se vrijeđa ljudsko dostojanstvo oštećene, omalovažavajući time njenu čast i ugled i nanoseći joj  psihičku  bol.</span>
</p>
<p class="p1"></p>
<p class="p1">
<span>	</span>
</p>
<p class="p1"></p>
<p class="p1"></p>
<p class="p1">
<span>	 </span>
</p>
<p class="p1"></p>
<p class="p1">
<span>  	Dakle, u postupku je utvrđeno da je okrivljeni u toku novembra mjeseca 2011. godine, u Rožajama, u više navrata, prema D. H. kao službeno lice – saobraćajni instruktor Auto škole „Auto moto“ Rožaje, u vršenju službe, prilikom praktične nastave za vozača „ B “ kategorije postupao na način kojim se vrijeđa ljudsko dostojanstvo, tako što je istu milovao po desnoj  ruci, a kada se tome usprotivila, milovao je po kosi i govorio joj „ što si luda “, dohvatio je lijevom rukom za desnu nadkolenicu – butinu, milovao je po istoj i govorio joj „ gas, gas, gas“ , a kada bi pogriješila u vožnji govorio joj „ šta radiš to, jesi li ti normalna “, na poligonu joj pokazivao svoj mobilni telefon sa SMS porukama ljubavne sadržine, govoreći joj „ da mladi ništa ne znaju i da treba da nauče nešto sočnije i bolje od starih “, nakon čega je telefon vratio u džep od jakne, stavio ruke u džepove, dodirivao se za polni organ i govorio joj „ uf, uf, uf, kako si dobra i zgodna “, i u kancelariji Auto škole govorio joj „ lažeš majmune, kako te nije sramota, vidi kakva si, kako te nije stid, nijesi normalana “. </span>
</p>
<p class="p1"></p>
<p class="p1">
<span>	U konkretnom slučaju okrivljeni je izvršio više krivičnih djela  zlostavljanja  u kratkoj vremenskoj povezanosti, korišćenjem iste situacije na jedinstvenom prostoru prema istoj oštećenoj. Okrivljeni je bio svjestan svakog pojedinačnog krivičnog djela,tj. svjestan da na opisani način u svakom pojedinačnom slučaju,  kao službeno lice  u vršenju službe,  vrijeđa ljudsko dostojanstvo oštećene i to je htio, te pošto su  sva djela bila  obuhvaćena i njegovim  jedinstvenim umišljajem,  to  se ista  kvalifikuju kao jedno - produženo krivično djelo. </span>
</p>
<p class="p1"></p>
<p class="p1">
<span>	Pravnom analizom utvrđenog činjeničnog stanja sud je našao da su u radnjama okrivljenog sadržani svi bitni elementi produženog krivičnog djela zlostavljanje iz čl. 166a. st.2. u vezi st. 1. u vezi čl.49. KZ.</span>
</p>
<p class="p1"></p>
<p class="p1">
<span>	Sa navedenih razloga, sud nije prihvatio tezu odbrane  branioca okrivljenog da u postupku nije utvrđeno da je njegov branjenik izvršio djelo koje mu je optužbom stavljeno na teret. </span>
</p>
<p class="p1">
<span>	</span>
</p>
<p class="p1">
<span>	Za  izvršeno krivično  djelo  sud je okrivljenog  oglasio krivim i osudio ga na kaznu zatvora u trajanju od četrdeset pet dana, kao ublaženu kaznu, primenom čl. 45, 46 st.1. tač. 5.  KZ. </span>
</p>
<p class="p1"></p>
<p class="p1">
<span>	Prilikom odlučivanja o izboru vrste i visine kazne, sud je imao u vidu sve okolnosti iz čl. 42 KZ, koje utiču da kazna bude veća ili manja, pa je okrivljenom od olakšavajućih okolnosti cijenio njegovo siromašno imovno stanje i raniju neosuđivanost, koje okolnosti su u svojoj ukupnosti cijenjene kao naročito olakšavajuće okolnosti, dok otežavajućih okolnosti na strani okrivljenog nije bilo. </span>
</p>
<p class="p1"></p>
<p class="p5">
<span> Imajući u vidu navedene okolnosti, kao i  okolnosti pod kojima je djelo izvršeno, držanje okrivljenog nakon izvršenog djela i stepen nastupjele posledice sud je našao da je imalo mjesta izricanju ovakve vrste i visine kazne, ubijeđen da  je  izrečena kazna  zatvora u naznačenom trajanju, kao ublažena kazna, srazmjerna težini izvršenog krivičnog djela i stepenu krivice okrivljenog i  dovoljna da utiče  na okrivljenog da ubuduće ne vrši bilo kakva krivična djela i   vaspitno djeluje  na druge da ne čine ista ili slična djela.</span>
</p>
<p class="p5"></p>
<p class="p1"></p>
<p class="p1">
<span>	Na osnovu čl. 229. u vezi čl. 226. st. 2. tač.8. ZKP-a sud je obavezao okrivljenog da plati ovome sudu na ime troškova krivičnog postupka iznos od 120,00 eura, koji troškovi se odnose na ime putnih troškova za svedoke D. i Dž.H.. </span>
</p>
<p class="p1"></p>
<p class="p1">
<span>	Na osnovu čl. 229. u vezi čl. 226. st.2. tač.9. i st.3. ZKP-a sud je obavezao okrivljenog da plati ovome sudu na ime paušala iznos od 40,00 eura, a ovo imajući u vidu trajanje i složenost krivičnog postupka, kao i imovno stanje okrivljenog. </span>
</p>
<p class="p1"></p>
<p class="p1">
<span>     Na osnovu čl. 239. st. 2. ZKP oštećena D. H. se radi ostvarivanja odštetnog zahtjeva upućuje na građansku parnicu.</span>
</p>
<p class="p1"></p>
<p class="p1">
<span>	Sa izloženog odlučeno je kao u izreci ove presude.</span>
</p>
<p class="p1"></p>
<p class="p1"></p>
<p class="p1">
<span>	OSNOVNI SUD U ROŽAJAMA, dana 08.05.2012. godine.</span>
</p>
<p class="p1"></p>
<p class="p1"></p>
<p class="p1">
<span>Zapisničar,							S U D I J A,</span>
</p>
<p class="p1">
<span>Aida Luboder s.r.						Milosav Zekić  s.r.</span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p5">
<span>PRAVNA POUKA: Protiv ove presude može se izjaviti žalba u roku od 8 dana od dana prijema iste i to Višem sudu u Bijelom Polju, a preko ovog suda.</span>
</p>
<p class="p6"></p>
<p class="p6"></p>
<p class="p6"></p>


</body>
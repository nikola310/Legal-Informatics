<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800}
.span3{;font-size:11pt;font-family:'Arial'}
.span4{color:#FF0000;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1">Posl.br.K. 320/13/13                                                                                                                                                             </span>
</p>
<p style="text-align:center;">
<span class="span1">U IME CRNE GORE!</span>
</p>
<p>
<span class="span1">Osnovni sud u Kotoru, kao nadležni prvostepeni krivični sud, po sudiji Momirki Marović kao sudiji pojedincu, uz učešće zapisničara Ane Marije Petković, u predmetu protiv okrivljenog P. D. iz Kotora, zbog krivičnog djela samovlašće iz čl. 384 st.1. Krivičnog zakonika CG u sticaju sa krivičnim djelom uništenje i oštećenje tudje stvari iz čl. 253 st.1. Krivičnog zakonika CG, koji se vodi po privatnoj tužbi F. E. iz Moskve, podnijete preko njenog punomoćnika advokata B. V. dana 08.03.2013 godine, nakon glavnog i javnog pretresa održanog dana 11.11.2013 godine u prisustvu punomoćnika oštećene, okrivljenog i njegovog branioca advokata D. L., donio je i javno objavio istog dana sledeću:</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Prema okrivljenom P. D.</span><span class="span2"> </span><span class="span1">od oca D. u majke B., rodjene Ž. rodjenom. .... godine u P. stalno nastanjenom u K. P. br. .., državljaninu C. G., oženjenom, ocu šestoro djece, pomorskom kapetanu, neosuđivanom, protiv koga se ne vodi postupak za drugo krivično djelo</span>
</p>
<p>&nbsp;</p>
<p style="text-align:center;">
<span class="span1"> Na osnovu člana 65 KZ CG i člana 465 i 466 ZKP izriče se</span>
</p>
<p>&nbsp;</p>
<p style="text-align:center;">
<span class="span1">SUDSKA OPOMENA</span>
</p>
<p>&nbsp;</p>
<p>
<span class="span1">Što je dana 2.3.2013 godine u  P., Kotor, na kat. par. 989 K.O. P., na gradilište oštećene uništivši tablu koja predstavlja obavještenje o izvodjenju radova i istu bacivši u more, postupajući sa direktnim umišljajem</span>
</p>
<p>&nbsp;</p>
<p>
<span class="span1">- čime je izvršio krivično djelo uništenja i oštećenja tudje stvari iz čl. 253.st. 1 KZ-a CG.</span>
</p>
<p>&nbsp;</p>
<p>
<span class="span1">           Dužan je okrivljeni da na ime suskog paušala iznos od 50,00 eura, na žiro račun 832-16-52 u korist budžeta Crne Gore, u roku od 30 od dana pravosnažnosti presude pod prijetnjom prinudnog izvršenja s pozivom na posl.broj K. 320/13/13.</span>
</p>
<p>&nbsp;</p>
<p style="text-align:center;">
<span class="span1">II</span>
</p>
<p>&nbsp;</p>
<p>
<span class="span1">Okrivljeni P. D. sa podacima kao u spisme predmeta</span>
</p>
<p>&nbsp;</p>
<p>
<span class="span1">Na osnovu člana 373. stav 1. tačka 2. ZKP</span>
</p>
<p>&nbsp;</p>
<p style="text-align:center;">
<span class="span1">OSLOBAĐA SE OD OPTUŽBE</span>
</p>
<p>&nbsp;</p>
<p>
<span class="span1">Da je dana 2.3.2013 godine u  Prčnju, Kotor, na kat. par. 989 K.O. P., u zajednici sa više NN lica, iskoristivši odsustvo oštećene, neovlašćeno ušao na gradilište otšećene i uz upotrebu psovki i prijetnji, mimoilazeći nadležne organe i propisani postupak, samovlasno pribavio pravo za koje je smatrao da mu pripada i otjerao radnike sa gradilišta, onemogućivši ih da dalje rade, postupajući sa direktnim umišljajem</span>
</p>
<p>&nbsp;</p>
<p>
<span class="span1">- čime bi izvršio krivično djelo samovlašća iz čl. 384. st. 1. KZ  CG.</span>
</p>
<p>
<span class="span1">                                                                                                        </span><span class="span1"> </span>
</p>
<p>
<span class="span1"> Troškovi postupka u oslobađajućem dijelu odluke padaju na teret privatne tužilje.</span>
</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>
<span class="span1">Privatni tužilac F. E. je preko svog punomoćnika advokata B. V. podnijela dana 08.03.2013 godine privatnu tužbu protiv P. D. iz K. zbog krivičnog djela samovlašće iz čl. 384 st.2 Krivičnog zakonika CGi krivičnog djela uništenje i oštećenje tudje stvari iz čl. 253 st.1 Krivičnog zakonika CG. </span>
</p>
<p>&nbsp;</p>
<p>
<span class="span1">Okrivljeni je naveo da ne priznaje djelo koje mu se stavlja na teret niti krivicu za isto i da ne želi da pruži odbranu.</span>
</p>
<p>&nbsp;</p>
<p>
<span class="span1">          Sud je u dokaznom postupku radi utvrđivanja činjeničnog stanja i krivice okrivljenog proveo sledeće dokaze: saslušao svjedoke N. B., S. D., F. A. i S. P., izvršio uvid u dvije fotografije lica mjesta od 02.03.2013 godine, uvid u dvije fotografije priložene uz privatnu tužbu i fotografiju table i predmetnog gradilišta te proičitao ugovor o pružanju fizičkog obezbjedjenja zaključen dana 02.04.2013 godine izmedju F. E. kao naručioca i "G. P. S.". </span>
</p>
<p>
<span class="span1">Pun. oštećene adv. B. V. je  predlagao da sud u dopuni dokaznog psotupka u svojstvu svjedoka sasluša P. D., na okolnosti da li je on donio odluku da se radobi obustave ili ne, a kako su to u svojim iskazima naveli svjedoci, međutim sud je predlog branioca odbio jer je smatrao da je činjenično stanje dovoljno rasvijetljeno, a pri tom imajući u vidu činjenicu da ovo lice nije bilo prisutno na lice mjesta kada je okrivljeni došao na gradilište i istima se obratio   zahtjevajući da  prestanu sa daljim izvodjenjem radova.  </span>
</p>
<p>&nbsp;</p>
<p>
<span class="span1">Svjedok N. B. je izjavio da je kritičnog dana negdje oko 10,00 ili 10,30 časova, dok je  doručkovao na predmetnom gradilištu koje se nalazi odmah pored puta u P., i to u dvorištu iza zgrade, došao ovdje okrivljeni, koji mu se nije predstavio, sa jednom gospodjom i ušao u zgradu - objekat i obratio mu se riječima " da će da dodje policija i inspekcija i da prestanu sa  izvodjenjem daljih radova". Nakon ovoga neko od prisutnih radnika, kojih je bilo još 5-6 na gradilištu i to izmedju ostalog F. A. i D. S., pozvao poslodavca i zahtjevao od istog da im stvori uslove za dalji rad i nijesu nastavljali  sa izvodjenjem radova tog dana. Nije vidio ko je skinuo tablu koja predstavlja obavještenje o izvodjenju radova, ali je vidio kako ju je okrivljeni zgužvao. Ne sjeća se koliko dana prije kritičnog su počeli sa izvodjenjem radova  a šef mu je S. D. i zna da je isti kod sebe imao gradjevinsku dozvolu. Kada je okrivjeni kritične prilike došao na gradilište još im je rekao da se jedan dio skele naslanja na njegovu kuću zbog čega su je on i još jedan od ranika i pomjerili a na trženje okrivljenog. Naveo je da ne zna da li je okrivljeni i neki drugi dan dolazio na gradilište jer je on na tom gradilištu radio samo dva dana, a kasnije je od kolega saznao da je privatna </span><span class="span1">tužilja angažovala privatno obezbedjenje na gradilištu. Objasnio je da je objekat privatne tužilje imao vrata koja su bila otvorena, da su i on i radnici bili na gradilištu te da okrivljeni kritične prilike prema radnicima i njemu nije primjenjivao silu, niti ih je vrijedjao. Nakon što mu je pokazana fotografija lica mjesta  objasnio je da je on sa još jednim radnikom kritične prilike pomjerio dio skele  koja se nalazi  sa desne strane objekta i to uz oluk, a  uvidom u fotografiju se vidi da se skela naslanja na objekat koji ima zajednički zid sa drugim objektom.</span>
</p>
<p>&nbsp;</p>
<p>
<span class="span1">Svjedok S. D. je izjavio </span><span class="span3">da je k</span><span class="span1">ritične prilike bio na predmetnom gradilištu kao rukovodilac izvodjenja radova na objektu ispred firme izvodjača radova DOO "D." iz K., da je po zanimanju arhitekta, da je imao dokumentaciju po kojoj su se izvodili radovi te da je kritičnog dana negdje oko 10,00 časova, dok su radnici doručkovali, na gradilište došao i ušao u objekat okrivljeni sa suprugom i sa još dva tri prijatelja. Ovi njegovi prijatelji se nijesu mješali, odnosno nisu ništa govorili kritične prilike, a okrivljeni je uputio njima rječi da prekinu sa daljim radovima i da se skela skloni, obzirom da je naslonjena na njegov objekat. Pitao ga je " što je na objektu" i on mu je rekao da je " rukovodilac radova". Nakon toga je pozvao gazdu P., pričao sa njim a nakon toga je i okrivljeni pričao sa njegovim gazdom. Supruzi okrivljenog pokazao je dokumentaciju koju je imao i  na osnovu koje izvode radove tj. gradjevinsku dozvolu, kao i zapisnik gradjevinske inspekcije  obzirom da je gradjevinska inspekcija dolazila dan ranije na gradilištu. Pošto radnici nisu htjeli da nastave dalje sa radom to je prekinuo radove, a njegov poslodavac P. je pozvao policiju koja je i  došla na lice mjesta, ali nikakvog sukoba kritične prilike medju njima nije bilo. Vidio je da je tabla koja predstavlja obavještenje o izvodjenju radova bila bačena i zgužvana a nije vidio ko je to uradio. Kritične prilike okrivljeni nije prijetio niti psovao ikoga ali jeste razgovarao sa njim na način kako je to ranije opisao ali jeste bio ljut. Sa radovima se sigurno nije nastavljalo narednih mjesec dana, jer radnici nijesu htjeli da rade obzirom da su se bojali. Svjedok navodi da se bojao i on tim prije što je stranac u ovoj zemlji i ne poznaje ljude ovdje. Objasnio je da je kritičnog dana prvi put na gradilištu vidio okrivjlenog, a nakon što su posle mjesec dana nastavljeni radovi više nije stalno bio na ovom gradilištu već po potrebi, ali više nije gledao okrivljenog a zna da je privatna tužilja nakon ovoga angažovala privatno obezbjedjenje zato što su se radnici bojali zbog ovog dogadjaja  koji se desio da dalje izvode radove. Dalje je objasnio da je okrivljeni bio ljut kritične prilike i da je to, kako pretpostavlja bio razlog, što su se radnici bojali da nastave sa radovima. Nakon što je sa lica mjesta otišla policija   radnici nisu htjeli da nastave radove, pa je nakon toga pozvao gazdu i P. je došao na lice mjesta i ponovo razgovarao sa radnicima  koji nijesu htjeli da nastave radove i nakon toga su radovi obustavljeni, a to je naložio P..</span>
</p>
<p>&nbsp;</p>
<p>
<span class="span1">Svjedok F. A. je izjavio da se kritične prilike, kao gradjevinski radnik nalazio na predmetnom gradilištu, da je negdje oko 10,00 časova čuo je galamu i vidio okrivljenog kako povišenim tonom  govori da se prestane sa radovima da nemaju papire za iste, da skinu skelu koja je bila ispred njegovog objekta te da je sa njim bila još jedna gospodja  i neki momci i niko od njih se nije mješao u ovaj dogadjaj. Prestali su sa radovima. On je sa još jednim kolegom skidao skelu za koju je okrivjeni govorio da se naslanja na njegov objekat. Objasnio je da je vidio da je tabla koja predstavlja obavještenje o izvodjenju radova zgužvana i bačena na put, ali nije vidio ko je to uradio. Kritične prilike nije bilo prijetnji i oni su nakon ovog dogadjaja išli u stanicu policije da daju izjave tako da sa radovima nije nastavljeno taj dan a za kasnije ne zna  jer više nije išao na to gradilište. Svega ukupno je 3-4 dana radio na </span><span class="span1">ovom  gradilištu i prije ovog dogadjaja nije vidio okrivljenog tamo. Dalje je naveo da je prije desetak dana ponovo bio na ovom gradilištu i radio 4-5 dana, a više ne radi jer je završio sa poslom te da je tada na gradilištu bilo privatno obezbedjenje angažovao, za koje vjeruje da ga je angažovala N. Kada je nastavio sa radovima ovih 4-5 dana jeste okrivljeni dolazio na gradilište, i ponovo tražio da se prekine sa radovima.</span>
</p>
<p>&nbsp;</p>
<p>
<span class="span1">Svjedok S. P. je izjavio da je kamenorezac po  struci, da je kritične prilike radio na predmetnom gradilištu sve do doručka, te da je dok je doručkovao u dvorištu iza objekta  vidio u jednom momentu da u objekat ulazi okrivljeni i jedna gospodja i čuo je kako ta gospodja govori, da se prekinu dalji radovi. Pitala je da li ima još radnika u dvorištu i objektu i rekla im da izadju jer se radovi prekidaju. Nakon ovih rječi izašao je ispred objekta i čuo je da je bilo i dalje razgovora ispred objekta i da nešto govori okrivjleni ali niti je čuo što niti je obraćao pažnju na to. Taj dan više nisu nastavljali sa radovima Vidio je da okrivljeni gužva tablu i gazi istu, ali nije vidio ko je istu skinuo sa zida objekta. Kada su prije 15 dana nastavili ponovo sa radovima na ovom objektu vidio je da je bilo angažovano obezbjedjenje, ali ne zna ko je isto angažovao</span>
</p>
<p>&nbsp;</p>
<p>
<span class="span1">Iz priloženih fotografija se utvrdjuje bliži izgled objekta u izgradnji, na kojem postoji tabla na kojoj je navedeno "Rekonstrukcija stambenog objekta, kat.parc. 989 i 990 KO P.,, investitor: F. E.." i drugi podaci o projektu, izvodjaču, nadzoru i gradjevinskoj dozvoli na osnovu koje se izvode radovi. Iz fotgrafija koj je priložila privatna tužilja utvrdjuje se bliži izgled uništene table.</span>
</p>
<p>
<span class="span1">Iz Ugovora o pružanju fizičkog obezbjedjenja od 02.04.2013 godine proizilazi da je isti zaključen izmedju F. E. kao naručioca i "G. P. S." DOO iz P. kao izvršioca.  Ugovorm je naručilac povjerio izvršiocu fizičko obezbjednjenje prostora na kojem se izvode gradjevinski radovi, koje je vlasništvo Naručioca, a koji se nalazi u P. bb u K., a koji podrazumijeva poslove održavanja reda i kontrole.</span>
</p>
<p>&nbsp;</p>
<p>
<span class="span1">Na osnovu svih izvedenih dokaza cijeneći ih pojedinačno i u uzajamnoj povezanosti, sud je riješio kao u izreci pod stavom I i II. </span>
</p>
<p>&nbsp;</p>
<p>
<span class="span1">U odnosu na krivično djelo uništećenje i oštećenje tudje stvari iz čl. 253 st.1. Krivićnog zakonika sud je odlučio kao u izreci pod stavom I,  sa sledećih razloga:</span>
</p>
<p>&nbsp;</p>
<p>
<span class="span1">Naime iz izjave saslušanih svjedoka, pristunih radnika na gradilištu je utvrdjeno, kao i iz fotografije priložene uz privatnu tužbu, da je tabla koja predstavlja obavještenje o izvodjenju radova skinuta sa objekta i uništena a iz izjave svjedoka N. B. i S. P., koje je sud prihvatio jer su ista saglasne medjusobno i sa ostalim provedenim dokazima, te ničim dovedene u sumnju, da je upravo okrivljeni izgužvao predmetnu tablu, dok niko nije vidjeo ko je tablu skinuo sa zida. Svjedok S. P. je izjavio da je vidio kako okrivljeni gužva tablu i gazi istu a svjedok N. je izjavio da je vidio kako ju je okrivljeni zgužvao. </span>
</p>
<p>&nbsp;</p>
<p>
<span class="span1"> Imajući u vidu prednje, pri činjenici da tabla o obavještenju predstavlja dio osnovnih sredstava pravnog lica, po Zakonu o uređeno prostora i izgradnji objekata, koja ima imovinsku vrijednost i čije neisticanje se kažnjava, pa pri činjenici da je  navednenim radnjama okrivljeni uništio predmetnu tablu, to su se u njegovim radnjama ostvarila sva bitna obilježja bića  krivičnog djela uništenja i oštećenja tudje </span><span class="span1">stvari iz čl. 253 st. 1. Krivičnog zakonika. Dakle, obzirom da je svjedok S. P. izjavio da je vidio kako okrivljeni gužva tablu i gazi istu a svjedok N. da je vidio kako ju je okrivljeni zgužvao, a sve pri činjenici da je iz iskaza saslušanih svjedoka takođe utvrđeno da se ostala lica koja su sa okrivljenim došla na lice mjesta nijesu miješala, već su stajala sa strane i sve posmatrala, to je sud smatra da je u konkretnom slučaju samo okrivljeni imao interesa da istu skine sa mjesta na kojem je bila postavljena, nakon čega je istu i uništio na način što je zgužvao i gazio.</span>
</p>
<p>&nbsp;</p>
<p>
<span class="span1">Okrivljeni P. D. je postupao sa direktnim umišljejem, svjestan da se radi o tuđoj stvari i da nonosi štetu oštećenoj, a što mu je i bila namjera.</span>
</p>
<p>
<span class="span1">Time su se u radnjama okrivljenog ostvarila sva bitna obilježja bića krivičnog djela uništenja i oštećenja tuđe stvari iz člana 253 stav 1 Kz CG, pa ga je sud oglasio krivim za isto. </span>
</p>
<p>&nbsp;</p>
<p>
<span class="span1">Prilkom odluke o vrsti i visini </span><span class="span1">krivične sankcije sud je okrivljenom izrekao sudsku opomenu, cijeneći okolnosti iz čl.42. KZ-a CG, pri tom imajući u vidu visinu propisane kazne za krivično djelo koje je okrivljenom stavljeno na teret. Sud je cijenio da se u konkretnom slučaju radi o porodičnom čovjeku, ocu šestoro djece, ranije neosuđivanom, te smatra da je djelo učinjeno pod takvim olakšavajućim okolnostima koje ga čine naročito lakim. Otežavajućih okolnosti na strani okrivljenog nije bilo. Sud smatra da su se stekli uslovi za izricanje sudske opomene i da će se njenim izricanjem ostvariti ciljevi specijalne prevencije, te da će se uticati na okrivljenog da ubuduće ne čini ovakva i slična krivična djela. </span>
</p>
<p>
<span class="span1">              Sa gore iznijetih razloga sud je mišljenja da su se stekli uslovi za izricanje sudske opomene, obzirom da je djelo izvršeno pod takvim olakšavajućim okolnostima koje ga čine naročito lakim, imajući u vidu pri tome ličnost okrivljenog. Shodno navedenom i odredbama čl. 65. KZ CG,</span><span class="span4"> </span><span class="span1">čl. 465. i 466. ZKP-a</span><span class="span2"> </span><span class="span1">rješeno je kao u izreci.</span>
</p>
<p>
<span class="span1">              Sud je okrivljenog obavezao da na ime suskog paušala iznos od 50,00 eura, na žiro račun 832-16-52 u korist budžeta Crne Gore, u roku od 30 od dana pravosnažnosti presude pod prijetnjom prinudnog izvršenja s pozivom na posl.broj K. 320/13/13.</span>
</p>
<p>
<span class="span1"> </span>
</p>
<p>
<span class="span1">Iako je pun. privatne tužilje okrivljenom stavio na teret krivično djelo samovlašća iz člana 384. stav 2. u vezi stava 1. KZ, obzirom da sud nije vezan za pravnu kvalfikaciju djela, u konkretnom je sud smatrao da se radi o krivičnom djelu samovlašća iz člana 384. stav 1. KZ, za koje se gonjenje preduzima po privatnoj tužbi, pa je riješio kao u izreci pod stavom II.</span>
</p>
<p>&nbsp;</p>
<p>
<span class="span1">Naime, privatnom tužbom okrivljenom je stavljeno na teret da je dana 02.03.2013 godine u Prčnju neovalšeno ušao na gradilište oštećene i uz upotrebu psovki i prijetnji, otjerao radnike sa gradilišta i tako samovlasno pribavio pravo za koje je smatrao da mu pripada i tom prilikom uništio tablu koja predstavlja obavještenje o izvodjenju radova i istu bacio u more.</span>
</p>
<p>&nbsp;</p>
<p>
<span class="span1">Iz izjava saslušanih svjedoka N. B., D. S., F. A. i S. P., radnika na gradilištu koji su bili prisutni kritične prilike, proizilazi da je okrivljeni kritičnog dana sa suprugom i još nekim ljudima došao na gradilište i tražio da se radovi prekinu i da se skela skine sa njegovog objekta, s tim što je svjedok N. još rekao da je okrivljeni rekao da će da dođe policija i inspekcija i da prestanu sa izvođenjem radova. Iz izjava saslušanih </span><span class="span1">svjedoka proizilazi da je okrivljeni "bio ljut", da su zbog njegovog ponašanja pozvali poslodavca, da su tog dana prekinuli sa radovima. Medjutim iz izjave svjedoka D. S. je utvrdjeno da kritične prilike okrivljeni nije ni prijetio niti psovao ikoga, te da je nakon što je njihov poslodavac P. došao na licu mjesta on bio taj koji je naložio da se radovi obustave i pozvao je policiju, a iz izjave svjedoka F. A. da su nakon toga događaja išli  policiju da daju izjave i taj dan više nijesu nastavljali radove.</span>
</p>
<p>&nbsp;</p>
<p>
<span class="span1">Iz navedenog proizilazi da jeste okrivljeni kritične prilike došao na gradilište privatne tužilje i tražio da se radovi obustave te da se skloni skela sa njegovo objekta ( a iz fotografija lica mejsta proizilazi da je ista bila postavljena uz susjedni objekat-kuću okrivljenog, a što proizilazi i iz izjave svjedoka N. B. koji je naveo da su jedan dio skele naslonjen na kuću okrivljenog pomjerili on i još jedan od radnika) te da su radovi obustavljeni.  </span>
</p>
<p>
<span class="span1">Medjutim, kada se uzme u obzir izjava S. D. koji je naveo da je kritične prilike bio rukovodilac gradilišta i da je nakon dolaska okrivljenogi njegovog obraćanja radnicima, pozvao poslodavca P. koji je telefonski razgovarao i sa okrivljenim a nakon toga pozvao policiju, nakon čega radnici nijesu htjeli da nastave sa poslom, zbog čega je poslodavac P. naložio obustavljanje daljih radova, to po mišljenju suda i sam svjedok Sekulovski a i njegov poslodavac P. su bili svjesni da samo oni mogu da nalože obustavljanje daljeg izvodjenja radova, a što je P. i naložio. Dakle, obraćanje okrivljenog radnicima kritične prilike nije obavezivala iste da postupe po njegovim riječima, a to su znali jer se rukovodilac gradilišta S. odmah obratio poslodavcu kako bi mu isti dao upustva što da radi, jer je opšte poznato ko je ovlašten da daje bilo kakve naloge radnicima na gradilištu, niti su radnici dužni da postupaju po nalozima trećih lica kao što je okrivljeni. Obzirom na prednje sud je mišljenja da ovakvo obraćanje okrivljenog radnicima na gradilištu ne predstavlja radnju krivičnog djela samovlašća iz čl. 384.st. 1. KZ-a, jer radnici nijesu bili dužni postupati po njegovim riječima a što su i znali, zbog čega se rukovodilac gradilišta Sekulovski odmah i obratio poslodavcu P., a koji poslodavac je bio taj koji je obustavio radove, a kako to proizilazi iz izjave svjedoka Sekulovski. Imajući u vidu naprijed navedeno to je sud okrivljenog na osnovu člana 373. stav 1. tačka 2. ZKP, oslobodio od optužbe da je učinio krivično djelo samovlašća iz člana 384. stav 1. KZ CG.                                                                                              </span><span class="span1"> </span>
</p>
<p>
<span class="span1"> Troškovi postupka u oslobađajućem dijelu odluke padaju na teret privatne tužilje. Na prednjim razlozima sud je zasnovao svoju odluku.</span>
</p>
<p>
<span class="span1"></span><span class="span1"></span><span class="span1"></span><span class="span1">     </span>
</p>
<p>
<span class="span1"></span><span class="span1"></span><span class="span1"></span><span class="span1">     OSNOVNI SUD U KOTORU</span>
</p>
<p>
<span class="span1"></span><span class="span1"></span><span class="span1"></span><span class="span1">        Dana, 11.11.2013 godine</span>
</p>
<p>
<span class="span1">Zapisničar,</span><span class="span1"></span><span class="span1">                                                          SUDIJA,</span>
</p>
<p>
<span class="span1">Ana Marija Petković, s.r.</span><span class="span1"></span><span class="span1">                                         Momirka Marović,  s.r.</span>
</p>
<p>&nbsp;</p>
<p>
<span class="span1">PRAVNA POUKA:Protiv ove presude ima se pravo žalbe u roku od 8 dana od dana prijema iste, Višem sudu u Podgorici, a preko ovog suda.</span>
</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.49930555in 0.625in 0.37430555in 1.125in;}
.p1{text-align:justify;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-indent:0.5in;text-align:justify;hyphenate:auto;font-family:Arial;font-size:12pt;}
.p4{text-align:center;hyphenate:auto;keep-with-next.within-page:always;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Times New Roman;font-size:14pt;}
.p7{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="rahmo.banda" name="author">
</head>
<body class="b1 b2">
<p class="p1"></p>
<p class="p1"></p>
<p class="p1"></p>
<p class="p2">
<!--Image link to '0.jpg' can be here-->
</p>
<p class="p2">
<span>U IME CRNE GORE</span>
</p>
<p class="p2"></p>
<p class="p1">
<span>									</span><span class="s1">K.br. 203/2011</span>
</p>
<p class="p2"></p>
<p class="p2"></p>
<p class="p3">
<span class="s1">OSNOVNI SUD U BIJELOM POLJU,</span><span> i to sudija Rahmo Banda, kao sudija pojedinac, uz učešće zapisničara Ljiljane Popović,  rješavajući po optužnici Osnovnog državnog tužilaštva u Bijelom Polju, Kt. br. 731/2006 od 10. 04. 2008. godine,   podnijetoj protiv optuženih Š.D.a, R.V.a i S.M.a, iz M.a, zbog po jednog krivičnog djela teško djelo protiv opšte sigurnosti iz čl. 338 st. 1 u vezi čl. 329 st. 2 u vezi st. 1 Krivičnog zakonika Crne Gore,  nakon održanog glavnog i javnog pretresa, u prisustvu Zamjenika ODT iz  Bijelog Polja Smolović Slavenka, optuženog Š.D.a, sa svojim braniocem M.J. adv. iz B.Polja, optuženih R.V.a i S.M.a, sa svojim zajedničkim braniocem B.L.adv. iz Bijelog Polja, a u odsustvu oštećenih D.R.i V.LJ., dana 30.09.2011.godine, donio je i javno objavio,  </span>
</p>
<p class="p1"></p>
<p class="p4">
<span class="s1">P R E S U D U</span>
</p>
<p class="p1"></p>
<p class="p1">
<span class="s1">	Optuženi</span><span> </span><span class="s1"> Š.D.O, </span><span>od oca V., majke J., rođene K., rodjen ....godine u O. – država Hrvatska, sa prebivalištem u M.u, ul. M.D.bb ili u B., ul. F.a br. .., Srbin, oženjen, otac dvoje djece, završio VSS-ekonimski fakultet, srednjeg imovnog stanja,  </span>
</p>
<p class="p1"></p>
<p class="p1">
<span>	</span><span class="s1">Optuženi</span><span> </span><span class="s1">R.V.,</span><span> od oca R., majke D., rođene M., rođen .... godine u M.u, sa prebivalištem u mjestu rođenja, ul. V. bb, Crnogorac, udovac, otac dvoje djece, završio SSS-gimnaziju, srednjeg imovnog stanja, neosuđivan, </span>
</p>
<p class="p1"></p>
<p class="p1">
<span>	</span><span class="s1">Optuženi</span><span> </span><span class="s1">S.M.,</span><span> od oca S., majke D., rođene V., rođen .... godine u Bijelom Polju, sa prebivalištem u M.u, ul. NJ.a bb, Srbin, oženjen, otac troje maloljetno djece, završio VSS-mašinski fakultet, srednjeg imovnog stanja, neosuđivan, </span>
</p>
<p class="p1"></p>
<p class="p4">
<span class="s1">K r i v i    s u</span>
</p>
<p class="p5"></p>
<p class="p1">
<span>	</span><span class="s1">Što su:</span>
</p>
<p class="p1"></p>
<p class="p3">
<span>-kao odgovorna lica i to: okrivljeni Š.D.o, stečajni upravnik A. ».N.« u stečaju, iz M.a, okrivljeni R.V., poslovođa u P.u M. i pirotehnike, i okrivljeni S.M., šef M. i pirotehnike u istoj fabrici, postupali protivno Zakonu o zaštiti na radu, («Sl. list CG« br. 35/98) ;  Pravilniku o zaštiti na radu pri izradi eksploziva i baruta i manipulisanju eksploziva i baruta (»Sl. list RCG« br. 55/69);  Pravilniku o tehničkim normativima za zaštitu od statičkog elektriciteta  (»Sl. list SFRJ« br. 62/73);  Pravilniku o sredstvima lične zaštite na radu i ličnoj zaštitnoj otpremi (»Sl. list SFRJ« br. 35/69);  Uputu za izradu pripalne smješe SC-1 – UP-001 od 15. 03. 1993. godine;  i Pravilniku o zaštiti na radu A. ».N.« od 23. 12. 1993. godine,  na način što se nijesu starali o primjeni i sprovođenju mjera zaštite na radu, pa u prostorijama M. i pirotehnike nijesu nabavili i postavili uređaj za mjerenje relativne vlažnosti i temperature vazduha, niti su radnicima nabavili sredstva i opremu za ličnu zaštitu, što su tehnološki postupak izrade pripalne smješe izvodili u neuslovnoj prostoriji, koja za to nije bila namijenjena i u kojoj radne površine i pribor za rad nijesu bili uzemljeni, usled čega je,  dana 18. 02. 2003. godine, oko 7,45 h, u objektu PS –1, u prostoriji br. 4, dok su radnice – oštećene D.R.a i V.LJ.a, vršile izradu pripalne SC-1 smješe, došlo do nagomilavanja statičkog elektriciteta kod oštećenih radnica i u prostoriji, a nakon toga do svaranja elektro-statičke varnice koja je i izazvala eksploziju i požar u objektu, kojom prilikom su oštećene zadobile teške tjelesne povrede i to: oštećena D.R.a u vidu obostranog oštećenja slušnih živaca i sluha, potresa mozga, nagnječenja glave i tijela, opekotine desne podlaktice, prisustva stranih tijela u predjelu rožnjače i veznice oba oka – više desno i krvnog podliva donjeg kapka desnog oka, a oštećena V.LJ.a u vidu obostranog oštećenja slušnih živaca i sluha, oštećenja u unutrašnjem uhu, potresa mozga, nagnječenja glave i tijela i nagnječenja u predjelu trbuha,</span>
</p>
<p class="p1"></p>
<p class="p1">
<span>	-čime su izvršili po jedno krivično djelo teško djelo protiv opšte sigurnosti iz čl. 338 st. 1 u vezi čl. 329 st. 2 u vezi st. 1 Krivičnog zakonika,</span>
</p>
<p class="p1"></p>
<p class="p3">
<span>-pa im sud,  primjenom navedenog zakonskog propisa i čl. 2, 4, 5, 13, 15, 32, 36, 42,45,46, 52, 53 i 54 KZ,  i čl. 226, 229 i 374. ZKP-a,    </span><span class="s1">i z r i č e,</span>
</p>
<p class="p3"></p>
<p class="p4">
<span class="s1">USLOVNU OSUDU</span>
</p>
<p class="p5"></p>
<p class="p1">
<span>	</span><span class="s1">Kojom im utvrđuje kaznu zatvora u trajanju od po 3. (tri) mjeseca, </span><span> </span><span class="s1">i istovremeno određuje da se ista neće izvršiti, ukoliko optuženi u roku od 2. (dvije)  godine, po pravosnažnosti presude, ne izvrše neko novo  krivično djelo.</span>
</p>
<p class="p1"></p>
<p class="p3">
<span>Optuženi se obavezuju da plate ovom sudu na ime paušala iznos od po 80,00€ ( osamdeset eura), kao i na ime troškova krivičnog postupka, solidarno, iznos od  838,50€ (osamstotinatridesetosam eura i pedeset centi),  u roku od 15 dana, po pravosnažnosti presude.</span>
</p>
<p class="p3"></p>
<p class="p1">
<span>	Imovinsko-pravnog zahtjeva nije bilo. </span>
</p>
<p class="p1"></p>
<p class="p2">
<span class="s1">O b r a z l o ž e nj e</span>
</p>
<p class="p1"></p>
<p class="p1">
<span>	Optužnicom Osnovnog državnog tužilaštva u Bijelom Polju, Kt. br. 731/2006 od 10. 04. 2008. godine,  optuženi su Š.D.o, R.V. i S.M., svi iz M.a, da su izvršili po jedno krivično djelo  teško djelo protiv opšte sigurnosti iz čl. 338 st. 1 u vezi čl. 329 st. 2 u vezi st. 1 Krivičnog zakonika Crne Gore, s tim što je zamjenik ODT-a, na glavnom pretresu od 19.10.2009.godine, prije davanja završne riječi precizirao činjenični opis optužbe, dok je pravna kvalifikacija ostala neizmijenjena. </span>
</p>
<p class="p1"></p>
<p class="p1">
<span>	Presudom ovog suda K.br. 315/08 od 19.10.2009.godine, optuženi Š.D.o, R.V. i S.M., oglašeni su krivim, da su počinili po jedno krivično djelo teško djelo protiv opšte sigurnosti iz čl. 338. st. 1. u vezi čl. 329. st. 2. u vezi st. 1. KZ, i izrečena im je uslovna osuda, kojom im je utvrdjena kazna zatvora u trajanju od po 6. mjeseci i istovremeno odredjeno da se kazna neće izvršiti ukoliko isti u roku od 3. godine ne izvrše neko novo krivično djelo. Na navedenu presudu žalbe su izjavili ODT u Bijelom Polju i branioci optuženih, pa je Viši sud u Bijelom Polju svojim rješenjem Kž.br. 304/11 od 12.04.2011.godine, ukinuo prvostepenu presudu i predmet vratio istom sudu na ponovno sudjenje.  </span>
</p>
<p class="p1"></p>
<p class="p1">
<span>	Glavni pretres je održan i zaključen u odsustvu oštećenih D.R.i V.LJ., koje se tokom postupka nijesu pridružile krivičnom gonjenju protiv optuženih, niti postavile imovinsko pravni zahtjev.</span>
</p>
<p class="p1"></p>
<p class="p1">
<span>	Zamjenik ODT-a Smolović Slavenko u završnoj riječi je izjavio, da ostaje pri ranije preciziranoj optužnici sa glavnog pretresa od 19.10.2009.godine, stim što u šestom redu odozgo u zagradi umjesto ‘’Službeni list SFRJ’’, treba da stoji </span><span class="s1">‘’Službeni list RCG</span><span>’’, dok u ostalom dijelu činjenični opis i pravna kvalifikacija ostaju neizmijenjeni i predlaže sudu da optužene oglasi krivim i osudi na kaznu po Zakonu. </span>
</p>
<p class="p1"></p>
<p class="p3">
<span>Optuženi Š.D.o, u svojoj odbrani u istražnom postupku,  istakao je da se u kritičnom vremenu nalazio na mjestu stečajnog upravnika u fabrici ».N.« u M.u a da u tom vremenu su svi radovi u objektu pirotehnike u toj fabrici urađeni po važećim zakonskim propisima. Takođe, ispoštovani su i zakonski propisi koji se odnose na sprovođenje mjera zaštite na radu, prilikom izrade pirotehničke smješe SC-1 i za tu namjenu je postojala određena prostorija u kojoj se nalazio vlagomjer, zaštitni štit za radnika, uzemljene za pirotehnički sto i ostali odgovarajući uslovi. Oštećene D.R.a i V.LJ.a, koje su inače radile na izradi smješe SC-1, samoinicijativno su prekršile tehnološki postupak i uputstvo za rad, pa su smješu pravile u prostoriji koja nije bila predviđena za tu namjenu, a u kojoj su se nalazile i druge sirovine i eksplozivni materijali, što nije bilo po propisima. Radilo se o prostoriji koja je namijenjena za odvagivanje smješe a ne za suvu homogenizaciju. Smatra da je, s toga, odgovornost isključivo na strani oštećenih, koje su samoinicijativno radile u drugoj neodgovarajućoj prostoriji. Istakao je da su te radnice imale i odgovarajuću opremu za rad. Po njegovim posrednim saznanjima oštećena D.R.a je smješu pravila sa nakitom na rukama, što je nedozvoljeno.Na glavnom pretresu pojasnio je da je D.R.a samoinicijativno došla kod V.LJ., te da su radile sa većom količinom smješe nego što je bilo po propisima. </span>
</p>
<p class="p1"></p>
<p class="p1">
<span>	Branilac optuženog Š.D.a, J.M.adv. iz B.Polja u završnoj riječi je ostao u svemu pri ranije datoj završnoj riječi u ovoj pravnoj stvari i razlozima žalbe na raniju odluku suda, te predložio da sud optuženog Š.D.a, zbog nedostatka dokaza oslobodi od optužbe. Napomenuo je da je nalazom i mišljenjem vještaka P.M.a, i posebno dopunom njegovog nalaza od 05.09.2011.godine a nakon uvida u izvještaj o vještačenju komisije N. ‘’K.’’ F.a .N., u svemu potvrdjena odbrana optuženih, da je razlog nastanka eksplozije kritičnom prilikom rad oštećenih, koje su samoinicijativno, vršile pripremu pripalne smješe u prostoriji koja nije bila namijenjena za to, a da je eksploziju izazvalo udaranje mesinganom kašikom po situ koje je stvorilo pripalnu varnicu. Da sud ujedno nadoknadi troškove postupka okrivljenom čiju ću visinu opredijeliti po pravosnažnosti odluke. </span>
</p>
<p class="p5"></p>
<p class="p1">
<span>	Optuženi Š.D.o u završnoj riječi je izjavio, da prihvata završnu riječ svog branioca i nema šta da doda. </span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1">
<span>	Optuženi R.V., u svojoj odbrani u istražnom postupku, istakao je da je u kritičnom vremenu obavljao poslove poslovođe u P.ima M. i pirotehnike, te da mu je poznato da su oštećene D. i V., dana 18. 02. 2003. godine, vršile homogenizaciju pripalne smješe SC-1 u prostoriji koja nije namijenjena za te poslove i to samoinicijativno, bez znanja pretpostavljenih. Te poslove su obavljale u prostoriji koja služi za odvagu i sušenje a ne u posebno opremljenoj prostoriji za homogenizaciju. Poznato mu je da su imale odgovarajuću opremu za ličnu bezbjednost i zaštitu na radu, odnosno pirotehničke cipele i pamučna odijela, dok mu je poznato i da je D.R.a imala i nakit na rukama. Po njemu, do eksplozije ne bi došlo da su radnice vršile izradu smješe u prostoriji namijenjenoj za to, jer u toj prostoriji postoji hidrometar za mjerenje vlažnosti vazduha i posebna oprema. Inače radi se o radnicama sa dugogodišnjim stažom. Na glavnom pretresu pojasnio je da mu je poznato da su radnice uglavnom pripalnu smješu radile u posebno namijenjenoj prostoriji, gdje ih je povremeno kontrolisao i zaticao. </span>
</p>
<p class="p1"></p>
<p class="p3">
<span>Optuženi S.M., u svojoj odbrani u istražnom postuku, istakao je da je u kritičnom vremenu obavljao poslove šefa M. i pirotehnike u fabrici A. ».N.« u M.u, te mu je poznato da je, dana 18. 02. 2003. godine, došlo do eksplozije pirotehničke smješe koju su pripremale radnice D.R.a i V.LJ.a, koje su prilikom te eksplozije zadobile tjelesne povrede. Naglasio je da su radnice izradu pripalne smješe SC-1 vršile u prostoriji koja nije bila namijenjena za izvođenje takvih radova, već su samoinicijativno, bez naloga pretpostavljenih, radove izvodile u prostoriji koja je inače bila namijenjena za odvagu i sušenje komponenti. Radnice su imale svu kompletnu opremu za izvođenje radova u posebno namijenjenoj prostoriji, a i ličnu opremu, koja se sastojala od pirotehničke cipele i pamučnog odijela, koje su tom prilikom imale na sebi. Po njemu, da su radnice izvodile izradu pripalne smješe u prostoriji koja je bila namijenjena i opremljena za izradu pripalne smješe  ne bi došlo do eksplozije, odnosno do povređivanja radnica. Inače, radi se o dugogodišnjim i iskusnim radnicama osposobljenim za vršenje poslova oko izrade pripalne smješe. Na ranijem glavnom pretresu je pojasnio da je trebalo da se sačekaju rezultati analize od prethodnog dana, pa tek nakon toga da se obavlja postupak izrade pripalne smješe, te da su oštećene samoinicijativno pristupile izradi smješe u za to neodgovarajućoj prostoriji. Na glavnom pretresu od 17.06.2011.godine je dodao, da prilikom izrade pirotehničke smješe put komponentne koja ulazi u sastav pirotehničke smješe SC1. Put komponenata polazi od magacina do prostorije za odvagu smješe, iz prostorije za odvagu se odnosi u prostoriju za homogenizaciju ili miješanje, svaka komponenta ide zasebno jedna po jedna, stim što ovdje nema ukrštanja ili poklapanja kritičnih puteva smješa. U tom slučaju se gubi na vremenu a smješa dobija na bezbjednosti. Medjutim, radnici su radili na drugačiji način, oni su sve komponente koje su ulazile u smješu donijeli u prostoriju za odvagu, što je došlo do poklapanja svih puteva komponenata i sve su izvršili u prostoriju koja nije bila namijenjena  za homogenizaciju već za odvagu, bez zaštite zaštitne opreme u koju spada, narukvica i štit, što je posjedovala druga prostorija. I izradu ove smješe radnice su uradile za nepuno sat vremena a po pravilniku se radi oko 4 sata, a to je u stvari ovaj put – kojim je trebalo odraditi sve pripremne radnje.</span>
</p>
<p class="p1">
<span>  </span>
</p>
<p class="p3">
<span>Branilac optuženih R.V.a i S.M.a u završnoj riječi je predložio,  da sud oslobodi optužene, obzirom da izvedenim dokazima nije utvrdjena njihova odgovornost, jer se iz nalaza i mišljenja vještaka P.M.a utvrdjuje uzrok nastanka nezgodnog dogadjaja, odnosno da je do istog došlo zbog propusta u radu samih oštećenih koje su radnje preduzimali bez naloga okrivljenih. Pridružio se završnoj riječi branioca optuženog Š.a kao i ranije datoj završnoj riječi i navodima istačenim u žalbi. </span>
</p>
<p class="p5"></p>
<p class="p1">
<span>	Optuženi R.V. u završnoj riječi je izjavio, da prihvata završnu riječ svog branioca i nema šta da doda. </span>
</p>
<p class="p5"></p>
<p class="p1">
<span>	Optuženi S.M. u završnoj riječi je izjavio, da prihvata završnu riječ svog branioca i nema šta da doda. </span>
</p>
<p class="p1"></p>
<p class="p3">
<span>Radi utvrdjivanja odlučnih činjenica i krivice optuženih sud je na glavnom pretresu u dokaznom postupku u svojstvu svjedoka saslušao oštećenu V.LJ.u, na saglasni predlog stranaka  pročitao iskaz oštećene D.R.e, dat na glavnom pretresu od  10. 04. 2009. godine, pročitao zapisnik o uviđaju ovog suda Kr. br. 50/03 od 18. 02. 2003. godine, pročitao izvještaj komisije F.e ».N.« o vanrednom događaju u objektu PS 1 M.a br. 63 od 27. 02. 2003. godine, pročitao uput za izradu pripalne smješe SC-1 od 15. 03. 1993.godine, pročitao opšte odredbe za svaki uput i tehnološki postupak za laboraciju i M.u u opasnim P.ima U-1243/3 od 31. 01. 2003. godine, pročitao Pravilnik o zaštiti na radu F.e ».N.« od 23. 12. 1993. godine, pročitao medecinsku dokumentaciju na ime oštećenih V.LJ. i D.R.e, pročitao nalaz i mišljenje vještaka spec. za sudsku medicinu dr D.Č.od 24. 10. 2006.godine, pročitao izvještaj Službe zaštite na radu H. K. –V. od maja mjeseca 2003. godine, izvršio uvid u kopiju kartona zaduženja LZS br. 7 i 12., pročitao Pravilnik o organ. i sistem. radnih mjesta fab. ».N.« - D. Mojkovac od septembra mjeseca 2004.godine, izvršio uvid u foto-dokumentaciju OB-a Mojkovac, br. 04/03., izvršio uvid u projekat- elaborat o zonama opasnosti od ekplozije, kao i izvod iz djelovodne knjige fab. br. ».N.« br. 281 od 26. 02. 1997.godine, pročitao nalaz i mišljenje vještaka A.G.a, dipl. ing. tehnološke hemije od maja mjeseca 2004.g. i pojašnjenje istog od 25. 03. 2008. godine, pročitao nalaz i mišljenje vještaka za havarije i eksplozije M.P.od  14. 10. 2008.g. i pojašnjenje datog nalaza ovog vještaka na glavnom pretresu od 10. 04. 2009. godine, pročitao nalaz i mišljenje vještaka zaštite na radu P.S.a od 10. 07. 2009. godine, izvršio uvid u parnične spise ovog suda P. br. 283/2006., saslušao vještaka</span><span class="s1"> </span><span>za fizičku hemiju, eksplozije, havarije i požare P.M.o iz Podgorice na glavnom pretresu od 30.08.2011.godine, pročitao nalaz – komentar izvještaja komisije o vanrednom dogadjaju u objektu PS-1 P.a ‘’ M.a’’, stalnog sudskog vještaka iz oblasti fizičke – hemije, trasologije, požara, eksplozija i havarija, mr. M.P.od 05.09.2011.godine i izvršio uvid u izvode iz KE na ime R.V.a i S.M.a.  	</span>
</p>
<p class="p3">
<span>Cijeneći odbrane okrivljenih i dokaze pojedinačno i u međusobnoj vezi, a shodno čl. 370.  st. 3. Zakonika o krivičnom postupku, sud je utvrdio činjenično stanje kao u izreci presude. </span>
</p>
<p class="p1">
<span> </span>
</p>
<p class="p1">
<span>	Naime, na osnovu izvedenih dokaza, kao nesporno je utvrđeno da su oštećene V.LJ.a i D.R.a, prilikom eksplozije koja se dogodila u fabrici “.N.” u M.u, dana 18. 02. 2003. godine, tokom postupka izrade pripalne smješe SC-1, zadobile teške tjelesne povrede. </span>
</p>
<p class="p1"></p>
<p class="p1">
<span>	Sporno je da li postoji uzročno-posledična veza između prethodno nespornih posledica date eksplozije i postupanja okrivljenih, pojedinačno, odnosno da li su okrivljeni postupali suprotno važećim zakonskim propisima koji se tiču zaštite na radu i postupka izrade smješe SC-1, te da li je takvo njihovo postupanje dovelo do nastalih posledica. </span>
</p>
<p class="p1"></p>
<p class="p1">
<span>	U tom pravcu sud je prilikom utvrđivanja činjeničnog stanja cijenio iskaze oštećenih V.LJ.i D.R.e, saslušanih u svojstvu svjedoka. Obje oštećene, u svojim međusobno saglasnim iskazima, istakle su da su pola godine ranije u odnosu na kritični događaj od svojih pretpostavljenih – konkretno tadašnjeg stečajnog upravnika Š.D.a, i šefa pirotehnike S.M.a, dobile zadatke da se poveća obim izrade pripalnih smješa, pa umjesto izrade jedne pripalne smješe dnevno, one su radile po dvije te smješe, i to od po 100 grama, kako bi se povećao obim proizvodnje. Ovo su činile sa razloga jer je F.a bila u stečaju, pa iako im je bilo poznato da se izrada pripalnih smješa ne normira, to su činile kako ne bi ostale bez posla. Kako je potrebno 8 sati na izradi jedne količine smješe SC-1 od 100 grama, to su dvije takve smješe radile u dvije različite prostorije u fabrici. Jedna od tih prostorija imala je potrebnu opremu i bila je predviđena za izradu pripalnih smješa, dok je druga bila neodgovarajuća i služila za sušenje i odvagu i nije imala potrebnu opremu. Međutim, iako su svi rukovodioci bili upoznati sa tom činjenicom, takav proces rada je tekao oko pola godine. Istakle su da su od predviđene zaštitne opreme imale odgovarajuće cipele, koje su bile stare i pocijepane, dok u pogledu odijela nijesu sigurne da li su ista bila od pamuka kako je to predviđeno odgovarajućim zakonskim propisima. Kritičnog dana i vremena obje oštećene su se nalazile u prostoriji gdje je vršena odvaga i koja nije bila namjenski predviđena za izradu pripalne smješe i u toj prostoriji se nalazilo još 100 grama pripalne smješe koja je trebala da se odvaga, a što nije bilo poznato oštećenoj D.ki, jer je isto donijela oštećena V., dok je oštećena D. radila na pripremi novih 100 grama pripalne smješe kada se desila eksplozija u kojoj su iste zadobile teške tjelesne povrede. Oštećena D. tvrdi da kritičnom prilikom nije imala nakit na rukama. Istakle su da su upozorile neposrednog rukovodioca – okrivljenog S.a, da im se učinilo sumnjivim hemikalija cirkonijuma sa kojom su trebale da rade, a on im je rekao da naprave uzorak smješe za ispitivanje, što nijesu uspjele da učine, s obzirom da se desila eksplozija. Ista oštećena je istakla da s obzirom na svoje dugogodišnje iskustvo nikada prilikom izrade smješe nije udarala mesinganom kašikom o sito, s obzirom da joj je to od strane ranijih tehnologa izričito istaknuto kao upozorenje i predočene mogućnosti nastanka određenih posledica.  Sud je u potpunosti prihvatio iskaze oštećenih, saslušanih u svojstvu svjedoka, jer su isti dati u ubjedljivom, jasnom i doslednom izlaganju, a u saglasnosti kako međusobno, tako i sa ostalim izvedenim dokazima tokom postupka. </span>
</p>
<p class="p1"></p>
<p class="p1">
<span>	Tako, iz nalaza vještaka iz oblasti fizičke hemije, požara, eksplozija i havarija P.M.a, iz Podgorice od 14.10.2008.godine, i pojašnjenja istog na glavnim pretresima, te njegovog komentara - izvještaja komisije o vanrednom dogadjaju u objektu PS – 1 P.a ‘’ M.a’’ od 05.09.2011.godine, sud je utvrdio da u prostoriji u kojoj se desila eksplozija i koja je projektnom dokumentacijom bila predviđena za odvagu i sušenje komponenti i smješa nedostajali su adekvatni uređaji i oprema koji bi obezbjeđivali kontinualno praćenje fizičko-hemijskih parametara u radnom ambijentu – temperature, vlažnosti vazduha i sl. značajnih sa aspekta bezbjednosti kod rizične tehnologije, a do eksplozije je došlo kao posledica trenja kristala, što je dovelo do porasta temperature, iznad temperature samozapaljenja smješe, ili loma kristala, usled mehaničkog udara, pri čemu nastaje kidanje veza u kristalu sa iniciranjem eksplozije, s tim što se nije mogao precizno izjasniti o mehanizmu nastanka predmetne eksplozije s obzirom da je nedostajao sporni uzorak cirkonijuma koji je služio za pravljenje smješe SC-1. Vještak je istakao da do eksplozije ne bi došlo da se vršila izrada jedne smješe od 50 grama, u za to namjenskoj prostoriji, koja posjeduje tzv. štit “digestor”, pa čak i u slučaju da je došlo do eksplozije oštećene ne bi bile povrijeđene, a da su pri tom imale i lična sredstva zaštite – respirator i rukavice. Vještak nije isključio mogućnost da je do eksplozije moglo doći zbog trenja kristala o mesinganu kašiku i sito, ukoliko bi osoba koja radi sa kristalima cirkona tom kašikom udarila po situ, jer bi isto dovelo do loma kristala, usled mehaničkog trenja i nastalo bi kidanje veze u kristalu. Ovaj vještak u svom pisanom komentaru izvještaja komisije o vanrednom dogadjaju u objektu PS-1 P.a ‘’M.a’’ od 05.09.2011.godine se izmedju ostalog izjasnio, da detaljnom analizom predmetnog izvještaja konstatovana je saglasnost u bitnim stavovima navedenim </span><span class="s1">u zapisniku o vještačenju od 14.10.2008.godine, </span><span>što je uporedno o istima i naveo, koji nalaz je sud cijenio kao objektivno i stručno dat.  S tim u vezi, sud je cijenio nalaz i mišljenje vještaka A.G.a i pojašnjenje istog nalaza, ali isti nije prihvatio, s obzirom da se radi o licu koje je bilo zaposleno u fabrici “.N.” u spornom periodu,  i sa istom F.om je u sporu, tako da se iz navedenih razloga na takvom nalazu – dokazu ne može zasnivati sudska odluka, pa ga sud kao takvog nije prihvatio. </span>
</p>
<p class="p1"></p>
<p class="p1">
<span>	Pored izloženog iz nalaza i mišljenja vještaka zaštite na radu, P.S.a, od 10. 07. 2009. godine, sud je utvrdio da je, po mišljenju ovog vještaka, do eksplozije došlo kao direktna posledica nagomilavanja statičkog elektriciteta kod radnica i u prostoriji, a nakon toga njegovog pražnjenja, te je dovelo do stvaranja elektrostatičke varnice sa dovoljnom količinom električne energije da izazove eksploziju paljenje cirkonijuma nataloženog na radnoj površini stola i povređivanja radnica. Po vještaku, da su sprovedene mjere zaštite na radu od strane stečajnog upravnika i odgovornih lica u P.u M.a i pirotehnika izbjeglo bi se povređivanje radnica, a ovo sa razloga jer je prostorija u kojoj je vršena izrada smješe bila neuslovna, jer nije postojala odgovarajuća zaštita na sprečavanju nagomilavanja statičkog elektriciteta, radnice nijesu imale propisana lična zaštitna sredstva i dopunska sredstva zaštite, odnosno bilo je neophodno da postoji elektro-provodljivost radnih površina i poda, kao i prostirke na ulazu ispred vrata, bilo je potrebno da radnici imaju pamučna lična zaštitna sredstva, narukvice za odvod statičkog elektriciteta, rukavice, štitnik za oči i lice, i štitnik od pleksigasa na pirotehničkom stolu, dok su neposredni rukovodioci trebali vršiti redovno praćenje i kontrolu rada i obezbijeđenost uslova u prostoriji gdje se izvodi suva homogenizacija pripalnih smješa. </span>
</p>
<p class="p1"></p>
<p class="p1">
<span>	Sud je iz iskaza oštećenih saslušanih u svojstvu svjedoka i nalaza vještaka za havarije i eksplozije P.M.a i pojašnjenja istog nalaza i njegovog komentara izvještaja komisije o vanrednom dogadjaju u objektu PS-1 P.a ‘’M.’’,  te nalaza vještaka zaštite na radu P.S.a, a koji su dati na osnovu raspoloživih podataka u spisima - zapisnikom o uviđaju ovog suda Kr. br. 50/03 od 18. 02. 2003. godine, kada je na licu mjesta, neposredno nakon eksplozije, izvršen uviđaj i konstatovano nađeno, te po osnovu foto-tehničke dokumentacije lica mjesta, izvještaja Službe zaštite na radu H. “K.” V. od maja mjeseca 2003. godine, elaborata o zonama opasnosti od eksplozije fab. “.N.” br. 281 od 26. 02. 1997. godine, kopije kartona zaduženja LZS br. 7 i 12 i ostalih izvedenih pisanih dokaza koji se odnose na normativna akta  zaštite na radu prilikom izrade smješe SC-1, utvrdio da je do eksplozije i povređivanja oštećenih došlo u prostoriji koja je u elaboratu označena pod brojem 4, i koja je bila kao takva predviđena za sušenje i vaganje komponenata i smješe, a ne za izradu pripalne smješe, i samim tim nije bila uslovna, odnosno u istoj se nijesu nalazila neophodna zaštitna sredstva – digestor, vlagomjer i postojala uzemljenost stolova, radnih površina i pribora za rad, niti su oštećene prilikom izrade smješe imale sva predviđena sredstva lične zaštite. </span>
</p>
<p class="p1"></p>
<p class="p3">
<span>Do eksplozije, a što se utvrđuje iz nalaza datih vještaka i iskaza oštećenih, došlo je usled nagomilavanja elektrostatičkog elektriciteta i stvaranja varnice koja je izazvala eksploziju, ali sud isto nije doveo u vezu sa postupanjem oštećenih lica i njihovog mehaničkog djelovanja, jer je prihvatio iskaz oštećene D.R.koja se decidno izjasnila da su pripalnu smješu kritičnog dana pripremale na uobičajeni način i nije udarala mesinganom kašikom od sito, jer to nikada ni ranije nije činila, s obzirom da su joj bile jasno predočene mogućnosti nastupanja štetnih posledica, niti je imala nakit na rukama. Takođe, imajući u vidu nalaz vještaka P.a, sud je stanovišta da ni činjenica što se u prostoriji nalazilo više smješe nego što je trebalo nije moglo direktno uticati na iniciranje eksplozije osim na povećani intenzitet destrukcije u prostoriji i intenzitet povreda. Naprotiv, sud je stanovišta da je do eksplozije a samim tim i povređivanja oštećenih kao posledice iste, došlo jer su se poslovi na izradi smješe SC-1 odvijali u zato neuslovnoj prostoriji i prilikom izrade nijesu primijenjene odgovarajuće mjere zaštite na radu, koje bi, kako saglasno ističu vještaci, spriječili povređivanje oštećenih, čak i u slučaju eksplozije, jer da je postojao zaštitni štit i odgovarajuća zaštitna lična oprema u tom slučaju ne bi došlo ni do povređivanja.  Usled nastale eksplozije oštećene su zadobile teške tjelesne povrede, i to: oštećena D.R.a u vidu obostranog oštećenja slušnih živaca i sluha, potresa mozga, nagnječenja glave i tijela, opekotine desne podlaktice i prisustva stranih tijela u predjelu rožnjače i veznice oba oka, te krvnog podliva gornjeg kapka desnog oka; a oštećena V.LJ.a u vidu obostranog oštećenja slušnih živaca i sluha, oštećenja u unutrašnjem uhu, potresa mozga, nagnječenja glave i tijela i nagnječenja trbuha. Sud je isto utvrdio po osnovu nalaza i mišljenja vještaka sudske medicine D.Č.od 24. 10. 2006. godine, koji je sud u potpunosti prihvatio jer je isti dat po osnovu pravila struke i nauke i po osnovu medicinske dokumentacije na ime oštećenih, kao objektivnog pokazatelja povreda konstatovanih kod istih prilikom pregleda neposredno nakon nastale eksplozije.</span>
</p>
<p class="p3"></p>
<p class="p1">
<span>	Uvidom u parnične spise ovog suda P. br. 283/2006 sud je utvrdio da je povodom kritičnog događaja oštećena D.R.a pokrenula parnični postupak protiv F.e “.N.” u M.u, koji je pravosnažno okončan i istim je djelimično usvojen tužbeni zahtjev oštećene – tužilje i dosuđena joj naknada na ime nematerijalne štete nastale kao posledica povreda na radu.  </span>
</p>
<p class="p1"></p>
<p class="p1">
<span>	Sud je u vezi sa izvedenim dokazima cijenio odbrane optuženih, ponaosob, ali iste nije prihvatio jer je mišljenja da su isključivo usmjerene na izbjegavanje sopstvene krivice, a obezvrijeđene izvedenim dokazima tokom postupka. Naime, okrivljeni u svojim odbranama insistiraju da su oštećene samoinicijativno spravljale smješu u za to neuslovnoj prostoriji, što pretpostavlja da istim nije bilo poznato mjesto gdje oštećene vrše spravljanje date smješe, a što je u suprotnosti sa iskazima samih oštećenih koje su decidne da su pola godine ranije od strane svojih neposrednih rukovodilaca – okrivljenog Š.a i S.a, (što podrazumijeva da je sa tim bio upoznat i okrivljeni R., kao poslovođa u datom P.u), dobile zadatak da povećaju proizvodnju pripalne smješe SC-1, te su svakodnevno radile izradu dvije takve smješe, od kojih je jedna izrada vršena u za to neuslovnoj prostoriji.Činjenicu da je okrivljenim bilo poznato da se izrada jedne količine pripalne smješe vrši u za to neuslovnoj prostoriji sud je utvrdio,kako kroz navode iz iskaza oštećenih,tako i kroz navode iz odbrane okrivljenog R.a, koji je u istoj istakao da je oštećene “uglavnom” zaticao pri izradi pripalne smješe u za to namijenjenoj prostoriji. Sud je ovakve navode cijenio u pravcu već izvedenog zaključka da su jedan dio pripalne smješe radnice izrađivale u drugoj prostoriji, jer u suprotnom okrivljeni R., iako je njegovu odbranu sud cijenio kao usmjerenu na izbjegavanje sopstvene krivice, ne bi isticao da ih je “uglavnom” – što znači povremeno, ili po nekad, a ne što bi bilo logično – uvijek, zaticao u namjenski predviđenoj prostoriji,  jer bi bilo logično da ako ih ne zatekne u toj prostoriji izvrši provjeru gdje se iste nalaze. Ovo tim prije što su okrivljeni R., kao poslovođa, u P.u M. i pirotehnike i okrivljeni S.M., kao šef M. i pirotehnike bili u neposrednom i svakodnevnom kontaktu sa oštećenim, i samim tim im je moralo biti poznato u kojim prostorijama iste obavljaju svoj rad. Samim tim, ukoliko se radilo o neuslovnim prostorijama istim je bila obaveza da o tom obavijeste neposrednog rukovodioca i obustave dalji rad, što isti nijesu učinili, a i okrivljenom Š.u, kao stečajnom upravniku, su ove činjenice bile poznate, i isti je morao reagovati tako što bi naložio obustavu rada u datoj prostoriji.  </span>
</p>
<p class="p1"></p>
<p class="p1">
<span>	S toga, imajući u vidu sve izvedene dokaze, sud je utvrdio da su okrivljeni postupali suprotno odredbama važećih zakonskih propisa koji se odnose na zaštitu na radu i pravilnicima i uputstvima za izradu smješe, te konkretno shodno čl. 6 st. 1 tač. 1,3 i 6 Zakona o zaštiti na radu RCG, kojim je predviđeno da odgovorna lica poslodavca – u konkretnom slučaju okrivljeni Š.D.o, kao stečajni upravnik, okrivljeni R.V., kao poslovođa u P.u M. i pirotehnike, a okrivljeni S.M., kao šef M. i pirotehnike u fabricii “.N.” u M.u, su dužni da preduzimaju mjere za zaštitu zdravlja i bezbjednost zaposlenih u radnom prostoru i to putem primjene mjera za uslovnost prostorije u kojoj se vrši izrada rizičnih smješa, izborom odgovarajuće opreme za rad, te konstantnom kontrolom datih uslova, jer su shodno čl. 23 istog zakona bili dužni da kao najodgovornija lica zabrane rad u ovoj prostoriji zbog neuslovnosti iste i zbog rada radnika bez potrebnih i propisanih ličnih zaštitnih sredstva i opreme. Okrivljeni su postupali i protivno odredbama čl. 7 i 8  Pravilnika o zaštiti na radu F.e “.N.” kojim je predviđeno nužno fuzionisanje obaveze putem praćenja kontrole primjene mjera zaštite na radu i koordinacije rada između stečajnog upravnika – okrivljenog Š.a i organizatora procesa rada u P.u – okrivljenih R.a i S.a, te protivno odredbama čl. 73 do 77 Pravilnika o zaštiti na radu pri izradi eksploziva i baruta i manipulisanju eksplozivima i barutima (“Sl. list RCG” br. 55/69),  i Uputu za izradu pripalne smješe SC-1 UP001 od 15. 03. 1993. godine, jer su morali preduzeti potrebne mjere zaštite od statičkog elektriciteta u prostoriji gdje su izvođene radne operacije na izraci pripalne smješe SC-1, jer radne površine i pribor za rad u datoj prostoriji nijesu bili uzemljeni, a shodno odredbama Pravilnika o tehničkim normativima za zaštitu od statičkog elektriciteta (“Sl. list SFRJ” br. 62/73) relativna vlažnost u toj prostoriji mora biti održavana iznad 70%, tako da se mora kontrola relativne vlažnosti vršiti u određenim vremenskim razmacima pomoću higrografa. Okrivljeni su postupali i protivno odredbama Pravilnika o sredstvima lične zaštite na radu i ličnoj zaštitnoj opremi (“Sl. list SFRJ” br. 35/69), jer radnicama nijesu obezbijedili sva potrebna lična zaštitna sredstva za rad, s obzirom da se uvidom u kartone zaduženja ovih radnika utvrđuje da su zadužena lična sredstva bila sa isteklim rokom upotrebe osim radnog odijela, jer ostala lična sredstva su data u 1996.; 1998 i 1999. godini, a rok trajanja upotrebe ovih sredstava se kreće od 3 do 24 mjeseca. </span>
</p>
<p class="p1"></p>
<p class="p1">
<span>	Okrivljeni su, kao odgovorna lica u fabrici “.N.” u M.u, bili dužni da osiguraju primjenu mjera zaštite na radu u skladu sa važećim zakonskim propisima, koji su prethodno citirani, pa su postupajući  protivno datim propisima, a što je imalo za posledicu nastanak eksplozije koja je izazvala povređivanje oštećenih kao radnica u toj fabrici, u svojim radnjama ostvarili elemente po jednog krivičnog djela teško djelo protiv opšte sigurnosti iz čl. 338 st. 1 u vezi čl. 329 st. 2 u vezi st. 1 Krivičnog zakonika CG, s obzirom da nijesu postupali po propisima i tehničkim pravilima o mjerama zaštite na radu u fabrici i time izazvali opasnost za život i tijelo ljudi – konkretno oštećenih, jer pojam opasnosti kod ovog krivičnog djela u konkretnim okolnostima pretpostavlja postojanje mogućnosti da dođe do povrede života i tijela ljudi, što je u konkretnom slučaju i nastupilo, jer su propustima okrivljenih ostvarene takve okolnosti usled kojih je došlo do navedenih posledica. Okrivljeni su, ponaosob, izvršili krivično djelo s eventualnim umišljajem, jer su bili svjesni da tim što su dozvolili da proces izrade rizične tehnologije se odvija u za to neuslovnoj prostoriji, a da nijesu sproveli odgovarajuće mjere zaštite na radu lica koja rade u toj prostoriji, može doći do zabranjene posledice i povređivanja tih lica, ali su na tu mogućnost pristali, i na taj način oni su kao odgovorna lica, u čiji djelokrug spada sprovođenje mjera zaštite na radu, izvršili djelo, jer su na to pristali.</span>
</p>
<p class="p1"></p>
<p class="p3">
<span>Za konkretno krivično djelo u Krivičnom Zakoniku propisano je, da će se učinilac kazniti zatvorom od 1. ( jedne) do 8. ( osam) godina. </span>
</p>
<p class="p1">
<span> </span>
</p>
<p class="p3">
<span>Odlučujući u pogledu vrste krivične sankcije, sud je razmotrio okolnosti od uticaja na odmjeravanje iste, te shodno čl. 42 KZ, na strani optuženih  našao olakšavajuće okolnosti - da se radi o relativno starijim - porodičnim licima, od kojih Š. i R. imaju po dvoje, a S. troje djece, lica koja do sada nijesu osuđivana, što ukazuje da nijesu dolazili u sukob sa Zakonom, te cijeneći okolnosti pod kojima je djelo učinjeno, i nepridruživanja krivičnom gonjenju od strane oštećenih kao i protek vremena od izvršenja krivičnog djela,koja okolnost je značajna, dok otežavajućih okolnosti nije bilo. Sud je mišljenja da olakšavajuće okolnosti na strani optuženih u sveukupnom dejstvu, predstavljaju naročito olakšavajuće okolnosti iz čl. 45. KZ, i da će se primjenom čl. 46. KZ i sa ublaženom kaznom u odnosu na zakonom propisanu postići svrha kažnjavanja. S toga je sud optuženima utvrdio kaznu zatvora u trajanju od po 3. mjeseca i istovremeno ocijenio da bi se pristupanju izvršenja utvrdjene kazne suviše represivno djelovalo na optužene, te da će se i samim upozorenjem uz prijetnju kazne ( uslovnom osudom ), uz duži rok provjeravanja ( 2. godine ), dovoljno uticati na iste da ubuduće ne vrše krivična djela, odnosno da će se postići svrha izricanja uslovne osude iz čl. 52 u vezi čl. 4. st. 2. Krivičnog Zakonika. </span>
</p>
<p class="p6">
<span>	</span>
</p>
<p class="p1">
<span>	Shodno čl. 226 i 229. Zakonika o krivičnom postupku, odlučeno je da optuženi u pogledu paušala plate iznos od po 80,00€, imajući u vidu složenost i trajanje krivičnog postupka i imovinske prilike optuženih, kao i iznos od 838,50€ na ime troškova krivičnog postupka, koje su obavezani solidarno da plate, a koji se odnose na troškove vještačenja angažovanih sudskih vještaka tokom postupka. </span>
</p>
<p class="p1"></p>
<p class="p3">
<span>Sa iznijetih razloga, shodno čl. 374. Zakonika o krivičnom postupku, odlučeno je kao u izreci presude.</span>
</p>
<p class="p1"></p>
<p class="p1"></p>
<p class="p4">
<span class="s1">OSNOVNI SUD U BIJELOM POLJU</span>
</p>
<p class="p2">
<span class="s1">Dana: 30.09.2011.godine     </span>
</p>
<p class="p1"></p>
<p class="p1">
<span class="s1">ZAPISNIČAR,					                           S u d i j a,</span>
</p>
<p class="p1">
<span class="s1">Ljiljana Popović s.r.      					           Rahmo Banda s.r.</span>
</p>
<p class="p1"></p>
<p class="p1"></p>
<p class="p1"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p7"></p>


</body>
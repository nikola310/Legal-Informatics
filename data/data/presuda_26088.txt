<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:14pt;}
.p2{text-align:center;hyphenate:auto;font-family:Arial;font-size:14pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{margin-right:-0.125in;text-align:center;hyphenate:auto;font-family:Arial;font-size:12pt;}
.p7{margin-right:-0.125in;text-align:justify;hyphenate:auto;font-family:Arial;font-size:12pt;}
.p8{text-align:justify;hyphenate:auto;font-family:Times New Roman;font-size:14pt;}
.p9{margin-left:2.0in;text-align:start;hyphenate:auto;font-family:Arial;font-size:12pt;}
.p10{text-align:start;hyphenate:auto;font-family:Arial;font-size:12pt;}
.p11{text-indent:0.5in;text-align:center;hyphenate:auto;font-family:Arial;font-size:12pt;}
.p12{text-indent:-0.125in;text-align:justify;hyphenate:auto;font-family:Arial;font-size:12pt;}
.p13{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-weight:bold;font-style:italic;}
.s3{background-color:yellow;}
.s4{font-style:italic;}
.s5{font-family:Times New Roman;font-size:14pt;}
</style>
<meta content="marija.cupic" name="author">
</head>
<body class="b1 b2">
<p class="p1">
<span>Posl.br. K. 13/13</span>
</p>
<p class="p2"></p>
<p class="p2">
<!--Image link to '0.jpg' can be here-->
</p>
<p class="p2"></p>
<p class="p3">
<span class="s1">U  I M E  C R N E  G O R E </span>
</p>
<p class="p3"></p>
<p class="p4"></p>
<p class="p5">
<span class="s2">OSNOVNI SUD U CETINJU</span><span>, kao prvostepeni krivični, po sudiji Mariji Ćupić, kao  sudiji pojedincu uz učešće sudskog namještenika Aleksandre Martinović,kao zapisničara u krivičnom predmetu protiv optuženog B. I. a zbog krivičnog djela teška krađa iz člana 240. stav 1. tačka 1. Krivičnog zakonika, po Optužnici ODT-a Cetinje Kt.br. 77/12 od 14.09. 2012. godine, nakon održanog glavnog i javnog pretresa dana 28. 06. 2013.godine, u prisustvu zamjenika ODT-a u Cetinju R. S. opt. B. I.  donio je dana 02.07. 2013. godine i javno objavio </span>
</p>
<p class="p4"></p>
<p class="p3"></p>
<p class="p3">
<span class="s1">P R E S U D U</span>
</p>
<p class="p4"></p>
<p class="p5">
<span>Optuženi B. I. zv. »C.« od oca B. i majke Lj. rođene B. rođen .... godine u Kotoru, sa prebivalištem u Cetinju, </span><span class="s3"> državljanin Crne Gore, nezaposlen, neoženjen, pismen, sa završenom</span><span> Osnovnom školom, lošeg imovnog stanja, osuđivan Presudom Osnovnog suda u Cetinju posl. br. K. 37/95 od 04. 11. 1995. godine, zbog krivičnog djela teška tjelesna povreda iz člana 36. stav 1. KZ RCG, na kaznu zatvora u trajanju od šest mjeseci; Presudom Osnovnog suda u Cetinju posl. Br. K. 24/96 od 20. 06. 1997. godine, zbog krivičnog djela pomoć učiniocu poslije izvršenog krivičnog djela iz člana 180. stav 2. KZ RCG na kaznu zatvora u trajanju od tri mjeseca, uslovno na jednu godinu; Presudom Osnovnog suda u Cetinju posl. Br. K. 98/95 od 17. 02. 1997. godine zbog krivičnog djela teška krađa iz člana 145 stav 1. tačka 1. KZ RCG, na kaznu zatvora u trajanju od četiri mjeseca; Presudom Osnovnog suda u Cetinju posl. br. K. 60/06 od 31. 03. 2006. godine, zbog krivičnog djela nedozvoljeno držanje oružja i eksplozivnih materija iz člana 403. stav 1. Krivičnog zakona, na kaznu zatvora u trajanju od šest mjeseci, uslovno na jednu godinu; Presudom Višeg suda u Podgorici posl. br. K. 89/2006 od 22. 06. 2009. godine zbog krivičnog djela ubistvo na mah u pokušaju iz člana 145. u vezi člana 20. Krivičnog zakonika, na kaznu zatvora u trajanju od jedne godine; Presudom Osnovnog suda u Cetinju posl. br. K. 254/10 od 07. 04. 2011. godine zbog krivičnog djela ugrožavanje sigurnosti iz člana 168. stav 1. Krivičnog zakonika CG, na kaznu zatvora u trajanju od šest mjeseci, uslovno na jednu godinu, koja je preinačena presudom Višeg suda u Podgorici Kž. br. 1173/11 na kaznu zatvora u trajanju od četrdesetpet dana.</span>
</p>
<p class="p4"></p>
<p class="p4"></p>
<p class="p6">
<span>K r i v   j e:</span>
</p>
<p class="p6"></p>
<p class="p7">
<span class="s4">	Zato  što je:</span>
</p>
<p class="p7"></p>
<p class="p4">
<span>Neutvrđenog dana u vremenskom periodu od 06. 05. do 11. 05. 2012. godine, u poslovnim prostorijama E. »O.", u ulici ..... u Cetinju u namjeri da obijanjem i provaljivanjem u tuđi zatvoreni prostor i oduzimanjem i prisvajanjem tuđih pokretnih stvari, sebi pribavi protivpravnu imovinsku korist, od preko 150,00 eura iako svjestan da je obijanje i provaljivanje u tuđi zatvoreni prostor i oduzimanje i prisvajanje tuđih pokretnih stvari zabranjeno, voljno, upotrebom fizičke sile i podesnog sredstva, obio metalna vrata tzv. »bunkera« - ozidanog dijela magacina u pogonu »Baukhnekt«, u sklopu fabrike EI »O.", izbacivši iz ležišta bravu na vratima istog, te potom provalio u unutrašnjost objekta i iz istog protivpravno oduzeo i prisvojio 50 koturova prečnika od po 30 cm, na kojima su bile namotane mesingane trake sa 203.825 komada, tzv. »otvorenih stopica«, ukupne težine 155 kg, ukupne novčane vrijednosti od 2. 038,25 eura (dvijehiljadetridesetosameura i dvadesetpetcenti), koje je potom iznio izvan preduzeća EI »O.«, a zatim mesingane trake sa tzv. »Otvorenim stopicama«, odvojio od koturova, te ih upotrebom fizičke sile i podesnog sredstva smjestio u dvije veće plastične posude i sakrio ih na neutvrđenoj lokaciji u blizini naznačenog objekta, čime je za vrijednost protivpravno oduzetih predmeta od 2.038,25 eura (dvijehiljadetridesetosameura i dvadesetpetcenti) oštećenom privrednom društvu EI »O.« Cetinje, pričinio imovinsku štetu,</span>
</p>
<p class="p4"></p>
<p class="p5">
<span>- čime je izvršio krivično djelo teška krađa iz člana 240. stav 1. tačka 1.  Krivičnog zakonika</span>
</p>
<p class="p5"></p>
<p class="p5"></p>
<p class="p4">
<span>-  pa ga Sud shodno čl. 4, 5, 13, 15, 32, 33, 36, 42, KZ -a i čl. 226 – 229,239  i čl. 374 ZKP-a </span>
</p>
<p class="p8"></p>
<p class="p9">
<span>          O  S  U  Đ  U  J  E</span>
</p>
<p class="p10"></p>
<p class="p5">
<span>Na</span><span class="s1"> </span><span>kaznu zatvora u trajanju od jedne godine</span><span class="s2"> </span><span> koju ima izdržati po pravosnažnosti presude.</span>
</p>
<p class="p8">
<span>	 </span>
</p>
<p class="p4"></p>
<p class="p4">
<span>    Obavezuje se optuženi da na ime  troškova krivičnog postupka uplati iznos od 293.50 eura, te  na ime paušala iznos od 30,00 eura, u roku od 15 dana po pravosnažnosti presude pod prijetnjom prinudnog izvršenja u korist budžeta Crne Gore.</span>
</p>
<p class="p4"></p>
<p class="p4">
<span>Oštećenom EI ’’O. ’’ se dosudjuje imovinskopravni zahtjev u iznosu od 2038,25 eura koji iznos je optuženi dužan platiti u roku od 15 dana po pravosnažnosti presude pod prijetnjom prinudnog izvršenja,dok se za višak upućuje na parnični postupak.</span>
</p>
<p class="p4"></p>
<p class="p4"></p>
<p class="p11">
<span class="s1">O b r a z l o ž e nj e</span>
</p>
<p class="p11"></p>
<p class="p11"></p>
<p class="p5">
<span>Osnovno državno tužilaštvo u Cetinju  podignutom optužnicom Kt.br. 77/12 od 14.09. 2012. godine,optuženom B. I. u  stavilo je na teret izvršenje krivičnog djela teška krađa iz člana 240. stav 1. tačka 1. Krivičnog zakonika.</span>
</p>
<p class="p5"></p>
<p class="p5">
<span>Prvostepena presuda u datoj krivičnopravnoj stvari je ukinuta Rješenjem Višeg suda u Podgorici Kž.br.128/2013 od 05.02.2013.godine i predmet je vraćen ovom sudu na ponovni postupak i odlučivanje.</span>
</p>
<p class="p5"></p>
<p class="p5">
<span>Shodno ukidnim razlozima sadržanim u odluci Višeg suda zakazan je glavni pretres na kojem je u završnoj riječi zastupnica optužbe nakon manjih činjeničnih izmjena istakla da cijeni da su provedenim dokazima u svemu potvrđeni navodi optužnice kojom je optuženom B. I. u stavljeno na teret izvršenje krivičnog djela teška krađa iz člana 240. stav 1. tačka 1. Krivičnog zakonika, te da stoga ostaje pri tako preciziranoj optužnici i predlaže da Sud optuženog oglasi krivim i osudi po zakonu.</span>
</p>
<p class="p5"></p>
<p class="p5">
<span>Optuženi B. I. je u svojoj odbrani naveo da se nalazi u veoma lošem materijalnom stanju, te iz tih razloga živi u stacionaru „O.“ već dvije godine. Kako nije znao na koji način da dođe do novca, vidio je u krugu preduzeća "O" da ima više komada starog željeza i lima, pa je pomislio da bi to mogao sakupiti i prodati na otpad. U takvom stanju se kretao po stacionaru „O.“, odnosno ispred prostorije u kojoj živi je bilo dosta mesinganih traka, odnosno našao je četiri kotura mesingane trake i misleći da to nikome ne treba iznio je  te trake izvan ograde „O.“. Nakon toga je skinuo mesingane trake sa kolutova i stavio ih u kese. Narednog dana se taksi vozilom odvezao do otpada, vlasništvo K. koji se nalazi u naselju Zagrablje, gdje je donio navedene mesingane trake, za koje mu je radnik koji je zaposlen na ovom otpadu, a kojeg lično ne poznaje dao novac u iznosu od 35.00 eura. Navedeni mesing nije ukrao,  nije obijao nikakav magacin u okviru „O.“, već kako je i rekao ove mesingane trake je našao pored prostorije u kojoj živi, i nije tačno da je tu bilo 155 kg, kako je navedeno u otkupnom listu, niti da je dobio novac u iznosu od 356,00 eura, već kako je i rekao za taj mesing je dobio 35.00 eura. Na otpadu je ovom radniku dao svoj pasoš, pa je ovaj upisao broj pasoša i njegovo ime i prezime, a da je ove predmete ukrao ne bi mu dao svoja lična dokumenta na uvid. Ono što je navedeno kao njegova odbrana data u policiji pred ovlašćenim policijskim službenicima  u kojoj je naveo da živi u stacionaru fabrike EI „O.’’,te da je kritičnom prilikom bio u alkoholisanom stanju ,kada je primjetio da su na jednom objektu razvaljena i otvorena vrata,pa je u istu ušao i našao više malih koturova na koje su bile namotane mesingane trake koje je narednog dana taksi vozilom odnio na otpad ,vlasništvo K. M. gdje je prodao količinu od oko 150 kg.,za koju je količinu dobio nešto više od 300,00 eura nije tačna, jer je bio malo popio, pa nije ni slušao što su diktirali, a nije ni čitao što su napisali. Advokat I. L. je došao tek kad je potpisivao zapisnik ,a tada je zapisnik potpisao i on. Ni njemu nijesu čitali sadržinu njegove odbrane. Smatra da nije kriv za ono što mu se stavlja na teret, jer ove stvari nije ukrao. </span>
</p>
<p class="p4"></p>
<p class="p5">
<span>Radi razjašnjenja ove krivičnopravne stvari, Sud je u dokaznom postupku na glavnom pretresu proveo dokaze: na saglasan predlog stranaka umjesto neposrednog saslušanja svjedoka M.. D.P. M., M. R. M. B. R. ovlašćenog predstavnika oštećenog preduzeća E.I "O" M. N. svjedoka V. B. L.I. pročitao njihove iskaze,te takođe na saglasan predlog stranaka pročitao nalaz i mišljenje sudskog vještaka ekonomsko finansijske struke S. V. od 03. 09. 2012. godine, izvršio uvid u otkupni list privrednog društva „M.“ D.O.O. Cetinje izdat dana 11. 05. 2012. godine, izvršio uvid u stanje skladišta sirovina i poluproizvoda BKT od 08. 08. 2011. godine, izvršio uvid u fotodokumentaciju Uprave policije – Ispostave Cetinje broj 67/12 od 12. 05. 2012. godine, pročitao izvještaj Uprave policije – Ispostave Kotor iz Kaznene evidencije za optuženog B. I.a broj 31-03 broj 245/12-2577 od 13. 06. 2012. godine.</span>
</p>
<p class="p5"></p>
<p class="p5">
<span>Iz iskaza ovlašćenog predstavnika oštećenog preduzeća E.I "O" M. N. proizilazi da u E.I "O" Cetinje obavlja poslove sekretara i da je ovlašćen od strane stečajnog upravnika V. N. da se izjasni o količini sirovina i poluproizvoda u fabrici kombinovanih hladnjaka i vertikalnih zamrzivača zv. „Bauhnet“, a prema stanju koje je konstatovano po popisnim listama sačinjenim 08.08.2011. godine, kada je poslednji put rađen popis. U preduzeću je u toku stečajni postupak i vrši se ukupan popis imovine i osnovnih sredstava. Iz popisne liste – stanje skladišta koji se odnosi na sirovine i poluproizvode, a koju je u prilogu dostavio, se nesporno utvrđuje da je prema popisu koji je  obavljen dana 08.08.2011. godine, u ovom skladištu, odnosno tačnije tzv. „bunkeru“ koji se nalazi u samom skladištu, bilo „otvorenih stopica“ šifre 280001 ukupno 189.100,00 komada, koje su izvršenjem predmetnog krivičnog djela sve nestale. Nadalje ,od tzv. „viljuškastih stopica“ šifre 180386/2 kojih je bilo ukupno 1.074.770,00 komada ostalo je 75.300,00 komada;tkz. „zatvorene stopice“, šifre 140530 kojih je bilo ukupno 66.370,00 komada su sve odnijete; tkz „“otvorene stopice“ šifre 31032563 kojih je bilo ukupno 30.100,00 komada su takođe sve odnijete; a tako je stanje bilo i sa tkz. „otvorenim stopicama“ šifre 160430-8 kojih je po popisu bilo 56.100,00 komada, kao i sa tkz. „pljosnatim natikcima“ šifre 163234 kojih je po posljednjem popisu bilo 61.470,00 komada, kao i sa žicom 2.4. S.AL99.8 CH 3061 koje je po posljednjem popisu prije krađe bilo 42.50 kilograma i koja je takođe sva odnijeta. To je stanje koje je utvrđeno po naznačenom popisu i nakon izvršenja predmentog krivičnog djela. Knjigovodstvena vrijednost nestalog materijala je cc 50.000,00 eura, dok objektivna vrijednost ovog materijala je mnogo manja, obzirom da je starost istog desetak godina, tako da se nije mogao precizno odrediti o iznosu imovinsko pravnog zahtjeva, a pridružio se krivičnom gonjenju.</span>
</p>
<p class="p5"></p>
<p class="p5">
<span>Iz iskaza  svjedoka M. R. proizilazi da  u E.I "O" obavlja poslove stražara već tri i po godine. Svakog trećeg dana je u smjeni i tada obilaze magacinski prostor fabrike E.I "O". Toga dana, misli da je bio 12. 05. 2012. godine je bio u smjeni sa P. M. kada su prolazeći kroz magacina, tzv. „Bauhnet“ primijetil da su željezna vrata na prostoriji koju zovu „Bunker“ razvaljena, pa su odmah pozvali svog šefa V. B. i obavijestili ga o zatečenom stanju. Pojasnio je da je magacin „Bauhnet“ zatvoren sa svake strane, s tim što je na zadnjoj strani na nekoliko mjesta nepoznato lice napravilo otvore kroz koje je ulazeno i vršene krađe, pa su ih oni zatvorili daskama. Sam prostor „bunkera“ je prostorija površine oko 10 m2, betonske konstrukcije sa željeznim vratima koja su bila dobro obezbijeđena. Obzirom da su vrata na istom uvijek zaključana, čim su vidjeli da su razvaljena posumnjali su da je iz „bunkera“ nešto otuđeno i o tome obavijestili šefa. U magacinskom prostoru „Bauhnet“, kao i u okolini stacionara nijesu se nalazili kalemovi sa tzv. „otvorenim stopicama“ ,a da ih je bilo oni bi to primijetili,jer kako je već i istakao obilazili su taj prostor svaki treći dan.</span>
</p>
<p class="p5"></p>
<p class="p5">
<span>Iz iskaza svjedoka V. B. proizilazi  da obavlja poslove rukovodioca Službe obezbjeđenja u preduzeću E.I "O". Dana 12. 05. 2012. godine oko 16,50 časova, obavijestio je dežurnu službu Ispostave Cetinje, da je u poslednjih 5-6 dana obijen magacin, odnosno tačnije „bunker“, rezervnih djelova i repromaterijala, koji je u sklopu magacina „Bauhnet“ i da je iz istog otuđena veća količina repromaterijala, koji se koristi za instalacije u proizvodnji električnih aparata. Ovaj magacin „Bauhneta“ je dosta oštećen i u njega se skoro slobodno može ući, ali ovaj „bunker“ u kojem su se nalazili otuđeni rezervni djelovi i repromaterijal je bio zatvoren sa svih strana, tj. radi se o zasebnoj prostoriji na kojoj nema prozora, samo jedna vrata na kojima je postojala sigurnosna brava i ona su bila zaključana. Upravo zbog toga što je bio tako obezbijeđen oni su ga zvali „Bunker’’. U stvari, radi se o zasebnoj prostoriji površine oko 7 do 10 metara i nalazi se udaljen 10 metara od stacionara u kojem živi B. I.. Stražari obilaze ove prostorije skoro svakodnevno i toga dana su ga stražari M. R. i P. M. obavijestili da je isti obijen. On je odmah sa stražarima izašao na lice mjesta, uvjerio se da je „bunker“ stvarno obijen i tada su vidjeli da su stvari u njemu ispreturane i da nedostaje repromaterijal, odnosno kalemovi na kojima su namotane pravougaone i okrugle mesingane trake, takozvane „otvorene stopice“ koje se koriste prilikom ugradnje elektroinstalacija u proizvodnji električnih aparata. Težina samih traka „otvorenih stopica“ bez kalemova se kreće oko 4 kg po jednom kalemu, a na jednom kalemu je namotano 5.000 stopica. Napomenuo je  da su ove mesingane trake bile stare najmanje 30 godina. Desetak dana prije ovog događaja on i njegov kolega M. B. su ulazili u ovaj „bunker“ jer su primijetli da je neko pokušao nasilno da udje u isti i tada iz njega nije ništa nedostajalo, odnosno kada su došli bio je uredno zaključan. U njemu je tada bilo najmanje 50 kalemova koji su bili složeni na rafove, a u momentu kaa su ga stražari obavijestili da je „bunker“ obijen u njemu je bilo ostalo 15 kalemova. Poslednji popis repromaterijala i rezervnih djelova koji se u njemu nalaze vršen je krajem 2011. godine. Popisne liste se nalaze kod M. D. koji je komercijalista u „O.“ i njega je policija kontaktirala da se izjasni o vrijednosti stopica. Nakon toga su obišli lice mjesta, obavijestili direktora J. K. i šefa službe obezbjeđenja Z. D.,te nakon konsultacije sa istima slučaj je prijavio policiji.</span>
</p>
<p class="p5"></p>
<p class="p5">
<span>Iz iskaza svjedoka L. I. proizilazi da se sjeća da je kod Ispostave Cetinje postupao kao branilac po službenoj dužnosti osumnjičenom B. I. u iz Cetinja. Koliko se sjeća bio je sa B. u skladu sa ZKP-om obavio povjerljivi razgovor  sa istim,nakon čega su prešli u prostoriju za saslušanje gdje je ovlašćeni službenik od njega uzeo izjavu, odnosno njegovu odbranu. Diktiranje zapisnika je bilo glasno i svi su mogli čuti njegovu sadržinu. Odgovorno tvrdi da u konkretnom slučaju, a i u ostalim slučajevima gdje je postupao kao branilac po službenoj dužnosti nije bilo nikakve prisile nad osumnjičenim, niti je dolazio da potpisuje gotove zapisnike. U konkretnom slučaju procedura je u potpunosti ispoštovana, tj. Zapisnik je glasno diktiran i svi prisutni su ga potpisali bez primjedbi. Što se tiče odbrane samog B. I. a o tome se nije izjašnjavao.</span>
</p>
<p class="p5"></p>
<p class="p5">
<span>Iz iskaza svjedoka M. D. proizilazi da u „O.“ obavlja poslove komercijaliste već deset godina , da popis robe, odnosno materijala rade jednom godišnje i to krajem godine, kako su i  uradili krajem 2011. godine. Tom prilikom napravili su popis repromaterijala koji se nalazio u tzv. „bunkeru“, u magacinu „Bauhnet“. Sačinili su popisne liste i predali ih u finansije koje su oni dalje unosili u kompjuterski program. Nije se mogao precizno izjasniti koliko je bilo mesinganih stopica po popisu, zna da je poslije ove predmetne krađe  ostalo 75.000 komada stopica koje su premještene na neko sigurnije mjesto.  Ponovo rade popis u magacinu, jer je u „O.“ uveden stečaj. Naglasio je i to da su ove stopice bile stare sigurno preko 10 do 12 godine, tako da im je tržišna vrijednost znatno umanjena. Tačne podatke iz poisnih lista može dostaviti J. K. koji je tada obavljao funkciju direktora.</span>
</p>
<p class="p5"></p>
<p class="p5">
<span>Iz iskaza svjedoka P. M. proizilazi  da u E.I "O" obavlja poslove stražara već 35 godina. Prostor magacina „Bauhnet“ je dugačak otprilike 60 – 70 metara, a pri kraju magacina se nalazi prostorija koju nazivaju „bunker“ zbog toga što je dobro obezbijeđen željeznim vratima sa četiri alke i betonske je konstrukcije. Po zadnjem popisu koji su radili krajem 2011. godine u njemu je bilo sigurno 50 krugova sa mesinganim otvorenim stopicama, a pored toga u njemu su se nalazile i druge stvari, kao ručice, prekidači, trake itd. On i M. R. svaki treći dan obilaze ovaj prostor jer im se tako mijenjaju smjene, a dana 12. 05. 2012. godine po ulasku u magacin „Bauhnet“ primijetili su da su vrata „bunkera“ razvaljena i odmah su pozvali svog šefa V. B. te kada je on došao ušli su unutra i vidjeli da su iz njega otuđeni kolutovi sa otvorenim stopicama. Nezna koliko je istih otuđeno, ali je ostalo misli oko 15 koturova koje su zatim prebacili u drugi magacin. Obzirom da obilaze ovaj prostor svaki treći dan, a bio je i član komisije koja je vršila popis, to zna da se ovi kalemovi sa otvorenim stopicama nijesu nalazili nigdje drugo sem u „bunkeru“, odnosno u blizini stacionara ih nije bilo.</span>
</p>
<p class="p5"></p>
<p class="p5">
<span>Iz iskaza svjedoka M. B. proizilazi da isti obavlja poslove održavanja cilopetana. Desetak dana prije spornog događaja on je sa V. B. obišao prostor magacina „Bauhnet“ i tom prilikom su u jednu zasebnu prostoriju koju zovu „Bunker“ površine oko 9 m2, koja je napravljena od betona, i ima metalna vrata sa bravom koja su bila zaključana i dobro obezbijeđena unijeli neku farbu i neke boce kisika i acetilena, kako bi spriječili njihovu krađu, jer su primijetili da nestaju iz magacina. Tom prilikom vrata „Bunkera“ u kojem su se nalazili rezervni djelovi i repromaterijal su bila zaključana, a koliko su mogli vidjeti nije ništa nedostajalo. Ispred „bunkera“ i u ostalom prostoru magacina nije bilo kalemova sa tzv. „otvorenim stopicama“, a sve i da su bile ispred „bunkera“ u sam magacin je neko morao nasilno ući. Pojasnio je da je stacionar potpuno odvojen od magacina, i da se nalazi se udaljenosti od nekih 30 metara, a samim tim stacionar je odvojen i od „bunkera“ jer se „bunker“ nalazi u naznačenom magacinu. Nije se mogao izjasniti koliko je bilo i kojih stvari u „Bunkeru“, ali se to može vidjeti iz popisnih lista, koje je sačinila komisija u čijem je sastavu bio, a predsjednik komisije po njegovom sjećanju bio je M. D. dok su članovi bili M. R. i M. P. Istakao je da su popisne liste radili krajem 2011. godine.</span>
</p>
<p class="p5"></p>
<p class="p5">
<span>Iz iskaza svjedoka R. B. proizilazi da je zaposlen u Privrednom društvu „M.“ D.O.O. Cetinje, vlasništvo K. M. koje preduzeće se bavi otkupom i prodajom sekundarnih sirovina, a obavlja poslove poslovođe za radnike koji vrše vaganje otkupljenih sekundarnih sirovina. Kada vidi da se radi o sumnjivoj robi, kao što je bilo u konkretnom slučaju, pristupi vaganju i plaćanju jer je zadužen za finansije. Ranije je bio zaposlen u preduzeću E.I "O", te iz tog razloga može da prepozna izgled pojedinih rezervnih djelova i repromaterijala koji se koristio u proizvodnji elektro aparata u E.I "O". Od strane policijskih službenika pokazan mu je dio takozvanih „otvorenih stopica“, koje se inače koriste za povezivanje elektro instalacija u električnim aparatima, koji su se proizvodili u „O.“ i sa sigurnošću tvrdi da se radi o „otvorenim stopicama“ koje je dana 11. 05 2012. godine oko podneva u magacinu preduzeća u naselju Zagrablje otkupio od građanina B. I.a, zv. „C.“ kojega lično poznaje. Osim ovih otvorenih stopica, koje su mu pokazane od strane policijskih službenika  i koje su pravougaone, on je od B. otkupio i „otvorene stopice“ okruglog oblika, koje se koriste za pričvršćivanje matica. Ovom prilikom, po njegovom sjećanju B. se do magacina dovezao taksijem, a naziva taksi vozila se nije sjećao, osim što misli da je to vozilo bilo marke „Reno megan“. B. I. je iz prtljažnika taksi vozila izvadio dvije plastične „Kade“ koje su otprilike dimenzija 1m x 60 cm i dubine od 60 do 70 cm, a u njima su se nalazile navedene otvorene stopice, koje su radi lakšeg transporta bile presovane. Upravo on je pristupio vaganju, jer je obzirom na količinu mesinga koja je donijeta posumnjao da se radi o ukradenom materijalu i izvršio je mjerenje. Izmjerio je 155 kg, u obije kade, s tim što se u ovu težinu nijesu računale same kade, kje su bile težine oko 16 kg. Misli da su ove stopice, po njegovoj procjeni bile odavno proizvedene. Za navedenu količinu mesinganih predmeta, tj. otvorenih stopica on je B. I.u, koji je tom prilikom došao sam, isplatio novac u iznosu od 356,50 eura u vezi čega je i sačinio otkupni blok, na kojem je osim količine i cijene napisao i jedinstveni matični broj B. I. a iz njegovog pasoša koji mu je pokazao, a B. I. se takođe i lično potpisao na otkupni list, te nije tačno da mu je dao 35,00 eura za četiri kotura mesinganih traka, kako je on naveo jer svake noći svode stanje novca i materijala sa vlasnikom K. M. Nakon toga B. se udaljio u nepoznatom pravcu. Istog dana, ili možda sjutra dan oni su ovaj materijaln zajedno sa većom količinom sekundarnih sirovina otpremili radi prodaje u Luku Bar. Policijskim službenicima predao je original otkupnog lista sa svim navedenim podacima. Tom prilikom B. I.a nije pitao odakle mu ovaj mesing, ali čim posumnja u njegovo porijeklo traži lična dokumenta. Na kraju je istakao i to da mu je od strane policijskih službenika pokazan uzorak otvorenih stopica, kao i fotografija istih kada koje se nalaze na kalemima, te je sto posto siguran da se radi o istim otvorenim stopicama koje je otkupio od B. I.a.</span>
</p>
<p class="p5"></p>
<p class="p5">
<span>Iz nalaza i mišljenja sudskog vještaka ekonomsko finansijske struke S. V. od 03. 09. 2012. godine proizilazi da je u maju 2012. godine vrijednost jedne „otvorene stopice“ iznosila 0,01 euro, iz čega proizilazi da ukupna vrijednost protivpravno oduzetog materijala vrijedi 2.038,25 eura (dvijehiljade trideset osam eura i dvedeset pet centi).</span>
</p>
<p class="p5"></p>
<p class="p5">
<span>Uvidom u otkupni list privrednog društva „M.“ D.O.O. Cetinje izdat dana 11. 05. 2012. godine proizilazi da je D.O.O. „M.“ sa sjedištem u Cetinju dana 11. 05. 2012. godine B. I.u sa matičnim brojem 300897125031 za mesing u količini od 155 kg isplatio iznos od 356,50 eura. Priznanica je potpisana od strane B. I.a.</span>
</p>
<p class="p5"></p>
<p class="p5">
<span>Uvidom u stanje skladišta sirovina i poluproizvoda BKT od 08. 08. 2011. godine proizilazi  se da je konstatovano stanje u predmetnom skladistu navednog dana.</span>
</p>
<p class="p5"></p>
<p class="p5">
<span>U fotodokumentaciji Uprave policije – Ispostave Cetinje broj 67/12 od 12. 05. 2012. godine prikazano je lica mjesta povodom izvršene krađe na štetu preduzeća E.I "O".  Na fotografijama se vide ulazna vrata pogona „Bauhnet“, unutrašnjost objekta, kao i oštećenja na metalnom štoku vrata magacina, oštećeni metalni ulošci i brave koje služe za zabravljivanje vrata, unutrašnjost magacina, kao i spojnice na koturu koje su otuđene iz magacina i njihov bliži izgled.</span>
</p>
<p class="p5"></p>
<p class="p5">
<span>Iz izvještaja Uprave policije – Ispostave Kotor iz Kaznene evidencije za optuženog B. I.a broj 31-03 broj 245/12-2577 od 13. 06. 2012. godine utvrđuje se da je isti osuđivan i to Presudom Osnovnog suda u Cetinju posl. br. K. 37/95 od 04. 11. 1995. godine, zbog krivičnog djela teška tjelesna povreda iz člana 36. stav 1. KZ RCG, na kaznu zatvora u trajanju od šest mjeseci; Presudom Osnovnog suda u Cetinju posl. Br. K. 24/96 od 20. 06. 1997. godine, zbog krivičnog djela pomoć učiniocu poslije izvršenog krivičnog djela iz člana 180. stav 2. KZ RCG na kaznu zatvora u trajanju od tri mjeseca, uslovno na jednu godinu; Presudom Osnovnog suda u Cetinju posl. Br. K. 98/95 od 17. 02. 1997. godine zbog krivičnog djela teška krađa iz člana 145 stav 1. tačka 1. KZ RCG, na kaznu zatvora u trajanju od četiri mjeseca; Presudom Osnovnog suda u Cetinju posl. Br. K. 60/06 od 31. 03. 2006. godine, zbog krivičnog djela nedozvoljeno držanje oružja i eksplozivnih materija iz člana 403. stav 1. Krivičnog zakona, na kaznu zatvora u trajanju od šest mjeseci, uslovno na jednu godinu; Presudom Višeg suda u Podgorici posl. Br. K. 89/2006 od 22. 06. 2009. godine zbog krivičnog djela ubistvo na mah u pokušaju iz člana 145. u vezi člana 20. Krivičnog zakonika, na kaznu zatvora u trajanju od jedne godine; Presudom Osnovnog suda u Cetinju posl. Br. K. 254/10 od 07. 04. 2011. godine zbog krivičnog djela ugrožavanje sigurnosti iz člana 168. stav 1. Krivičnog zakonika CG, na kaznu zatvora u trajanju od šest mjeseci, uslovno na jednu godinu, koja je preinačena presudom Višeg suda u Podgorici Kž. Br. 1173/11 na kaznu zatvora u trajanju od četrdesetpet dana.</span>
</p>
<p class="p5"></p>
<p class="p4">
<span>Naime,utvrđujući činjenice radi pravilnog određenja materijalnopravnog odnosa u predmetnoj pravnoj stvari sud je nesumnjivo utvrdio da je optuženi B. I. neutvrđenog dana u vremenskom periodu od 06. 05. do 11. 05. 2012. godine, u poslovnim prostorijama E.I. »O.«, u ulici .... u Cetinju u namjeri da obijanjem i provaljivanjem u tuđi zatvoreni prostor i oduzimanjem i prisvajanjem tuđih pokretnih stvari, sebi pribavi protivpravnu imovinsku korist, od preko 150,00 eura iako svjestan da je obijanje i provaljivanje u tuđi zatvoreni prostor i oduzimanje i prisvajanje tuđih pokretnih stvari zabranjeno, voljno, upotrebom fizičke sile i podesnog sredstva, obio metalna vrata tzv. »bunkera« - ozidanog dijela magacina u pogonu »Baukhnekt«, u sklopu fabrike EI »O.«, izbacivši iz ležišta bravu na vratima istog, te potom provalio u unutrašnjost objekta i iz istog protivpravno oduzeo i prisvojio 50 koturova prečnika od po 30 cm, na kojima su bile namotane mesingane trake sa 203.825 komada, tzv. »otvorenih stopica«, ukupne težine 155 kg, ukupne novčane vrijednosti od 2. 038,25 eura (dvijehiljadetridesetosameura i dvadesetpetcenti), koje je potom iznio izvan preduzeća EI »O.«, a zatim mesingane trake sa tzv. »Otvorenim stopicama«, odvojio od koturova, te ih upotrebom fizičke sile i podesnog sredstva smjestio u dvije veće plastične posude i sakrio ih na neutvrđenoj lokaciji u blizini naznačenog objekta, čime je za vrijednost protivpravno oduzetih predmeta od 2.038,25 eura (dvijehiljadetridesetosameura i dvadesetpetcenti) oštećenom privrednom društvu EI »O.« Cetinje, pričinio imovinsku štetu.</span>
</p>
<p class="p4"></p>
<p class="p5">
<span>U ovakvim se radnjama optuženog koje se sastoje svjesnom i voljnom obijanju u provaljivanju u predmetni objekat ,u vlasništvu ošt.EI „O.’’,sa jasnom i očiglednom namjerom da ovim inkriminisanim radnjama pribavi sebi protivpravnu imovinsku korist, od preko 150,00 eura ,te u nastupjelim posledicama koje se ogledaju u činjenici da je nad oduzetim stvarima čija je stvarna vrijednost u kritično vrijeme (maj 2012.godine) iznosila 2038,25 eura zasnovao državinu, stiču sva subjektivna i objektivna obilježja bića krivičnog djela u pitanju, pri čemu je Sud odredjujući subjektivni odnos optuženog prema izvršenom krivičnom djelu utvrdio umišljaj, jer je bio svjesan svog djela  i svih njegovih obilježja i htjeo njegovo izvršenje.</span>
</p>
<p class="p4"></p>
<p class="p5">
<span>Sud je pri ocjeni pravno relevantih dokaza u predmetno krivično-pravnoj stvari,punu vjeru poklonio iskazu saslušanih svjedoka koji</span><span class="s5"> </span><span>su po mišljenju suda na istinit način svjedočili o onome što im je poznato o konkretnom dogadjaju,u sklopu sa otkupnim listom P.D. „M.’’d.o.o.Cetinje ,izdat dana 11.05.2012.godine ,stanjem skladišta sirovina i poluproizvoda BKT od 08.08.2011.godine ,sačinjenoj fotodokumentaciji  iz koje se jasno da zaključiti na koji je način došlo do obijanja i provaljivanja u predmetni objekat,kao i datom nalazu i mišljenju sudskog vještaka ekonomsko-finansijske struke o ukupnoj vrijednosti protivpravno oduzetih predmeta.</span>
</p>
<p class="p4"></p>
<p class="p5">
<span>Cjeneći odbranu opt.B. I.a sud je našao da je ista usmjerena na izbjegavanje krivičnopravne odgovornosti, te je kao takvu odbacio.Ovo tim prije jer je njegova odbrana u potpunoj suprotnosti sa činjeničnim stanjem utvrdjenim nakon provedenog dokaznog postupka.Odbrana optuženog koju je iznio u prostorijama ODT-a u Cetinju ,a koju je ponovio i na glavnom pretresu, odn.kojom je negirao da  odbrana koju je dao u prostorijama Ispostave Cetinje odgovara istini,te da je branilac po službenoj dužnosti došao kada je istu iznio je opovrgnuta iskazom L. I. adv.iz Cetinja koji je decidan da je ispoštovana procedura ,te da mu je omogućen razgovor sa optuženim ,nakon čega je iznio svoju odbranu.Nadalje,navodi njegove odbrane su i posve nelogični,a posebno kada se dovedu u vezu sa iskazom radnika oštećenog preduzeća koji su saslušani u svojstvu svjedoka,koji su pojasnili stanje u skladištu ,kao i način otudjenja navedenih stvari ,te istovremeno decidno ustvrdili da iste nijesu mogle biti od strane optuženog otudjene na način na koji je on to naveo, obzirom na redovni obilazak ovog prostora,kao i okoline,te na obezbjedjenost ovog objekta, a prvenstveno svjedoka R. B. koji je svoje tvrdnje potkrijepio pisanim dokazom,a i sam optuženi  je u odbrani pred UP Ispostave Cetinje potvrdio količinu stvari koju je odnio na otpad K. M. kao i vrijednost koju je tom prilikom dobio za iste.</span>
</p>
<p class="p5"></p>
<p class="p5">
<span>Dakle,sve prednje implicira na zaključak da je isti izvršilac predmetnog krivicnog djela.</span>
</p>
<p class="p5"></p>
<p class="p4">
<span>U nedostatku elemenata koji bi umanjili ili isključili sposobnost optuženog  da shvati značaj svojih postupaka i da njima upravlja , sud ga  nalazi krivično odgovornim i oglašava krivim.</span>
</p>
<p class="p5"></p>
<p class="p5">
<span>Prilikom utvrdjivanja vrste i visine kazne koju će sud izreći optuženom B. I.u cijenjene su okolnosti iz čl. 42. KZ -a, pa je Sud od olakšavajućih okolnosti na strani optuženog našao , da je nezaposlen,pa samim tim lošeg materijalnog stanja, dok je od otežavajućih okolnosti van bitnih obilježja krivičnog djela u pitanju na njegovoj strani sud našao raniju osuđivanost.</span>
</p>
<p class="p5"></p>
<p class="p5">
<span>Sud je obzirom na ove okolnosti  izrekao kaznu zatvora opt. B. I.u   u trajanju od jedne  godine , nalazeći da ta kazna realno održava stepen društvene opasnosti djela, odnosno   uz uvjerenje suda da će se i sa ovako utvrdjenom kaznom  i pored ranijih osuda optuženog, u konkretnom slučaju postići svrha kažnjavanja predvidjena čl. 32. Krivičnog zakonika,odnosno da će se u svemu ostvariti opšta svrha izricanja i propisivanja krivičnih sankcija iz čl.4.st 2 Krivičnog zakonika.</span>
</p>
<p class="p5"></p>
<p class="p12">
<span>		Optuženi   je obavezan  shodno čl.226-229 ZKP-a da na ime troškova krivičnog postupka u korist budžeta Crne Gore  u roku od 15 dana po pravosnažnosti presude, pod prijetnjom prinudnog izvršenja uplati iznos i to na ime angažovanja sudskog vještaka ekonomsko finansijske struke iznos od 93,50 eura i na ime angažovanja branioca po službenoj dužnosti, iznos od 200,00 eura, te na ime paušala iznos od po 30,00 eura, a koji iznos je sud odmjerio imajući u vidu konkretan slučaj, trajanje postupka i imovne prilike optuženog.</span>
</p>
<p class="p5"></p>
<p class="p5">
<span>Shodno čl.239.ZKP-a oštećenom EI „O.’’ Cetinje  je dosuđen imovinskopravni zahtjev u iznosu od 2038,25 eura,koji iznos je optuženi dužan platiti u roku od 15 dana po pravosnažnosti presude pod prijetnjom prinudnog izvršenja,dok je za višak upućen na redovnu parnicu.</span>
</p>
<p class="p5"></p>
<p class="p5">
<span>Sa izloženog shodno čl.374.ZKP-a odlučeno je kao u izreci presude.</span>
</p>
<p class="p4"></p>
<p class="p4"></p>
<p class="p11">
<span>OSNOVNI SUD U CETINJU</span>
</p>
<p class="p5">
<span>		                   Dana 02.07.2013.godine  </span>
</p>
<p class="p4"></p>
<p class="p4"></p>
<p class="p4">
<span class="s1">Zapisničar,                                                                              S U D I J A</span>
</p>
<p class="p4">
<span class="s1">Aleksandra Martinović                                                         Marija Ćupić   					                </span><span class="s2">                           </span>
</p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4">
<span class="s1">PRAVNA POUKA</span><span>:</span>
</p>
<p class="p4">
<span>Protiv ove presude može se izjaviti žalba u </span>
</p>
<p class="p4">
<span>roku od 15 dana  od dana prijema Višem sudu </span>
</p>
<p class="p4">
<span>u Podgorici, a preko ovog Suda.</span>
</p>
<p class="p4"></p>
<p class="p4"></p>
<p class="p4"></p>
<p class="p10"></p>
<p class="p10"></p>
<p class="p13"></p>
<p class="p13"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial';font-weight:800;font-style:italic }
.span2{;font-size:12pt;font-family:'Arial'}
.span3{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span class="span1"></span>
</p>
<p>
<span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"> K. 245/15</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">U IME CRNE GORE</span>
</p>
<p>&nbsp;</p>
<p>
<span class="span2">OSNOVNI SUD U PODGORICI, po sudiji Nadi Rabrenović, uz učešće R. R. kao zapisničara, u krivičnom predmetu protiv okrivljenog L. L., zbog krivičnog djela nasilničko ponašanje na sportskoj priredbi ili javnom skupu iz čl. 399a Krivičnog zakonika Crne Gore, u sticaju sa krivičnim djelom laka tjelesna povreda iz čl. 152 st. 2, u vezi st. 1 Krivičnog zakonika Crne Gore, po Optužnom predlogu Osnovnog državnog tužilaštva u Podgorici, Kt. br. 320/15 od 30.03.2015. godine, nakon održanog glavnog i javnog pretresa dana 24.04.2015. godine, u prisustvu zastupnika optužbe Ane Kalezić, zamjenika Osnovnog državnog tužioca u Podgorici, okrivljenog L. L. i branioca okrivljenog advokata P. R. iz P., donio je i dana 27.04.2015. godine javno objavio,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>
<span class="span2">Okrivljeni:</span>
</p>
<p>&nbsp;</p>
<p>
<span class="span2">L.L., JMBG: ..., od oca Ž. i majke V., rođene D., rođen ... godine u P., sa prebivalištem u P. – Ul. .. br. ..., završio osnovnu školu, frizer, neoženjen, bez djece, srednjeg imovnog stanja, neosuđivan,  </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">K r i v    j e</span>
</p>
<p>&nbsp;</p>
<p>
<span class="span2">Zato što je:</span>
</p>
<p>&nbsp;</p>
<p>
<span class="span2">Dana 27. marta 2015. godine, u 20,46 časova, u Podgorici, svjestan svojih djela čija izvršenja je htio i znajući da su ista zabranjena, za vrijeme trajanja međunarodne fudbalske utakmice između reprezentacija Crne Gore i Rusije, na gradskom stadionu ˝Pod Goricom˝, bacio na sportski teren pirotehničko sredstvo koje može da izazove tjelesnu povredu učesnika sportske priredbe, pri čemu je lako tjelesno povrijedo oštećenog A. I., na način što je, stojeći na sjevernoj tribini, ispod koje se nalazio gol reprezentacije Rusije, bacio na fudbalski teren zapaljenu baklju - sredstvo podobno da tijelo teško povrijedi ili zdravlje teško naruši, u pravcu golmana - oštećenog A.I. i pogodio ga u predjelu vrata, nanoseći mu laku tjelesnu povredu, u vidu opekotine prvog sptepena u predjelu desne polovine zadnje strane vrata, zbog čega je utakmica prekinuta,  </span>
</p>
<p>&nbsp;</p>
<p>
<span class="span2">- čime je izvršio krivično djelo nasilničko ponašanje na sportskoj priredbi ili javnom skupu iz čl. 399 a st. 1 Krivičnog zakonika Crne Gore, u sticaju sa krivičnim djelom laka tjelesna povreda iz čl. 152 st. 2, u vezi st. 1 Krivičnog zakonika Crne Gore,</span>
</p>
<p>&nbsp;</p>
<p>
<span class="span2">Pa sud okrivljenom, primjenom citiranih zakonskih odredbi, te čl. 2, 4, 5, 32, 36, 42, 45, 46 i 48 st. 1 Krivičnog zakonika Crne Gore, predhodno utvrđuje kaznu za svako krivično djelo pojedinačno, i to:</span>
</p>
<p>&nbsp;</p>
<p>
<span class="span2">- za krivično djelo nasilničko ponašanje na sportskoj priredbi ili javnom skupu iz čl. 399 a st. 1 Krivičnog zakonika Crne Gore</span><span class="span2">, </span><span class="span2"> kaznu zatvora u trajanju od 3 (tri) mjeseca,</span>
</p>
<p>&nbsp;</p>
<p>
<span class="span2">- za krivično djelo laka tjelesna povreda iz čl. 152 st. 2 u vezi st. 1 Krivičnog zakonika Crne Gore</span><span class="span2">, </span><span class="span2">kaznu zatvora u trajanju od 30 (trideset) dana.</span>
</p>
<p>&nbsp;</p>
<p>
<span class="span2">Nakon čega sud okrivljenog, primjenom citiranih zakonskih odredbi i primjenom čl. 39,  čl. 48 st. 2 i čl. 51 Krivičnog zakonika Crne Gore i čl. 229 i čl. 374 Zakonika o krivičnom postupku,</span>
</p>
<p>&nbsp;</p>
<p style="text-align:center;">
<span class="span2">O S U Đ U J E</span>
</p>
<p>&nbsp;</p>
<p>
<span class="span2">Na jedinstvenu kaznu zatvora u trajanju od 3 (tri) mjeseca i 15 (petnaeset) dana, u koju kaznu se okrivljenom uračunava vrijeme zadržavanja po rješenju Osnovnog državnog tužilaštva u Podgorici - od 29.03.2015. godine, od 21,50 časova, do 30.03.2015. godine,</span>
</p>
<p>&nbsp;</p>
<p>
<span class="span2">I na novčanu kaznu, u iznosu od 750,00 (sedamstopedeset) eura, koju je okrvljeni dužan da plati Osnovnom sudu u Podgorici, u roku od 30 dana od dana pravosnažnosti presude.</span>
</p>
<p>&nbsp;</p>
<p>
<span class="span2">Ako okrivljeni novčanu kaznu ne plati u ostavljenom roku, ista će se zamijeniti kaznom zatvora, tako što će se za svakih započetih 25,00 (dvadesetpet) eura novčane kazne odrediti jedan dan kazne zatvora, s tim da kazna zatvora ne može biti duža od 6 (šest) mjeseci.</span>
</p>
<p>&nbsp;</p>
<p>
<span class="span2">Obavezuje se okrivljeni da, na ime troškova krivičnog postupka, Osnovnom sudu u Podgorici, plati  iznos od 60,50 eura, a na ime sudskog paušala iznos od 30,00 eura, u roku od 15 dana po pravnosnažnosti presude.</span>
</p>
<p>&nbsp;</p>
<p style="text-align:center;">
<span class="span2">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span2">Osnovno državno tužilaštvo u Podgorici podnijelo je Osnovnom sudu u Podgorici Optužni predlog, Kt. br. 320/15 od 30.03.2015. godine, protiv okrivljenog L.L. iz P., zbog krivičnog djela nasilničko ponašanje na sportskoj priredbi ili javnom skupu iz čl. 399a Krivičnog zakonika Crne Gore, u sticaju sa krivičnim djelom laka tjelesna povreda iz čl. 152 st. 2, u vezi st. 1 Krivičnog zakonika Crne Gore. Zastupnik optužbe prije davanja završne riječi, izmijenila je pravnu kvalifikaciju krivičnog djela stavljenog na teret okrviljenom, gdje greškom nije naveden “stav 1”, na način što je iza riječi: ˝krivično djelo nasilničko ponašanje na sportskoj priredbi ili javnom skupu iz čl. 399 a˝, navela riječi: ˝stav 1˝, dok su u preostalom dijelu dispozitiv optužnog akta i pravna kvalifikacija krivičnog djela stavljenog na teret okrivljenom, ostali nepromijenjeni. Zastupnik optužbe u završnoj riječi navela je da su navodi Optužnog predloga Tužilaštva potvrđeni provedenim dokazima. Naime, iz istih se nesumnjivo utvrđuje da je, upravo okrivljeni, na sjevernoj tribini stadiona Pod Goricom u Podgorici, držao zapaljenu baklju, što ni sam okrivljeni nije sporio, dok se iz pregledanog snimka na glavnom pretresu vidi da je u momentu izvršenja krivičnog djela na sjevernoj tribini stadiona pod Goricom ta baklja jedina bila zapaljena. Očigledno se iz pregledanog snimka da zaključiti da bacanje te baklje, kako to u svojoj odbrani okrivljeni navodi, nije učinjeno da baklja ne bi povrijedila okrivljenog i prisutne oko njega, zbog sagorijevanja i prskanja, jer se upravo pegledanim snimkom konstatuje da baklju okrivljeni drži iznad glave određeno vrijeme, maše istom i tek je potom ubacuje u teren stadiona. Nadalje, </span><span class="span2">pažljivom analizom svih dokaza i njihovim dovođenjem u međusobnu vezu, zaključuje se da je tako zapaljenu baklju okrivljeni ubacio na fudbalski teren, i to upravo u pravcu oštećenog golmana fudbalske reprezentacije Ruske Federacije. Da je ta baklja pogodila oštećenog, te da su na taj način nastale povrede koje su opisane dispozitivom Optužnog predloga, utvrđeno je iz stručnog nalaza vještaka medicinske struke na koji stranke nijesu imale primjedbi. S toga, kod takvog stanja stvari, nalazi da je dokazano da je okrivljeni svojim radnjama ostvario sve bitne elemente bića krivičnih djela koja mu se stavljaju na teret, te je predložila sudu da okrivljenog oglasi krivim i da mu izrekne adekvatnu krivičnu sankciju. </span>
</p>
<p>&nbsp;</p>
<p>
<span class="span2">Okriviljeni L. L. u odbrani pred ovlašćenim tužiocem Osnovnog državnog tužilaštva u Podgorici Kt. br. 320/15 od 29.03.2015. godine, naveo je da je 27.03.2015. godine oko 20,00 časova, zajedno sa drugovima L. D., V. J., P. P., J. H. i D. Lj., došao na gradski stadion pod Goricom, gdje je u 20,45 časova igrana fudbalska utakmica između reprezentacija Crne Gore i Rusije. Tom prilikom, sa navedenim licima ušao je na sjevernu tribinu gradskog stadiona i smjestili su se na gornji dio tribine. Sjeverna tribina ima dva nivoa, pa je zajedno sa drugovima bio smješten na drugom nivou, bliže zapadnoj tribini. Na mjestu gdje su i ranije postavljali zastave, to su učinili i tog puta, raširili su zastavu Crne Gore. Položaji su im bili takvi da su stajali jedni pored drugih, kao i jedni iznad drugih, u dva do tri reda. Kada je počela utakmica, dok su stajali na sjevernoj tribini, neko je od gledalaca bacio zapaljenu baklju, koja mu je pala pored lijeve noge. Nije vidio odakle se baklja našla pored njegove noge, i baklju nije unio na stadion. Pošto je baklja bila zapaljena, prskala je, pa se savio i desnom rukom uzeo baklju i podigao je. Obzirom da je baklja jako prskala, a bila je dosta i mala, da ga ne bi izgorela kao i prisutne oko njega, instiktivno je odbacio baklju u pravcu terena. Ne zna ko je zapalio baklju, i bacio na pod tribine. Nakon što se okrenuo sa lijeve strane, vidio je tu zapaljenu baklju i uzeo je. Podigao je baklju u desnu ruku i drugovi su mu rekli da je baklja počela da prska na sve njih i da baci baklju, pa je zbog toga i bacio baklju. Nije imao namjeru da nešto loše učini ali dok je baklja padala, primijetio je da je golman reprezentacije Rusije napravio nekoliko koraka prema centru stadiona i tada ga je baklja, koju je bacio, sustigla i pogodila u predjelu vrata i ramena. Nije imao namjeru da pogodi i povrijedi ni jednog igrača na terenu, već je želio da baklju odbaci od sebe. S obzirom da je golman, kada ga je baklja pogodila, odmah pao na zemlju, kroz misli mu je pošlo mnogo loših pomisli, šta će biti sa golmanom, po pitanju njegovog zdrastvenog stanja, jer nije osoba koja bi nekog povrijedila, posebno ne poznatog sportistu. Da je u tom trenutku mogao od obezbeđenja da se spusti na teren, sigurno bi bio prvi koji bi pomogao golmanu, pa je izrazio iskreno žaljenje i kajanje, što se sve tako dogodilo. Izvinio se povrijeđenom momku i fudbalskom savezu Rusije, kao i reprezentaciji Crne Gore i cijeloj naciji, jer je tek kasnije postao svjestan posljedica koje je izazvao svojim postupkom. Prije utakmice, između 15,00 i 19,00 časova, sa navedenim drugovima, sjedio je u lokalu “Rio” u Ul. B. B., blizu zgrade gdje živi, te je za to vrijeme popio najviše 10 piva “tuborg” od po 0,3 l, tako da je na stadion došao dosta alkoholisan. To što je popio, time ne želi sebe da opravda. U svom društu poznat je kao primjerna osoba i nije sklon bilo kakvim konfliktima. Nije član navijačke grupe “Varvari” već isključivo ide na utakmice reprezentacije Crne Gore. Na sjevernoj tribini je ostao do kraja prvog poluvremena, a nakon toga je kroz jedan ulaz na sjevernoj tribini izašao i otišao kući , gdje je kazao roditeljima šta je učinio. Bilo ga je strah i isključio je telefon. Nije želio da se krije, a telefon je isključio zato što je nakon odnosnog događaja bio uznemiren usljed toga što je baklja pogodila golmana. Čim je uključio telefon, a pošto je vidio novinske natpise, zvao je svog oca i kazao mu da angažuje advokata, te se sam prijavio u policiju. Predmetne večeri na utakmici, bio je </span><span class="span2">obučen u farmerice i u sivu majcu kratkih rukava, koja na prednjoj strani ima aplikaciju sa brojevima. To što je baklja pogodila golmana Ruske reprezentacije, jednostavno je splet nesrećnih okolnosti. Nije imao namjeru da povrijedi golmana i takav postupak neće ponoviti.</span>
</p>
<p>
<span class="span2">Okrivljeni L. L. u odbrani na glavnom pretresu od 24.04.2015. godine, priznao je krivično djelo nasilničko ponašanje na sportskoj priredbi ili javnom skupu, dok krivično djelo laka tjelesna povreda koje mu je takođe stavljeno na teret nije priznao, u bitnom je ponovio odbranu koju je dao pred ovlašćenim tužiocem Osnovnog državnog tužilaštva u Podgorici, Kt. br. 320/15 od 29.03.2015. godine, s tim što je dodao da se kaje zbog svega, i da nije imao zlu namjeru. Nije huligan, pratio je utakmice fudbalske reprezentacije Crne Gore svuda i to dostojanstveno. Izvinuo se cijeloj državi, fudbalskom savezu, i lično oštećenom I. A.. Dolazili su predstavnici ruske Televizije 5, koji su napravili dokumentarnu emisiju u kojoj emisiji se lično izvinio i golmanu ruske reprezentacije i ruskom narodu i njihovoj reprezentaciji, i to se može vidjeti na tom snimku. Svi ljudi koji ga poznaju, znaju koliko mu je bilo teško nakon predmetnog događaja i kako se  osjećao tih dana zbog svega. Od trenutka kada je pogodio golmana reprezentacije Ruske Federacije, bilo mu je loše, zbog toga je bio izgubljen i nervozan, i nije mogao da se smiri sve dok nije pročitao da je golman dobro.</span>
</p>
<p>&nbsp;</p>
<p>
<span class="span2">Branilac okrivljenog L.L., advokat P. R. iz P., u završnoj riječi obzirom na priznanje okrivljenog, ukazao je na olakšavajuće okolnosti koje stoje na strani okrivljenog, i istovremeno pozvao sud da ih brižljivo procijeni prilikom donošenja odluke. U tom smislu, istakao je da okrivljeni nije do sada osuđivan, da se protiv okrivljenog ne vodi ni jedan drugi krivični postupak, da je mlad, da se sam javio organima gonjenja nakon predmetnog događaja, te činjenicu da je isti priznao izvršenje krivičnog djela i odazvao se i korektno ponašao na glavnom pretresu, čime je u svemu doprinio utvrđivanju činjeničnog stanja u predmetnom postupku. Takođe, je posebno istakao činjenicu: da su svi crnogorski mediji objavili izjavu povrijeđenog golmana ruske reprezentacije, A., u kojoj je isti izjavio da oprašta navijaču koji ga je pogodio bakljom. U tom smislu, a pri činjenici da oštećeni nije predložen da bude saslušan na glavnom pretesu, kao i da ga u krajnjem, sud nije saslušao, smatra da bi naprijed navedenu činjenicu trebalo uzeti u obzir kao njegovo nepridruživanje krivičnom gonjenju protiv okrivljenog L.L.. U krajnjem, cjelokupno ponašanje okrivljenog L. L. nakon što je bacio predmetnu baklju - pirotehničko sredstvo u fudbalski teren, a što je potvrđeno i iskazima svih saslušanih svjedoka, ukazuje na činjenicu da L. L. apsolutno nije imao namjeru da pogodi golmana ruske reprezentacije, zbog čega mu se kasnije više puta izvinio putem medija, te da će prije biti da se radilo o sticaju nekih okolnosti koje bi se mogle podvesti u pravnom smislu pod njegov nehat. Istakao je, da utakmica na kojoj se desio incident nije prekinuta zbog okrivljenog L. L., već zbog drugog incidenta, odnosno zbog drugog navijača. Što se tiče pravne kvalifikacije krivičnog djela iz Optužnog predloga, kojim je okrivljenom L. L. stavljeno na teret da je izvršio krivično djelo nasilničko ponašanje na sportskoj priredbi ili javnom skupu iz čl. 399 a st. 1 Krivičnog zakonika Crne Gore, u sticaju sa krivičnim djelom laka tjelesna povreda iz čl. 152 st. 2, u vezi st. 1 Krivičnog zakonika Crne Gore, istakao je da je u stavu 1 člana 399 a Krivičnog zakonika Crne Gore navedeno da: ˝Ko fizički napadne ili se fizički obračunava sa učesnicima sportske priredbe ili javnog skupa, izazove ili vrši nasilje, unese u sportski objekat ili baca na sportski teren, među gledaoce ili učesnike javnog skupa predmete, pirotehnička sredstva ili druge eksplozivne, zapaljive ili štetne supstance koje mogu da izazovu tjelesne povrede ili ugroze zdravlje učesnika sportske priredbe ili javnog skupa ...˝. Iz citiranog stava člana 399 a Krivičnog zakonika Crne Gore jasno se da zaključiti da tako opisano ponašanje nekoga ko čini to krivično djelo podrazumijeva i da pri </span><span class="span2">vršenju djela, odnosno u konkretnom slučaju bacanja baklje na sportski teren, i lako tjelesno nekoga povrijedi ili mu zdravlje ugrozi. U tom smislu, ne stoji optužni predlog Tužilaštva koji okrivljenog L. L. tereti za oba krivična djela, s obzirom da krivično djelo nasilničko ponašanje na sportskoj priredbi ili javnom skupu iz člana 399 a Krivičnog zakonika Crne Gore, u stavu 1 obuhvata i krivično djelo laka tjelesna povreda, iz kog razloga okrivljeni može biti osuđen samo za krivično djelo nasilničko ponašanje na sportskoj priredbi ili javnom skupu iz stava 1 označenog člana KZ CG. U prilog navedenom, govori i stav 4 istog člana – čl. 399 a, Krivičnog zakonika Crne Gore, koji propisuje: ˝Ako je izvršenjem djela iz stava 1 i 2 tog člana došlo do nereda u kome je nekom licu nanijeta teška tjelesna povreda ili oštećena imovina čija vrijednost prelazi vrijednost od 40.000,00 €, učinilac će se kazniti zatvorom od dvije do deset godina˝. Dakle, tumačenjem cjelokupnog član 399 a Krivičnog zakonika Crne Gore, kojim članom je u stavu 4 zakonodavac posebno izdvojio situaciju kada se, vršenjem djela iz stava 1, nekom nanese teška tjelesna povreda, jasno je da stav 1 istog člana podrazumijeva situacije u kojoj je učesniku nanešena laka tjelesna povreda. Zato je zakonodavac, posebno izdvajajući tešku tjelesnu povredu, u stavu 4 i predvidio težu kaznu od kazne propisane stavom 1 navedenog člana Krivičnog zakonika Crne Gore. Ako se prihvati logika Tužilaštva, doći će se u situaciju da je za krivično-pravni položaj okrivljenog L. mnogo povoljnije bilo da je isti golmanu A. nanio tešku tjelesnu povredu, jer bi u tom slučaju bio osuđen samo za jedno krivično djelo iz člana 399 a stav 4 Krivičnog zakonika Crne Gore, što je apsolutno neshvatljivo, nelogično, i u suprotnosti je sa Zakonom, sudskom praksom, a u krajnjem i osnovnom ljudskom logikom. U tom smislu, uzimjući u obzir sve naprijed navedeno, predložio je da sud okrivljenog L. L. oglasi krivim samo za izvršeno krivično djelo nasilničko ponšanje na sportskoj priredbi ili javnom skupu iz čl. 399 a Krivičnog zakonika Crne Gore, i izrekne mu uslovnu osudu koja će biti primjerena izvršenom djelu, i koja će uticati na učinioca da ovakvo ponašanje više ne ponovi.</span>
</p>
<p>&nbsp;</p>
<p>
<span class="span2">Okrivljeni L. L. u završnoj riječi naveo je da prihvata završnu riječ svog branioca.</span>
</p>
<p>
<span class="span2">Sud je u dokaznom postupku saslušao svjedoke J.. H. J. i P. P., pročitao Službenu zabilješku Uprave policje – CB Podgorica, Odjeljenje bezbjednosti kriminalističke policije, Ku. br. 234/2015 od 29.03.2015. godine, Službenu zabilješku Uprave policje – CB Podgorica – Stanica policije za javni red i mir, Ku. br. 234/2015 29.03.2015. godine, dvije Službene zabilješku načelnika Uprave policje – CB Podgorica, SKP za kriminalističku tehniku Ku. br. 234/2015 od 29.03.2015. godine sačinjene povodom dokumentovanja fudbalske utakmice Crna Gora – Rusija, i Službenu zabilješku Uprave policje – CB Podgorica, Ku. br. 234/2015 od 29.03.2015. godine, pročitao Obavještenje Ministarstva unutrašnjih poslova – Uprave policje Podgorica od 27.03.2015. godine i Obavještenje preuzeto sa sajta portala “A.”, Ministarstva unutrašnjih poslova – Uprave policje Podgorica, od 27.03.2015. godine, pročitao medicinsku dokumentaciju na ime oštećenog A. I. i to Izvještaj ljekara specijaliste Urgentnog centra Kliničkog centra Crne Gore Podgorica, broj protokola 1214 od 27.03.2015. godine, Izvještaj ljekara specijaliste Ugrentnog centra Kliničkog centra Crne Gore Podgorica broj protokola 5979 od 27.03.2015. godine, i Izvještaj ljekara specijaliste hirurga Ugrentnog centra Kliničkog centra Crne Gore u Podgorici broj protokola 5979 od 27.03.2015. godine, na saglasan predlog stranka pročitao Nalaz i mišljenje vještaka medicinske struke dr N. R. od 29.03.2015. godine, izvršio uvid u CD snimak, sa izuzetim video zapisom Uprave policje – CB Podgorica, stanice kriminalističke policije za kriminalističku tehniku, u trajanju od 20 sekundi, izvršio uvid i u 7 snimka sa CD-a Uprave policje – CB Podgorica, stanice kriminalističke policije za </span><span class="span2">kriminalističku tehniku, i pročitao Izvod iz Kaznene evidencije Osnovnog suda u Podgorici, Ke. br. 398/2015 od 03.04.2015. godine, na ime L. L..</span>
</p>
<p>&nbsp;</p>
<p>
<span class="span2">Svjedok J. V. u iskazu pred ovlašćenim tužiocem Osnovnog državnog tužilaštva u Podgorici Kt. br. 320/15 od 29.03.2015. godine, naveo je da je dana 27.03.2015. godine, negdje oko 20,00 časova zajedno sa L. L., H., P., Lj. i I., došao na gradski stadion pod Goricom, gdje se igrala utakmica između fudbalskih reprezentacija Crne Gore i Rusije. Po ulasku na stadion, pošli su na sjevernu tribinu i popeli se na galeriju, nakon čega su stali u blizini sredine te galerije, i na tom mjestu sačekali početak utakmice, koja je počela u 20,45 časova. U prvom minutu utakmice, iza grupe momaka sa kojima je bio, nalazio se jedan momak koji je zapalio baklju, ne zna kako se zove taj momak koji je zapalio baklju, ali je tu baklju odbacio u blizini L. L., odnosno ta muška osoba koja je odbacila baklju na patos kod L.L., nalazila se 2 reda iza njih. L. je uzeo tu baklju i držeći je u desnoj ruci, bacio je baklju prema terenu i tom prilikom, baklja je pogodila golmana reprezentacije Rusije u predjelu ramena ili vrata, od čega je golman pao na zemlju, i utakmica je bila prekinuta nekih 20 ili više minuta, a potom je nastavljena. Ostao je na utakmici do kraja prvog poluvremena, kada je izašao iz stadiona i pošao kući. L. L. je neposredno pred početak utakmice stajao red iznad njega, dok je osoba koja je spustila baklju na tribinu, bila red iza L. Kada je L. vidio šta je uradio, djelovao je izgubljeno i nije mu bilo svejedno, ali je ostao još neko vrijeme na tribine. Na poluvremenu je izašao sa tribine i sa stadiona, a ne zna da li je u tom momentu i L. napustio stadion, a moguće je da je L. bio iza njega, jer nijesu stajali jedan pored drugoga prilikom icidenta. Ni L., niti bilo ko od momaka iz njegovog društva nijesu unijeli tu baklju. L. je tu baklju samo podigao i bacio na teren. </span>
</p>
<p>&nbsp;</p>
<p>
<span class="span2">Svjedok Jokić Vukota u iskazu na glavnom pretresu od 24.04.2015. godine, ponovio je iskaz koji je dao pred ovlašćenim tužiocem Osnovnog državnog tužilaštva u Podgorici Kt. br. 320/15 od 29.03.2015. godine, s tim što je dodao da nakon što je bacio baklju, L. L. se uhvatio za glavu i preznojavao se. L. nije bio ni svjestan toga šta je napravio i totalno je djelovao izgubljeno. Prije dolaska na stadion, bili su u Lokalu ˝R.˝, u zgradi ˝R.˝, u kom lokalu su proveli 3 - 4 sata, i za to vrijeme konzumirali su alkohol, odnosno pili su pivo. </span>
</p>
<p>&nbsp;</p>
<p>
<span class="span2">Svjedok H.J. u iskazu pred ovlašćenim tužiocem Osnovnog državnog tužilaštva u Podgorici Kt. br. 320/15 od 29.03.2015. godine, naveo je da je predmetne večeri došao na stadion pod Goricom oko 20,00 časova, sa drugovima J., P., Lj., D. i L.. Smjestili su se na sjevernu tribinu, preciznije na galeriju te tribine i stali odprilike po sredini tribine. Utakmica između Crne Gore i Rusije počela je u 20,45 časova i odmah po početku, neki momak kojeg ne poznaje, a koji se nalazio u blizini njihovog društva, zapalio je baklju, kratko je držao u ruci i bacio je njima pored nogu. Osoba koja je zapalila baklju, bila je lijevo i malo iza njega na sjevernoj tribini. L.L. je uzeo baklju i bacio je sa tribine u pravcu terena i tom prilikom, ta baklja je pogodila golmana reprezentacije Rusije koliko je vidio u predjelu, leđa od čega je golman pao i utakmica je prekinuta. Nakon nastavka utakmice, zajedno su ostali do kraja prvog poluvremena, a sa D. i P. je izašo sa tribina i pošao kući. Prije nego što je napustio tribine, pošao je kratko da se javi jednom drugu u blizini, a onda je P. P. kazao da je bolje da idu jer će kasnije da bude gužva, i tada L. nije vidio u blizini. Kada je vidio da je baklja pogodila igrača, primijetio je da je L. u najmanju ruku bilo neprijatno, nije se osjećao lagodno ali je ostao do kraja prvog poluvremena na tribini. Kada je baklja bačena blizu njihovih nogu, izazvala je određeno oštećenje na patikama koje je nosio, pa pretpostavlja da je možda zbog toga L. uzeo baklju sa poda i bacijo je u teren. Niko iz njegovog društva nije konfliktan </span><span class="span2">navijač, svuda su pratili reprezentaciju Crne Gore i nikakav problem nigdje nijesu napravili. </span>
</p>
<p>&nbsp;</p>
<p>
<span class="span2">Svjedok H. J. u iskazu na glavnom pretresu od 24.04.2015. godine, u bitnom je ponovio iskaz koji je dao pred ovlašćenim tužiocem Osnovnog državnog tužilaštva u Podgorici Kt. br. 320/15 od 29.03.2015. godine, s tim što je dodao da bi vjerovatno uradio isto to kao i Luka, jer je to bilo jedino rješenje da L. baci ovu baklju koju je imao u ruci prema terenu stadiona i ta baklja je pogodila golmana ruske reprezentacije. Tog dana, negdje oko 14,00 časova, sa društvom u kojem je bio i L. L., našli su se u kafiću ˝R.˝, koji kafić se nalazi u zgradi u kojoj živi L.L.. U tom kafiću bili su do oko 19,00 časova, gdje su pili pivo i družili se. Vidio je L. nakon što je bacio baklju, i primijetio da je L. promijenio svoje ponašanje, vidio je da se znoji i da se hvatao za glavu, bio je potišten, a kako je vrijeme odmicalo, L. je sve više shvatao šta se desilo i šta je uradio, i bilo mu je vidno neprijatno zbog toga. </span>
</p>
<p>
<span class="span2">Svjedok P.P. u iskazu pred ovlašćenim tužiocem Osnovnog državnog tužilaštva u Podgorici Kt. br. 320/15 od 29.03.2015. godine, naveo je da je dana 27.03.2015. godine, oko 20,00 časova sa drugovima L. L., H.J. i Lj. D. došao na stadion pod Goricom, gdje se igrala utakmica između reprezentacija Crne Gore i Rusije. Smjestili su se na sjevernu tribinu, odnosno bliže po sredini tribine, i tu su bili kada je počela utakmica. Odmah na početku utakmice, vidio je da je pala baklja između njih, a ne zna odakle, i to neposredno ispred L. L.. Luka je uzeo tu baklju u desnu ruku, a baklja je bila skoro izgorijela, i zamahnuo je , te je bacio baklju sa te pozicije na fudbalski teren. Baklja koju je L. bacio sa tribine, pogodila je golmana reprezentacije Rusije, u predjelu glave od čega je golman pao na zemlju, a onda je odvezen sa terena. L. sigurno nije imao namjeru da bakljom nekog pogodi ili povrijedi, već se to slučajno dogodilo. Nakon tog incidenta, utakmica je prekinuta. Ostali su na sjevernoj tribini do kraja prvog poluvremena, i tada je izašao sa tribine i otišao sa J. H.. Koliko se sjeća L.L. je sam napustio sjevernu tribinu, a sa sjeverne tribine L. je izašao prije njega i J.H.. Pošto je L. bacio baklju i vidio da je baklja pogodila igrača, L. mu je djelovao uznemireno, nervozno i izgubljeno, L. je stajao odprilike iza njega, sa njegove desne strane.</span>
</p>
<p>
<span class="span2">Svjedok P. P. u iskazu na glavnom pretresu od 24.04.2015. godine, u bitnom je ponovio iskaz koji je dao pred ovlašćenim tužiocem Osnovnog državnog tužilaštva u Podgorici Kt. br. 320/15 od 29.03.2015. godine, s tim što je dodao da su se u toku odnosnog dana, negdje od oko 14,30 ili 15,00 časova, družili tako što su se okupili u kafiću ˝R.˝, gdje se inače okupljaju i sjedjeli su sve do početka utakmice reprezentacija. U kafiću “Rio” su pili pivo cijelo vrijeme dok nijesu otišli da posmatraju utakmicu. Nakon što je L. L. bacio baklju prema terenu, izgledao je izbezumljeno i izgubljeno. </span>
</p>
<p>
<span class="span2">Iz Službene zabilješke Uprave policje – CB Podgorica, Odjeljenje bezbjednosti kriminalističke policije, Ku. br. 234/2015 od 29.03.2015. godine, proizilazi da je ista sačinjena od strane ovlašćenog policijskog službenika, a povodom povreda koje je zadobio A. I.. Provjerom u Urgentnom centru, dana 27.03.2015. godine oko 21,00 časova ovlašćeni policijski službenik je došao do saznanja da je vozilom Službe hitne medicinske pomoći dovezeno lice A. I., reprezentativac R. i da je pregledan od strane ljekara i zaveden u knjizi protokola broj 5979, i kod istog je ljekar konstatovao lake tjelesne povrede u vidu jedne površinske povrede zadobijene zapaljivim predmetom u predjelu zadnje strane vrata po desnoj strani, hemodinamski je stabilan, van životne opasnosti i nakon urednog nalaza skenera glave i vrata, lice je otpušteno sa daljeg liječenja iz Urgentnog bloka, posle 23,00 časa.</span>
</p>
<p>
<span class="span2">Iz Službene zabilješke Uprave policje – CB Podgorica – Stanica policije za javni red i mir, Ku. br. 234/2015 od 29.03.2015. godine, proizilazi da je ista sačinjena od strane ovlašćenih policijskih službenika dana 27.03.2015. godine u Urgentnom bloku KCCG gdje je pristiglo lice sa povredama A. I., kojeg su navijači sa tribine, dok se nalazio na stadionu, pogodili bakljom u predjelu vrata, od čega je isti zadobio vidne povrede u vidu opekotina. Nakon ukazane pomoći lice je otpušteno iz Urgentnog  bloka i istome su od strane dežurnog ljekara konstatovane lake tjelesne povrede. Lice je zavedeno u protokolu pod rednim brojem 5979. </span>
</p>
<p>
<span class="span2">Iz Službene zabilješke načelnika Uprave policje – CB Podgorica, SKP za kriminalističku tehniku Ku. br. 234/2015 od 29.03.2015. godine, proizilazi da je ista sačinjena dana 28.03.2015. godine, u prostorijama CB Podgorica, a u vezi pregleda video materijala DVR-a  koji je dostavljen od strane policihkih službenika Stanice policje za javni red i mir i konstatovano da zapisi koji se nalaze na DVR-u nisu podesni za bilo kakvo prepoznavanje i identifikaciju lica iz razloga slabe rezolucije video kamere.</span>
</p>
<p>&nbsp;</p>
<p>
<span class="span2">Iz Službene zabilješke načelnika Uprave policje – CB Podgorica, SKP za kriminalističku tehniku Ku. br. 234/2015 od 29.03.2015. godine, proizilazi da je ista sačinjena dana 28.03.2015. godine, u službenim prostorijama CB Podgorica u vezi video – dokumentovanja fudbalske utakmice Crna Gora – Rusija dana 27.03.2015. godine, na Gradskom stadionu u Podgorici, i konstatovano je da su dana 27.03.2015. godine, policijski službenici Stanice kriminalističke policje za krim. tehniku bili angažovani na video dokumentovanju navedene utakmice u cilju evidentiranja eventualnih krivičnih djela, prekršaja i drugih bezbjednostnih događaja. Na snimcima zapisa sa utakmice nalazi se i snimak kada na sjevernoj tribini oko 20,46 časova NN lice baca zapaljenu baklju. Krimialistički tahničar nije propratio pad baklje na terenu jer je zumirao lice radi lakše identifikacije.</span>
</p>
<p>&nbsp;</p>
<p>
<span class="span2">Iz Službene zabilješke Uprave policje – CB Podgorica, Ku. br. 234/2015 od 29.03.2015. godine, proizilazi da je ista sačinjena od strane ovlašćenog policijskog službenika, dana 28.03.2015. godine u prostorijama CB Podgorica, u vezi obavještenja javnosti da će se snimati međunarodna fudbalska utakmica između reprezentacija Crne Gore i Rusije koja se igrala dana 27.03.2015. godine sa početkom u 20,45 časova na Gradskom stadionu u Podgorici, te da je dobio zaduženje da shodno čl. 56f Zakona o izmjenama i dopunama Zakona o unutrašnjim poslovima sačini saopštenje za javnost da će se navedena utakmica snimati od strane policije i da isto proslijedi e-mail poštom Timu za odnose s javnošću u Upravi policije, što je i realizovano.</span>
</p>
<p>&nbsp;</p>
<p>
<span class="span2">Iz Obavještenja preuzetog sa sajta Ministarstva unutrašnjih poslova Uprave policje - od 27.03.2015. godine, proizilazi da je Ministarstvo unutrašnjih poslova izdalo saopštenje za javnost, shodno čl. 56f Zakona o izmjenama i dopunama Zakona o unutrašnjim poslovima, da će se od strane policijskih službenika, prije početka, za vrijeme trajanja i nakon završetka snimati javno okupljanje - međunarodna fudbalska utakmica između reprezentacija Crne Gore i Ruske Federacije, koja će se odigrati u petak, 27. marta 2015. godine, na gradskom stadionu u Podgorici, sa početkom u 20,45 časova, a snimanje će trajati od 17,00 do 00,00 časova.</span>
</p>
<p>&nbsp;</p>
<p>
<span class="span2">Iz Obavještenja preuzetog sa sajta “p. A.”, od 27.03.2015. godine, proizilazi da je dana 26.03.2015. godine na sajtu “p. A.”, objavljen tekst pod naslovom “Policijske kamere snimaće meč Crna Gora - Rusija” u kojem tekstu je navedeno da će shodno čl. 56f Zakona o izmjenama i dopunama Zakona o unutrašnjim poslovima, policijski službenici </span><span class="span2">snimati fudbalsku utakmicu između reprezentacija Crne Gore i Rusije kako je saopšteno iz Uprave policije. Policijski službenici će, prije početka, za vrijeme trajanja i nakon završetka snimati javno okupljanje – međunarodnu fudbalsku utakmicu između reprezentacija Crne Gore i Ruske Federacije, koja će se odigrati u petak, 27. marta 2015. godine, na gradskom stadionu u Podgorici, sa početkom u 20,45 časova, (policijski službenici će snimati javno okupljanje od 17,00 do 00,00 časa).</span>
</p>
<p>&nbsp;</p>
<p>
<span class="span2">Iz Izvještaja ljekara specijaliste Ugrentnog centra Kliničkog centra Crne Gore Podgorica broj protokola 5979 od 27.03.2015. godine, na ime A. I., proizilazi da je imenovanog navedenog dana u 23:20:44 časova, pregledao ljekar neurohirurg te ustanove, zbog povreda zadobijenih na fudbalskoj utakmici kada je bakljom pogođen u vrat, kada je data terapija, navedena dijagnoza na latinskom jeziku, određena kontrola po potrebi i uz savjet otpušten u pratnji ljekara reprezentacije.</span>
</p>
<p>&nbsp;</p>
<p>
<span class="span2">Iz Izvještaja ljekara specijaliste hirurga Ugrentnog centra Kliničkog centra Crne Gore Podgorica broj protokola 5979 od 27.03.2015. godine, na ime A. I., proizilazi da je imenovani navedenog dana u 23:33:33 časova, pregledan od strane ljekara hirurga te ustanove, zbog povrede u predjelu vrata, zadobijene bakljom, da su konsultovani neurohirurg, ortoped, neurolog i internista, da je data terapija i navedena dijagnoza na latinskom jeziku.</span>
</p>
<p>&nbsp;</p>
<p>
<span class="span2">Iz Izvještaja ljekara specijaliste Urgentnog centra Kliničkog centra Crne Gore Podgorica, broj protokola 1214 od 27.03.2015. godine, na ime A. I., proizilazi da je imenovani navedenog dana u 22:37:55 časova, pregledan od strane ljekara neurologa, zbog žalbe da osjeća slaobost desne noge, obavljen je ponovni pregled i navedena dijagnoza na latinskom jeziku.</span>
</p>
<p>&nbsp;</p>
<p>
<span class="span2">Iz Nalaza i mišljenja vještaka medicinske struke dr N. R. od 29.03.2015. godine, proizilazi da je dana 27.03.2015. godine u Podgorici na fudbalskoj utakmici, došlo do povređivanja A. I., nakon čega je imenovani pregledan od strane ljekara Urgentnog centra Kliničkog centra Crne Gore u Podgorici, koji su tom prilikom dijagnostikovali tjelesnu povredu i to opekotinu I (prvog) stepena u predjelu desne polovine zadnje strane vrata (prečnika oko 3 cm). Navedena povreda posljedica je lokalnog djestva visoke toplote i ista je nastala usljed udarca užarenom bačenom bakljom. U vrijeme nanošenja, navedena povreda se kvalifikuje kao laka tjelesna povreda.</span>
</p>
<p>&nbsp;</p>
<p>
<span class="span2">Sud je Nalaz i mišljenje vještaka medicinske struke dr N. R. od 29.03.2015. godine, cijeno kao jasan, određen i zasnovan na pravilima struke, pa je isti prihvatio.</span>
</p>
<p>
<span class="span2">Uvidom u CD snimak, sa izuzetim vido zapisom Uprave policje – CB Podgorica, stanice kriminalističke policije za kriminalističku tehniku, u trajanju od 20 sekundi, proizilazi da je isti praćen tonski, i na snimku se vidi dio sjeverne tribine stadiona ˝pod Goricom˝  u Podgorici, vide se navijači i vidi se po sredini snimka da je na jednom mjestu upaljena baklja. Vidi se dio terena za igru uključujući i prostor gdje je gol, a iznad i iza gola su tribine stadiona ˝pod Goricom˝ u Podgorici, i parola na kojoj je ispisano malim pisanim slovima, ćirilicom: ˝samo hrabro˝. Kada se prikazuje širi izgled sjeverne tribine stadiona, vidi se da je među navijačima samo jedna upaljena baklja, koja svijetli i iz koje se diže dimni stub uvis, a u daljem toku snimka vidi se da okrivljeni L. L. drži podignutu baklju u svojoj desnoj ruci, zatim zamahujući rukom podignutom uvis pravi svjetlosne krugove okrećući šakom u krug, a zatim i da je zamahnuo energično rukom i da baklju baca daleko od sebe, prema naprijed. Nakon što je odbacio baklju od sebe, spušta ruku nizase, zatim nakon manje stanke okrivljeni L. L. </span><span class="span2">podiže desnu ruku sa stisnutom pesnicom, u vis i nešto glasno dovikuje, a što se na snimku ne može razaznati zbog buke navijača. Zatim se na snimku vidi publika iznad mjesta na kojem se nalazio okrivljeni L., a zatim je kamera ponovo usmjerena prema mjestu na kome stoji okrivljeni L., i vidi se da se okrivljeni zatim okreće polulijevo i gledajući prema pozadi javlja se nekome, a zatim podiže svoju lijevu ruku sa otvorenom šakom, i kao da se svojim dlanom javlja nekom. </span>
</p>
<p>
<span class="span2">Okrivljeni L. L. naveo je da je pokazivao onima koji su vodili navijanje na odnosnoj utakmici i koji su zaduženi za vođenje navijanja, da je to uradio on, odnosno da je on bacio baklju koja je pogodila golmana A..</span>
</p>
<p>
<span class="span2">Na snimku se dalje vidi, da se okrivljeni L.L. vraća u položaj u kome je prethodno stajao, okrenut licem prema terenu i kamerama, da svojom desnom rukom prelazi preko svoje kose, preko tjemena glave i na njegovom licu se vidi izraz nervoze, vidi se da okeće glavu i gleda lijevo i desno.</span>
</p>
<p>&nbsp;</p>
<p>
<span class="span2">Uvidom u druge snimke sa CD-a, Uprave policje – CB Podgorica, stanice kriminalističke policije za kriminalističku tehniku, a kojih snimaka ima još ukupno 7 (sedam), vide se drugi djelovi tribina stadiona, i ne odnose se na okrivljenog L. L..</span>
</p>
<p>&nbsp;</p>
<p>
<span class="span2">Iz Izvoda iz Kaznene evidencije Osnovnog suda u Podgorici, Ke. br. 398/2015 od 03.04.2015. godine, na ime L. L., proizilazi da imenovani ne prolazi kroz kaznenu evidenciju.</span>
</p>
<p>&nbsp;</p>
<p>
<span class="span2">Sud je cijenio iskaze svjedoka saslušanih u postupku pa je prihvatio iskaz svjedoka J. V., cijeneći ga kao jasan, određen i istinit, a u kojem iskazu se ovaj svjedok izjašnjavao na odlučne činjenice u vezi predmetne krivičnopravne stvari, koje je neposredno zapazio, a iz kojeg u bitnom proizilazi da je dana 27.03.2015. godine, negdje oko 20,00 časova zajedno sa L. L., H., P., Lj. i I., došao na gradski stadion pod Goricom, gdje se igrala utakmica između fudbalskih reprezentacija Crne Gore i Rusije. Po ulasku na stadion, pošli su na sjevernu tribinu i popeli se na galeriju, nakon čega su stali u blizini sredine te galerije, i na tom mjestu sačekali su početak utakmice, koja je počela u 20,45 časova. U prvom minutu utakmice, vidio je L.L. kako drži zapaljenu baklju u desnoj ruci, a zatim tu baklju baca na teren i tom prilikom, baklja je pogodila golmana reprezentacije Rusije u predjelu ramena ili vrata, od čega je golman pao na zemlju, nakon čega je utakmica bila prekinuta 20 ili više minuta,  a zatim je nastavljena.</span>
</p>
<p>&nbsp;</p>
<p>
<span class="span2">Sud je prihvatio i iskaz svjedoka H. J., cijeneći ga kao jasan, određen i istinit, u pogledu odlučnih činjenica bitnih za predmetnu krivičnopravnu stvar, a iz kojeg u bitnom proizilazi da je predmetne večeri došao na stadion pod Goricom oko 20,00 časova sa drugovima J., P., Lj., D. i L., da su se smjestili na sjevernu tribinu stadiona, preciznije na galeriju sjeverne tribine i stali od prilike po sredini tribine, te da je u prvom minutu utakmice između Crne Gore i Rusije koja je počela u 20,45 časova L.L. bacio zapaljenu baklju sa tribine na kojoj su bili, i to u pravcu terena, i ta baklja je pogodila golmana reprezentacije Rusije, od čega je golman pao.</span>
</p>
<p>&nbsp;</p>
<p>
<span class="span2">Sud je prihvatio i iskaz svjedoka P.P., cijeneći ga kao jasan, određen i istinit, u pogledu odlučnih činjenica bitnih za predmetnu krivičnopravnu stvar,a iz kojeg  iskaza proizilazi da je dana 27.03.2015. godine, oko 20,00 časova sa drugovima L.L., H.J. i Lj.D.došao na stadion pod Goricom, gdje se igrala utakmica između reprezentacija Crne Gore i Rusije. Smjestili su se na sjevernu tribinu odnosno po sredini tribine, i na tom mjestu bili su kada je počela utakmica. Odmah na početku utakmice L. L. je desnom rukom u </span><span class="span2">kojoj je držao baklju, zamahnuo i bacio baklju na fudbalski teren. Baklja koju je L.bacio sa tribine, pogodila je golmana reprezentacije Rusije, u predjelu glave, od čega je golman pao na zemlju, a zatim je golman odvezen sa terena. Nakon tog incidenta utakmica je prekinuta. </span>
</p>
<p>&nbsp;</p>
<p>
<span class="span2">Na osnovu naprijed izložene činjenične građe koja proizilazi iz dokaza provedenih u postupku, sud je nesumljivo utvrdio da su se u radnjama okrivljenog L.L., ostvarli svi bitni elementi bića krivičnog djela nasilničko ponašanje na sportskoj priredbi ili javnom skupu iz čl. 399 a st. 1 Krivičnog zakonika Crne Gore, u sticaju sa  krivičnim djelom laka tjelesna povreda iz čl. 152 st. 2 u vezi st. 1 Krivičnog zakonika Crne Gore. Naime, okrivljeni je dana 27. marta 2015. godine, u 20,46 časova, u Podgorici, svjestan svojih djela čija izvršenja je htio i znajući da su ista zabranjena, za vrijeme trajanja međunarodne fudbalske utakmice između reprezentacija Crne Gore i Rusije, na gradskom stadionu ˝Pod Goricom˝, bacio na sportski teren pirotehničko sredstvo koje može da izazove tjelesnu povredu učesnika sportske priredbe, pri čemu je lako tjelesno povrijedo oštećenog A. I., na način što je, stojeći na sjevernoj tribini, ispod koje se nalazio gol reprezentacije Rusije, bacio na fudbalski teren zapaljenu baklju - sredstvo podobno da tijelo teško povrijedi ili zdravlje teško naruši, u pravcu golmana - oštećenog A.I. i pogodio ga u predjelu vrata, nanoseći mu laku tjelesnu povredu, u vidu opekotine prvog sptepena u predjelu desne polovine zadnje strane vrata, zbog čega je utakmica prekinuta.</span>
</p>
<p>
<span class="span2"></span>
</p>
<p>
<span class="span2">Sve naprijed navedene činjenice utvrđene su iz dokaza provedenih na glavnom pretresu, a prije svega iz sadržine CD snimka, sa izuzetim vido zapisom Uprave policje – CB Podgorica, Stanice kriminalističke policije za kriminalističku tehniku, iz kojeg je bez dileme utvrđeno da je okrivljeni L.L. predmetnom prilikom bio na sjevernoj tribini stadiona pod Goricom, da je držao u desnoj ruci zapaljenu baklju, te da je bakljom u “navijačkom stilu” pravio krugove, nakon čega je energično zamahnuo rukom i bacio baklju ispred sebe u pravcu fudbalskog terena, koji snimak je sačinjen nakon obavještenja javnosti od strane Ministarstva unutrašnjih poslova, Uprave policije, CB Podgorica da će se snimati međunarodna fudbalska utakmica između reprezenracija Crne Gore i Rusije, dana 27.03.2015 godine, u 20,45 časova na gradskom stadionu u Podgorici, što je utvrđeno iz sadržine Službene zabilješke načelnika Uprave policje – CB Podgorica, SKP za kriminalističku tehniku, Ku. br. 234/2015 od 29.03.2015. godine, Službene zabilješke Uprave policje – CB Podgorica, Ku. br. 234/2015 od 29.03.2015. godine, Obavještenja preuzetog sa sajta Ministarstva unutrašnjih poslova Uprave policje - od 27.03.2015. godine, i Obavještenja preuzetog sa sajta “p. A.”, od 27.03.2015. godine.</span>
</p>
<p>&nbsp;</p>
<p>
<span class="span2">Sve naprijed navedene činjenice potvrđene su, i analiziranim i prihvaćenim iskazima svjedoka J.V.H.J. i P.P., sadržinom Službene zabilješke Uprave policje – CB Podgorica, Odjeljenje bezbjednosti kriminalističke policije, Ku. br. 234/2015 od 29.03.2015. godine, Službene zabilješku Uprave policje – CB Podgorica – Stanica policije za javni red i mir, Ku. br. 234/2015 29.03.2015. godine, sadržinom medicinske dokumentacije na ime A. I., i to: Izvještaja ljekara specijaliste Urgentnog centra Kliničkog centra Crne Gore Podgorica, broj protokola 1214 od 27.03.2015. godine, Izvještaja ljekara specijaliste Ugrentnog centra Kliničkog centra Crne Gore Podgorica broj protokola 5979 od 27.03.2015. godine, i Izvještaja ljekara specijaliste hirurga Ugrentnog centra Kliničkog centra Crne Gore Podgorica broj protokola 5979 od 27.03.2015. godine, i Nalaza i mišljenja vještaka medicinske struke dr N.R. od 29.03.2015. godine, iz kojeg je bez dileme utvrđeno, da su kod oštećenog A. I., ljekari </span><span class="span2">dijagnostikovali tjelesnu povredu i to opekotinu I (prvog) stepena u predjelu desne polovine zadnje strane vrata (prečnika oko 3 cm), koja  povreda je posljedica lokalnog djestva visoke toplote i ista je nastala usljed udarca užarenom bačenom bakljom, koja povreda se kvalifikuje kao laka tjelesna povreda.</span>
</p>
<p>&nbsp;</p>
<p>
<span class="span2">Ni okrivljeni L. L. u navodima svoje odbrane nije sporio da je predmetnom prilikom držao baklju u desnoj ruci i da je tu baklju bacio u pravcu terena, te da je baklja pogodila golmana reprezentacije Rusije, I. A., tvrdeći da je baklja jako prskala, a bila je dosta i mala, i da ga ne bi izgorela kao i prisutne oko njega, instiktivno je odbacio baklju u pravcu terena. Takođe, drugovi su mu rekli da je baklja počela da prska na sve njih i da baci baklju, pa je zbog toga i bacio baklju. Ovakve navode odbrane okrivljenog u kojima je tvrdio, da je instiktivno odbacio baklju u pravcu terena, obzirom da je baklja jako prskala, kako ne bi izgorela njega kao i prisutne oko njega, sud nije mogao prihvatiti obzirom da su neistiniti i dati u cilju ublažavanja krivičnopravne odgovornosti okrivljenog, a isti su obesmišljeni sadržinom CD snimka sa izuzetim video zapisom, na kojem se jasno vidi da je okrivljeni L. nekoliko sekundi držao baklju u desnoj ruci, te da je bakljom pravio krugove u “navijačkom stilu”, a zatim je energično od sebe odbacio upaljenu baklju u pravcu terena, odnosno kako iz provedenih dokaza proizilazi u pravcu golmana A.. Takođe na snimku  sa izuzetim video zapisom se vidi i reakcija okrivljenog neposredno nakon što je odbacio baklju od sebe, odnosno da okrivljeni spušta ruku nizase, zatim nakon manje stanke, okrivljeni je  podigao desnu ruku sa stisnutom pesnicom uvis i nešto glasno vikao. Nadalje, uvidom u ostale snimke na CD-u kojih ima ukupno 7 (sedam), da se zaključiti da je na predmetnoj utakmici bilo još zapaljenih baklji, i da su lica koja su držala zapaljene baklje, iste držala sve do trenutka dok se baklja ne bi ugasila, a zatim je jednostavno sputili na tribine. Takođe, ukoliko okrivljeni zaista nije htio da bakljom pogodi oštećenog golmana Ruske reprezentacije, imao je i prostora, a iz sadržine video snimka može se zaključiti i vremena i mogućnost da na drugi način odloži upaljenu baklju, ili pak da istu usmjeri u nekom drugom pravcu gdje nije bilo lica koja bi eventualno povrijedo, a ne kako se sa snimka vidi u pravcu golmana A. Sve naprijed navedeno utvrđuje stav suda da je okrivljeni imao namjeru da bakljom pogodi oštećenog A. I., golmana reprezentacije Rusije, a osim toga poznato je da navijači koji se nalaze iza protivničkog gola, koji bacaju predmete na teren, i to u pravcu gola, upravo to rade sa namjerom kako bi pogodili protivničkog golmana. </span>
</p>
<p>&nbsp;</p>
<p>
<span class="span2">Cijeneći psihički odnos okrivljenog L.L., prema izvršenim krivičnim djelima, sud je našao da je okrivljeni postupajući na naprijed opisani način, odnosno na način što je za vrijeme trajanja međunarodne fudbalske utakmice između reprezentacija Crne Gore i Rusije, na gradskom stadionu ˝Pod Goricom˝, bacio na sportski teren pirotehničko sredstvo koje može da izazove tjelesnu povredu učesnika sportske priredbe, pri čemu je lako tjelesno povrijedo oštećenog A. I., na način što je, stojeći na sjevernoj tribini, ispod koje se nalazio gol reprezentacije Rusije, bacio na fudbalski teren zapaljenu baklju - sredstvo podobno da tijelo teško povrijedi ili zdravlje teško naruši, u pravcu golmana - oštećenog A. I. i pogodio ga u predjelu vrata, bio svjestan da svojom djelatnošću čini krivična djela, pa je to i htio, postupajući sa direktnim umišljajem, što ga čini krivičnopravno odgovornim.</span>
</p>
<p>&nbsp;</p>
<p>
<span class="span2">Okrivljeni je navedena krivična djela izvršio u sticaju, budući da shodno odredbi čl.48 Krivičnog zakonika sticaj krivičnih djela postoji ukoliko učinilac jednom radnjom ili sa više  radnji učini više krivičnih djela za koja mu se istovremeno sudi.</span>
</p>
<p>&nbsp;</p>
<p>
<span class="span2">Sud je cijenio tezu branioca okrivljenog L. L., advokata P. R. iz P. iznijetu u završnoj riječi, u kojoj je potencirao da cjelokupno ponašanje okrivljenog L. L. nakon što je bacio predmetnu baklju - pirotehničko sredstvo u fudbalski teren, a što je potvrđeno i iskazima svih saslušanih svjedoka, ukazuje na činjenicu da L. L. apsolutno nije imao namjeru da pogodi golmana ruske reprezentacije, zbog čega mu se kasnije više puta izvinio putem medija, te da će prije biti da se radilo o sticaju nekih okolnosti koje bi se mogle podvesti u pravnom smislu pod njegov nehat., te da što se tiče pravne kvalifikacije krivičnog djela iz Optužnog predloga, kojim je okrivljenom L. L. stavljeno na teret da je izvršio krivično djelo nasilničko ponašanje na sportskoj priredbi ili javnom skupu iz čl. 399 a st. 1 Krivičnog zakonika Crne Gore, u sticaju sa krivičnim djelom laka tjelesna povreda iz čl. 152 st. 2, u vezi st. 1 Krivičnog zakonika Crne Gore, da se iz stava 1 člana 399 a Krivičnog zakonika Crne Gore može zaključiti da tako opisano ponašanje nekoga ko čini to krivično djelo podrazumijeva i da je pri vršenju djela, odnosno u konkretnom slučaju bacanja baklje na sportski teren, i lako tjelesno nekoga povrijedi ili mu zdravlje ugrozi, te da stoga ne stoji Optužni predlog Tužilaštva koji okrivljenog L. L. tereti za oba krivična djela, s obzirom da krivično djelo nasilničko ponašanje na sportskoj priredbi ili javnom skupu iz člana 399 a Krivičnog zakonika Crne Gore, u stavu 1 obuhvata i krivično djelo laka tjelesna povreda, iz kog razloga okrivljeni može biti osuđen samo za krivično djelo nasilničko ponašanje na sportskoj priredbi ili javnom skupu u stavu 1 označenog člana KZ CG, te da u prilog navedenom, govori i isti član 399 a Krivičnog zakonika Crne Gore, koji u stavu 4 propisuje: ˝Ako je izvršenjem djela iz stava 1 i 2 ovog člana došlo do nereda u kome je nekom licu nanijeta teška tjelesna povreda ili oštećena imovina čija vrijednost prelazi vrijednost od 40.000,00 €, učinilac će se kazniti zatvorom od dvije do deset godina˝. Tumačenjem cjelokupnog člana 399a Krivičnog zakonika Crne Gore, kojim članom je u stavu 4 zakonodavac posebno izdvojio situaciju kada se, vršenjem djela iz stava 1, nekom nanese teška tjelesna povreda, jasno je da stav 1 istog člana podrazumijeva situacije u kojoj je učesniku nanešena laka tjelesna povreda. Zato je zakonodavac, posebno izdvajajući tešku tjelesnu povredu, u stavu 4 i predvidio težu kaznu od kazne propisane stavom 1 navedenog člana Krivičnog zakonika Crne Gore. Ovakve navode branioca okrivljenog, sud nije prihvatio budući da se posmatranjem ponašanja okrivljenog zabilježenog na video snimku, može izvesti samo jedan zaključak da okrivljeni, baklju nije bacio sa namjerom kako ista ne bi povrijedila njega samog i prisutne oko njega zbog sagorijevanja i prskanja, već  je istu bacio u pravcu golmana Ruske reprezentacije koja ga je i pogodila. Nadalje, u članu 399a, stav 1, Krivičnog zakonika Crne Gore alternativno su navedene radnje izvršenja tog krivičnog djela, čijim  tumačenjem se izvodi zaključak da  za postojanje krivičnog djela nasilničko ponašanje na sportskoj sportskoj priredbi ili javnom skupu iz čl.</span><span class="span2"> </span><span class="span2">399a st.</span><span class="span2"> </span><span class="span2">1 Krivičnog zakonika Crne gore, nije neophodno da je nekom licu nanijeta laka tjelesna povreda, već je dovoljno da je to lice fizički napadnuto. Naime okrivljeni je predmetnog dana na sportskoj utakmici između reprezentacija Crne Gore i  Rusije, na fudbalski teren bacio zapaljenu baklju, u pravcu gomana, kojom je kao sredstvom podobnim da tijelo teško povrijedi ili zdravlje teško naruši, pogodio golmana A. I. u predjelu vrata, nanoseći mu laku tjelensu povredu, čime je ostvario i sva bitna obilježja bića, krivičnog djela laka tjelesna povreda iz čl. 152 st. 2, u vezi st. 1 Krivičnog zakonika. </span>
</p>
<p>&nbsp;</p>
<p>
<span class="span2">Sud je prilikom odlučivanja o visini kazne za okrivljenog L. L. imao u vidu sve okolnosti koje utiču da kazna bude veća ili manja, pa je u smislu čl. 42 Krivičnog zakonika Crne Gore, od olakšavajućih okolnosti na strani okrivljenog cijenio njegovu mladost i neosuđivanost, što je utvrđeno iz </span><span class="span2">Izvoda iz Kaznene evidencije Osnovnog suda u Podgorici, Ke. br. 398/2015 od 03.04.2015. godine, na ime L.L., i iskreno izraženo </span><span class="span2">kajanja i žaljenje što je oštećenog A. Igora pogodio bakljom i tom prilikom mu nanio povrede</span><span class="span2">,</span><span class="span2"> dok </span><span class="span2">otežavajućih okolnosti nije bilo. Pa je sud naprijed navedene olakšavajuće okolnost na strani okrivljenog, a u odsustvu otežavajućih okolnosti, cijenio kao naročito olakšavajuće i primjenom čl. 45 i 46 Krivičnog zakonika okrivljenom ublažio kaznu ispod zakonom propisanog minimuma za krivično djelo nasilničko ponašanje na sportskoj priredbi ili javnom skupu iz čl.399a st.1 Krivičnog zakonika Crne Gore, pa je okrivljenom za krivično djelo nasilničko ponašanje na sportskoj priredbi ili javnom skupu iz čl. 399 a st. 1 Krivičnog zakonika Crne Gore</span><span class="span2">, prethodno utvrdio</span><span class="span2"> kaznu zatvora u trajanju od 3 (tri) mjeseca, a za krivično djelo laka tjelesna povreda iz čl. 152 st. 2, u vezi st. 1 Krivičnog zakonika Crne Gore</span><span class="span2">, utvrdio </span><span class="span2">kaznu zatvora u trajanju od 30 (trideset) dana, nakon čega je primjenom odredbe čl.</span><span class="span2"> </span><span class="span2">48 st.</span><span class="span2"> </span><span class="span2">2 Krivičnog zakonika, </span><span class="span2">okrivljenog osudio na jedinstvenu kaznu </span><span class="span2">zatvora u trajanju od 3 (tri) mjeseca i 15 (petnaeset) dana, nalazeći da ce se ovako odmjerenom kaznom u okviru opšte svrhe izricanja krivičnoh sankcija iz čl. 4 st. 2 Krivičnog zakonika Crne Gore postići svrha kažnjavanja iz čl. 32 Krivičnog zakonika Crne Gore da okrivljeni ubuduće ne vrši krivična djela.</span>
</p>
<p>&nbsp;</p>
<p>
<span class="span2">Okrviljenom L.L. je shodno čl. 51 Krivičnog zakonika Crne Gore u kaznu zatvora uračunato vrijeme zadržavanja po Rješenju Osnovnog državnog tužilaštva u Podgorici - od 29.03.2015. godine, od 21,50 časova, do 30.03.2015. godine.</span>
</p>
<p>&nbsp;</p>
<p>
<span class="span2">Sud je okrivljenog L. L. osudio i na novčanu kaznu, u iznosu od 750,00 (sedamstopedest) eura, posebno vodeći računa o imovnim prilikama okrivljenog (koji je srednjeg imovnog stanja), nalazeći da će se tako odmjerenom kaznom postići svrha kažnjavanja iz čl. 32 Krivičnog zakonika Crne Gore u okviru opšte svrhe krivičnih sankcija iz čl. 4 st. 2 Krivičnog zakonika Crne Gore. Sud je u smislu čl. 39 Krivičnog zakonika Crne Gore odredio da ako okrivljeni ne plati novčanu kaznu, u roku od 30 (trideset) dana po pravosnažnosti presude, ista će se zamijeniti kaznom zatvora, tako što će se za svakih započetih 25,00 eura novčane kazne odrediti jedan dan kazne zatvora, s tim da kazna zatvora ne može biti duža od 6 (šest) mjeseci.</span>
</p>
<p>&nbsp;</p>
<p>
<span class="span2">Pošto je okrivljeni oglašen krivim, na osnovu čl. 229 Zakonika o krivičnom postupku obavezan je da na ime troškova krivičnog postupka, Osnovnom sudu u Podgorici plati iznos od 60,50 eura, koji se odnosi na ime angažovanja vještaka medicinske struke, a na ime sudskog paušala iznos od 30,00 eura, koji paušal je </span><span class="span2">odmjeren shodno složenosti predmeta, trajanju postupka i imovnim prilikama okrivljenog.</span>
</p>
<p>&nbsp;</p>
<p>
<span class="span2">Sud je cijenio sadržinu Službene zabilješke načelnika Uprave policje – CB Podgorica, SKP za kriminalističku tehniku Ku. br. 234/2015 od 29.03.2015. godine, koja je  sačinjena dana 28.03.2015. godine, u prostorijama CB Podgorica, a u vezi pregleda video materijala DVR-a  koji je dostavljen od strane policihkih službenika Stanice policje za javni red i mir kojom je konstatovano da zapisi koji se nalaze na DVR-u nisu podesni za bilo kakvo prepoznavanje i identifikaciju lica iz razloga slabe rezolucije video kamere, pa je našao da ista nije od uticaja na donešenje odluke u konkretnom predmetu.</span>
</p>
<p>&nbsp;</p>
<p>
<span class="span2">Na osnovu izloženog, a shodno odredbi čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span2"></span><span class="span2"></span><span class="span2"></span><span class="span2">OSNOVNI SUD U PODGORICI,</span><span class="span2"></span><span class="span2"></span><span class="span2"></span><span class="span2"></span><span class="span2">Dana 24.04.2015. godine</span>
</p>
<p>&nbsp;</p>
<p>
<span class="span2">  ZAPISNIČARKA,                                                                           S U D I J A,  </span><span class="span2">              </span><span class="span2"> </span><span class="span2">   </span><span class="span2"></span><span class="span2">R. R.                                                                                 Nada Rabrenović</span>
</p>
<p>&nbsp;</p>
<p>&nbsp;</p>
<p>
<span class="span2">DN-a: Po primjerak presude dostaviti:</span><span class="span3"></span><span class="span3"> </span><span class="span2">- ODT Podgorica</span><span class="span2"></span><span class="span2"> - okrivljenom   </span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">              </span><span class="span2">- braniocu</span><span class="span3"> okrivljenog, adv.</span><span class="span3"> P.R.</span><span class="span3"> </span><span class="span3">iz P.,</span><span class="span3">       </span><span class="span3"></span><span class="span3"> - a/a</span>
</p>
<p>
<span class="span3">     </span><span class="span2">Postupljeno dana  26.05.2015. godine</span><span class="span3">      Službenik Suda,  _____________</span>
</p>
<p>&nbsp;</p>
<p>&nbsp;</p>
<p>
<span class="span3">    ZAPISNIČARKA,                                                                        </span><span class="span3"> </span><span class="span2">S U D I J A</span><span class="span3">, </span><span class="span3"></span><span class="span3">      </span><span class="span3">R.R., s.r.                                                                                    </span><span class="span2">Nada Rabrenović</span><span class="span3">, s.r.     </span>
</p>
<p>&nbsp;</p>
<p>
<span class="span2">PRAVNA POUKA: </span><span class="span2">Protiv ove presude dozvoljena je žalba, u roku od 8 dana</span><span class="span2">od dana prijema pisanog otpravka iste, Višem sudu</span><span class="span2">u Podgorici, a preko ovog Suda</span><span class="span3">.</span>
</p>
<p>&nbsp;</p>
<p>
<span class="span3">ZTO:</span><span class="span3"> </span>
</p>
<p>&nbsp;</p>
</div>
</div>


</body>
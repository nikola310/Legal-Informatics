<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:14pt}
.span2{color:#0000FF;font-size:11pt}
.sup1{;font-size:14pt}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>
<span class="span1"></span>
</p>
<p>
<span class="span2"></span>
</p>
<p>
<span class="span1">OSNOVNI SUD U PLAVU </span>
</p>
<p>
<span class="span1">K. br. 45/2016 </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE </span>
</p>
<p>&nbsp;</p>
<p>&nbsp;</p>
<p>
<span class="span1">Osnovni sud u Plavu , sudija Hilmija  Sujković, sa zapisničarem Senadom Radončić, u krivičnom predmetu okrivljenog U. Đ., iz G., zbog krivičnih djela gradjenje objekta bez građevinske dozvole iz čl. 326a i  protivpravno zauzimanje zemljišta iz čl. 254. stav 1 Krivičnog zakonika Crne Gore, po optužnom predlogu ODT u Plavu, KT. br.70/2016 od 09.12.2016 godine, po održanom usmenom, javnom, glavnom  pretresu u prisustvu: Državne tužiteljke u Plavu Drite Rugovac, okrivljenog, njegovog branioca advokata D. L. i punomoćnice oštećenog R. R., advokatice A. M., donio je i javno objavio dana 17.01.2017. godine. </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni  U.Đ., JMBG ..., od oca  R. i  majke Z., rodj. B., rodjen ... godine, u G., sa prebivalištem u naselje V., opština G., državljanin Crne Gore, zasposlen, oženjen, otac petoro djece, pismen, završio srednju mašinsku školu, srednjeg imovnog stanja, neosudjivan </span>
</p>
<p>&nbsp;</p>
<p style="text-align:center;">
<span class="span1">I</span>
</p>
<p>&nbsp;</p>
<p style="text-align:center;">
<span class="span1">K r i v    j e</span>
</p>
<p>&nbsp;</p>
<p>&nbsp;</p>
<p>
<span class="span1">Što je :</span>
</p>
<p>&nbsp;</p>
<p>
<span class="span1">1.Dana 09.10.2016 godine, u naselju B., opština G., i pored  svijesti da takvom svojom radnjom čini krivično djelo htio njegovo izvršenje, kao investitor započeo radove na izgradnji objekta, na način što je suprotno članu 69. Zakona o uređenju prostora i izgradnji objekata („Sl.list CG“ br.51/08) uz svoj </span><span class="span1">poslovni objekat – hotel i market „Rosi“, bez predhodno pribavljene gradjevinske dozvole, umjesto postojećeg montažnog pomoćnog objekta na ulazu u market, koji mu je služio kao magacinski prostor, započeo i izvodio radove na njegovoj rekonstrukciji tj. izgradnji objekta od zidanog materijala, dimenzija 4,73m x 12,17m, iako je znao da započinjanje gradjenja objekta bez predhodno pribavljene gradjevinske dozvole nije dozvoljeno, </span>
</p>
<p>&nbsp;</p>
<p>
<span class="span1">-čime je izvršio krivično djelo gradjenje objekta bez gradjevinske dozvole iz člana 326a Krivičnog zakonika Crne Gore. </span>
</p>
<p>
<span class="span1"></span>
</p>
<p>
<span class="span1"> </span><span class="span1">Pa mu sud za izvršeno krivično djelo na osnovu navedenog zakonskog propisa te primenom čl: 4,32,36,42,52,53 i 54 KZ i čl. 374 ZKP, i z r i č e </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1"> USLOVNU OSUDU</span>
</p>
<p>&nbsp;</p>
<p>&nbsp;</p>
<p>
<span class="span1">Kojom mu  utvrdjuje kaznu zatvora u trajanju od 6 (šest) mjeseci i istovremeno odredjuje da se ista neće izvršiti ako okrivljeni za vrijeme od  1(jedne) godine dana po pravosnažnosti presude ne učini novo krivično djelo. </span>
</p>
<p>&nbsp;</p>
<p>
<span class="span1">Okrivljeni se obavezuje  da naknadi  troškove krivičnog postupka u ukupnom iznosu od ... eura (jednastotinaosamdesetsedameuraipedesetcenti) u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>
<span class="span1"></span>
</p>
<p>&nbsp;</p>
<p style="text-align:center;">
<span class="span1">II </span>
</p>
<p>&nbsp;</p>
<p>
<span class="span1">Prema okrivljenom, na osnovu člana 372. stav 1. tačka 1. ZKP-a.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">ODBIJA SE OPTUŽBA </span>
</p>
<p>&nbsp;</p>
<p>
<span class="span1">Da je: </span>
</p>
<p>&nbsp;</p>
<p>
<span class="span1"> </span><span class="span1"> Istog dana, u isto vrijeme i na istom mjestu kao pod tačkom 1. dispozitiva predloga, svjestan svog djela čije je izvršenje htio i znajući da je njegovo djelo zabranjeno, protivpravno zauzeto tuđe zemljište, vlasništvo oštećenog R. R., na način što je prilikom izvođenja radova na izgradnji objekta na svojoj parceli protivpravno zauzeo i dio zemljišta parcele broj 9/3 upisane u listu nepokretnosti broj ... KO G., na ime oštećenog R.R., sa istočne strane u dužini od 12,20m i širini od 0,55m, ukupne površine 6m</span><sup class="sup1">2</sup><span class="span1">, i tako pripojio dio te parcele svojoj parceli na kojoj je izgrađen poslovni objekat </span>
</p>
<p>&nbsp;</p>
<p>
<span class="span1">-čime bi izvršio krivično djelo protivpravno zauzimanje zemljišta iz čl. 254. stav 1 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Usled odustanka Državnog  tužioca  u Plavu, od optužbe. </span>
</p>
<p>&nbsp;</p>
<p>
<span class="span1">Oštećeni  R.R., iz G., se radi ostvarivanja imovinsko pravnog zahtjeva za naknadu štete upućuje na parnicu.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>&nbsp;</p>
<p>
<span class="span1">Osnovno državno tužilaštvo u  Plavu, optužnim predlogom KT.br.70/206 od 09.12.2016, optužilo je U. Đ., iz G., za krivična djela građenje objekta bez građevinske dozvole iz čl.326a i  protivpravno zauzimanje zemljišta iz čl. 254. stav 1 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Na glavnom pretresu od 17.01.2017 godine, Državana tužiteljka u Plavu Drita Rugovac je odustala od optužbe prema okrivljenom U. Đ. za krivično djelo protivpravno zauzimanje zemljišta iz čl. 254. stav 1 Krivičnog zakonika Crne Gore, dok je u odnosu na krivično djelo građenje objekta bez građevinske dozvole iz čl.326a Krivičnog zakonika Crne Gore, nakon što je predhodno precizirala  činjenični opis u pogledu ovog djela, u svemu ostala pri ovako preciziranom i izmijenjenom optužnom predlogu i predložila sudu da okrivljenog za ovo krivično djelo oglasi krivim i izrekne mu kaznu zatvora u trajanju od 6 mjeseci-uslovno za jednu godinu.</span>
</p>
<p>&nbsp;</p>
<p>
<span class="span1">Punomoćnica oštećenog R.R., advokatica A. M., je u završnoj riječi u potpunosti prihvatila konačnu riječ Državne tužiteljke u Plavu i istovremeno istakla da ne preuzima krivično gonjenje protiv okrivljenog U. Đ. za krivično djelo protivpravno zauzimanje zemljišta iz čl. 254. stav 1 Krivičnog zakonika Crne Gore, za koje je Državna tužiteljka odustala od daljeg krivičnog gonjenja kao i da zadržava pravo da odštetni zahtjev ostvaruje u parnici.</span>
</p>
<p>&nbsp;</p>
<p>
<span class="span1">Izjašnjavajući se o svojoj krivici i krivično pravnoj odgovornosti za krivično djelo gradjenje objekta bez gradjevinske dozvole iz čl. 326a  Krivičnog zakonika Crne Gore, koje mu je javnom optužbom stavljeno na teret, okrivljeni U. Đ. u svojim odbranama iz predhodnog postupka i sa glavnog pretresa ne priznaje izvršenje ovog krivičnog djela braneći se da i pored toga što je tačno da je izgradnju spornog objekta započeo i okončao bez potrebne građevinske dozvole nije izvršio navedeno krivično djelo obzirom da je ovaj objekat napravio na istom mjestu na kojem je prije toga već postojao objekat istih </span><span class="span1">dimenzija i namjene, ali od metalne konstrukcije. Naime, naveo je da mu je raniji objekat služio kao magacin za prehrambrenu robu koju je prodavao u svom marketu, a pošto je krovni pokrivač na njemu zbog starosti počeo da propada i da prokišnjava, to je i odlučio da na istom mjestu ozida novi objekat.  Prije  toga je Sekeretarijatu za uredjenje prostora i imovinu opštine G., podnio zahtjev radi  izdavanje  potrebne  saglasnosti za planirane radove  a pošto je bila jesen te pošto je postojala opasnost da mu se roba u magacinu usled prokišnjavanja krovnog pokrivača pokvari, to je sa njegovom izgradnjom počeo  prije dobijanja tražene saglasnosti, tačnije dana 08.10.2016 godine. Tog dana je inače u neposrednoj neposrednoj blizini metalnih stubova koji su nosili cjelokupnu konstrukciju postojećeg montažnog objekta ošalovao i izlio pet betonskih stubova, da bi dana 09.10.2016. godine, na lice mjesta radi kontrole  došao komunalni inspektor opštine G., S.B.  Pošto je o nađenom stanju u njegovom prisustvu sačinio zapisnik, na koji on nije imao nikakvih primjedbi, u ovom zapisniku  mu je naložio da odmah obustavi sve dalje radove na objektu obzirom da za izvodjenje tih radova nije imao potrebnu dozvolu nadležnog organa opštine G. Međutim, i pored toga on je nastavio sa ovim radovima  i za 3-4 dana okončao sve betonske poslove  na njemu. Poslije nekoliko dana, pomenuti inspektor je ponovo dolazio na lice mjesta i o zatečenom stanju ponovo sačinio zapisnik, da bi ubrzo poslije toga od njega dobio i rješenje o zabrani svih daljih radova na spornom objektu. Na kraju je naveo da je i raniji pomoćni objekat kao i glavni objekat- hotel „Rosi“,  izgradio prije 20 godina i to na svom zemljištu, koje je kupio od D. H.  U završnoj riječi je lično i preko svog branioca , </span><span class="span1">advokata </span><span class="span1">D. L. , još jednom negirao izvršenje krivičnog djela koje mu je stavljeno na teret i predložio sudu da ga za isto oslobodi od optužbe.  </span>
</p>
<p>&nbsp;</p>
<p>
<span class="span1">Sud je cijenio odbranu okrivljenog U.Đ. u dijelu u kojem negira izvršenje krivičnog djela koje mu je javnom optužbom stavljeno na teret tvrdnjom da i pored toga što je izgradnju spornog objekta započeo i okončao bez potrebne dozvole nije izvršio ovo krivično djelo, pa je našao da je ista ne samo nejasna i nelogična  već i protivrječna, kako sama sebi tako i izvedenim dokazima, te je kao takvu nije ni prihvatio. </span>
</p>
<p>&nbsp;</p>
<p>
<span class="span1">Naime, sud je radi provjere odbrane okrivljenog kojom negira izvršenje predmetnog krivičnog djela,  odnosno radi što pravilnijeg i zakonitijeg rješavanja ove krivične stvari u dokaznom postupku izveo sledeće dokaze: saslušao u svojstvu svjedoka komunalnog inspektora Sekretarijata za inspekcijske poslove opštine Gusinje S. B., pročitao </span><span class="span1">zapisnike o inspekcijskom pregledu ovog  inspektora  br. ... od 09.10.2016 godine i br.  ... od 10.10.2016 godine  i  izvršio uvid u fotodokumentacije koje su sastavni  dio ovih zapisnika,   rješenje  istog inspektora  br. ...  od 11.10.2016 godine, akt opštine G. – službe Predsjednice br. ... od 07.11.2016 godine, nalaz i mišljenje geodetske agencije „Geo friends“ Podgorica, br. P-... od 05.12.2016 godine, </span><span class="span1">dopis Sekretarijata za </span><span class="span1">uredjenje prostora i imovine opštine G., br. ... od 13.01.2017 godine, zahtjev okrivljenog od 06.10.2016. godine Sekretarijata za uredjenje prostora i imovinu  opštine G. za adaptaciju krovne konstrukcije i krovnog pokrivača na spornom objektu, zaključak Sekretarijata za uredjenje prostora i imovinu opštine G. br. ... od 13.10.2016 godine, </span><span class="span1">Urbanističko tehničke uslove Sekretarijata za uredjenje prostora, imovinu i zaštitu opštine P.  br. ... od 05.02.2007 godine, rješenje Sekretarijata za uredjenje prostora, imovinu i zaštitu opštine Pl.,  br. ... od 06. 02.2007 godine, o izdavanju gradjevinske dozvole okrivljenom za izgradnju poslovnog objekta na katastarskoj parceli br. ... KO G., upisanoj u Listu nepokretnosti br. ..., rješenje  Sekretarijata za uredjenje prostora, imovinu i zaštitu opštine P., br. ... od 21.10.2008 godine, o izdavanju upotrebne dozvole okrivljenom  za I i II sprat   poslovnog objekta na katastarskoj parceli br. ... KO G., upisanoj u Listu nepokretnosti br. ... i uvjerenje – izvod  iz  kaznene  evidencije Ministarstva pravde Crne Gore, za okrivljenog  U. Đ.,KE.br. 138 /2016 i izvršio uvid u list nepokretnosti Uprave za nekretnine – Područne jedinice P., br. ... KO G.,  od 11.10.2016 godine, kopiju plana i skicu katastarske parcele br....  Uprave za nekretnine – Područne jedinice P., od 04.11.2016 godine i fotodokumentaciju  Centra bezbjednosti B., broj ..., pa je svestranom ocjenom izvedenih dokaza </span><span class="span1">i njihovim uporedjivanjem sa odbranom okrivljenog utvrdio da isti u potpunosti obezvredjuju  ovakvu njegovu odbranu i da je okrivljeni  počinio krivično djelo gradjenje objekta bez gradjevinske dozvole iz čl. 326a Krivičnog zakonika CG, koje mu je javnom optužbom stavljeno na teret. </span>
</p>
<p>&nbsp;</p>
<p>
<span class="span1">Tako je svjedok Sanel Balić, izjašnjavajući se na okolnosti koje su mu poznate u vezi bespravne izgradnje spornog objekta od strane okrivljenog U.Đ., u svemu obezvrijedio odbranu okrivljenog u dijelu u kojem negira izvršenje predmetnog krivičnog djela istakavši da je kao komunalni inspektor Sekretarijata za uredjenje prostora  i imovinu opštine G. u dva navrata obilazio gradilište okrivljenog u mjestu B., opština G. i tom prilikom utvrdio ne samo da je okrivljeni  gradnju ovog objekta započeo bez potrebne građevinske dozvole i da nije postupio po njegovom nalogu iz zapisnika o prvoj kontroli  za obustavljanje svih daljih radova na njemu, već i da je čak nastavio sa  njegovom izgradnjom. Naime, naveo je da je dana 09.10.2016 godine, izvršio prvi obilazak i kontrolu gradilišta spornog objekta  i pošto je tom prilikom utvrdio da su na istom već ošalovani i izliveni 5 AB stubova koji su bili rasporedjeni na površini od  6m x 12m, od investitora ovih radova tj. okrivljenog U. Đ., kojeg je zatekao na licu mjesta, je tražio na uvid gradjevinsku dozvolu za ovaj objekat. Kako mu isti na ovaj njegov zahtjev nije pružio na uvid traženu dozvolu uz obrazloženje da takvu dozvolu, i pored toga što je opštini G. podnio zahtjev za njeno izdavanje,  još uvijek nije dobio, to je o utvrdjenom stanju sačinio zapisnik kojim mu  je naložio da odmah obustavi sve dalje radove. Narednog dana je izvršio ponovnu kontrolu gradilišta spornog objekta i pošto je prilikom ove </span><span class="span1">kontrole utvrdio da je okrivljeni i pored njegove zabrane nastavio radove na izgradnji spornog objekta tako što je na izlivenim AB stubovima izlio betonsku ploču, na ovoj ploči ošalovao i izlio  pet novih betonskih AB stubova i na ovim stubovima uradio još jednu ploču, to je o nađenom stanju sačinio zapisnik koji je u odsustvu okrivljenog uručio njegovom sinu. Prije ove kontrole je inače od Sekretarijata za uredjenje prostora i imovinu opštine G. tražio informaciju o tome da li je okrivljenom U. Đ., po njegovoj molbi za sporni objekat izdata gradjevinska dozvola, pa ga je pomenuti Sekretarijat, postupajući po ovom zahtjevu, obavijestio da je zbog nepostojanja potrebnih uslova ova molba okrivljenog odbijena. Zbog svega toga je sjutradan donio rješenje br. ... kojim je okrivljenom naredio obustavljanje svih daljih radova na spornom objektu i protiv istog podnio prijavu za predmetno krivično djelo. </span>
</p>
<p>&nbsp;</p>
<p>
<span class="span1">Odbranu okrivljenog kojom negira izvršenje krivičnog djela koje mu je javnom optužbom stavljeno na teret su u potpunosti obezvrijedili i izvedeni pismeni dokazi, u prvom redu </span><span class="span1">zapisnici o inspekcijskom pregledu Sekretarijata za inspekcijske poslove opštine G. br... od 09.10.2016.godine i br... od 10.10.2016. godine, zahtjev okrivljenog U. Đ. Sekretarijatu za uređenje prostora i imovinu opštine G. od 06.10.2016. godine, za adaptaciju spornog objekta  i zaključak Sekretarijata za uređenje prostora i imovinu opštine G., broj ... od 13.10.2016. godine, </span><span class="span1">pa i ova činjenica, uz iskaz svjedoka S. B., takodje ide u prilog neosnovanosti, neutemeljenosti i sračunatosti takve njegove odbrane. </span>
</p>
<p>&nbsp;</p>
<p>
<span class="span1">Ovo iz razloga jer je i na osnovu </span><span class="span1">zapisnika o inspekcijskom pregledu Sekretarijata za inpekcijeske poslove opštine G., br. ... od 09.10.2016 godine i br. ... od 10.10.2016 godine i fotodokumentacije koja je sastavni dio ovih zapisnika, nesporno utvrdjeno da je svjedok S. B., kao komunalni inspektor ovog Sekretarijata, u dva navrata, tačnije 09.10.2016 godine i 10.10.2016 godine, obilazio gradilište na kojem je okrivljeni U.Đ. započeo izgradnju spornog objekta i tom prilikom utvrdio ne samo da je isti izgradnju ovog objekta započeo bez potrebne gradjevinske dozvole nadležnog organa opštine Gusinje već i da je, i pored toga što mu je on u zapisniku sačinjenom prilikom prve kontrole zabranio svaku dalju gradnju spornog objekta, nastavio radove na njemu, radi čega je zbog ovakvog njegovog postupanja protiv istog preduzeo dalje radnje i mjere, tačnije donio rješenje br. ... od 11.10.2016. godine, kojim mu je naložio da odmah obustavi sve dalje radove na spornom objektu ili će se u suprotnom protiv njega pokrenuti postupak zbog neizvšrenja ovog rješenja. </span>
</p>
<p>&nbsp;</p>
<p>
<span class="span1">Isto tako, na osnovu zahtjeva okrivljenog U. Đ. Sekretarijatu za uredjenje prostora i imovinu opštine G. od 06.10.2016 godine, je dalje, takodje nesporno utvrdjeno, da se okrivljeni navedenog dana, što znači prije početka izvođenja radova na spornom objektu, ovim zahtjevom stvarno obratio ovom Sekretarijatu, ali ne za rekonstrukciju postojećeg montažnog objekta u zidani objekat već </span><span class="span1">samo za adaptaciju tj. zamjenu krovne konstrukcije i krovnog pokrivača na ovom objektu,  dok je na osnovu zaključka istog Sekretarijata br... od 13.10.2016 godine, nesporno utvrdjeno i to da ovaj Sekretarijat,  odlučujući po podnesenom zahtjevu, zbog neriješenih imovinskih odnosa, nije dozvolio okrivljenom traženu adaptaciju spornog objekta, čime je i u konačnom obezvrijedjena njegova odbrana da izgradnjom ovog objekta nije izvršio krivično djelo. </span>
</p>
<p>&nbsp;</p>
<p>
<span class="span1">Zbog svega izloženog sud je iskazu saslušanog sjedoka S.B. poklonio punu vjeru i isti u cjelosti prihvatio, jer je našao da je ovaj njegov iskaz ne samo jasan, potpun i u svemu u skladu sa izvedenim pismenim dokazima već i da je zasnovan na činjenicama do kojih je isti došao svojim ličnim zapažanjima na licu mjesta, a samim tim i u vjeri. </span>
</p>
<p>&nbsp;</p>
<p>
<span class="span1">Sud je u cjelosti,  kao vjerodostojne,  prihvatio i izvedene pismene dokaze, kako  zbog činjenice što su sačinjeni odnosno izdati od strane nadležnog organa i na zakonom propisan način, tako i  činjenica  što su u potpunosti saglasni sa iskazom svjedoka S.B. i što na njihovu sadržinu, a samim tim i valjanost, nije bilo nikakvih primjedbi niti od strane zastupnice javne optužbe niti od strane okrivljenog i njegovog branioca. </span>
</p>
<p>&nbsp;</p>
<p>
<span class="span1">Istovremeno sud odbranu okrivljenog U.Đ. kojom negira izvršenje krivičnog djela koje mu je javnom optužbom stavljeno na teret tvrdnjom da i pored toga što je izgradnju spornog objekta započeo i okončao bez potrebne gradjevinske dozvole nije izvršio predmetno krivično djelo, nije prihvatio, već ju je kao neosnovanu i sračunatu na izbjegavanje krivično pravne odgovornosti u potpunosti odbacio. Naime, jasno je da je odbrana okrivljenog kojom negira izvršenje krivičnog djela koje mu je javnom optužbom stavljeno na teret, u situaciji kada je u toku krivičnog postupka , kako na osnovu njegovog priznanja tako i na osnovu svih izvedenih dokaza, nesporno utvrdjeno ne samo da je isti gradnju spornog objekta od tvrdog materijala započeo bez potrebne gradjevinske dozvole već i da je njegovu gradnju nastavio i okončao i nakon zabrane svih daljih radova na njemu od strane komunalnog inspektora Sekretarijata za inspekcijske poslove opštine P., ne samo nejasna i nelogična već i sama sebi protivurječna. Samim tim je jasno da sud odbranu okrivljenog u dijelu u kojem pokušava opravdati izvršenje krivičnog djela koje mu je javnom optužbom stavljeno na teret tvrdnjom da se na rekonstrukciju postojećeg montažnog pomoćnog objekta  u zidani objekat odlučio zbog toga što je u ovom objektu držao prehrambrenu robu tako da je postojala opasnost da se ista usled  prokišnjavanja postojećeg krovnog pokrivača ošteti, nije mogao prihvatiti, jer sve činjenice koje je u tom pogledu utvrdio sud upućuje na suprotan zaključak, da je takva njegova odbrana ne samo neosnovana  već i sračunata u cilju izbjegavanja krivično pravne odgovornosti.  Ovo utoliko prije što se radilo o </span><span class="span1">montažnom objektu, tako da je okrivljeni u takvoj situaciji problem prokišnjavanja krova, na koji se poziva, mogao i lako i brzo otkloniti prepokrivanjem oštećenog dijela krovnog pokrivača, ali on i pored takve mogućnosti ne samo da to ne radi već pod navodnim izgovorom zamjene krovne konstrukcije i krovnog pokrivača započinje sa izgradnjom potpuno novog pomoćnog objekta, i to od tvrde građe, što njegovoj odbrani daje veću neutemeljenost i neprihvaćenost. Pri tom je za postojanje krivičnog djela građenje objekta bez građevinske dozvole, koje je stavljeno na teret okrivljenom, za sud potpuno i irelevantno njegovo pozivanje na to da je sporni objekat izgradio na svom zemljištu, jer je za postojanje krivičnog djela apsolutno nebitno da li se sporni objekat gradi na svojoj ili tudjoj imovini ako je njegova gradnja započeta bez prethodno pribavljene gradjevinske dozvole, kao što je to u konkretnom slučaju učinio okrivljeni. </span>
</p>
<p>&nbsp;</p>
<p>
<span class="span1">Dakle, k</span><span class="span1">ako iz svega izloženog proizilazi da u pogledu utvrdjivanja krivičnog djela koje je optužnim predlogom ODT u P., stavljeno na teret okrivljenom U. Đ.,  nakon sprovedenog dokaznog postupka i ocjene izvedenih dokaza, nije bila sporna nijedna činjenica, sud je stao na stanovište da su činjenice iz činjeničnog opisa izreke presude u svemu dokazane i da je okrivljeni počinio  predmetno krivično djelo.</span>
</p>
<p>&nbsp;</p>
<p>
<span class="span1">Ocjenjujući pravno utvrdjeno činjenično stanje sud nalazi da su u radnji okrivljenog sadržani svi bitni, kao subjektivni tako i objektivni,  elementi krivičnog djela gradjenje objekta bez gradjevinske dozvole iz čl. 326a  KZ CG , pa mu  je za izvršeno krivično djelo i izrekao krivičnu sankciju bliže opisanu u izreci presude. Naime, nesporno utvrdivši da je okrivljeni U.Đ. u vrijeme, na mjestu i na način kako je to navedeno u izreci presude, umjesto postojećeg montažnog pomoćnog objekta u istim gabaritima započeo izgradnju novog objekta od tvrde gradje bez prethodno pribavljene gradjevinske dozvole, to su u takvoj njegovoj radnji i sadržani svi bitni elementi navedenog krivičnog djela. Kako krivično djelo gradjenje objekta bez gradjevinske dozvole iz čl. 326a KZ CG , predstavlja krivično djelo sa blanketnom dispozicijom , odnosno djelo koje svojim sadržajem upućuje na poseban zakon u kojem su sadržani način i uslovi izgradnje objekata, to je okrivljeni u konkretnom slučaju postupao suprotno čl. 69. Zakona o uredjenju prostora i izgradnji objekata koji predvidja da se objekat može graditi samo na osnovu gradjevinske dozvole i tehničke dokumentacije. Pošto je okrivljeni u konkretnom slučaju izgradnju novog pomoćnog objekta od tvrde gradje, kao što je već navedeno, započeo bez prethodno pribavljene gradjevinske dozvole, to je samim tim takvom svojom radnjom i izvršio krivično djelo koje mu je javnom optužbom stavljeno na teret, zbog čega ga je sud za isto i oglasio krivim i krivično pravno odgovornim. </span>
</p>
<p>&nbsp;</p>
<p>
<span class="span1">Sud je cijenio i vinost odnosno psihički odnos okrivljenog   u odnosu na radnju izvršenja predmetnog krivičnog djela pa je našao da je isti prilikom izvršenja ovog djela postupao sa direktnim umišljajem. Naime, okrivljeni je bio svjestan ne samo činjenice da je za izgradnju novog pomoćnog objekta od tvrde gradje umjesto ranijeg  montažnog objekta potrebna gradjevinska dozvola, već i da prije dobijanja ove dozvole ne u kom slučaju ne smije započeti sa radovima na njemu,  pa je i pored takve svijesti započeo njegovu izgradnju u vrijeme, na mjestu i na način kako je to u svojim zapisnicima o izvršenim kontrolama konstatovao komunalni inspektor opštine G. S. B., čime je i manifestvovao svoje htjenje za izvršenje predmetnog krivičnog djela. </span>
</p>
<p>&nbsp;</p>
<p>
<span class="span1">Prilikom izbora vrste i visine krivične sankcije koju treba primijeniti prema okrivljenom za izvršeno krivično djelo, sud je pored težine, načina izvršenja i društvene opasnosti krivičnog djela uzeo u obzir i stepen krivične odgovornosti okrivljenog kao i sve okolnosti koje su relevantne u tom pogledu. Tako je od olakšavajućih okolnosti sud okrivljenom cijenio i uzeo u obzir: da je  porodičan čovjek, da je otac petoro djece i da ranije  nije osudjivan, pa je u odsustvu otežavajućih okolnosti na njegovoj strani našao da u konkretnom slučaju  ima uslova da se prema njemu ne primijeni kazna već da je dovoljno i samo upozorenje uz prijetnju kaznom. Zbog toga je sud okrivljenom U.Đ.,  na osnovu čl. 53 i 54 KZ utvrdio kaznu zatvora u trajanju od 6 mjeseci i istovremeno odredio da se ista neće izvršiti ako okrivljeni za vrijeme od jedne godine dana po pravosnažnosti presude ne učini novo krivično djelo. </span>
</p>
<p>&nbsp;</p>
<p>
<span class="span1">Sud je uvjerenja da je izrečena krivična sankcija srazmjerna težini izvršenog krivičnog djela i stepenu krivično-pravne odgovornosti okrivljenog  te da će se u konkretnom slučaju  i ovom vrstom i visinom krivične sankcije,u okviru opšte svrhe izricanja krivičnih sankcija predvidjene čl. 4 st. 2 KZ ,postići svrha kažnjavanja propisana čl. 52 istog Zakona. Osnovano se može očekivati da će izrečena sankcija pozitivno djelovati na prevaspitanje okrivljenog  i da će ista uticati na njega da ubuduće ne vrši krivična djela. </span>
</p>
<p>&nbsp;</p>
<p>
<span class="span1">Sud je inače prilikom donošenja ove odluke cijenio i druge izvedene dokaze i navode stranaka, ali iste nije posebno obrazlagao nalazeći da nemaju karakter odlučujućih činjenica za eventualno drugačije presudjenje u ovoj krivičnoj stvari. </span>
</p>
<p>&nbsp;</p>
<p>
<span class="span1">Odluka o troškovima krivičnog postupka je zasnovana na odredbi čl. 229 st.1.ZKP.Visina troškova u ukupnom iznosu od ... eura, predstavlja izdatke iz budžetskih sredstava od čega iznos od ... eura, predstavlja nagradu Geodetskoj agenciji „Geo friends“ Podgorica , za izvršeno vještačenje i dati nalaz i mišljenje, dok iznos od ... eura, predstavlja paušal koji je odmjeren s obzirom na </span><span class="span1">složenost i trajanje krivičnog postupka te obzirom na imovno stanje okrivljenog, shodno čl. 226 st.3. ZKP. </span>
</p>
<p>&nbsp;</p>
<p style="text-align:center;">
<span class="span1">II</span>
</p>
<p>&nbsp;</p>
<p>
<span class="span1">Što se tiče krivičnog djela protivpravno zauzimanje zemljišta iz čl. 254. st. 1. Krivičnog zakonika Crne Gore, koje je tačkom 2. dispozitiva optužnog predloga takodje stavljeno na teret okrivljenom U. Đ., sud je prema istom za ovo krivično djelo donio odbijajuću presudu, shodno čl. 372. st.1. tačka 1. ZKP, obzirom da je Državna tužiteljka u Plavu Drita Rugovac u toku glavnog pretresa, zbog zastarjelosti krivičnog gonjenja, prema njemu odustala od optužbe za ovo krivično djelo te obzirom da punomoćnica oštećenog </span><span class="span1">R.R., advokatica A.M., nakon njenog odustanka, nije preuzela krivično gonjenje. </span>
</p>
<p>&nbsp;</p>
<p>
<span class="span1">Odluka o imovinsko pravnom zahtjevu za naknadu štete je zasnovana na odredbi člana 239. stav 3. ZKP.</span>
</p>
<p>&nbsp;</p>
<p>
<span class="span1">Na osnovu iznijetih razloga odlučeno je kao u izreci presude. </span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PLAVU </span>
</p>
<p style="text-align:center;">
<span class="span1">Dana 17.01.2017 godine </span>
</p>
<p>
<span class="span1">Zapisničar,                                                                  </span><span class="span1">     S U D I J A</span>
</p>
<p>
<span class="span1">Senada Radončić                                                     </span><span class="span1"></span><span class="span1">  Hilmija Sujković  </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: </span>
</p>
<p>&nbsp;</p>
<p>
<span class="span1">Protiv ove presude nezadovoljna stranka</span>
</p>
<p>
<span class="span1">ima pravo žalbe u roku od 8 dana od dana </span>
</p>
<p>
<span class="span1">prijema iste preko ovog suda Višem sudu </span>
</p>
<p>
<span class="span1">B Polje. </span>
</p>
<p>&nbsp;</p>
<p>
<span class="span1">DOSTAVLJENO:</span>
</p>
<p>&nbsp;</p>
<p>
<span class="span1">1x  Osnovnom državnom tužilaštvu P.</span>
</p>
<p>
<span class="span1">1x  okrivljenom U. Đ. </span>
</p>
<p>
<span class="span1">1 x braniocu okrivljenog , adv. D. L.</span>
</p>
<p>
<span class="span1">1 x oštećenom R.R. </span>
</p>
<p>
<span class="span1">1 x punomoćnici oštećenog, adv. A.M. </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
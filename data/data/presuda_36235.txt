<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.p1{margin-left:1.0in;text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{margin-left:0.38194445in;text-align:justify;hyphenate:auto;font-family:Arial;font-size:12pt;}
.p5{margin-left:0.38194445in;text-align:center;hyphenate:auto;font-family:Arial;font-size:12pt;}
.p6{margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p7{margin-left:0.625in;text-align:justify;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Times New Roman;font-size:12pt;}
</style>
<meta content="suzana.mugosa" name="author">
</head>
<body class="b1 b2">
<p class="p1">
<span class="s1">  K.br. 81/2013</span>
</p>
<p class="p1"></p>
<p class="p2">
<!--Image link to '0.jpg' can be here-->
</p>
<p class="p3"></p>
<p class="p2">
<span class="s1">U IME CRNE GORE</span>
</p>
<p class="p3"></p>
<p class="p3">
<span class="s1">VIŠI SUD U PODGORICI </span><span>kao prvostepeni krivični, u vijeću sastavljenom od sudije  Suzane Mugoše, kao predsjednika vijeća i sudija Ljiljane Lalićević i Ranka Vukića , kao članova vijeća, uz učešće namještenika suda Biljane Rakočević kao zapisničara, u krivičnom predmetu protiv optuženih S.E. , zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika, i  S.S. državljana R.A., , zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 2 u vezi st. 1 Krivičnog zakonika, koje brane i to  optuženog S.E. adv.  H.G.  i optuženog S.S. adv. N.R., odlučujući po optužnici Višeg državnog tužilaštva iz Podgorice Kt.br.62/13 od 11.06.2013. godine, koju je na glavnom pretresu zastupao Željko Tomković, zamjenik VDT-a u Podgorici, nakon održanog glavnog i javnog pretresa, dana 17.07.2013. godine, u prisustvu zastupnika optužbe, optuženih i njihovih branilaca, donio je i javno objavio dana  19.07.2013. godine</span>
</p>
<p class="p3"></p>
<p class="p3"></p>
<p class="p3"></p>
<p class="p2">
<span>P R E S U D U</span>
</p>
<p class="p2"></p>
<p class="p2">
<span>I</span>
</p>
<p class="p3"></p>
<p class="p3">
<span>Optuženi:</span>
</p>
<p class="p3"></p>
<p class="p4">
<span>S.E. , od oca A. i majke R., rodjene M., rodjen .... godine u A.-T., sa prebivalištem u A.-T., naselje .... , državljanin R.A. , neoženjen, nezaposlen, završio gimnaziju, srednjeg imovnog stanja, neosudjivan, u pritvoru od 25.04.2013. godine.</span>
</p>
<p class="p4"></p>
<p class="p4"></p>
<p class="p5">
<span>K R I V   J E</span>
</p>
<p class="p4"></p>
<p class="p4">
<span>Zato što je:</span>
</p>
<p class="p6"></p>
<p class="p6">
<span>Dana  25.04.2013 godine,  S.E. na relaciji T. - g.p. D.b. neovlašćeno radi prodaje prenosio opojnu drogu marihuanu supstancu proglašenu za opojnu drogu Pravilnikom o utvrdjivanju spiska droga psihotropnih supstanci i bilja koje se može korisii za proizvodnju droga ( Sl. list.CG  56/12 od 09.11.2012 godine) iako je bio svjestan da se radi o opojnoj drogi i da postupaa neovlašćeno  i protivpravno pa je to i htio na način što je  u putničko motorno vozilo "P. " reg. oznaka AA ... DN prenosio opojnu drogu marihuanu ukupne težine  15.356,00 grama upakovanu u 31 pakovanje u plastične kese oblijepljena selotejp trakom koja opojna droga je bila sakrivena u specijalno izradjenom prostoru i ispod zadnjeg branika od vozila koja opojna droga je istog dana na g.p. D.b. pronadjena i oduzeta od strane ovlašćenih službenika granične policije i Uprave carina  prilikom pretresa navedenog vozila.</span>
</p>
<p class="p6">
<span>- čime je izvršio krivično djelo neovlašćena proizvodnja, držanje i stavljanje u promet opojnih droga iz čl. 300 st.1  Krivčnog zakonika.</span>
</p>
<p class="p3"></p>
<p class="p3">
<span>Pa ga sud na osnovu citiranih zakonskih propisa te čl. 4, 5, 13, 15, 32, 36, 42 i 51 Krivičnog zakonika, te čl. 226, 229 i 374 Zakonika o krivičnom postupku</span>
</p>
<p class="p3"></p>
<p class="p2">
<span>O S U Đ U J E</span>
</p>
<p class="p3"></p>
<p class="p6">
<span>Na kaznu zatvora u trajanju od 2 (dvije) godine, u koju kaznu  mu se uračunava vrijeme provedeno u pritvoru od 25.04.2013. godine pa nadalje, a koji može trajati do pravosnažnosti presude a najduže dok ne istekne vrijeme trajanja kazne izrečene u prvostepenoj presudi.</span>
</p>
<p class="p3">
<span>Optuženi je dužan da na ime sudskog paušala uplati u budžet C.G. iznos od po 50,00 eura, a sve u roku od 15 dana od pravosnaznosti presude pod prijetnjom prinudnog izvršenja.</span>
</p>
<p class="p3"></p>
<p class="p3">
<span>Shodno čl. 75 Krivičnog zakona, a u vezi člana 300 st. 7 Krivičnog zakonika,  optuženom se izriče:</span>
</p>
<p class="p3"></p>
<p class="p2">
<span>MJERA BEZBIJEDNOSTI</span>
</p>
<p class="p2">
<span>ODUZIMANJE PREDMETA</span>
</p>
<p class="p3"></p>
<p class="p3">
<span>Pa se od optuženog oduzima opojna droga-marihuana, ukupne mase 15.365,00 grama, koja  će se nakon pravosnažnosti presude uništiti, kao i  putničko motorno  vozilo marke "P." registarskih oznaka AA-... DN.</span>
</p>
<p class="p3"></p>
<p class="p2">
<span>II</span>
</p>
<p class="p7"></p>
<p class="p7"></p>
<p class="p4">
<span>Prema optuženom</span>
</p>
<p class="p7"></p>
<p class="p4">
<span>S.S., od oca S. i majke N., rodjene S., rodjen.... godine u A. – B. C., T., sa prebivalištem u I.-O. ,...., sa boravištem u R.A., T., ul. ...., državljanin R. A., neoženjen,, završio osnovnu školu, srednjeg imovnog stanja, neosudjivan, u pritvoru od 25.04.2013. godine do 19.07.2013 godine.</span>
</p>
<p class="p4"></p>
<p class="p4">
<span>Na osnovu čl. 372 st.1 tač.1 Zakonika o krivičnom postupku</span>
</p>
<p class="p4"></p>
<p class="p5">
<span>OPTUŽBA SE ODBIJA</span>
</p>
<p class="p3"></p>
<p class="p3"></p>
<p class="p3">
<span>Da je:</span>
</p>
<p class="p3"></p>
<p class="p3">
<span>Dana 25.04.2013 godine, iz R.A., preko g.p. B., neovlašćeno radi prodaje unio u C.G., te neovlašćeno radi prodaje prenosio opojnu drogu marihuanu- supstancu proglašenu za opojnu drogu  Pravilnikom o utvrdjivanju spiska droga, psihotropnih supstanci i bilja koje se može koristiti za poizvodnju droga( Sl. list.CG  56/12 od 09.11.2012 godine), u namjeri da navedenu opojnu drogu neovlašćeno radi prodaje prenese u R.I., iako je bio svjestan da se radi o opojnoj drogi i da postupa neovlašćeno i protivpravno, pa je to i htio, na način što je dana 25.04.2013 godine iz R.A., preko g.p.B., u putničkom motornom vozilu marke "P." reg. oznaka AA....DN, kojim je upravljao okrivljeni S.E., a na mjestu suvozača se nalazio okrivljeni S.S., unijeli u C.G. opojnu drogu marihunu, ukupne težine 15.365,00 grama, upakovanu u 31 pakovanje od plastične kese oblijepljena selotejp trakom, koja opojna droga je bila sakrivena u specijalno izradjenom prostoru ispod zadnjeg branika od ovzila, nakon čega su navedenim vozilom predmetnu  opojnu drogu dalje prenosili preko teritorije C.G., koja opojna droga je istog dana, na  g.p. D.b. pronadjena i oduzeta od strane ovlašćenih službenika Granične policije i Uprave carina, prilikom pretresa navedenog vozila,</span>
</p>
<p class="p3"></p>
<p class="p3">
<span>-čime  bi izvršio krivično djelo- neovlašćena proizvodnja, držanje i stavljanje u promet opojnih droga iz čl. 300 st.2 u vezi st. 1 Krivičnog zakonika</span>
</p>
<p class="p6"></p>
<p class="p6">
<span>Troškovi postupka u  odnosu na ovog optuženog padaju na teret budžetskih sredstava suda, a shodno čl. 230 Zakonika o krivičnom postupku. </span>
</p>
<p class="p8"></p>
<p class="p2">
<span>O b r a z l o ž e nj e</span>
</p>
<p class="p3"></p>
<p class="p3">
<span>Optužnicom VDT-a  Kt.br.62/13 od 11.06.2013. godine, S.E. i  S.S.  državljanima R.A., stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz člana 300 st. 2  u vezi stava 1 Krivičnog zakona. Zastupnik optužbe je u završnoj riječi odustao od daljeg krivičnog gonjenja u odnosu na optuženog  S.S. usled nedostatka dokaza, a u odnosu na S.E. je promijenio činjenični opis i pravnu kvalifikaciju i predložio sudu da ga oglasi krivim zbog krivičnog djela neovlašćena proizvodnja, držanje i stavljanje u promet opojne droga iz čl. 300 st. 1 Krivičnog zakonika.</span>
</p>
<p class="p3"></p>
<p class="p3">
<span>Branilac optuženog S.E., adv. H.G. je u završnoj riječi naveo da je njegov branjenik svjestan da je pogriješio i da sud ima u vidu olakšavajuće okolnosti koje se nalaze na njegovoj strani, a to su njegovo priznanje, godine života i loše materijalne prilike.</span>
</p>
<p class="p3"></p>
<p class="p6">
<span>Obzirom da je zastupnik optužbe nakon sprovedenog dokaznog postupka odustao od optužbe protiv S.S., to se sud nije upuštao u meritorno odlučivanje, već je  donio presudu kojom se optužba odbija shodno čl. 372 st. 1 tac.1 ZKP-a.</span>
</p>
<p class="p3">
<span>Optuženi S.E.  je u svojoj odbrani pred VDT-om, dana 25.04.2013. godine, naveo da je kritičnog dana upravljao svojim vozilom marke "P.", a da se na mjestu suvozača nalazio njegov brat od strica S.S., da ih je dolaskom na g.p D.b. zaustavila  policija i prilikom pretresa  pronašla opojnu drogu, za koju nijesu znali da se nalazila u vozilu. Naveo je da se vozilo prije kritičnog dogadjaja nalazilo sedam dana na parking prostoru i da je bio otključano i dostupno  slubenicima koji su radili na parkingu kako bi po potrebi mogli premještati vozilo. </span>
</p>
<p class="p3"></p>
<p class="p3"></p>
<p class="p6">
<span>Na glavnom pretresu optuženi S.E. je naveo da je dok se nalazio u T. u jednom kafiću  sreo slučajno jedno lice koje ga je zamolilo za pomoć rekavši mu da će mu tek kada bude bio u Crnoj Gori reći šta želi, jer je u saznanju da on putuje za Italiju. Kada je po dogovoru sa tim licem došao u kafanu "T.", isti je predložio da mu plati 500 eura kako bi prenio predmetnu drogu preko granice na teritoriju H., što je prihvatio i predao mu vozilo. Naveo je da se to lice nakon  30-35 minuta vratilo, ostavilo mu vozilo objasnivši  mu da će ga on ili neko drugo lice zaustaviti  nakon prelaska granice sa H. i preuzeti predmetnu drogu. Naveo je da ga je za svo to vrijeme njegov rodjak S.S. čekao u kafani, da nije izlazio iz nje  i da  ništa nije znao o  predmetnoj drogi  i da im je namjera bila da idu za I. jer njegova djevojka živi tamo, a S. da bi se vratio na posao. Na pitanje suda da objasni razlike  u kazivanju kod tužioca  i  na glavnom pretresu naveo je da to  što je rekao kod tužioca rekao iz razloga što je bio uplašen i nije znao kako da se brani.</span>
</p>
<p class="p3">
<span>U završnoj riječi prihvatio je završnu riječ svog branioca, naveo da se kaje i tražio milost od suda.</span>
</p>
<p class="p3"></p>
<p class="p6">
<span>Sud je u dokaznom postupku proveo sledeće dokaze: pročitao zapisnik Uprave policije- PJ H.N., Ispostava granične policije H.N. 04/11 broj 280/13/1-100/3 godine o pretresanju prevoznog sredstva, putnika, prtljaga i drugih pokretnih stvari,  zapisnik Uprave policije- Sektor krim.  policije-Odsjek za borbu protiv droge i krijumčarenja- Grupe za suzbijanje droga H.N., K. i T. 03/4 broj 240/13-39/127 od 25.04.2013 godine o stanju vozila prilikom oduzimanja, zapisnik Uprave carina- Pj Carinarnica K.- CI D.b. D -762/1 od 25.04.2013 godine o pregledu pmv marke "P." reg. oznaka AA .... DN, potvrdu Uprave policije- Ispostava granične policije H.N.- Ekspozitura granične policije S.- GP D.b.  04/11-280/13 br. 19/13 od 25.04.2013 godine o privremeno oduzetim predmetima od okrivljenog S.E., potvrda Uprave policije -Sektor krim policije- Odsjeka za borbu protiv droge i krijumčarenja- Grupe za suzbijanje droga H.N., K. i T. 03/4 broj 240/13-39-/122 od 25.04.2013 godine o privremeno oduzetim predmetima od okrivljenog S.S., potvrdu Uprave policije- Sektor krim policije- Odsjeka za borbu proptiv droge i krijumčarenja- Grupe za suzbijanje droga H.N., K., T. 03/4 broj 240/13-39-/126 od 25.04.2013 godine o privremeno oduzetim predmetima od okrivljenog S.E., službenu zabilješka Uprave carina- PJ Carinarnica K. - CI D.b.  12/10 br. D-766/1 od 25.04.2013 godine, službena zabilješka Uprave policije- Sektor granične policije- Ispostava granične policije H.N.- Ekspozitura granične policije S.- GP D.b. 04/11-280/13/1-1000 od 25.04.2013 godine, službena zabilješka Uprave policije- Sektor krim policije- Odsjek za borbu protiv droge i krijumčarenja- Grupe za suzbijanje droga HN, K. I T.  03/4 broj 240/13-39/128 od 25.04.2013 godine,  izvještaj Uprave policije- Forenzičkog centra D.  broj 1365/13-1 od daktiloskopskom vještačenju, izvještaj Uprave policije- Forenzičkog centra D. broj 1366/13 o hemijskom vještačenju, sa fotodokumentacijom,  izvještaj Uprave policije- Forenzičkog centra D. broj 1364/13 o  DNK vještačenju, sa fotodokumentacijom, izvršio uvid u fotodokumentaciju Uprave policije- PJ H.N. broj 157/13 od 25.04.2013 godine, izvršio uvid u fotodokumentaciju koja čini sastavni dio Izvještaja o hemijskom vještačenju opojne droge broj 1366/13 od 29.05.2013 godine.</span>
</p>
<p class="p3">
<span>Ocjenom navoda optužbe i odbrane i svih provedenih dokaza sud je utvrdio da je optuženi izvršio krivično djelo  na način kako je to predstavljeno izrekom presude.</span>
</p>
<p class="p3"></p>
<p class="p3">
<span>Optuženi  S.E. je priznao da je za novčanu naknadu u iznosu od 500 eura pristao da prenese predmetnu drogu preko granice u H. vozilom, a što se utvrdjuje iz zapisnika UP PJ Carinarnica K., CI D.B., D. 762/1 od 25.04.2013. god., službenom zabilješkom Uprave carina- PJ Carinarnica K.- CI D.b.   12/10 br. D-766/1 od 25.04.2013 godine, službenom zabilješkom Uprave policije- Sektor granične policije- Ispostava granične policije H.N.- Ekspozitura granične policije S.- GP D.b. 04/11-280/13/1-1000 od 25.04.2013 godine zapisnikom o pretresanju prevoznog sredstva, putnika, prtljaga i drugih pokretnih stvari UP PJ H.N.br. 280/13/1-1000/3 od 25.04.2013. godine, gdje je konstatovano da je  prilikom pretresa pmw marke “V.P.” a.reg tablica AA-.... DN  pronadjeno 31  pakovanje oblijepljeno  pvc kesom u kojem se nalazila biljna materija tamno - zelene boje, a koja droga je oduzeta od optuženog , što se utvrdjuje potvrdom o privremeno oduzetim predmetima UP PJ H.N.  GP D.b. 04/11-280/13 br. 19/13 od 25.04.2013. godine, kao i fotodokumentacijom UP PJ H.N., gdje su fotografisana mjesta gdje je droga  pronadjena.</span>
</p>
<p class="p3"></p>
<p class="p3">
<span>Uvidom u fotodokomentaciju Uprave policije PJ H.N. br. 157/13 od 25.04.2013. godine utvrdjeno je da su prilikom pretresa vozila optuženog S.E. fotografisana mjesta gdje su pronadjeni paketići  koji su oduzeti od optuženog i na slikama je prikazan bliži izgled tih paketića.</span>
</p>
<p class="p3"></p>
<p class="p3">
<span>Da se radilo o opojnoj drogi utvrdjeno je na osnovu izveštaja o hemijskom  vještačenju Forenzičkog centra D. gdje je utvrdjeno  da svi uzorci, tačnije 29  ručno pravljenih pakovanja sa sadržajem biljne materije tamno zelene boje, neto mase 14875 grama i dva manja ručno pravljena pakovanja sa istim sadržajem, neto mase m1=250 g i m2= 240 g,  konstatovano je da potiču  od biljke  čiji je botanički naziv Cannabis sativa ( poznatiji kao konoplja, marihuana) i da dostavljeni uzorci sadrže tetrahidrokanabinol (THC)  u koncentraciji iznad 0,2%, a koje supstance se nalaze na listi opojnih droga ( Sl. list br. 56/12). na koji nalaz stranke nijesu imale primjedbe i koji je sud prihvatio cijeneći ga kao jasan i objektivan.</span>
</p>
<p class="p3"></p>
<p class="p3">
<span>Iz izveštaja Uprave policije Forenzičkog centra D. br. 1365/13-1 o daktiloskopskom vještačenju proizilazi da su izvršenim DKT ispitivanjem konstatovali da  na predmetima koji su bili predmet daktiloskopske analize, nijesu pronadjeni tragovi papilarnih linija.</span>
</p>
<p class="p3"></p>
<p class="p3">
<span>Iz izveštaja Uprave policije Forenzičkog centra D. br. 1364/13 o DNK vještačenju proizilazi da na uzorcima izuzetim sa 5 pakovanja oblijepljenih PVC vakuum folijom nije utvrdjeno prisustvo biološkog materijala.</span>
</p>
<p class="p3"></p>
<p class="p3">
<span>Navedena vještačenja sud je u cijelosti prihvatio, cijeneći ih kao jasne i objektivne, a na koje strane nijesu imale primjedbi.</span>
</p>
<p class="p3"></p>
<p class="p3">
<span>Da je marihuana bila namijenjena daljoj prodaji  proizilazi kako iz njene količine, tako i načina i broja pakovanja, te činjenici da je ista bila sakrivena u vozilu i to u specijalno izadjenom bunkeru ispod zadnjeg branika, a imajući u vidu odbranu optuženog u kojoj navodi da je predmetnu drogu trebao da prenese za 500 eura na teritoriju H. i da je preda nakon što predje granicu, nakon što predje granicu i naprijed navedene dokaze, ovaj sud je utvrdio da je optuženi preduzeo inkriminsane radnje, tj.  neovlašćeno radi prodaje prenosio marihuanu, a koja supstanca je proglašena za opojnu drogu  Pravilnikom o  utvrđivanju spiska droga psihotropnih supstanci i  bilja koje se može koristiti za proizvodnju droga („Sl.list CG“ broj 56/12 od 09.11.2012 godine), a koja droga je bila namijenjena daljoj prodaji i pri tome bio svjestan svoga djela i htio njegovo izvršenje, pa je postupao sa  direknim umišljajem. </span>
</p>
<p class="p3"></p>
<p class="p3">
<span>Sud je cijenio i druge dokaze i našao da isti nijesu od uticaja na drugačije presudjenje. </span>
</p>
<p class="p3"></p>
<p class="p3">
<span>Odlučujući o kazni sud je cijenio sve okolnosti, pa je od olakšavajućih okolnosti na strani optuženog S.E. cijenio njegove godine života, kajanje za izvršeno krivično djelo, neosudjivanost, dok od  otežavajućih okolnosti cijenio količinu pronadjene droge, pa mu je sud izrekao kaznu zatvora u trajanju od  2  (dvije) godine, koja kazna je po nalaženju ovog suda adekvatna težini izvršenog krivičnog djela i optuženom kao izvršiocu istog, te da će u okviru opšte svrhe propisivanja i izricanja krivičnih sankcija  uticati na optuženog da ubuduće ne vrše krivična djela.</span>
</p>
<p class="p3"></p>
<p class="p6">
<span>Shodno odredbi čl.51 Krivičnog zakonika optuženom će se u kaznu zatvora uračunati vrijeme provedeno u pritvoru počev od 25.04.2013. godine, koji može trajati do pravosnažnosti presude, a najduže dok ne istekne vrijeme trajanja kazne izrečene u prvostepenoj presudi.</span>
</p>
<p class="p3">
<span>Shodno odredbi čl. 300 st. 7 KZ a u vezi čl. 75 KZ sud je od optuženog  S.E. oduzeo opojnu drogu-marihuanu, ukupne mase 15.365,00 grama, koja  će se nakon pravosnažnosti presude uništiti, kao i  putničko motorno  vozilo marke "P." registarskih oznaka AA-.... DN, kao predmet izvršenja a imajući u vidu da je  droga bila sakrivena  u specijalno izrađenom prostoru, ispod zadnjeg branika od vozila.</span>
</p>
<p class="p3"></p>
<p class="p3">
<span>Odluka o troškovima donijeta je shodno odredbi čl. 226 i 229 ZKP-a, a isti se odnose na sudski paušal u iznosu od 50,00 eura koji je određen u odnosu na složenost i dužinu trajanja postupka, a što je optuženi S.E. dužan platiti u roku od 15 dana od dana pravosnažnosti presude pod prijetnjom prinudne naplate.</span>
</p>
<p class="p3"></p>
<p class="p3">
<span>Na osnovu izloženog, a shodno čl. 374 ZKP-a, odlučeno je kao u izreci presude.</span>
</p>
<p class="p3"></p>
<p class="p3"></p>
<p class="p2">
<span class="s1">VIŠI SUD U PODGORICI</span>
</p>
<p class="p2">
<span>19.07.2013. godine</span>
</p>
<p class="p2"></p>
<p class="p8">
<span class="s1">ZAPISNIČAR                                                  PREDSJEDNIK VIJEĆA - SUDIJA</span>
</p>
<p class="p8">
<span>Rakočević Biljana,s.r.                                                              Mugoša Suzana s.r</span>
</p>
<p class="p8"></p>
<p class="p8"></p>
<p class="p8"></p>
<p class="p8">
<span>PRAVNA POUKA</span><span class="s1">: </span><span>Protiv ove presude može se</span>
</p>
<p class="p8">
<span> izjaviti žalba Apelacionom sudu u roku od 15 dana</span>
</p>
<p class="p8">
<span> od dana prijema presude a preko ovog suda.</span>
</p>
<p class="p8"></p>
<p class="p9"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="dragisa.baletic" name="author">
</head>
<body class="b1 b2">
<p class="p1">
<span>										K.br.194/10</span>
</p>
<p class="p1"></p>
<p class="p1"></p>
<p class="p2">
<span class="s1">U IME NARODA</span>
</p>
<p class="p1"></p>
<p class="p1"></p>
<p class="p1">
<span>	Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom predmetu protiv okrivljenog B. D. iz sela M. opština P., zbog krivičnog djela kradja iz čl. 239. st.1. KZ CG po optužnom predlogu ODT Pljevlja Kt.br.183/10 od dana 03.08.2010. godine nakon održanog glavnog i javnog pretresa u prisustvu zamjenika ODT-a, okrivljenog i punomoćnika oštećene ED P. donio je i javno objavio</span>
</p>
<p class="p1"></p>
<p class="p1"></p>
<p class="p2">
<span class="s1">P R E S U D U</span>
</p>
<p class="p1"></p>
<p class="p1"></p>
<p class="p1">
<span>	Okrivljeni </span><span class="s1">B. D.</span><span> od oca V.i majke V. rodjena J. rodjen ... godine u selu M. opština P., gdje i živi, državljanin  CG, ne zaposlen, oženjen, otac dvoje djece, pismen, završio srednju gradjevinsku školu, vojsku služio 1979. godine u P., ne vodi se u  VE, lošeg imovnog stanja, ranije osudjen presudom ovog suda K.br.14/98 od 31.12.1998. godine iz čl. 144. st.1. KZ RCG, osudjen na kaznu zatvora od 30 dana, izdržao kaznu </span>
</p>
<p class="p1"></p>
<p class="p2">
<span class="s1">K r i v   j e</span>
</p>
<p class="p1"></p>
<p class="p1">
<span>	Što je:</span>
</p>
<p class="p1">
<span>	u periodu od 17.02.2010. godine do 17.05.2010. godine u porodičnoj kući u mjestu M.- V., opština P., u namjeri da sebi pribavi protivpravnu imovinsku korist oduzimao električnu energiju na način što je na prenosnom mostu električnog brojila marke "I." br... skinuo desni šaraf pa električno brojilo nije registrovalo utrošenu električnu energiju u ukupnoj količini od 2327 KW/h i time sebi pribavio protivpravnu imovinsku korist u iznosu od 222,44 eura za koji iznos je oštećena ED iz P.,</span>
</p>
<p class="p1">
<span>	čime je izvršio krivično djelo kradja iz čl. 239. st.1. KZ CG,</span>
</p>
<p class="p1">
<span>	pa ga sud na osnovu već citiranog zakonskog propisa, a primjenom članova 4,5, 13, 15, 32, 33, 39, 42, 45. i 46. KZ CG te članova 199, 202. i 212. ZKP CG </span>
</p>
<p class="p1"></p>
<p class="p1"></p>
<p class="p2">
<span class="s1">O S U D J U J E</span>
</p>
<p class="p1"></p>
<p class="p1"></p>
<p class="p1">
<span>	Na novčanu kaznu u iznosu od 600,00 eura (šestotina eura) koju će okrivljeni platiti ovom sudu u roku od 6 mjeseci po pravnosnažnosti presude u šest jednakih mjesečnih rata.</span>
</p>
<p class="p1">
<span>	Ako okrivljeni u odredjenom roku ne plati novčanu kaznu sud će novčanu kaznu zamijeniti kaznom zatvora tako što će se za svakih započetih 25,00 eura novčane kazne odrediti po jedan dan kazne zatvora.</span>
</p>
<p class="p1">
<span>	Okrivljeni se obavezuje da na ime troškova vodjenja krivičnog postupka plati ovom sudu iznos od 60,50 eura, a na ime paušala iznos od 27,50 eura.</span>
</p>
<p class="p1">
<span>	Shodno članu 212. ZKP CG okrivljeni se obavezuje da na ime štete plati oštećenoj ED P. iznos od 222,44 eura.</span>
</p>
<p class="p1">
<span>	Troškove krivičnog postupka, paušal kao i štetu oštećenoj okrivljeni je dužan platiti u roku od 15 dana po pravnosnažnosti presude pod prijetnjom prinudnog izvršenja.</span>
</p>
<p class="p1"></p>
<p class="p1"></p>
<p class="p2">
<span> </span>
</p>
<p class="p1"></p>
<p class="p2">
<span class="s1">O b r a z l o ž e n j e</span>
</p>
<p class="p1"></p>
<p class="p1"></p>
<p class="p1">
<span>	Osnovno državno tužilaštvo u Pljevljima optužnim predlogom Kt.br.183/10 od 03.08.2010. godine optužilo je okrivljenog B. D. iz sela M. opština P. zbog krivičnog djela kradja iz čl. 239. st. 1. KZ CG navodeći da je okrivljeni krivično djelo izvršio na način, mjesto i vrijeme kako je to bliže opisano u izreci ove presude. </span>
</p>
<p class="p1">
<span>	U završnoj riječi zamjenik ODT-a je u cjelosti ostao pri podnesenom optužnom prelogu i predložio da sud okrivljenog oglasi krivim i osudi po zakonu.</span>
</p>
<p class="p1">
<span>	Zastupnik oštećene ED P. u završnoj riječi je istakao da se pridružuje krivičnom gonjenju protiv okrivljenog i istakao je imovinsko-pravni zahtjev u iznosu od 222,44 eura.</span>
</p>
<p class="p1">
<span>	Okrivljeni B. D. u svoju odbranu u predmetu istražnih radnji je istakao da je dugo živio u H. pa je otuda izbjegao 1992. godine i sa porodicom se vratio u selo M. da živi u kući roditelja. Nije zaposlen ni on ni supruga, živi od poljoprivrede, a dvoje djece školuje u srednjoj školi u P.. Kuća i električno brojilo se vode na ime njegove počivše majke. Dana 15.05.2010. godine bila je subota, bilo je veliko nevrijeme pa pošto je njegova kuća zadnji potrošač električne energije u selu, a brojilo je monofazno i staro preko 60 godina i nikada nije baždareno. Toga dana nije bio kući i kada je došao žena mu je rekla da je bilo veliko pražnjenje i da je iz brojila ispao jedan šaraf pa su oni taj šaraf stavili u čašu u kredenac. Od velikog nevremena je takodje poklopac na brojilu bio malo podižen pa on nije gledao da li se potrošnja struje registrovala preko brojila, a imao je namjeru u ponedeljak ujutru da zove D. odnosno reonskog električara i da ga obavijesti o tome. Tačna je činjenica da je u ponedeljak 17.05.2010. godine u njegovu kuću došla kontrola ED P. i prilikom kontrole utvrdili su da nedostaje ovaj šaraf na brojilu, pa im je on rekao da je šaraf ispao usled pražnjenja i električarima je on dodao taj šaraf da bi ga oni ponovo stavili u brojilo. Električari su sačinili zapisnik o pregledu mjernog mjesta koji je on potpisao. Dalje ističe da nije oduzimao električnu energiju jer nema potrebe za tim obzirom da nema ni kupatilo niti neke uredjaje u kući. Tvrdi da je šaraf ispao usled pražnjenja i starosti brojila. Dalje ističe da je imao duga 70,00 eura i da taj dug plaća mjesečno po 20,00 eura. Još jedanput ističe da nije oduzimao električnu energiju i da on nije izmislio nevrijeme jer je opšte poznato da je kritičnog dana bilo veliko nevrijeme.</span>
</p>
<p class="p1">
<span>	U završnoj riječi je istakao da se ne osneća krivim, da ne priznaje krivicu, pa je predložio da ga sud oslobodi od krivične odgovornosti.</span>
</p>
<p class="p1">
<span>	U dokaznom postupku sud je saslušao zastupnika oštećene J. V. kao i svjedoke K. S. i V. N., pročitao zapisnik o kontroli mjernog mjesta br... od 17.05.2010. godine, pročitao stručni nalaz i mišljenje vještaka elektrostruke R. G. i pročitao izvještaj iz kaznene evidencije za okrivljenog br. 03-245/10-7953/2 od 15.07.2010. godine.</span>
</p>
<p class="p1">
<span>	Nakon provedenog dokaznog postupka i nakon ocjene svih izvedenih dokaza, a cijeneći i odbranu okrivljenog sud je utvrdio da je okrivljeni B. D. iz sela M. opština P. izvršio krivično djelo koje mu je optužnim predlogom ODT-a stavljeno na teret, a na način mjesto i vrijeme kako je to bliže opisano u izreci ove presude. Na ovakav zaključak sud je došao na osnovu svih izvedenih dokaza na glavnom pretresu.</span>
</p>
<p class="p1">
<span>	Sud je u cjelosti odbacio odbranu okrivljenog pošto je ona obezvrijedjena svim izvedenim dokazima.</span>
</p>
<p class="p1">
<span>	Svjedoci K. S. i V. N. su jednoglasno istakli da su kritičnog dana 17.05.2010. godine bili u redovnoj kontroli potrošača u selu M., pa su kontrolisali i okrivljenog kao potrošača. Kući su kod okrivljenog zatekli njegovu suprugu koja je otišla da pozove okrivljenog i kada je došao tada su tek izvršili kontrolu. Kontrolom su utvrdili da brojilo </span>
</p>
<p class="p2">
<span> </span>
</p>
<p class="p1"></p>
<p class="p1"></p>
<p class="p1">
<span>okrivljenog ne registruje potrošnju električne energije jer je nedostajao desni šaraf na prenosnom naponskom mostu i kada nedostaje taj šaraf na brojilu nema kontakta pa se potrošnja električne energije ne registruje. Okrivljeni je pominjao nevrijeme i grmljavinu i da je taj šaraf spao sa brojila usled grmljavine pa im je donio šaraf i oni su ga priveli i brojilo je počelo da registruje potrošnju. Na brojilu je bila raskinuta i plomba. Oni su plombirali brojilo i zapisnički konstatovali nadjeno stanje, a okrivljeni je potpisao taj zapisnik.</span>
</p>
<p class="p1">
<span>	Na glavnom pretresu sjvjedok K. S. je istakao da se od pražnjenja elektriciteta koje pominje okrivljeni nije mogla raskinuti plomba na poklopcu niti ispasti šaraf sa naponskog mosta jedino što se mogo dogoditi jeste da se brojilo zapali. Isti svjedok je istakao da je okrivljeni sporni šaraf sa naponskog mosta donio odnekud iz sobe, a takodje svjedok ističe da je siguran da se taj šaraf nije mogao sam odviti od pražnjenja i rgmljavine, a i sve da se odvio stajao bi ispod poklopca ne bi mogao pasti na pod, a dalje objašnjava da upravo preko tog šarafa se vrši prenos električne energije do potrošača. </span>
</p>
<p class="p1">
<span>	Takodje, i svjedok V. N. je objasnio da nije moglo zbog gmljvine da se raskine plomba niti da ispadne šaraf sa naponskog mosta te da je sporni šaraf okrivljeni donio odnekud iz sobe.</span>
</p>
<p class="p1">
<span>	Sud je u cjelosti prihvatio iskaze oba saslušanja svjedoka smatrajući da su svjedoci veoma objektivno svjedočili.</span>
</p>
<p class="p1">
<span>	Iz zapisnika o kontroli mjernog mjesta br... od 17.05.2010. godine sud je utvrdio da je kritičnog dana kontrolisano mjerno mjesto okrivljenog te da je konstatovano nadjeno stanje i da je okrivljeni bez primjedbi potpisao zapisnik o kontroli mjernog mjesta.</span>
</p>
<p class="p1">
<span>	Iz izvještaja iz kaznene evidencije sud je zaključio da je okrivljeni ranije osudjivan tokom 1998. godine te da mu je izrečena kazna zatvora od 30 dana i da je okrivljeni istu kaznu izdržao.</span>
</p>
<p class="p1">
<span>	Iz sturčnog nalaza i mišljenja vještaka elektrostruke R. G. je utvrdjeno da je konkretne prilike okrivljeni oduzeo neovlašćeno u količini od 2327 KW/h  te da je time sebi pribavio protivpravnu imovinsku korist u iznosu od 222,44 eura. </span>
</p>
<p class="p1">
<span>	Sud je u cjelosti prihvatio stručni nalaz i mišljenje ovog vještaka smatrajući da je vještak veoma objektivno i stručno vještačio u skladu sa strukom i naukom, a inače radi se o stalnom sudskom vještaku.</span>
</p>
<p class="p1">
<span>	Zastupnik oštećene u završnoj riječi je istakao da se pridružuje krivičnom gonjenju protiv okrivljenog i da ističe imovinsko-pravni zahtjev u onom iznosu kako je to našao i vještak elektrostruke.</span>
</p>
<p class="p1">
<span>	Kod ovakvog činjeničnog stanja na osnovu svih izvedenih dokaza sud je utvrdio na pozdan način da je okrivljeni B.D. iz sela M. opština P. izvršio krivično djelo koje mu se stavlja na teret na način mjesto i virijeme kako je to bliže opisano u izreci ove presude. </span>
</p>
<p class="p1">
<span>	Prilikom odredjivanja vrste kazne i prilikom odredjivanja njene visine sud je u okviru opšte svrhe krivičnih sankcija cijenio i svrhu novčane kazne pa je sud mišljenja da će se u  konkretnom slučaju i sa novčanom kaznom u cjelosti ostvariti prema okrivljenom svrha kažnjavanja koja je predvidjena u članu 32. KZ CG. Pri tome sud je mišljenja da je imalo mjesta okrivljenom istu kaznu i ublažiti shodno članovima 45. i 46. KZ CG jer za to postoji više olakšavajućih okolnosti koje stoje na strani okrivljenog, a to su činjenica da i pored toga što je okrivljeni jednom osudjen protekom vremena do danas bi nastupila zakonska rehabilitacija za tu osudu, što je porodičan čovjek, što je veoma teškog materijalnog stanja, da nije zaposlen ni on ni supruga te da izdržava djecu koji su učenici, pa je imajući sve to u vidu sud mišljenja da će se u konkretnom slučaju i sa ublaženom kaznom prema okrivljenom ostvariti svrha kažnjavanja, te da je izrečena krivična sankcija optuženom adekvatna i primjerena stepenu društvene opasnosti konkretno učinjengo djela, samog učinioca, kao i nastalim posledicama.</span>
</p>
<p class="p1">
<span>	Shodno člano 199. i 202. ZKP CG sud je obavezao okrivljenog da na ime troškova vodjenja krivičnog postupka plati ovom sudu iznos od 60,50 eura, a isti iznos predstavlja naknadu </span>
</p>
<p class="p2">
<span> </span>
</p>
<p class="p1"></p>
<p class="p1">
<span>i nagradu vještaku elektro struke za izvršeno vještačenje, a iznos paušala od 27,50 eura sud je odredio imajući u vidu dužinu trajanja i složenost krivičnog postupka kao i imovno stanje okrivljenog.</span>
</p>
<p class="p1">
<span>	Shodno članu 212. ZKP CG sud je obavezao okrivljenog da oštećenoj ED P. na ime štete plati iznos od 222,44 eura, koliko iznosi imovinsko-pravni zahtjev oštećene i koliko je to našao vještak elektro struke.</span>
</p>
<p class="p1">
<span>	Sa iznijetih razloga odlučeno je kao u izreci presude.</span>
</p>
<p class="p1"></p>
<p class="p2"></p>
<p class="p2">
<span class="s1">OSNOVNI SUD U PLJEVLJIMA</span>
</p>
<p class="p2">
<span class="s1">dana 22.10.2010. godine</span>
</p>
<p class="p2"></p>
<p class="p1"></p>
<p class="p1"></p>
<p class="p1">
<span class="s1">Zapisničar,								  S u d i j a,</span>
</p>
<p class="p1">
<span>Djondović Milenka							   Branko Pejović</span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span class="s1">PRAVNA POUKA</span><span>: protiv ove presude dozvoljena je žalba u roku od 8 dana po prijem</span>
</p>
<p class="p1">
<span>                                  iste Višem sudu u Bijelom Polju, a preko ovog suda.</span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1">
<span class="s1">DOSTAVLJENO:</span>
</p>
<p class="p1">
<span>1x ODT Pljevlja</span>
</p>
<p class="p1">
<span>1x okrivljenom</span>
</p>
<p class="p1">
<span>1x oštećenoj</span>
</p>
<p class="p1">
<span>4x u predmet</span>
</p>
<p class="p1"></p>
<p class="p1"></p>


</body>
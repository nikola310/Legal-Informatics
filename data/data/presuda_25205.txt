<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Times New Roman;font-size:14pt;}
.p2{text-align:end;hyphenate:auto;font-family:Times New Roman;font-size:14pt;}
.p3{text-align:justify;hyphenate:auto;font-family:Times New Roman;font-size:14pt;}
.p4{text-indent:0.5in;text-align:justify;hyphenate:auto;font-family:Times New Roman;font-size:14pt;}
.p5{text-indent:0.49166667in;text-align:justify;hyphenate:auto;font-family:Times New Roman;font-size:14pt;}
.p6{text-indent:0.5in;margin-bottom:0.083333336in;text-align:justify;hyphenate:auto;font-family:Times New Roman;font-size:14pt;}
.p7{text-align:start;hyphenate:auto;font-family:Times New Roman;font-size:14pt;}
.p8{text-align:justify;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="sudnica" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p1"></p>
<p class="p2">
<span class="s1">K.br.91/13</span>
</p>
<p class="p1"></p>
<p class="p1">
<span class="s1">U   I M E   C R N E   G O R E</span>
</p>
<p class="p1"></p>
<p class="p1"></p>
<p class="p3"></p>
<p class="p3">
<span>	</span><span class="s1">OSNOVNI SUD U BERANAMA</span><span>, po sudiji pojedincu Dašić Draganu, uz učešće namještenika suda Čukić Mirjane, kao zapisničara, u krivičnom predmetu protiv okrivljenog </span><span class="s1">M. M.,</span><span> iz B., zbog krivičnog djela nedavanje izdržavanja iz čl.221. st.1. Krivičnog zakonika, po optužnom predlogu Osnovnog državnog tužilaštva u Beranama Kt.br.102/2013 od 13. maja 2013. godine, nakon održanog glavnog i javnog pretresa, u prisustvu zastupnika javne optužbe Savjetnika  ODT-a u Beranama Bojović Marka, zakonske zastupnice oštećenog maloljetnog M. V.- majke M. rođ. P. J., punomoćnika oštećenog adv. Z. V. i okrivljenog, donio je dana 05.06.2013. godine, a javno objavio dana 06.06.2013. godine,</span>
</p>
<p class="p1"></p>
<p class="p1"></p>
<p class="p1">
<span class="s1">P R E S U D U</span>
</p>
<p class="p3"></p>
<p class="p3"></p>
<p class="p3">
<span>	Okrivljeni </span><span class="s1">M. M. /</span><span>jmbg .../, od oca B. i majke Lj., rođene G., rođen .... godine u B., sa prebivalištem u selu B., Opština B., državljanin C. G., razveden - otac jednog djeteta, pismen, sa završenom SSS, nezaposlen, siromašnog imovnog stanja, neosuđivan.</span>
</p>
<p class="p3"></p>
<p class="p1">
<span class="s1">K R I V  J E</span>
</p>
<p class="p3"></p>
<p class="p4">
<span class="s1">Što je: </span>
</p>
<p class="p3"></p>
<p class="p4">
<span>Od 01.12.2011. godine do 01.05.2013. godine, ne daje izdržavanje svom maloljetnom sinu M. V., koga je po zakonu dužan da izdržava, a ta dužnost mu je utvrđena izvršnom sudskom odlukom - presudom Osnovnog suda Berane P.br.74/2009 od 10.04.2009. godine, ispravljena rješenjem Osnovnog suda u Beranama P.br.74/2009 od 10.09.2009. godine, u iznosu od 20% od ličnog dohotka svakomjesečno, na ruke zakonskog zastupnika - majke M. rođ. P. J..</span>
</p>
<p class="p3"></p>
<p class="p4">
<span>- čime je izvršio krivično djelo nedavanje izdržavanja iz čl.221. st.1. Krivičnog zakonika.</span>
</p>
<p class="p3"></p>
<p class="p4">
<span>- pa mu sud za izvršeno krivično djelo na osnovu navedenog zakonskog propisa, te čl.4. st.2, čl.32, čl.36, čl.42, čl.52, čl.53 i čl.54. Krivičnog Zakonika /KZ-a/, kao i primjenom čl.226. st.2. tač.9., čl.239. st.2. i čl.374. Zakonika o krivičnom postupku /ZKP-a/</span>
</p>
<p class="p3"></p>
<p class="p4">
<span class="s1">I z r i č e :</span>
</p>
<p class="p3"></p>
<p class="p1">
<span class="s1">USLOVNU  OSUDU</span>
</p>
<p class="p3"></p>
<p class="p3"></p>
<p class="p4">
<span>Kojom mu utvrđuje kaznu zatvora u trajanju od 30 /trideset/ dana i istovremeno određuje da se ista neće izvršiti ako okrivljeni za vrijeme od 1 /jedne/ godine od dana pravosnažnosti presude ne učini novo krivično djelo.</span>
</p>
<p class="p3"></p>
<p class="p4">
<span>Troškova krivičnog postupka nije bilo, a okrivljeni se obavezuje da na ime paušala plati iznos od 30,00 € /trideseteura/, u korist budžeta C. G. na žiro račun broj ...-...-..., a sve u roku od 15 dana od dana pravosnažnosti presude, pod prijetnjom prinudnog izvršenja.</span>
</p>
<p class="p3"></p>
<p class="p4">
<span>Zakonska zastupnica oštećenog maloljetnog M. V. -  majka M. rođ. P. J., radi ostvarivanja imovinskopravnog zahtjeva za naknadu štete upućuje se na parnicu.</span>
</p>
<p class="p4"></p>
<p class="p4">
<span>	</span>
</p>
<p class="p1">
<span class="s1">O b r a z l o ž e nj e</span>
</p>
<p class="p3"></p>
<p class="p3"></p>
<p class="p3">
<span>	Optužnim predlogom Osnovnog državnog tužilaštva u Beranama Kt.br.102/2013 od 13. maja 2013. godine, stavljeno je na teret okrivljenom M. M., iz B., krivično djelo nedavanje izdržavanja iz čl.221. st.1. KZ-a.</span>
</p>
<p class="p3"></p>
<p class="p3">
<span>	Na glavnom pretresu od 05.06.2013. godine, zastupnik javne optužbe Savjetnik ODT-a u Beranama Bojović Marko, u završnoj riječi, ostao je pri podnesenom optužnom predlogu, jer je svim izvedenim dokazima utvrđena odgovornost okrivljenog M. M. za krivično djelo stavljeno mu na teret. S toga, predložio je sudu da okrivljenog oglasi krivim za predmetno krivično djelo i da mu izrekne uslovnu osudu kojom će mu utvrditi kaznu zatvora u trajanju od 30 dana i odrediti da se ista neće izvršiti ukoliko okrivljeni za vrijeme od jedne godine od dana pravosnažnosti presude ne izvrši novo krivično djelo. </span>
</p>
<p class="p3"></p>
<p class="p4">
<span>Zakonska zastupnica oštećenog maloljetnog M. V. - majka M. rođ. P. J., u završnoj riječi, pridružila se krivičnom gonjenju protiv okrivljenog i postavila imovinskopravni zahtjev za naknadu štete. </span>
</p>
<p class="p3"></p>
<p class="p4">
<span>Punomoćnik oštećenog maloljetnog M. V., adv. Z. V., iz B., u završnoj riječi, pridružio se krivičnom gonjenju protiv okrivljenog i zatražio da ga sud obaveže da izmiri obaveze. Tražio je troškove krivičnog postupka.</span>
</p>
<p class="p4"></p>
<p class="p3">
<span>	Izjašnjavajući se o optužnom predlogu ODT-a u Beranama, okrivljeni M. M., tokom postupka, u svoju odbranu, naveo je da nije počinio krivično djelo stavljeno mu na teret. Da je radio u U. p. u B., ali je posao napustio u decembru mjesecu 2011. godine, jer je velikom broju lica bio žirant, pa je tako opteretio svoju platu da nije primao gotovo ništa. Istakao je da mu je i tada bila poznata njegova obaveza, po osnovu pravosnažne presude P.br.74/09 od 10.04.2009. godine i rješenja P.br.84/09 od 10.09.2009. godine, kojim je obavezan da svom maloljetnom sinu M. V.isplaćuje 20% od svog ličnog dohotka. Da je tačno da nije isplaćivao 20% ličnog dohotka koji je primao kao radnik policije, niti je otplaćivao taj novčani iznos u protivrijednosti, u periodu od 01.12.2011. godine do 01.05.2013. godine, a iz razloga jer nije bio stalno zaposlen, već je u tom periodu obavljao samo privremene poslove, ali je kupovao poklone svom sinu, odeću i obuću, čak i veće vrijednosti od one za koju je obavezan. U završnoj riječi nije imao šta da izjavi.</span>
</p>
<p class="p3"></p>
<p class="p3">
<span>	Radi pravilnog i zakonitog presuđenja ove krivične stvari sud je na glavnom pretresu u dokaznom postupku izveo sledeće dokaze: 	</span>
</p>
<p class="p4">
<span>u svojstvu svjedoka saslušao zakonsku zastupnicu oštećenog maloljetnog M. V. - majku M. rođ. P. J.; pročitao presudu Osnovnog suda u Beranama P.br.74/09 od 10.04.2009. godine; pročitao rješenje Osnovnog suda u Beranama P.br.74/09 od 10.09.2009. godine; pročitao presudu Osnovnog suda u Beranama P.br.172/12 od 30.11.2012. godine; pročitao presudu Višeg suda u Bijelom Polju Gž.br.369/13 od 20.03.2013. godine; i pročitao izvještaj iz kaznene evidencije za okrivljenog.</span>
</p>
<p class="p4"></p>
<p class="p4">
<span>Nakon sprovedenog dokaznog postupka cijeneći navode optužbe, odbranu okrivljenog, te izvedene pobrojane dokaze, u smislu čl.17. i 360. ZKP-a, a dovodeći ih u vezu jedne sa drugim, sud je stao na stanovište da su činjenice iz činjeničnog opisa izreke presude u svemu dokazane i da je okrivljeni M.M. izvršio krivično djelo nedavanje izdržavanja iz čl.221. st.1. KZ-a, koje mu je optužnim predlogom stavljeno na teret, pa ga je oglasio krivim i krivičnopravno odgovornim, jer nije bilo osnova koji bi isključivali postojanje krivičnog djela i krivičnopravne odgovornosti okrivljenog. Naime, sud je cijenio navode odbrane okrivljenog M. M. da nije izvršio krivično djelo stavljeno mu na teret, jer nije bio u mogućnosti da, u periodu od 01.12.2011. godine do 01.05.2013. godine, daje izdržavanje za svog sina oštećenog maloljetnog M. V., obzirom da je 01.12.2011. godine napustio stalni posao u U. p. PJ B., nakon čega je obavljao samo privremene poslove. Takva odbrana okrivljenog za sud je neprihvatljiva, jer je po mišljenju suda, ista smišljena u cilju olakšavanja krivičnopravnog položaja, jer kako to i sam okrivljeni navodi da je u tom periodu obavljao privremene poslove, na koji način je mjesečni iznos neophodan za njegov doprinos u izdržavanju oštećenog, koji je određen pravosnažnom i izvršnom sudskom presudom, mogao zaraditi. A  nesporno je da je okrivljenom bila poznata njegova zakonska obaveza da daje izdržavanje za oštećenog, što nije činio, a što je imalo za posljedicu da  maloljetni sin okrivljenog, kao korisnik izdržavanja, isto nije mogao ostvariti. Činjenica da je okrivljeni svom sinu, u tom periodu, povremeno kupovao poklone, koji su se sastojali u odeći i obući, ne može se smatrati kao ispunjavanje obaveze izdržavanja, utvrđene pravosnažnom i izvršnom sudskom odlukom, već kao dobra volja okrivljenog. </span>
</p>
<p class="p4"></p>
<p class="p4">
<span>Iz iskaza zakonske zastupnice oštećenog maloljetnog M. V. - majke M. rođ. P. J., koju je sud saslušao u svojstvu svjedoka, vidi se, da je bila u braku sa okrivljenim M. M. i da imaju zajedničkog sina maloljetnog M. V.. Da je pravosnažnom presudom Osnovnog suda u Beranama određeno da okrivljeni, na ime izdržavanja svog maloljetnog sina, plaća svakomjesečno 20% od ličnog dohotka, koji je ostvarivao kao službenik U. p. PJ B.. Da je okrivljeni svoju obavezu izmirivao nekoliko mjeseci, tako što mu se od ličnog dohotka odbijalo po sto eura, a kasnije po pedeset. Ali, kako je okrivljeni napustio posao u U. p., u periodu od 01.12.2011. godine do 01.05.2013. godine, nije davao izdržavanje za svog maloljetnog sina, na šta ga je opominjala.</span>
</p>
<p class="p4"></p>
<p class="p4">
<span>Sud je cijenio iskaz navedenog svjedoka, zakonske zastupnice maloljetnog M. V., koji je prihvatio kao dokaz, jer je na objektivan i precizan način opisala predmetnu situaciju. Sud je stekao ubjeđenje da je navedeni svjedok bila istinita i objektivna u svom kazivanju, a i njeni navodi su u potpunosti u skladu sa presudom Osnovnog suda u Beranama P.br.74/09 od 10.04.2009. godine, iz koje se nesumnjivo utvrđuje da je okrivljeni M. M. obavezan da na ime doprinosa za izdržavanje svog maloljetnog sina svakomjesečno na ruke njegove zakonske zastupnice – majke M. rođ. P. J., plaća 20% od svojih  primanja koje ostvaruje kod U. p. – PJ B., počev od dana presuđenja 12.03.2009. godine, pa dok za to budu postojali zakonski uslovi. Ove činjenice nije sporio ni sam okrivljeni M. M. u svojoj odbrani. </span>
</p>
<p class="p4"></p>
<p class="p4">
<span>Iz presude Osnovnog suda u Beranama P.br.74/09 od 10.04.2009. godine, vidi se da je navedenom presudom razveden brak između M. rođ. P. J. i M. M., da je njihov maloljetni sin M. V., povjeren na odgoj, čivanje, vaspitavanje i izdržavanje majci P. J., dok je M. M. obavezan da na ime doprinosa za njegovo izdržavanje svakomjesečno na ruke zakonske zastupnice – majke P. J. plaća 20% od svojih ukupnih primanja koje ostvaruje kod U.p. – PJ B., počev od dana presuđenja 12.03.2009. godine, pa dok za to budu postojali zakonski uslovi. Navedena presuda je danom donošenja postala pravosnažna jer su se stranke odrekle prava žalbe.</span>
</p>
<p class="p3"></p>
<p class="p4">
<span>Iz rješenja Osnovnog suda u Beranama P.br.74/09 od 10.09.2009. godine, vidi se da je istim ispravljena presuda Osnovnog suda u Beranama P.br.74/09 od 10.04.2008. godine, u pogledu datuma pismene izrade presude, tako da umjesto datuma 10.04.2008. godine u presudi P.br.74/09 trebao da stoji datum 10.04.2009. godine.</span>
</p>
<p class="p4"></p>
<p class="p4">
<span>Iz presude Osnovnog suda u Beranama P.br.172/12 od 30.11.2012. godine i presude Višeg suda u Bijelom Polju Gž.br.369/13 od 20.03.2013. godine, vidi se da je usvojen tužbeni zahtjev tužioca mal. M. V. i obavezana tužena D. C.G. – U. p. C. G. – PJ B., da tužiocu po osnovu nezakonito manje obračunatih mjesečnih iznosa zakonskog izdržavanja za period od 02.02.2010. godine do 01.12.2011. godine, isplati iznos od 409,60 eura, sa zakonskom kamatom. Presuda Osnovnog suda u Beranama P.br.172/12, od 30.11.2012. godine, potvrđena je presudom Višeg suda u Bijelom Polju Gž.br.369/13 od 20.03.2013. godine.</span>
</p>
<p class="p4"></p>
<p class="p4">
<span>Sud je cijenio navedene pismene dokaze i iz istih je nesporno utvrđeno postojanje obaveze izdržavanja maloljetnog M. V., od strane okrivljenog M. M., odnosno utvrđeno je da je okrivljeni obavezan da na ime doprinosa za izdržavanje svog sina svakomjesečno na ruke njegove zakonske zastupnice – majke P. J. plaća 20% od svojih primanja koje ostvaruje kod U. p. – PJ B., počev od dana presuđenja 12.03.2009. godine, pa dok za to budu postojali zakonski uslovi. Navedena presuda, odzirom da je pravosnažna, predstavlja izvršnu sudsku odluku.</span>
</p>
<p class="p3"></p>
<p class="p3">
<span>	Pravnom analizom naprijed utvrđenog činjeničnog stanja sud je našao da su se u opisanim radnjama okrivljenog M. M. stekla sva bitna obeležja bića krivičnog djela nedavanje izdržavanja iz čl.221. st.1. KZ-a. Naime, tokom postupka nesumnjivo je utvrđeno da okrivljeni od 01.12.2011. godine do 01.05.2013. godine, ne daje izdržavanje svom maloljetnom sinu M. V., koga je po zakonu dužan da izdržava, a ta dužnost mu je utvrđena izvršnom sudskom odlukom - presudom Osnovnog suda Berane P.br.74/2009 od 10.04.2009. godine, ispravljena rješenjem Osnovnog suda u Beranama P.br.74/2009 od 10.09.2009. godine, u iznosu od 20% od ličnog dohotka svakomjesečno, na ruke zakonskog zastupnika - majke M. rođ. P. J.. Naime, na osnovu svih izvedenih dokaza, nesporno je utvrđeno da okrivljeni M. M. imao obavezu davanja izdržavanja za svog sina oštećenog maloljetnog M. V., koja je određena pravosnažnom i izvršnom presudom Osnovnog suda Berane P.br.74/2009 od 10.04.2009. godine. Navedeno je bilo poznato okrivljenom M. M., koji to nije sporio u svojoj odbrani, navodeći da je i pored te obaveze dana 01.12.2011. godine napustio stalni posao u U. p. PJ B., nakon čega je obavljao privremene poslove, pa, s toga, nije bio u mogućnosti da daje svoj doprinos u izdržavanju oštećenog. Dakle, nesporno je da je okrivljenom bila poznata obaveza davanja izdržavanja za svog sina oštećenog maloljetnog M. V., u vrijeme kada je napustio stalni posao u U. p.PJ B.. Ali, kako je i pored toga u pomenutom periodu, obavljao privremene poslove, na taj način je mogao zaraditi mjesečni iznos neophodan za njegov doprinos u izdržavanju oštećenog. Dakle, kako su način, uslovi i iznos plaćanja izdržavanja, kao zakonske obaveze okrivljenog M.M. određeni pravosnažnom i izvršnom sudskom presudom, te je okrivljeni nedavanjem navedenog izdržavanja ostvario elemente krivičnog djela stavljenog mu na teret. Dakle, ne postupajući na način i pod uslovima određenim navedenom presudom, nastupila je posledica koja se sastoji u tome da njegov maloljetni sin oštećeni M. V., kao korisnik izdržavanja, isto nije mogao ostvariti. Djelujući na opisani način, okrivljeni M. M. postupao je sa umišljajem, svjestan da ne daje izdržavanje za svog maloljetnog sina, na način i u iznosu kako je to utvrđeno pomenutom presudom, pa je i pored takve svijesti htio izvršenje djela, odnosno postizanje zabranjene posledice, koja se ogleda u neispunjavanju porodičnih obaveza.</span>
</p>
<p class="p3"></p>
<p class="p5">
<span>	Prilikom odlučivanja o izboru vrste i visine krivične sankcije koju u konkretnom slučaju treba primijeniti prema okrivljenom M. M. za naprijed navedeno krivično djelo, sud je imao u vidu sve okolnosti u smislu čl.42. KZ-a. Tako je od olakšavajućih okolnosti na strani okrivljenog sud cijenio i uzeo u obzir da je okrivljeni nezaposlen i siromašnog imovnog stanja, dok otežavajućih okolnosti na njegovoj strani nije bilo. S toga, sud je na osnovu čl.53. i 54. KZ-a okrivljenom utvrdio kaznu zatvora u trajanju od 30 /trideset/ dana i istovremeno odredio da se ista neće izvršiti ukoliko okrivljeni za vrijeme od 1 /jedne/ godine, od dana pravosnažnosti presude ne učini novo krivično djelo. Imajući posebno u vidu činjenicu da bi izricanje efektivne zatvorske kazne negativno uticalo na okrivljenog, sud je uvjerenja da će se uslovnom osudom kao mjerom upozorenja, u okviru opšte svrhe izricanja krivičnih sankcija predviđenih čl.4. st.2. KZ-a, postići svrhe uslovne osude iz čl.52. istog Zakonika, jer se osnovano može očekivati da će i uslovna osuda kao mjera upozorenja uz prijetnju kaznom, dovoljno uticati na okrivljenog da više ne čini krivična djela.</span>
</p>
<p class="p3"></p>
<p class="p6">
<span>Troškova krivičnog postupka nije bilo dok je paušalni iznos odmjeren s obzirom na trajanje i složenost krivičnog postupka, te imovnog stanja okrivljenog, shodno čl.226. ZKP-a.  </span>
</p>
<p class="p3"></p>
<p class="p3">
<span>	Zakonska zastupnica oštećenog maloljetnog M. V. -  majka M. rođ. P.J., radi ostvarivanja imovinskopravnog zahtjeva za naknadu štete upućuje se na parnicu, shodno čl.239. st.2. ZKP-a.</span>
</p>
<p class="p3"></p>
<p class="p3">
<span>	S iznijetih razloga odlučeno je kao u izreci presude.</span>
</p>
<p class="p3"></p>
<p class="p1"></p>
<p class="p1">
<span class="s1">OSNOVNI SUD U BERANAMA,</span>
</p>
<p class="p1">
<span class="s1">Dana, 06.06.2013. godine.</span>
</p>
<p class="p7"></p>
<p class="p7"></p>
<p class="p7">
<span class="s1">Zapisničar                                                                                 S U D I J A</span>
</p>
<p class="p7">
<span class="s1">Mirjana Čukić                                                                        Dragan Dašić</span>
</p>
<p class="p7"></p>
<p class="p7"></p>
<p class="p7">
<span class="s1">PRAVNA POUKA:</span>
</p>
<p class="p7">
<span>Protiv ove presude može se izjaviti žalba</span>
</p>
<p class="p7">
<span>Višem sudu u Bijelom Polju, u roku od 8</span>
</p>
<p class="p7">
<span>/osam/ dana od dana prijema pismenog</span>
</p>
<p class="p7">
<span>otpravka, preko ovog suda u dva primjerka.</span>
</p>
<p class="p8">
<span> </span>
</p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800}
.span3{color:#000000;font-family:'Arial'}
.span4{;font-size:12pt;font-family:'Arial'}
.span5{color:#000000;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>&nbsp;</p>
<p style="text-align:right">
<span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span2">K.br.46/16 </span>
</p>
<p>
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span2">U IME CRNE GORE</span>
</p>
<p>&nbsp;</p>
<p>
<span class="span2">OSNOVNI SUD U BARU,</span><span class="span1"> </span><span class="span3">sudija Tamara Spasojević, kao sudija pojedinac, sa zapisničarom Zoricom Ivanović, u krivičnom predmetu optuženog M. G.,</span><span class="span1"> iz S., zbog krivičnog djela ugrožavanje sigurnosti iz čl.168 st.2 u vezi st.1 Krivičnog zakonika Crne Gore u sticaju sa krivičnim djelom – nedozvoljeno držanje oružja i eksplozivnih materija iz čl.403 st.1 Krivičnog zakonika Crne Gore, po optužnom predlogu Osnovnog državnog tužilaštva iz B. Kt.br.... od 09.07.2014.godine, nakon glavnog i javnog pretresa održanog dana 05.10.2016.godine u prisustvu zastupnika optužbe državnog tužioca ODT-a iz B. N. A. i optuženog, dana 10.10.2016.godine donio i javno objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>
<span class="span2">Optuženi,</span>
</p>
<p>&nbsp;</p>
<p>
<span class="span2">M. G.</span><span class="span1"> (JMBG ...) od oca M. i majke S. rođene Đ., rođen 19.03.1979.godine u B., stalno nastanjen u S., naselje P., državljanin C. G., ugostitelj, oženjen, otac jednog djeteta, pismen, završio srednju školu, srednjeg imovinog stanja, neosuđivan, </span>
</p>
<p>&nbsp;</p>
<p style="text-align:center;">
<span class="span2">K r i v   j e</span>
</p>
<p>&nbsp;</p>
<p>
<span class="span3">Zato što je,</span>
</p>
<p>&nbsp;</p>
<p>
<span class="span1">Dana 03.07.2014.godine, oko 13,25 časova, na karting prostoru u B. R., Opština B., svjestan svog djela i htio njegovo izvršenje, iako je znao da je njegovo djelo zabranjeno, ugrozio sigurnost oštećenih i to: J. A., J. S., P. E. i J. Ž., prijetnjom da će napasti na njihov život i tijelo, na način što je iz torbice koja mu je bila okačena preko ramena izvadio pištolj marke </span><span class="span1">"U." </span><span class="span1">... P., cal.7,65 fab. br. ..., koji je uperio i mahao istim u pravcu oštećenih, a zatim oštećenima J. A., J. S. i P. E. uputio riječi prijetnje: "Mogu sad da vam pucam u glavu svima", a onda je, obraćajući se oštećenima J. A. i J. S. rekao "Zapišite broj mog telefona i dajte ga ocu, nemoj više da me uzima u usta i ogovara, ispaliću mu petnaest metaka u glavu", nakon čega je ušao u putničko motorno vozilo marke "G." bijele boje reg. ozn. BR ... i udaljio se u nepoznatom pravcu, da bi dana 04.07.2014.godine, ovlašćena službena lica UP CB B. prilikom pretresa porodične kuće okrivljenog koja se nalazi u naselju P., u S., </span><span class="span1">Opština B., kao i prilikom pretresa vozila "G." bijele boje reg. ozn. BR ... koje je bilo parkirano u garaži porodične kuće okrivljenog, pronašla u vozilu navedeni pištolj, dok je u njegovoj porodičnoj kući pronadjen jedan metak oznake ..., i tako navedeni pištolj držao i nosio dana 03.07.2014.godine oko 13,25 časova, na karting prostoru u B. R., Opština B., na javnom mjestu, postupajući suprotno odredbi čl.10 a st.2, čl.11 i čl.27 Zakona o oružju (Sl.list br.40/11), dok je suprotno odredbi čl.24 Zakona o oružju u porodičnoj kući držao jedan metak oznake </span><span class="span3">"P.", kalibra 7,65mm,</span><span class="span1"> </span>
</p>
<p>&nbsp;</p>
<p>
<span class="span1">- čime je izvršio krivično djelo – ugrožavanje sigurnosti iz čl.168 st.2 u vezi st.1 Krivičnog zakonika Crne Gore, u sticaju sa krivičnim djelom – nedozvoljeno držanje oružja i eksplozivnih materija iz čl.403 st.1 Krivičnog zakonika Crne Gore. </span>
</p>
<p>&nbsp;</p>
<p>
<span class="span1">Pa mu sud primjenom citiranih zakonskih propisa, te čl. 4, 5, 13, 15, 32, 36, 42, 48 i 51 Krivičnog zakonika i čl. 226, 229 i 374 ZKP-a prethodno </span><span class="span2">u t v r đ u j e</span>
</p>
<p>&nbsp;</p>
<li>
<span class="span1">za krivično djelo ugrožavanje sigurnosti iz čl.168 st.2 u vezi st.1 Krivičnog zakonika Crne Gore kaznu zatvora u trajanju od 3 (tri) mjeseca, </span>
</li>
<p>&nbsp;</p>
<li>
<span class="span1">za krivično djelo nedozvoljeno držanje oružja i eksplozivnih materija iz čl.403 st.1 Krivičnog zakonika Crne Gore kaznu zatvora u trajanju od 3 (tri) mjeseca,</span>
</li>
<p>&nbsp;</p>
<p>
<span class="span1">Pa mu primjenom citiranih zakonskih propisa  i z r i č e </span>
</p>
<p>&nbsp;</p>
<p style="text-align:center;">
<span class="span2">USLOVNU OSUDU</span>
</p>
<p>&nbsp;</p>
<p>
<span class="span3">Kojom mu utvrđuje </span><span class="span1">jedinstvenu kaznu zatvora u trajanju od 5 (pet) mjeseci i istovremeno određuje da se kazna neće izvršiti ukoliko optuženi u roku od 2 (dvije) godine, po pravosnažnosti presude ne izvrši novo krivično djelo, a </span><span class="span3">u koju kaznu mu se uračunava vrijeme provedeno u pritvoru od 03.07.2014.godine do 31.07.2014.godine.</span>
</p>
<p>&nbsp;</p>
<li>
<span class="span4">Prema optuženom se na osnovu čl. 75 Krivičnog zakonika Crne Gore izriče</span>
</li>
<p>&nbsp;</p>
<p style="text-align:center;">
<span class="span2">MJERA   BEZBJEDNOSTI</span>
</p>
<p>&nbsp;</p>
<p>
<span class="span1">Kojom se od optuženog M. G. oduzima pištolja marke ... P., cal.7,65 fab.br....</span><span class="span3">, bez šaržera.</span>
</p>
<p>&nbsp;</p>
<p>
<span class="span3">Dužan je optuženi da na ime troškova krivičnog postupka plati iznos od 88,00 €, a na ime sudskog paušala iznos od 50,00 eura, u roku od 15 dana po pravosnažnosti presude, pod prijetnjom prinudnog izvršenja.  </span>
</p>
<p>&nbsp;</p>
<p style="text-align:center;">
<span class="span2">O b r a z l o ž e n j e</span>
</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva u B.</span><span class="span1"> Kt.br.... od 09.07.2014.godine</span><span class="span1">, stavljeno je na teret optuženom izvršenje krivi</span><span class="span1">čnog djela ugrožavanje sigurnosti iz čl. 168 st.2 u vezi st.1 Krivičnog zakonika Crne Gore u sticaju sa krivičnim djelom – nedozvoljeno držanje oružja i eksplozivnih materija iz čl.403 st.1 Krivičnog zakonika Crne Gore. Zastupnik optužbe je na glavnom pretresu od 05.10.2016.godine precizirao optužni redlog na način kao u izreci presude i u </span><span class="span1">konačnom je predložio da sud optuženog oglasi krivim i osudi po zakonu, kao i da mu se primjenom čl.75 Krivičnog zakonika Crne Gore izrekne mjera bezbjednosti oduzimanja pištolja kao predmeta upotrijebljenog za izvršenje krivičnog djela.</span>
</p>
<p>&nbsp;</p>
<p>
<span class="span1">Optuženi je u svojoj odbrani u prethodnom postupku naveo da živi u S., u naselju P., a da je sa J. Ž. i njegovim sinovima imao neprijatnosti dvije godine prije predmetnog dogadjaja, jer je bio napadnut od strane J. Ž. na način što ga je isti gađao kamenom u predjelu glave, a koji slučaj nije prijavio policiji. Od prijatelja je saznao da kad god se pomene njegovo ime, J. Ž. uvijek ima neki uvrijedljivi komentar, što ga jako pogađa. Naveo je da je dana 03.07.2014. godine vidio sina J. Ž., kojem ne zna ime, a koji je bio u društvu sa još dva momka na karting prostoru preko puta diskonta "V." u B., s tim što ne zna ko drži taj karting prostor, nakon čega je prišao sinu J. Ž. na udaljenosti nekih metar do dva od njega i uputio mu riječi" Skreni pažnju ocu da me više nikad ne uzima u usta". U rukama je imao crnu kožnu torbicu, ali tom prilikom nije imao pištolj, niti je bilo kome uputio riječi prijetnje. Naveo je da je nakon toga ušao u vozilo marke "G." bijele boje, reg.ozn.BR ..., i uputio se kući u S.. Vozilo je parkirao u garaži, negdje nakon 19,00 časova po njega je došla policija. Dodao je i da pištolj ... P. kalibra 7,65mm, posjeduje već duže vrijeme, da je isti dobio od svog oca M. M., ali da za njega nema važeći oružni list, te da njime nije prijetio sinu J. Ž. i licima koji su bili sa njim. Na glavnom pretresu dana 31.07.2014. godine dodao je da je kritičnom prilikom na karting prostoru ispred marketa "V." primijetio sina J. Ž. koji je bio u društvu sa dva njemu nepoznata lica, kojem je tada prišao i rekao mu da skrene ocu pažnju da ga više nikad ne uzima u usta, a kod sebe je u rukama imao crnu kožnu torbicu. Tvrdio je da nije imao pištolj kod sebe, niti je bilo kome upućivao riječi prijetnje, nakone čega je ušao u svoje vozilo "G." bijele boje, reg.ozn.BR ... i napustio lice mjesta otišavši kući. Vozilo je parkirao u garaži kuće u S., a dana 04.07.2014. godine policija je izvršila pretres njegovog vozila i pronašla pištolj ... P., kalibra 7,65mm, koji posjeduje već par godina i koji je dobio od svog oca, a za koji nije imao oružni list. Dodao je da je pištolj bio u njegovom vozilu ali da nije znao da se tu nalazi, a isti je prije toga tražio po kući ali ga nije našao, a koji pištolj je bio bez šaržera. Naveo je da mu je poznato da je od strane policije u njegovoj kući na prvom spratu nađen jedan metak, ali ne zna odakle. Okrivljeni je dodao i to da sa oštećenim J. Ž. ima mnogo zajedničkih drugova, te da su se preko njih izmirili i da nema nikakvu namjeru da vrši bilo kakvo krivično djelo, niti da prijeti okrivljenima. Na glavnom pretresu dana 19.11.2014.godine, okrivljeni je dodao da nije imao dozvolu za držanje i nošenje predmetnog pištolja.Optuženi je na glavnom pretresu dana 05.10.2016.godine u svemu izjavio kao u prethodnom postupku </span><span class="span3">i na glavnom pretresu dana od 31.07.2014.godine, dodajući da što se tiče pištolja  tačno je da je on nadjen u njegovom vozilu, pripadao je njegovom pokojnom ocu, a on ga je stavio u vozilo i to u kasetu ispred suvozačevog sjediša jer je želio da ga hromira, to je zaboravio ranije da spomene u svojoj izjavi, ali iz tog razloga je pištolj stavio u vozilo, s tim što u pištolju nije bilo šaržera. On nema oružni list za držanje i nošenje tog pištolja, niti je ostavinski postupak iza smrti njegovog oca vodjen, a kad bude vodjen planira da taj pištolj prijavi u ostavinsku masu. Potvrdjuje da je u njegovoj kući pronadjen jedan metak, nije siguran da li taj metak pripada pištolju P. i ne zna odakle taj metak u njegovoj kući, navodeći da on inače živi sam u kući u kojoj je pronadjen metak. </span>
</p>
<p>&nbsp;</p>
<p>
<span class="span3">U dokaznom postupku sud je proveo sledeće dokaze: saslušani su svjedoci oštećeni J. A., J. S., J. Ž., pročitan je iskaz svjedoka oštećenog P. E., na saglasan </span><span class="span3">predlog stranaka pročitan je nalaz i mišljenje vještaka balističara M. M. od 06.08.2014.godine, na saglasan predlog stranala pročitano je izjašnjenje  vještaka balističara M. M., pročitani su zapisnik o pretresanju stana i drugih prostorija UP CB B. Ku.br.... od 04.07.2014.godine, potvrda o privremeno oduzetim predmetima UP CB B. Ku.br.... od 04.07.2014.godine i</span><span class="span5"> </span><span class="span3">pročitan je izvod iz KE za okrivljenog izdat od Ministarstva pravde Crne Gore pod brojem KE. ... od 05.10.2016.godine, a koji je pribavljen putem Pris-a. </span>
</p>
<p>&nbsp;</p>
<p>
<span class="span3">Svjedok oštećeni J. A. je u iskazu datom pred ODT iz B. dana 08.07.2014.godine u bitnom naveo da se dana 03.07.2014.godine oko 13,20 časova sa drugom P. E. i bratom J. S. nalazio na karting prostoru koji se nalazi preko puta diskonta "V." u B., a koji je vlasništvo njihovog oca J. Ž.. Na tom placu se nalaze auta koja izdaju, a nalazi se i kamp kućica koja služi kao poslovni prostor i u kojoj su se kritičnom prilikom nalazili. Njegov brat S. je prvi primijetio M. G. koji se uputio prema kamp kućici, mislio je da je u pitanju mušterija i izašao je zajedno sa E. P. ispred kamp kućice, a za njime je i on izašao, odnosno bio je na pragu kamp kućice. Vidio je da se radi o M. G. koji im se prvi obratio riječima i upitao P. E. kako se preziva, a kada mu je isti odgovorio, rekao je "Ne trebaš mi ti" i repetirao je pištolj koji je izvadio iz torbice koja mu se nalazila preko ramena. Pištolj je uperio u njihovom pravcu i uputio im riječi "Hoćete li sada da vam svima pucam u glavu", a zatim i riječi "Zapiši broj mog telefona i daj ga ocu, nemoj više da me uzima u usta i ogovara, ispaliću mu petnaest metaka u glavu". Nakon toga je napravio dva-tri koraka naprijed, a zatim se ponovo vratio u njihovom pravcu ne rekavši ništa i napustio je lice mjesta, tako što je otišao u pravcu "V." gdje mu je bio parkiran auto G. bijele boje. Dodao je da je u momentu kada je optuženi u njih uperio pištolj mislio da će da puca, jer je držao pištolj u njihovom pravcu, da su svi bili nijemi i da su ćutali, da je situacija bila neobična i da su se čudno osjećali, s tim što nije mogao decidno da se izjasni da je bio prepadnut. Takođe je pojasnio da je M. G. imao sukob prije dvije godine sa njegovim ocem. Oštećeni je na glavnom pretresu dana 31.07.2014.godine u bitnom izjavio da nakon što je izašao iz kamp kućice nakon brata J. S. i druga P. E. vidio kako okrivljeni u ruci drži pištolj koji nije uperio u njih, već je bio uperen u predjelu njihovih nogu, a nije vidio da je M. G. pištolj repetirao, niti je vidio da ga je izvadio iz torbice, već je samo vidio da ga je držao u ruci i čuo je da je isti izgovorio riječi "Mogu svima da vam pucam u glavu". Naveo je i da je M. G. rekao da zapiše broj telefona i da ga da ocu i da ga njegov otac više ne uzima u usta jer će mu ispaliti petnaest metaka u glavu, nakon čega je napustio lice mjesta. Zbog riječi koje je izgovorio okrivljeni nije osjetio ugroženim za svoj život i tijelo, jer pištolj nije uperio u njegovom pravcu već ga je držao u ruci i to tako da je bio uperen u predjelu nogu, ponovivši da se sigurno nije osjetio ugroženim za svoj život i tijelo. Takođe je dodao da je znao da isti neće pucati, da su slučaj prijavili čisto onako, bezveze, da je vidio i osjetio da neće pucati, da jeste potpisao zapisnik o saslušanju pred ODT iz B., a nakon što mu je ukazano na razlike u kazivanju izjavio da ostaje pri iskazu sa glavnog pretresa. Na glavnom pretresu dana 05.10.2016.godine je u svemu izjavio kao </span><span class="span1">na zapisniku o glavnom pretresu od 31.07.2014.godine i pojašnjenjima koja je na tom pretresu dao kada je upitan na razlike u kazivanju u odnosu na svoj iskaz koji je dao pred ODT iz B. od 08.07.2014.godine, a </span><span class="span3">odgovarajući na pitanja </span><span class="span1">zastupnika optužbe da li je tačan iskaz koji je dao prilikom saslušanja pred ODT iz B. od 08.07.2014.godine, svjedok oštećeni je naveo da on prilikom saslušanja pred ODT iz B. nije lagao, ali jeste preuveličao čitavu situaciju, oni su svi porodično bili u lošim odnosima sa M. G., tačnije njegov otac nije u dobrim odnosima sa njim, i iz tog razloga je on kod tužioca </span><span class="span1">rekao da je osjetio strah za svoj život, ono što je tačno to je da je on zbog kritičnog dogadjaja osjetio izvjesnu nelagodu, nije mu bilo svejedno kada je vidio pištolj, ali nekako, kako je vrijeme proticalo od momenta kada je dao izjavu kod tužioca pa do glavnog pretresa shvatio je da M. G. nije imao namjeru da ih zaista povrijedi, pa je zato na glavnom pretresu i promijenio izjavu u tom pravcu i rekao da nije osjetio ugroženost i strah za svoj život. Sve ostalo što je u izjavi pred ODT naveo u pogledu načina na koji se dogadjaj odigrao je tačno. Na sledeće pitanje iz kog razloga su slučaj prijavili policiji, svjedok oštećeni je naveo da su oni slučaj prijavili policiji kako se eventualno ne bi nešto ozbiljnije dogodilo, učinilo mu se da bi moglo doći do težih posledica, imao je u vidu i da je njegov otac ljut na M. G. i da bi preduprijedili moguće neprijatnosti slučaj su prijavili policiji. Ne može se sjetiti da li su oni slučaj prvo prijavili policiji pa onda zvali  svog oca Ž., u svakom slučaju zna da je njegov otac kada su mu ispričali šta je M. uradio bio jako ljut na njega. Oni su sada sa optuženim u normalnim odnosima, nemaju komunikaciju, ali nemaju ni svadju, u svakom slučaju nesuglasice koje su ranije postojale više ne postoje. </span><span class="span3">Nije se pridružio krivičnom gonjenju i nije postavio imovinsko pravni zahtjev.</span>
</p>
<p>&nbsp;</p>
<p>
<span class="span3">Svjedok oštećeni J. S. je u iskazu datom pred ODT iz B. dana 04.07.2014.godine u bitnom naveo da se dana 03.07.2014.godine oko 13,20 časova nalazio sa bratom J. A. i drugom P. E. na karting prostoru koji drži njegov otac J. Ž. preko puta diskonta "V." u B.. Na placu se nalaze vozila koja iznajmljuju, a plac je ograđen gumama i na njemu se nalazi kamp kućica, kojom prilikom su se oni nalazili u unutrašnjosti kamp kućice, kada je primijetio osobu koja je išla prema kamp kućici i prepoznao je da se radi o M. G., koji je prije godinu i po dana imao problem sa njegovim ocem. P. E. je prvi izašao iz kamp kućice i uputio se prema M. G., a on je ustao i uputio se za E. i čuo je kada mu se E. obratio riječima "Dobar dan", nakon čega je M. G. istog pitao za ime, a kada mu je E. odgovorio, M. G. je odgovorio da mu ne treba on. On se uputio prema M. i primijetio je da je isti preko ramena imao malu crnu kožnu torbu, vidio je da je otvorio rajsfešlus na torbici i nakon toga je iz nje izvadio mali pištolj koji je uperio u pravcu njihovih nogu i uputio im riječi "Mogu sad da vam pucam u glavu svima". Zatim je izdiktirao broj svog mobilnog telefona i uputio riječi "Dajte broj telefona vašem ocu, recite mu da me više ne uzima u usta i ogovara, inače ću ga ubiti". Nakon toga je ušao u vozilo G. bijele boje i udaljio se u nepoznatom pravcu. Pojasnio je da se osjetio ugroženost za svoj život i tijelo kada je vidio pištolj i zbog toga je slučaj prijavio policiji. Na glavnom pretresu dana 31.07.2014. godine oštećeni je naveo da ostaje pri iskazu koji je dao pred ODT iz B., ali da isti želi da izmijeni na način da se usljed ponašanja okrivljenog nije osjetio ugroženim za svoj život i za život svojih bližnjih. Razlike u iskazima je objasnio na način da je pred ODT iz B. rekao da se nije osjetio ugroženim ali da mu je bilo neprijatno, s tim da mu je tužilac N. A. ukazala da mora da se unese u zapisnik da se osjetio ugroženim za svoj život zbog krivične prijave, na šta je pristao. Dodao je da je potpisao zapisnik pred ODT iz B. koji je prethodno pročitao, a tom prilikom je bio prisutan i advokat okrivljenog R.B., navodeći da je slučaj prijavio policiji eto onako, da je znao da okrivljeni neće pucati, već da mu je bilo samo malo neprijatno, ali da nije osjećao strah od toga. Na glavnom pretresu dana 05.10.2016.godine je </span><span class="span1">izjavio u svemu kao na zapisniku o glavnom pretresu od 31.07.2014.godine i pojašnjenjima koja je na tom pretresu dao kada je upitan na razlike u kazivanju u odnosu na svoj iskaz koji je dao pred ODT iz B. od 04.07.2014.godine. Odgovarajući na pitanja zastupnika optužbe da li je tačan iskaz koji je dao kod tužioca, svjedok oštećeni je naveo da je čitav iskaz koji je dao kod tužioca  potpuno tačan osim onog dijela iskaza </span><span class="span1">gdje je naveo da  se osjetio ugroženim kada je vidio pištolj i to je objasnio na glavnom pretresu dana 31.07.2014.godine. Njegov otac i M. G. u tom periodu nijesu bili u dobrim odnosima, njegov otac nije bio ljut zbog dogadjaja koji se desio dana 03.07.2014.godine, ali  je on ipak na neki način želio da oteža položaj optuženom M. G. i zato je rekao da se uplašio i da bi M. G. otišao u pritvor. Na sledeće pitanje kada su pozvali policiju, svjedok oštećeni je naveo da su slučaj prijavili policiji nakon sat vremena, oni o tom dogadjaju nisu odmah obavijestili oca, već su prvo prijavili slučaj policiji pa je tek onda njihov otac saznao za to. On je znao da je njegov otac od ranije u sukobu sa M. G.. Kada su saopštili ocu šta se dogodilo, njihov otac je bio malo ljut, ali nije ništa komentarisao. On ne zna da li je njegov otac u CB B. dao izjavu u vezi tog slučaja. Oni su odlučili da slučaj prijave policiji jer su pretpostvljali da će M. biti pritvoren, jer su željeli na taj način da spriječe teže posledice, bojali su se da njihov otac Ž. ne ode u M. lokal i da se sa njim fizički obračuna. Oni su odlučili da kažu ocu kakve je riječi uputio M. G., jer bolje da sazna od njih nego od nekog drugog, obzirom da su u medjuvremenu slučaj prijavili policiji, ali se nisu uplašili za život svog oca. Istakao je da su on i  njegova porodica sa optuženim sada u dobrim odnosima. </span><span class="span3">Nije se pridružio krivičnom gonjenju i nije postavio imovinskopravni zahtjev.</span>
</p>
<p>&nbsp;</p>
<p>
<span class="span3">Svjedok oštećeni J. Ž. je u iskazu datom pred ODT iz B. dana 09.07.2014.godine u bitnom naveo da nije bio prisutan dana 03.07.2014.godine oko 14,00 časova kada je M. G. došao na karting prostor koji je on zakupio od L. B. i gdje drži karting centar, kojom prilikom je uz upotrebu pištolja uputio riječi prijetnje njegovim sinovima koji su se tada nalazili na karting prostoru, a sa kojima je u tom momentu bio i njihov drug P. E.. Naveo je da su ga sinovi nazvali telefonom, nakon što im je M. G. uz upotrebu pištolja uputio riječi prijetnje, tačnije nazvao ga je sin S. i saopštio mu da je M. G. izvadio pištolj, uperio ga u njegovom pravcu, u pravcu njegovog brata A. i njihovog druga P. E., te da je dok je držao pištolj uperen u njihovom pravcu u putio riječi prijetnje da će ih sve pobiti, da će ispaliti svima petnaest metaka u glavu i njima i njemu. Nakon toga je rekao sinu da odmah slučaj prijave policiji i bio je šokiran ponašanjem M. G., a nakon što je čuo kakve im je M. uputio riječi osjetio je veliki strah za život svoje djece jer bi svaki roditelj isto osjetio kada su djeca u pitanju. Pojasnio je da nije imao u skorije vrijeme sukob sa M. G., da je u ranijem periodu bilo nekih nesuglasica ali da to nije razlog ni motiv da se isti ponaša na navedeni način i upotrebljava pištolj. Na glavnom pretresu dana 31.07.2014. godine oštećeni je dodao da ostaje pri iskazu koji je dao pred ODT iz B., te da je osjetio ugroženost za život svoje djece kada su mu ispričali da je okrivljeni vadio pištolj, ali nakon što su mu ukazali da je isti tražio njega i da je zbog njega vadio pištolj, nakon toga nije osjećao ugroženost za djecu, a kada je sve čuo nije osjetio ugroženost ni za svoj život.</span><span class="span5"> </span><span class="span3">Nije se mogao izjasniti o tome kada je slučaj prijavljen policiji. Na glavnom pretresu dana 05.10.2016.godine je u svemu izjavio kao </span><span class="span1">na zapisniku o saslušanju pred ODT iz B. od 09.07.2014.godine i na glavnom pretresu od 31.07.2014.godine, kada je pojasnio kako se osjećao zbog čitavog dogadjaja, ističući da zbog čitavog tog dogadjaja nikakav strah nije osjetio za svoj život, ali je osjetio strah za život svoje djece, jer su mu djeca ispričala da je okrivljeni vadio pištolj, s tim što se kasnije kada su mu djeca detaljnije objasnila da je on njega tražio malo umirio, ali ostala je nelagoda kod njega zbog dogadjaja koji su njegova djeca preživjela, jer da je njima dlaka hvalila sa glave u tom dogadjaju, on bi se sukobio sa optuženim M.. Odgovarajući na pitanja  zastupnika optužbe ko ga je obavijestio o predmetnom dogadjaju i kada, svjedok oštećeni  je naveo da su ga zvali njegovi sinovi, rekli su mu da su slučaj prijavili policiji, on je odmah kada su mu to </span><span class="span1">javili došao na karting stazu gdje su bila njegova djeca, a nije po svojoj djeci vidio da su bili uplašeni zbog dogadjaja, njegova su djeca takva, možda bi se druga djeca prepala, ali njegova djeca nisu. Na sledeće pitanje iz kog razloga su onda njegovi sinovi pred tužiocem rekli da su se osjetili ugroženim i uplašenim, svjedok oštećeni je naveo da on to ne umije da objasni i ne zna zašto su to tako rekli. On sada sa optuženim nema nikakvu komunikaciju, ali izmedju njih više sukob ne postoji. </span><span class="span3">Nije se pridružio krivičnom gonjenju i nije postavio imovinskopravni zahtjev.</span>
</p>
<p>&nbsp;</p>
<p>
<span class="span3">Svjedok oštećeni P. E. je u iskazu datom pred ODT iz B. dana 04.07.2014.godine u bitnom naveo da se dana 03.07.2014.godiine oko 13,25 časova sa svojim drugovima J. A. i J. S. nalazio na karting prostoru preko puta diskonta "V." u B., koji karting prostor je vlasništvo J. Ž., i na kojem se nalazi kamp kućica u kojoj su se tom prilikom nalazili. Čuo je kako je S. rekao "Evo neko ide prema kamp kućici", a mislili su da je neka mušterija, jer sa na karting prostoru nalaze vozila za izdavanje. Naveo je da je on prvi izašao i da se obratio toj nepoznatoj osobi riječima "Izvolite, dobar dan", koji ga je zatim upitao kako se preziva, i nakon što mu je odgovorio, isti mu je uputio riječi "Meni ne trebaš ti", a zatim je otvorio rajferšlus na torbici koju je imao preko ramena i iz nje izvadio pištolj malog kalibra, s tim što se nije mogao izjasniti o kakvom tipu pištolja se radi. U tom momentu iza njega su se nalazili J. A. i J. S. koji su odmah za njim izašli ispred kamp kućice. To lice je pištolj uperio u njihovom pravcu držeći – mašući njime u pravcu njihovih nogu i uputilo im je riječi: “Mogu sada da vam svima pucam u glavu”, a zatim je izdiktirao svoj broj telefona i kazao: "Neka mi se J. Ž. javi na ovaj broj, nemoj više da me uzima u usta i da me ogovara inače ću ga ubiti, mogu da mu ispalim petanest metaka u usta".  Naveo je da je bio šokiran i jako uplašen jer je bilo iznenada i nije očekivao takvo ponašanje i reakciju, a kada je vidio pištolj nije mu bilo svejedno već je bio jako uplašen za svoj život i tijelo. Dodao je da se to lice nakon toga okrenulo i uputilo u pravcu diskonta "V.", ušlo u vozilo marke G., bijele boje i udaljilo se u pravcu grada. Na glavnom pretresu dana 31.07.2014.godine oštećeni je naveo da ostaje pri iskazu koji je dao pred ODT iz B., ali da isti želi da izmijeni u dijelu u kojem je naveo da je bio jako uplašen, na način što navodi da nije bio jako uplašen, ali da ostaje pri tome da mu nije bilo svejedno. Naveo je da pred ODT iz B. nije rekao da mu je život bio ugrožen već je rekao da mu nije bilo svejedno, da svoju izjavu nije pročitao već su mu je samo dali da potpiše, da mu niko nije ništa sugerisao da kaže za svoju ugroženost i nije rekao da je bio uplašen već samo da mu nije bilo svejedno. Pojasnio je da nije bio uplašen, iz razloga što ga je okrivljeni pitao samo kako se zove, nakon čega mu je rekao da mu on ne treba i nije ga ni pogledao, pa je to razlog zašto se nije osjetio ugroženim za svoj život i tijelo, dodajući da nije znao da li okrivljeni hoće da puca, ali je bilo očito da kada je izvadio pištolj nije pucao, što znači da neće pucati, a da su odlučili da slučaj prijave policiji zbog svega što se desilo. Nije se pridružio krivičnom gonjenju i nije postavio imovinskopravni zahtjev.</span>
</p>
<p>&nbsp;</p>
<p>
<span class="span3">Iz nalaza i mišljenja vještaka balističara M. M. od 06.08.2014.godine, utvrđeno je da je na balističko vještačenje dostavljen pištolj marke "U.", model ... P. kalibar 7,65mm, fabrički broj ..., bez šaržera, kao i metak-1 komad, na kojem je utisnuta oznaka proizvođača "...", te da je vještak nakon vizuelnog pregleda i praktične provjere utvrdio da je dostavljeni pištolj funkcionalan, da je automatska kočnica koja se aktivira kada je izvađen šaržer ispravna, tako da je probno pucanje izvršeno sa drugim šaržerom. Na dostavljenom pištoljskom metku kalibra 7,65 mm utisnuta je oznaka proizvođača "...", probno pucanje je prošlo bez problema, a dostavljeni metak </span><span class="span3">je utrošen na probno pucanje. Mišljenje je da je dostavljeno vatreno oružje kada se postavi šaržer funkcionalno u skladu sa tehničkim karakteristima predviđenim za tu vrstu oružja. Cijev dostavljenog oružja nije čišćena poslije zadnje upotrebe, a komparacijom čaura ispaljenih iz dostavljenog oružja sa čaurama iz zbirke o NN počiniocima koje posjeduju u Forenzičkom centru, nisu nađene podudarne karakteristike.</span>
</p>
<p>&nbsp;</p>
<p>
<span class="span3">Vještak balističar M. M. je na glavnom pretresu dana 19.11.2014.godine pojasnio da se vađenjem šaržera aktivira kočnica i tek stavljanjem šaržera pištolj postaje funkcionalan, ali da se i pištolj bez šaržera smatra vatrenim oružjem i potpuno je funkcionalan, dok prema pravilima čuvanja oružja šaržer uvijek treba da se odvoji od pištolja.</span>
</p>
<p>&nbsp;</p>
<p>
<span class="span3">Iz zapisnika o pretresanju stana i drugih prostorija UP CB B. Ku.br.... od 04.07.2014.godine, proizilazi da je dana 04.07.2014.godine u prisustvu svjedoka M. I. i P. V. izvršeno pretresanje stana i drugih prostorija okrivljenog M. G. u mjestu S., P., kojom prilikom su nađeni pištolj ... P. kalibar 7,65mm, fabrički broj ..., bez okvira i metak .... Pretres je započet u 08,00 časova i završen u 09,10 časova, bez primjedbi lica koja su prisustvovala pretresanju.</span>
</p>
<p>&nbsp;</p>
<p>
<span class="span3">Iz potvrde o privremeno oduzetim predmetima UP CB B. Ku.br.... od 04.07.2014.godine utvrđeno je da je okrivljenog privremeno oduzet pištolj ... P. kalibar 7,65mm, fabrički broj ..., bez okvira i metak ....</span>
</p>
<p>&nbsp;</p>
<p>
<span class="span3">Iz izvoda iz KE za okrivljenog izdat od Ministarstva pravde Crne Gore od 07.08.2014. godine</span><span class="span1"> utvrđeno je da okrivljeni nije osuđivan.</span>
</p>
<p>&nbsp;</p>
<p>
<span class="span1">Cijeneći dokaze provedene na glavnom pretresu ovaj sud je našao da je okrivljeni M. G. izvršio krivično djelo ugrožavanje sigurnosti iz čl.168 st.2 u vezi st.1 Krivičnog zakonika Crne Gore u sticaju sa krivičnim djelom – nedozvoljeno držanje oružja i eksplozivnih materija iz čl.403 st.1 Krivičnog zakonika Crne Gore, u vrijeme, mjesto i na način kako je to bliže navedeno u izreci presude. </span>
</p>
<p>&nbsp;</p>
<p>
<span class="span1">Optuženi u svojoj odbrani </span><span class="span1">nije sporio da je kritičnom prilikom na karting prostoru ispred diskonta "V." u B. primijetio sina oštećenog J. Ž. sa dva njemu nepoznata lica, kojima je prišao i uputio riječi "Skreni pažnju ocu da me više nikad ne uzima u usta", kojom prilikom je imao kod sebe crnu kožnu torbicu. Međutim, okrivljeni je osporavao da je kritičnom prilikom kod sebe imao pištolj, kao i da je tom prilikom bilo kome uputio riječi prijetnje. Odbranu okrivljenog u tom dijelu sud nije prihvatio već je cijenio kao sračunatu na izbjegavanje krivice, obzirom da je ista opovrgnuta iskazima svjedoka oštećenih J. A., J. S., P. E. i J. Ž.. Pri tom okrivljeni nije sporio da je posjedovao pištolj ... P. kalibra 7,65mm, pojašnjavajući da je navedeni pištolj policija prilikom pretresa našla u njegovom vozilu, te za isti nema važeći oružni list, odnosno da za njega nije imao dozvolu za držanje i nošenje, a koji dio odbrane u odnosu na držanje i pronalaženje navedenog pištolja je sud prihvatio i cijenio kao iskren, obzirom da je u postupku nesumjivo utvrdjeno da optuženi za navedeni pištolj nije imao oružni list, kao i da je isti prilikom pretresa pronadjen u njegovom vozilu. U odnosu na navode iz odbrane optuženog da je tačno da je prilikom pretresa od strane policije u njegovoj kući </span><span class="span3">pronadjen jedan metak, ali da on ne zna odakle taj metak u njegovoj kući, pri čemu je, odgovarajući na pitanja suda u </span><span class="span3">tom pravcu naveo da on inače živi sam u kući u kojoj je pronadjen metak, sud je taj dio njegove odbrane cijenio kao neiskren i očito usmjeren na ublažavanje svoje krivice, jer životno je nelogično i neutemeljno da vlasnik kuće u kojoj isključivo sam živi nema objašnjenje odakle metak u njegovoj kući, što očito govori u prilog zaključka suda da je navedeni metak upravo u svojoj kući neovlašćeno držao optuženi. Optuženom je </span><span class="span1">predmetni pištolj, kao i predmetni metak od strane policije oduzet 04.07.2014.godine nakon izvršenog pretresa, što je potvrđeno i pisanim dokazima u vidu zapisnika o pretresanju stana i drugih prostorija UP CB B. Ku.br.... od 04.07.2014.godine i potvrde o privremeno oduzetim predmetima UP CB B. Ku.br.... od 04.07.2014.godine, koje dokaze je sud prihvatio kao vjerodostojne. Sud je u cjelosti prihvatio nalaz i mišljenje vještaka balističara M. M. od 06.08.2014.godine, kao i dopunu nalaza datu na glavnom pretresu dana 19.11.2014.godine,  cijeneći ga kao jasan i stručan, a iz kojeg nalaza i dopune je utvrđeno da je predmetni pištolj marke "U." model ... P., kalibar 7,65mm, fabrički broj ..., koji je oduzet od okrivljenog, a koji je isti kritičnom prilikom uperio prema oštećenima J. A., J. S. i P. E., u potpunosti funkcionalan, te da se isti smatra vatrenim oružjem i bez šaržera, kao i da je jedan metak </span><span class="span3">kalibra 7,65 mm na kom je utisnuta je oznaka proizvođača "..." funkcionalan, obzirom da je  probno pucanje prošlo bez problema.</span>
</p>
<p>&nbsp;</p>
<p>
<span class="span1">Sud je punu vjeru poklonio iskazima oštećenih J. A., J. S., J. Ž. i P. E. koje su isti dali u prethodnom postupku pred Osnovnim državnim tužilaštvom iz B., a u kojima su u najbitnijem na identičan način opisali predmetni događaj. Naime, oštećeni J. A., J. S. i P. E. su na identičan način naveli da su se kritičnom prilikom nalazili u kamp kućici na karting prostoru koji je vlasništvo oštećenog J. Ž., da su primijetili okrivljenog kako im prilazi, nakon čega su izašli iz kamp kućice i to prvo oštećeni P. E. a zatim i oštećeni J. A. i J. S., te da se okrivljeni prvo obratio oštećenom P. E. upitavši ga za ime, a nakon što mu je isti odgovorio, uputio mu je riječi da mu on ne treba. Oštećeni J. A., J. S. i P. E. i dalje na saglasan način su precizno naveli da je okrivljeni nakon toga iz crne kožne torbice koju je imao preko ramena izvadio pištolj koji je nakon toga </span><span class="span1">uperio i mahao istim u pravcu oštećenih</span><span class="span1">. Oštećeni J. A., J. S. i P. E. su u bitnom potvrdili i da im je okrivljeni nakon što je uperio pištolj na prethodno navedeni način, uputio inkriminisane riječi prijetnje, tačnije oštećeni J. A. je naveo da je okrivljeni repetirao pišolj a zatim im uputio riječi "Hoćete li sada da vam svima pucam u glavu", a zatim i riječi "Zapiši broj mog telefona i daj ga ocu, nemoj više da me uzima u usta i ogovara, ispaliću mu petnaest metaka u glavu". Iako oštećeni J. A., J. S. i P. E. u iskazima pred ODT iz B. nisu doslovce od riječi do riječi potvrdili da im je okrivljeni uputio riječi prijetnje onako kako je to navedeno u dispozitivu optužnog predloga, po ocjeni suda oštećeni su kazivanjem na prethodno navedeni način potvrdili da im je okrivljeni uputio riječi prijetnje i sud prihvatio upravo riječi prijetnje koje je detaljno naveo oštećeni J. A., pri  čemu je sud imao u vidu da ove neznatne razlike u dijelu izgovorenih riječi prijetnje nijesu bitne i suštinske razlike i predstavljaju samo razlike u interpretaciji istog događaja, obzirom da nema svaka osoba identičnu sposobnost percepcije, pamćenja i zapažanja, a koje kao takve po ocjeni suda ne utiču na kredibilitet iskaza oštećenih i na njihovu drugačiju ocjenu. Oštećeni J. A., J. S. i P. E. su takođe u svojim iskazima datim pred ODT iz B. naveli da su se kritičnom prilikom uslijed ponašanja okrivljenog osjetili ugroženim, i to na način što je oštećeni J. S. decidno izjavio da se osjetio ugroženo kada je vidio pištolj i da je zbog toga slučaj prijavio policiji, uz činjenicu da je i oštećeni P.E. naveo da je usljed ponašanja okrivljenog bio šokiran i jako uplašen, da </span><span class="span1">mu nije bilo svejedno kada je vidio pištolj već je bio jako uplašen za svoj život. Oštećeni J. A. se nije mogao decidno izjasniti da je bio prepradnut zbog ponašanja okrivljenog, ali je naveo da je mislio da će okrivljeni da puca jer je držao pištolj u njihovom pravcu, te da su bili nijemi, da su ćutali i da su se čudno osjećali. I svjedok oštećeni J. Ž., otac oštećenih J. A. i J. S. je u svom iskazu u prethodnom postupku naveo </span><span class="span3">da su ga sinovi nazvali telefonom, nakon što im je optuženi M. G. uz upotrebu pištolja uputio riječi prijetnje, tačnije nazvao ga je sin S. i saopštio mu da je optuženi M. G. izvadio pištolj, uperio ga u njegovom pravcu, u pravcu njegovog brata A. i njihovog druga P. E., te da je dok je držao pištolj uperen u njihovom pravcu u putio riječi prijetnje da će ih sve pobiti, da će ispaliti svima petnaest metaka u glavu i njima i njemu, pa je on bio šokiran ponašanjem optuženog M. G., a nakon što je čuo kakve im je M. uputio riječi decidno se izjasnio da je osjetio veliki strah za život svoje djece, jer bi svaki roditelj isto osjetio kada su djeca u pitanju.</span><span class="span1"> Ovakve iskaze oštećenih date u prethodnom postupku sud je cijenio kao iskrene, uvjerljive i u bitnom međusobno saglasne, iz kog razloga im je poklonio punu vjeru.  </span>
</p>
<p>&nbsp;</p>
<p>
<span class="span1">Pri tom, sud nije prihvatio iskaze svjedoka oštećenih koje su isti dali na glavnim pretresima, jer su isti u pogledu odlučnih činjenica izmijenili iskaze koje su dali u prethodnom postupku. Naime, oštećeni J. A. je u bitnom ostao pri iskazu koji je dao pred ODT iz B., s tim što je naveo da nije vidio da je okrivljeni repetirao pištolj već samo da ga je držao u ruci, dodajući da se zbog riječi koje je izgovorio okrivljeni nije osjetio ugroženim za svoj život i tijelo, jer pištolj nije uperio u njegovom pravcu, već ga je držao u ruci i to tako da je bio uperen u predjelu nogu, navodeći da je znao da isti neće pucati, tačnije vidio je i osjetio da neće pucati, a slučaj su policiji prijavili onako, bezveze. Svjedok oštećeni J. S. je takođe izmijenio svoj iskaz navodeći da se usljed ponašanja okrivljenog nije osjetio ugroženim za svoj život i za život svojih bližnjih, već da mu je bilo neprijatno, a da mu je tužilac ukazao da mora da se unese u zapisnik da se osjetio ugroženim za svoj život, s tim da je znao da okrivljeni neće pucati i bilo mu je samo malo neprijatno, ali nije osjećao strah. Nadalje, svjedok oštećeni P. E. je takođe izmijenio svoj iskaz na glavnom pretresu, na način što je naveo da nije bio jako uplašen, te da pred ODT iz B. nije rekao da mu je život bio ugrožen već da mu nije bilo svejedno, a da izjavu koju je dao nije pročitao već su mu je samo dali da potpiše, pojašnjavajući da nije bio uplašen iz razloga što ga je okrivljeni samo pitao kako se zove, nakon čega mu je rekao da mu on ne treba i nije ga ni pogledao, a bilo je očigledno da okrivljeni neće pucati jer kad je izvadio pištolj nije pucao, dok je svjedok oštećeni J. Ž. naveo da </span><span class="span3">da je osjetio ugroženost za život svoje djece kada su mu ispričali da je okrivljeni vadio pištolj, ali nakon što su mu ukazali da je isti tražio njega i da je zbog njega vadio pištolj, nakon toga nije osjećao ugroženost za djecu, a kada je sve čuo nije osjetio ugroženost ni za svoj život</span><span class="span1">. Svjedoci oštećeni su očito svoje iskaze izmjenili kako bi pomogli optuženom da izbjegne svoju krivicu, obzirom da su i optuženi i oštećeni salasno potvrdili da su se u medjuvremenu pomirili i da izmedju njih više nema problema, pa je to nesumnjivo razlog zašto su oštećeni u pogledu odlučnih činjenica izmjenili svoje iskaze na glavnom pretresu. </span>
</p>
<p>&nbsp;</p>
<p>
<span class="span1">Dakle, u postupku je nesumljivo utvrđeno da se okrivljeni kritičnom prilikom prema svjedocima oštećenima J. A., J. S. i P. E. ponašao na način kako je to predstavljeno u izreci presude, tačnije da je prema njima uperio pištolj i tom prilikom uputio riječi prijetnje da će napasti na njihov život i tijelo. Po ocjeni suda, kritičnom prilikom bila je ugrožena sigurnost oštećenih i to kako J. A., J. S. i P. E. kojima su </span><span class="span1">riječe prijetnje neposredno upućene i koji su bili prisutni na licu mjesta. Takođe, po nalaženju ovog suda uslijed prijetnji okrivljenog i njegovog ponašanja bila je ugrožena sigurnost oštećenih J. A., J. S. i P. E. koji su osjetili strah i prijetnje ozbiljno shvatili, a okrivljeni je kritičnom prilikom u rukama imao pištolj, pa je logično da kada neko lice upućuje riječi prijetnje uz upotrebu vatrenog oružja takva prijetnja ima karakter ozbiljne prijetnje. Nadalje, r</span><span class="span3">iječi prijetnje koji je optuženi kritične prilike uputio svjedocima oštećenima </span><span class="span1">J. A. i J. S.</span><span class="span1"> </span><span class="span1">"Mogu sad da vam pucam u glavu svima", pri čemu </span><span class="span1">je u rukama imao pištolj </span><span class="span3">su po nalaženju ovog suda ugrozile sigurnost oštećenog J. Ž., jer navedene riječi imaju značaj prijetnje koja je ozbiljna i ostvarljiva, a koje riječi su kod oštećenog proizvele subjektivni osjećaj straha i ugroženost za život njegove djece, sinova </span><span class="span1">J. A. i J. S..</span><span class="span3"> Naime, pored navedenog sud je cijenio i to da se radnja izvršenja predmetnog krivičnog djela sastoji u prijetnji koja je ozbiljna, kada je objektivno uzevši podobna da kod onoga kome se prijeti izazove osjećaj straha i lične nesigurnosti za njegov život i život njemu bliskih lica, naročito kada se imaju u vidu navodi oštećenog J. Ž. da su on i optuženi u periodu prije kritičnog dogadjaja imali nesuglasice i što je i bio povod za prijeteće riječi koje je optuženi uputio kritičnom prilikom.</span><span class="span1"> Optuženi je krivično djelo učinio prema više lica, jer se dva lica smatraju kao više lica u smislu krivičnog djela ugrožavanje sigurnosti iz čl.168 st.2 u vezi st.1 Krivičnog zakonika Crne Gore, a pored toga za postojanje kvalifikovanog oblika navedenog krivičnog djela, ozbiljna prijetnja može biti izvršena neposredno, kao i posredno, kada se prijeti oštećenom da će se ubiti i članovi njegove porodice. </span>
</p>
<p>&nbsp;</p>
<p>
<span class="span1">Okrivljeni je krivično djelo </span><span class="span1">ugrožavanje sigurnosti iz čl.168 st.2 u vezi st.1 Krivičnog zakonika</span><span class="span1"> </span><span class="span1">izvršio postupajući sa direktnim umišljajem, jer je isti</span><span class="span1"> </span><span class="span1">bio svjestan da upućivanjem riječi prijetnje uz upotrebu vatrenog oružja, na način kako je to kritičnom prilikom uradio okrivljeni, ugrožava sigurnost oštećenih, što je i htio. </span>
</p>
<p>&nbsp;</p>
<p>
<span class="span1">Takodje je nesporno da je okrivljeni u svojim radnjama ostvario sva subjektivna i objektivna obilježja bića krivčnog djela nedozvoljeno držanje oružja i eksplozivnih materija iz čl.403 st.1 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Okrivljeni je krivično djelo </span><span class="span1">nedozovoljeno držanje oružja i eksplozivnih materija iz čl.403 st.1 Krivičnog zakonika Crne Gore</span><span class="span1"> izvršio postupajući suprotno odredbi čl.10 a st.2 Zakona o oružuju, kojim je propisano da je zabranjeno nabavljanje, držanje i nošenje oružja B kategorije bez odgovarajuće isprave o oružju, a u koje oružje spada predmetni pištolj, koji je naveden u izreci presude. Nadalje, okrivljeni je krivično djelo </span><span class="span1">nedozovoljeno držanje oružja i eksplozivnih materija iz čl.403 st.1 Krivičnog zakonika Crne Gore izvršio postupajući i suprotno odredbi čl.11 Zakona o oružuju, kojim je propisano da je zabranjeno nošenje oružja na javnom mjestu, te da se javnim mjestu u smislu tog zakon smatra mjesto na kojme je svakom slobodan pristup (ulica, trg, javni put, pristanište, plaža, park, čekaonica, trgovinski, ugostiteljski ili sličan objekat) ili pristup pod određenim uslovima (sportski objekat, bioskopska ili pozorišna dvorana, sredstvo javnog saobraćaja, izložbena prostorija i sl.), kao i drugo mjesto određeno da služi za ovakve namjene (mjesto na kome se održava javni skup, sportska ili druga priredba i sl.), te da se javnim mjestom smatra i svako drugo mjesto na kojem je izvršen prekršaj, a posljedica je nastupila na javnom mjestu. Po ocjeni suda karting prostor se može smatrati javnim mjestom, iz razloga što se radi o otvorenom prostoru na koji pristup imaju svi građani koji žele da iznajme vozilo, a što su oštećeni naveli u svojim iskazima. Dakle, okrivljeni je predmetni pištolj nosio na </span><span class="span1">javnom mjestu, imajući pri tom u vidu činjenicu da je isti pištolj nosio u torbi koju je držao preko ramena, a da je torbu nosio i na parkingu koji se nalazi u blizini diskonta "V." gdje mu je bio parkiran automobil, što se takođe smatra javnim mjestom u smislu čl.11 Zakona o oružju. </span>
</p>
<p>&nbsp;</p>
<p>
<span class="span1">Okrivljeni je postupajući na način opisan u izreci presude, postupao i suprotno odredbi</span><span class="span1"> čl.24 Zakona o oružju kojom je propisano da municiju za vatreno oružje fizička lica mogu nabaviti na osnovu oružnog lista, kao i suprotno odredbi </span><span class="span1">čl.27 Zakona o oružju kojim je propisano da se oružni list izdaje za držanje oružja ili za držanje i nošenje oružja.</span><span class="span1"> Imajući u vidu da okrivljeni nije imao oružni list za predmetni pištolj, to je nesumnjivo utvrđeno da je okrivljeni i municiju-1 metak kalibra 7,65mm, neovlašćeno nabavio, s obzirom da nije imao oružni list, pa samim tim i neovlašćeno nosio predmetni pištolj na javnom mjestu. Obzirom da okrivljeni nije imao oružni list to i predmetnu municiju –metak kalibra 7,65 mm nije nabavio na zakonom propisan način, odnosno na osnovu oružnog lista, shodno čemu je i utvrđeno da je ovu municiju neovlašćeno držao u svojoj kući. </span>
</p>
<p>&nbsp;</p>
<p>
<span class="span1">Okrivljeni je krivično djelo </span><span class="span1">nedozovoljeno držanje oružja i eksplozivnih materija iz čl.403 st.1 Krivičnog zakonika Crne Gore</span><span class="span1"> izvršio postupajući sa direktnim umišljajem. Okrivljeni M. G. je bio svjestan i znao je da </span><span class="span1">predmetni pištolj i municiju drži neovlašćeno, bez odgovarajuće isprave o oružju - oružnog lista, pri čemu je bez posjedovanja oružnog lista </span><span class="span1">za pištolj .. P., cal.7,65 fab.br..., navedeno oružje držao i nosio na javnom mjestu kritičnom prilikom, što je i htio.</span>
</p>
<p>&nbsp;</p>
<p>
<span class="span1">Odlučujući se za krivičnu sankciju prema okrivljenom sud je cijenio sve olakšavajuće i otežavajuće okolnosti iz čl.42 Krivičnog zakonika. Od olakšavajućih okolnosti cijenjene su njegove porodične prilike jer je isti oženjeni i otac jednog djeteta, njegov raniji život jer isti nije osuđivan, kao i činjenicu da se svjedoci oštećeni nisu pridružili krivičnom gonjenju protiv optuženog. Otežavajućih okolnosti na strani okrivljenog nije bilo. Za krivično djelo ugrožavanje sigurnosti iz čl.168 st.2 u vezi st.1 Krivičnog zakonika Crne Gore propisana je kazna zatvora od tri mjeseca do tri godine, a za krivično djelo nedozvoljeno držanje oružja i eksplozivnih materija iz čl.403 st.1 Krivičnog zakonika Crne Gore propisana je kazna zatvora od tri mjeseca do tri godine. </span><span class="span1">Imajući u vidu </span><span class="span1">kvalitet olakšavajućih okolnosti, a u nedostatku otežavajućih okolnosti, </span><span class="span1">shodno članu 48 Krivičnog zakonika obzirom da se radi o sticaju krivičnih djela sud je prethodno</span><span class="span3"> za krivično djelo </span><span class="span1">ugrožavanje sigurnosti iz čl.168 st.2 u vezi st.1 Krivičnog zakonika Crne Gore utvrdio kaznu zatvora u trajanju od 3 (tri) mjeseca, </span><span class="span1">a </span><span class="span1">za krivično djelo nedozvoljeno držanje oružja i eksplozivnih materija iz čl.403 st.1 Krivičnog zakonika Crne Gore je utvrdio  kaznu zatvora u trajanju od 3 (tri) mjeseca</span><span class="span1">, te istom izrekao uslovnu osudu k</span><span class="span3">ojom mu je utvrdio </span><span class="span1">jedinstvenu kaznu zatvora u trajanju od </span><span class="span1">5 (pet) mjeseci i istovremeno odredio da se kazna neće izvršiti ukoliko optuženi u roku od 2 (dvije) godine, po pravosnažnosti presude ne izvrši novo krivično djelo</span><span class="span1">. Sud nalazi da će se u konkretnom slučaju uslovnom osudom kao u izreci ove presude u potpunosti ostvariti svrha izricanja ove krivične sankcije iz čl.52 Krivičnog zakonika u okviru opšte svrhe izricanja krivičnih sankcija iz čl.4 st.2 Krivičnog zakonika i </span><span class="span3">u dovoljnoj mjeri uticati na optuženog da u buduće ne vrši krivična djela.</span>
</p>
<p>&nbsp;</p>
<p>
<span class="span1">Na osnovu čl.51 Krivičnog zakonika Crne Gore, u kaznu zatvora optuženom </span><span class="span1">M. G. je </span><span class="span1">uračunato vrijeme provedeno u pritvoru</span><span class="span3"> </span><span class="span3">od 03.07.2014.godine do 31.07.2014.godine.</span>
</p>
<p>&nbsp;</p>
<p>
<span class="span1">Na osnovu čl.75 Krivičnog zakonika Crne Gore prema optuženom M. G. je izrečena mjera bezbjednosti oduzimanja pištolja ... P., kao predmeta koji je upotrijebljen za izvršenje krivičnog djela.</span>
</p>
<p>&nbsp;</p>
<p>
<span class="span1">Kako svjedoci oštećeni J. A., J. S., P. E. i J. Ž. nisu postavili imovinsko pravni zahtjev, sud o istom nije odlučivao.</span>
</p>
<p>&nbsp;</p>
<p>
<span class="span3">Odluka o troškovima krivičnog postupka zasniva se na odredbi čl.229 ZKP-a. Dosuđeni iznos se odnosi na troškove balističkog vještačenja po vještaku M. M. u iznosu od 88,00 €, kao i na troškove za rad suda koji su određeni prema trajanju i složenosti postupka i imovinskim prilikama okrivljenog.</span>
</p>
<p>&nbsp;</p>
<p>
<span class="span1">Na osnovu izloženog odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span5">OSNOVNI SUD U BARU</span>
</p>
<p style="text-align:center;">
<span class="span5">Dana 10.10.2016.godine</span>
</p>
<p>&nbsp;</p>
<p>
<span class="span5"> ZAPISNIČAR,</span><span class="span5"></span><span class="span5"></span><span class="span5"></span><span class="span5"></span><span class="span5"></span><span class="span5"></span><span class="span5">  </span><span class="span5">       S U D I J A,</span>
</p>
<p>
<span class="span5">Zorica Ivanović</span><span class="span5"></span><span class="span5"></span><span class="span5"></span><span class="span5"></span><span class="span5"></span><span class="span5">            Tamara Spasojević</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span5">PRAVNA POUKA:</span><span class="span3"> Protiv ove presude može se izjaviti žalba Višem sudu u Podgorici u roku od 8 dana od dana prijema pismenog otpravka, preko ovog suda u dva primjerka.</span>
</p>
<p>&nbsp;</p>
<p>&nbsp;</p>
<p>
<span class="span3">DNA: </span>
</p>
<p>
<span class="span3">- ODT iz B.</span>
</p>
<p>
<span class="span3">- okrivljenom</span>
</p>
<p>
<span class="span3">- braniocu adv. Đ. J.</span>
</p>
<p>
<span class="span3">- u spise.</span>
</p>
<p>&nbsp;</p>
<p>
<span class="span3"></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
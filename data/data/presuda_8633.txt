<div style="text-align: right">
	K.br. 85/11</div>
<div style="text-align: justify">
	&nbsp;<br>
	&nbsp;</div>
<div style="text-align: center">
	U IME CRNE GORE</div>
<div style="text-align: justify">
	&nbsp;<br>
	OSNOVNI SUD U DDU kao krivični, po sudiji Vladimiru Novoviću, kao pojedincu, uz učešće Ane Ivanović kao zapisničara, u krivičnom predmetu protiv okrivljenog J.P.a iz D., zbog krivičnog djela kradja iz čl.239 st.1 KZ, odlučujući po optužnom predlogu Osnovnog državnog tužilaštva iz Podgorice Kt.br.527/11 od 04.07.2011.godine, koji je na glavnom pretresu zastupala Snežana Šišević, zamjenik ODT-a iz Podgorice, nakon održanog glavnog i javnog pretresa dana 10.05.2012.godine u prisustvu zastupnika optužbe i okrivljenog, donio je dana 10.05.2012.godine i istog dana javno objavio&nbsp;<br>
	&nbsp;</div>
<div style="text-align: center">
	PRESUDU</div>
<div style="text-align: justify">
	&nbsp;<br>
	Okrivljeni J.P., JMB ...., od oca Đ. i majke N., rodjene G., rodjen ....godine u D, sa mjestom prebivališta u D - G bb, državljanin Crne Gore, trgovac, oženjen, otac četvoro djece, pismen, završio osnovnu školu, vojsku služio u Puli i Splitu 1974.godine, vodi se u vojnoj evidenciji u D, srednjeg imovnog stanja, kome je presudom Osnovnog suda u Danilovgradu K.br.16/75 od 17.04.1975.godine, zbog krivičnog djela iz čl.249 st.1 KZ SRCG izrečena kazna zatvora u trajanju od tri mjeseca i presudom Vojnog suda u Podgorici Ik.br.181/96 od 22.04.1996.godine, zbog krivičnog djela iz čl.161 st.1 KZ RCG izrečena uslovna osuda tako što mu je utvrdjena kazna zatvora u trajanju od 4 mjeseca sa rokom provjere od jedne godine, a koje osude su brisane rješenjem Osnovnog suda u Danilovgradu Kv.br.85/12 od 19.04.2012.godine, koje je postalo pravosnažno dana 03.05.2012.godine.<br>
	&nbsp;</div>
<div style="text-align: center">
	Kriv je</div>
<div style="text-align: justify">
	&nbsp;<br>
	Što je:<br>
	&nbsp;<br>
	Dana 02.02.2011.godine, u mjestu Glavica, opština Danilovgrad, tudju pokretnu stvar - električnu energiju, vlasništvo oštećenog preduzeća "Elektrodistribucija" Podgorica, oduzeo drugom u namjeri da njenim prisvajanjem sebi pribavi protivpravnu imovinsku korist, u vrijednosti preko 150,00 eura, na način što je u svom stambenom objektu priključio kabl presjeka 3x1,5 mm², direktno sa elektrodistributivne mreže, mimo mjernog mjesta, tako da se utrošak električne energije preko tog kabla nije mogao registrovati, a u daljem oduzimanju je spriječen kontrolom ovlašćenih lica oštećenog preduzeća,<br>
	&nbsp;<br>
	- čime je počinio krivično djelo kradja iz čl.239 st.1 KZ.<br>
	&nbsp;<br>
	Pa sud okrivljenom primjenom citiranog zakonskog propisa, te čl. 4, 5, 15, 36, 42, 52, 53 i 54 KZ i čl.226, 229 i 374 ZKP-a, i z r i č e<br>
	&nbsp;</div>
<div style="text-align: center">
	USLOVNU OSUDU</div>
<div style="text-align: justify">
	&nbsp;<br>
	Kojom mu utvrdjuje kaznu zatvora u trajanju od 4 (četiri) mjeseca i istovremeno odredjuje da se ista neće izvršiti ako okrivljeni za vrijeme od 1 (jedne)&nbsp; godine po pravosnažnosti presude ne učini novo krivično djelo.<br>
	&nbsp;<br>
	Dužan je okrivljeni da na ime troškova krivičnog postupka - sudskog paušala uplati ovom sudu iznos od 30,00 eura, u roku od 15 dana po pravosnažnosti presude.<br>
	&nbsp;<br>
	Na osnovu čl. 239 st. 2 ZKP-a, oštećena Elektrodistribucija Podgorica se radi ostvarivanja imovinsko-pravnog zahtjeva upućuje na parnični postupak.<br>
	&nbsp;</div>
<div style="text-align: center">
	O b r a z l o ž e nj e</div>
<div style="text-align: justify">
	&nbsp;<br>
	Optužnim predlogom ODT-a Podgorica Kt.br.527/11 od 04.07.2011.godine, stavljeno je na teret okrivljenom J.P.u da je izvršio krivično djelo kradja iz čl. 239 st.1 KZ. Zastupnik optužnog predloga je na glavnom pretresu u završnoj riječi precizirao činjenični opis krivičnog djela, na način bliže odredjen kao u izreci presude, dok je pravna kvalifikacija ostala ista. Predložio je da sud okrivljenog oglasi krivim i izrekne mu krivičnu sankciju u zakonom propisanim granicama.<br>
	&nbsp;<br>
	Okrivljeni J.P. u odbrani datoj u istražnom postupku i na glavnom pretresu u bitnom je naveo da u posljednjih 4-5 godina nije izmirivao račune za utrošenu električnu energiju u stambenom objektu u kojem živi. Pet-šest mjeseci prije 14.04.2011.godine, u njegov stambeni objekat došli su ovlašćeni radnici Elektrodistribucije i zbog duga za struju, preko brojila, su isključili napajanje njegovog stambenog objekta električnom energijom. Tvrdi da je nabavio jedan kabl za trofaznu struju, dužine oko 50 m i isti priključio na drugo brojilo koje se nalazilo na njegovom placu, a sve u cilju obezbjedjenja struje u svom stambenom objektu. Istakao je da je usljed nestručnog priključenja ovog kabla dolazilo do promjena napona u njegovom stambenom objektu, zbog čega je i utikač gorio, pa je bio prinudjen da pozove električara D. B., koji je privatno izvršio pravilno priključenje kabla na brojilu. Nakon što je D.B. završio sa poslom, nije provjeravao na koji je način D.B. izvršio priključenje kabla sve do dolaska ovlašćenih radnika Elektrodistribucije koji su izvršili kontrolu tog brojila dana 02.02.2011.godine. Kada je otvorio ormar od brojila da bi ovlašćeni radnici Elektrodistribucije izvršili kontrolu, vidio je da je fidova sklopka bila premještena sa druge strane brojila, a što je učinio električar D.B.. Pojasnio je da je sklopka bila priključena tako da struja prolazi prvo preko sklopke, a zatim preko brojila, zbog bezbjednosti radnika koji su ranije radili na izradi blokova.&nbsp; Tvrdi da je električar D.B. smatrao da ovu sklopku treba da postavi po pravilima po kojima se ista instalira, pa je priključio električnu struju najprije preko brojila, a zatim preko sklopke. Dodao je da su prilikom kontrole ovlašćeni radnici Elektrodistribucije utvrdili da se utrošak električne energije nije mogao registrovati preko brojila, o čemu su sačinili zapisnik koji je potpisao. Naveo je i da nema nikakve veze sa navodnom kradjom struje, da nije provjeravao mjesečne iznose računa koji su stizali za utrošak električne energije preko ovog brojila, s obzirom da već duže vrijeme nije bio u mogućnosti da ih plati. Na glavnom pretresu je još kazao da ima četiri brojila, da su računi za električnu energiju uredno dolazili, a da nije htio da ih gleda, jer nije bio u mogućnosti da ih plati. U završnoj riječi je kazao da nije kriv.&nbsp;&nbsp;<br>
	&nbsp;<br>
	Sud je na glavnom pretresu u dokaznom postupku saslušao ovlašćenog predstavnika oštećene Elektrodistribucije Podgorica Nadu Savović Samardžić, saslušao svjedoka V.D.a, saslušao svjedoka S.V.a, saslušao svjedoka Bogetić Dejana, pročitao zapisnik o kontroli mjernog mjesta Elektrodistribucije Podgorica br.018659 od 02.02.2011.godine, izvrši uvid u Rješenje Osnovnog suda u Ddu Kv.br.85/12 od 19.04.2012.godine, a koje je postalo pravosnažno 03.05.2012.godine i pročitao izvod iz kaznene evidencije Uprave policije Ispostava Dd 18-04 br.DU 164/11-3479/2 od 29.08.2011.godine, izdat na ime okrivljenog.&nbsp;<br>
	&nbsp;<br>
	Ovlašćeni predstavnik oštećene Elektrodistribucije Podgorica N.S.S. u iskazu je u bitnom navela da se pridružuje krivičnom gonjenju protiv okrivljenog i da postavlja imovinsko-pravni zahtjev u&nbsp; iznosu od 255,82 eura, s obzirom da je okrivljeni po osnovu obračuna za neovlašćeno oduzetu električnu energiju u konkretnom dogadjaju Elektrodistribuciji Podgorica već platio dio duga u iznosu od 427,92 eura.<br>
	&nbsp;<br>
	Svjedok V.D., ovlašćeni radnik Elektrodistribucije Podgorica, u iskazu datom u istražnom postupku i na glavnom pretresu u bitnom je naveo da je dana 02.02.2011.godine, sa svojim kolegom S.V.om, vršio kontrolu u mjestu Glavica. U stambenom objektu okrivljenog J.P.a utvrdili su da je potrošač priključen mimo mjernog mjesta, na način što je kabl za napajanje električnom energijom bio priključen mimo mjernog mjesta, tako da se potrošnja električne energije preko ovog kabla nije registrovala na brojilu. Na glavnom pretresu je pojasnio da je okrivljenom J.P.u bila isključena električna energija u objektu, te da je okrivljeni sa drugog brojila koje se nalazilo van njegove kuće, a koje je bilo isto njegovo, sproveo jedan kabl do svoje kuće. Taj kabl je bio prikopčan prije brojila, pa se potrošnja preko istog nije mogla registrovati.&nbsp;&nbsp;&nbsp;&nbsp;<br>
	&nbsp;<br>
	Svjedok S.V., ovlašćeni radnik Elektrodistribucije Podgorica, u iskazu datom u istražnom postupku i na glavnom pretresu u bitnom je naveo da je dana 02.02.2011.godine, sa svojim kolegom V.D.om, vršio kontrolu u mjestu Glavica. U stambenom objektu okrivljenog J.P.a utvrdili su da je potrošač priključen mimo mjernog mjesta, na način što je kabl za napajanje električnom energijom bio priključen mimo mjernog mjesta, tako da se potrošnja električne energije preko ovog kabla nije registrovala na brojilu. Na glavnom pretresu je pojasnio da je okrivljenom J.P.u bila isključena električna energija u kući zbog duga, te da je zatim okrivljeni sa drugog brojila, koje se nalazilo van kuće, tj. sa sklopke, izveo ovaj kabl i doveo ga u kuću. Kabl je bio priključen mimo brojila, odnosno potrošnja električne energije preko ovog kabla nije se registrovala na brojilu.&nbsp;&nbsp;&nbsp;&nbsp;&nbsp;<br>
	&nbsp;<br>
	Svjedok B. D., u iskazu datom na glavnom pretresu u bitnom je naveo da je negdje 2010.godine, na zahtjev okrivljenog J.P.a izvodio radove na elektro instalacijama. Sjeća se da je u kući okrivljenog J.P.a bila isključena struja. Tvrdi da je okrivljeni J.P.o od njega tražio da mu od brojila koje se nalazilo van kuće postavi produžni kabl do kuće. Kabl presjeka 3x1,5 mm² prikopčao je na fidovu sklopku, a drugi kraj kabla je sproveo do kuće okrivljenog J.P.a i prikopčao ga je na instalaciju u toj kući. Istakao je da je na brojilu koje se nalazilo van kuće fidova sklopka bila prije brojila, a da fidova sklopka uvijek mora stojati iza brojila. Ako je fidova sklopka postavljena prije brojila, onda ista mora biti zatvorena u posebnoj kutiji i plombirana plombom Elektrodistribucije. Pojasnio je da nakon prikopčavanja kabla nije provjeravao da li ovo brojilo okreće brojčanik, odnosno da li registruje utrošak električne energije. Ne zna zbog čega to nije učinio. Istakao je da je J.P.o bio prisutan dok je on izvodio radove.<br>
	&nbsp;<br>
	Iz sadržine zapisnika o kontroli mjernog mjesta Elektrodistribucije Podgorica br.018659 od 02.02.2011.godine, utvrdjuje se da su ovlašćeni radnici Elektrodistribucije dana 02.02.2011.godine, prilikom vršenja kontrole brojila okrivljenog u mjestu Glavica, zatekli da potrošač&nbsp; posjeduje kabl 3x1,5 mm², koji je prikopčan mimo mjernog mjesta, te da potrošnju sa tog kabla brojilo ne registruje.<br>
	&nbsp;<br>
	Iz izvoda iz kaznene evidencije Uprave policije Ispostava Dd 18-04 br.DU 164/11-3479/2 od 29.08.2011.godine, izdatog na ime okrivljenog i rješenja Osnovnog suda u Danilovgradu Kv.br.85/12 od 19.04.2012.godine, a koje je postalo pravosnažno 03.05.2012.godine, utvrđuje se da je okrivljenom presudom Osnovnog suda u Danilovgradu K.br.16/75 od 17.04.1975.godine, zbog krivičnog djela iz čl.249 st.1 KZ SRCG izrečena kazna zatvora u trajanju od tri mjeseca i presudom Vojnog suda u Podgorici Ik.br.181/96 od 22.04.1996.godine, zbog krivičnog djela iz čl.161 st.1 KZ RCG izrečena uslovna osuda tako što mu je utvrdjena kazna zatvora u trajanju od 4 mjeseca sa rokom provjere od jedne godine, a koje osude su brisane rješenjem Osnovnog suda u Danilovgradu Kv.br.85/12 od 19.04.2012.godine, koje je postalo pravosnažno dana 03.05.2012.godine.<br>
	&nbsp;<br>
	Sud je cijenio iskaze svjedoka V.D.a i S.V.a, pa je našao da su se isti jasno, precizno i istinito izjašnjavali o činjenicama važnim za ovu krivičnu stvar. Iskazi ovih svjedoka su medjusobno saglasni u pogledu činjenica da je u stambenom objektu okrivljenog kabl bio priključen direktno sa elektrodistributivne mreže, mimo mjernog mjesta, tako da se utrošak električne energije preko tog kabla nije mogao registrovati. Pri tom, iskazi ovih svjedoka stoje i u skladnoj vezi sa zapisnikom o kontroli mjernog mjesta Elektrodistribucije Podgorica br.018659 od 02.02.2011.godine.<br>
	&nbsp;<br>
	Sud je cijenio iskaz svjedoka B. D., električara koji je po nalogu okrivljenog izvršio priključenje predmetnog kabla, pa isti nije prihvatio, jer je nelogičan. Naime, ovaj svjedok je naveo da je na predmetnom brojilu fidova sklopka bila prije brojila, iako uvijek mora stajati iza brojila, da je i pored toga kabl presjeka 3x1,5 mm² prikopčao na fidovu sklopku, a da nakon prikopčavanja kabla nije provjeravao da li ovo brojilo registruje utrošak električne energije. Dakle, nelogično je to što ovaj svjedok i pored toga što zna da je nepravilna pozicija fidove sklopke, priključuje kabl na nju i dovodi kabl u objekat okrivljenog, a ne provjerava da li brojilo registruje utrošak električne energije.&nbsp;&nbsp;<br>
	&nbsp;<br>
	Na osnovu naprijed izložene činjenične gradje, koja proizilazi iz sadržine dokaza provedenih na glavnom pretresu, ovaj sud je nesumnjivo zaključio, da su se u radnjama okrivljenog J.P.a stekla sva obilježja bića krivičnog djela kradja iz čl.239 st.1 Krivičnog zakonika. Naime, okrivljeni je dana 02.02.2011.godine, u mjestu Glavica, opština Danilovgrad, tudju pokretnu stvar - električnu energiju, vlasništvo oštećenog preduzeća "Elektrodistribucija" Podgorica, oduzeo drugom u namjeri da njenim prisvajanjem sebi pribavi protivpravnu imovinsku korist, u vrijednosti preko 150,00 eura, na način što je u svom stambenom objektu priključio kabl presjeka 3x1,5 mm², direktno sa elektrodistributivne mreže, mimo mjernog mjesta, tako da se utrošak električne energije preko tog kabla nije mogao registrovati, a u daljem oduzimanju je spriječen kontrolom ovlašćenih lica oštećenog preduzeća.&nbsp;<br>
	&nbsp;<br>
	Sve naprijed navedene činjenice utvrdjene su iz iskaza svjedoka V.D.a i S.V.a i zapisnika o kontroli mjernog mjesta Elektrodistribucije Podgorica br.018659 od 02.02.2011.godine.<br>
	&nbsp;<br>
	Naime, iz zapisnika o kontroli mjernog mjesta Elektrodistribucije Podgorica br.018659 od 02.02.2011.godine, na koji okrivljeni nije imao primjedbi, utvrdjuje se da su ovlašćeni radnici Elektrodistribucije Podgorica dana 02.02.2011.godine, prilikom vršenja kontrole brojila okrivljenog u mjestu Glavica, koje pripada opštini Danilovgrad, zatekli da je okrivljeni posjedovao kabl 3x1,5 mm², koji je prikopčan mimo mjernog mjesta i da se potrošnja električne energije preko tog kabla nije registrovala na brojilu, a što su potvrdili i svjedoci koji su bili u kontroli V.D. i S.V., iz čijih iskaza proizilazi i da je ovim kablom, koji je bio priključen direktno na elektro-distributivnu mrežu, bila napajana električna instalacija u kući okrivljenog. Okrivljeni u odbrani datoj u istražnom postupku i na glavnom pretresu nije poricao stanje koje je zatečeno prilikom vršenja kontrole. Na taj način, okrivljeni je oduzimao tudju pokretnu stvar - električnu energiju, vlasništvo oštećene Elektrodistribucije Podgorica.<br>
	&nbsp;<br>
	Krivično djelo kradja iz čl.239 st.1 KZ čini onaj ko tudju pokretnu stvar oduzme drugom u namjeri da njenim prisvajanjem sebi ili drugom pribavi protivpravnu imovinsku korist. U konkretnom slučaju, okrivljeni je oduzeo tudju pokretnu stvar-električnu energiju vlasništvo oštećene Elektrodistribucije Podgorica, u namjeri da njenim prisvajanjem pribavi sebi protivpravnu imovinsku korist preko 150,00 eura, jer učinilac koji krade struju na način što struju uvodi do potrošačkih tačaka tako da se njen utrošak ne registruje preko brojila ima namjeru da to čini dok god bude u mogućnosti.<br>
	&nbsp;<br>
	Sud nalazi da je okrivljeni imajući u vidu sve okolnosti konkretnog slučaja, navedeno krivično djelo učinio sa direktnim umišljajem, jer je bio svjestan svog djela i htio je njegovo izvršenje, a sa namjerom pribavljanja protivpravne imovinske koristi preko 150,00 eura. Zbog toga se u njegovim radnjama stiču sva bitna obilježja bića krivičnog djela kradja iz čl.239 st.1 KZ, pa je istog valjalo oglasiti krivim i izreći mu krivičnu sankciju.<br>
	&nbsp;<br>
	Okrivljeni se branio da nije znao da se utrošak električne energije preko predmetnog kabla ne registruje na brojilu.&nbsp; Ovakva odbrana okrivljenog je bila nelogična, obzirom da okrivljeni nije sporio da su nakon priključenja predmetnog kabla dolazili računi za utrošenu električnu energiju, a na tim računima potrošnje električne energije nije bilo, jer kao što je već rečeno, utrošak električne energije preko kabla se nije očitavao na brojilu, a drugih instalacija priključenih na ovo brojilo nije bilo. Odbrana okrivljenog da nije čitao stanje sa računa je neubjedljiva, jer je uobičajeno da svaki domaćin po dobijanju računa pogleda isti, a radi saznanja o visini svoje obaveze ili pak eventualnog stavljanja primjedbi. Zbog toga je odbrana okrivljenog neistinita i sračunato je data u cilju izbjegavanja krivično–pravne odgovornosti.<br>
	&nbsp;<br>
	Sud je precizirao činjenični opis krivičnog djela, na način što je umjesto riječ "Elektrodistribucije", stavio riječ "Elektrodistribucija" i umjesto riječi "m²" stavio riječi "mm²", kako je to navedeno u izreci presude, obzirom da je takvo činjenično utvrdjenje proizašlo iz dokaza provedenih na glavnom pretresu, ne povrjedjujući na taj način objektivni identitet optužnog predloga.<br>
	&nbsp;<br>
	Prilikom odlučivanja o vrsti i visini krivične sankcije za okrivljenog, sud je imao u vidu sve okolnosti na strani okrivljenog koje su od značaja za njen izbor i visinu u smislu čl. 42 KZ, pa je od olakšavajućih okolnosti na strani okrivljenog našao da je neosudjivan, obzirom da su okrivljenom rješenjem Osnovnog suda u Danilovgradu Kv.br.85/12 od 19.04.2012.godine, koje postalo pravosnažno 03.05.2012.godine, brisane osude i to kazna zatvora u trajanju od 3 mjeseca, koja mu je izrečena presudom Osnovnog suda u Danilovgradu K.br.16/75 od 17.04.1975.godine, zbog krivičnog djela iz čl.249 st.1 KZ SRCG i uslovna osuda kojom mu je utvrdjena kazna zatvora u trajanju od 4 mjeseca sa rokom provjere od jedne godine, koja mu je izrečena presudom Vojnog suda u Podgorici Ik.br.181/96 od 22.04.1996.godine, zbog krivičnog djela iz čl.161 st.1 KZ RCG, pa se shodno čl.118 st.1 KZ okrivljeni ima smatrati neosudjivanim licem, da je u dijelu obeštetio oštećenog, što proizilazi iz iskaza ovlašćenog predstavnika oštećene Elektrodistribucije Podgorica i da je oženjen, otac četvoro djece, dok otežavajućih okolnosti nije bilo, pa je sud okrivljenom izrekao uslovnu osudu, kojom mu je utvrdio kaznu zatvora u trajanju od 4 (četiri) mjeseca i istovremeno odredio da se ista neće izvršiti ako okrivljeni za vrijeme od 1 (jedne) godine po pravosnažnosti presude ne učini novo krivično djelo. Sud je našao da se u konkretnom slučaju, a imajući u vidu naprijed navedene olakšavajuće okolnosti, može očekivati da će se upozorenjem, uz prijetnju kaznom uticati na okrivljenog da ubuduće ne vrši krivična djela, te da nije nužno da se kazna primijeni radi krivično – pravne zaštite, pa sud nalazi da će se uslovnom osudom iz izreke ove presude u potpunosti ostvariti svrha izricanja ove krivične sankcije iz čl. 52 KZ u okviru opšte svrhe propisivanja i izricanja krivičnih sankcija iz čl. 4 st. 2 KZ.<br>
	&nbsp;<br>
	O troškovima krivičnog postupka odlučeno je na osnovu čl.226 i 229 ZKP-a, pa kako je okrivljeni oglašen krivim, isti je obavezan da plati ovom sudu na ime troškova krivičnog postupka&nbsp; - sudskog paušala iznos od 30,00 eura, koji iznos je odmjeren srazmjerno trajanju, složenosti ovog postupka i imovnom stanju okrivljenog. Navedeni iznos okrivljeni je dužan platiti u roku od 15 dana po pravosnažnosti presude.<br>
	&nbsp;<br>
	Shodno čl.239 st.2 ZKP-a sud je oštećenu Elektrodistribuciju Podgorica radi ostvarivanja imovinsko-pravnog zahtjeva uputio na parnični postupak, obzirom da podaci krivičnog postupka nijesu pružali pouzdan osnov ni za potpuno ni za djelimično presudjenje, a pribavljanje dokaza o tome vodilo je nepotrebnom odugovlačenju postupka.<br>
	&nbsp;<br>
	Sa iznijetog, a primjenom čl.374 ZKP-a, odlučeno je kao u izreci ove presude.<br>
	&nbsp;<br>
	&nbsp;<br>
	ZAPISNIČAR,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; S U D I J A,<br>
	Ana Ivanović, s.r&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Vladimir Novović, s.r<br>
	&nbsp;<br>
	&nbsp;<br>
	<u>PRAVNA POUKA</u>: Protiv ove presude može se izjaviti žalba Višem sudu u Podgorici u roku od 8 dana od dana prijema&nbsp; pismenog otpravka, a preko ovog suda.<br>
	&nbsp;<br>
	<br clear="all">
	DOSTAVITI:</div>
<ul>
	<li style="text-align: justify">
		ODT Podgorica</li>
	<li style="text-align: justify">
		Okrivljenom</li>
	<li style="text-align: justify">
		&nbsp;Po pravosnažnosti oštećenoj Elektrodistribuciji Podgorica</li>
</ul>
<div style="text-align: justify">
	&nbsp;<br>
	&nbsp;<br>
	&nbsp;<br>
	<br clear="all">
	&nbsp;<br>
	&nbsp;<br>
	&nbsp;<br>
	&nbsp;<br>
	&nbsp;<br>
	&nbsp;</div>

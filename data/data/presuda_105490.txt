<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-size:14pt;font-weight:800}
.span3{;font-size:12pt;font-family:'Arial'}
.span4{;font-family:'Arial';font-weight:800}
.span5{;font-family:'Arial';font-weight:800;font-style:italic }
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">Posl.br.K. 206/13</span>
</p>
<p>&nbsp;</p>
<p style="text-align:center;">
<span class="span2"></span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U   I M E   C R N E   G O R E</span>
</p>
<p>&nbsp;</p>
<p>
<span class="span1">OSNOVNI SUD U CETINJU, kao prvostepeni krivični, po sudiji Ćupić Mariji, kao sudiji pojedincu, uz sudjelovanje sudskog namještenika Martinović Aleksandre., kao zapisničara, u krivičnom predmetu okr. P. A. iz Cetinja, zbog krivičnog djela zlostavljanje  iz člana 166 a. stav 1. Krivičnog zakonika, a po Optužnom predlogu Osnovnog državnog tužilaštva u Cetinju Kt.br. 139/13  od 12.11.2013. godine, nakon održanog glavnog i javnog pretresa dana 27.11.2014. godine, u prisustvu savjetnika ODT-a u Cetinju, Đ. M. zakonskog zastupnika oštećene S. A. majke B. S. T. a u odsustvu uredno pozvanih  okr. P. A. i njenog branioca B. R. adv. iz Podgorice,  donio je dana 03.12.2014. godine i javno objavio ovu</span>
</p>
<p>&nbsp;</p>
<p style="text-align:center;">
<span class="span1">P   R   E   S   U   D   U</span>
</p>
<p>&nbsp;</p>
<p>
<span class="span1"> Okrivljena P. A., JMBG 0307971255011, zvane "S.", od oca M. i majke V. rođene J. rođena .....</span><span class="span1"> </span><span class="span1">1971. godine u Cetinju, gdje i prebiva, državljanka Crne Gore, po zanimanju prevodilac, razvedena, majka jednog maloljetnog djeteta, pismena, sa završenom srednjom školom, neosuđivana, </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">K r i v a    je:</span>
</p>
<p>
<span class="span1">Što je:</span>
</p>
<p>&nbsp;</p>
<p>
<span class="span1">Dana 22. jula 2013. godine, oko 20,00 časova, u naselju "G.", u Cetinju, iako je bila svjesna da je zlostavljanje drugog, ili postupanje prema drugom na način kojim se vrijeđa ljudsko dostojanstvo, zabranjeno, oštećenoj maloljetnoj S. A. iz Cetinja, zbog prethodnog fizičkog sukoba koji je oštećena imala sa njenim sinom - maloljetnim A. L. u prisustvu većeg broja lica, voljno prišla i povišenim tonom, više puta, uputila riječi sadržine: "Kravetino jedna, kako možeš da udaraš ovo dijete", a zatim joj je zadala jedan udarac otvorenom šakom u predjelu lica, da bi nakon par minuta, okrivljena ponovo prišla oštećenoj maloljetnoj S. A. i zadala joj sedam udaraca otvorenom šakom u predjelu lijeve i desne strane lica, </span>
</p>
<p>&nbsp;</p>
<p>
<span class="span1">- čime je izvršila krivično djelo zlostavljanje iz člana 166 a. stav 1. Krivičnog zakonika, </span>
</p>
<li>
<span class="span1">pa joj sud primjenom citiranog zakonskog propisa, te primjenom čl. 4, 5, 13., 15, 42, 52, 53, 54, KZ-a i čl. 226 -229, 239  i 374. ZKP-a izriče</span>
</li>
<li style="text-align:center;">
<span class="span1">U S L O V N U     O S U D U</span>
</li>
<li>
<span class="span1">Kojom okrivljenoj utvrđuje kaznu zatvora u trajanju od tri mjeseca i istovremeno određuje da se navedena kazna neće izvršiti ukoliko okrivljena u vremenskom periodu od dvije godine od dana pravosnažnosti presude ne počini  novo krivično djelo. </span>
</li>
<li>
<span class="span1">Oštećena mldb. S. A. se preko zakonskog zastupnika B.-S. T. radi ostvarivanja imovinsko pravnog zahtjeva upućuje na redovnu parnicu. </span>
</li>
<li>
<span class="span1">Obavezuje se okrivljena da na ime troškova krivičnog postupka  uplati iznos od 60,50 eura,te na ime paušala iznos 30,00 eura u korist Budžeta Crne Gore, a sve prednje  u roku od 15 dana po pravosnažnosti presude pod prijetnjom prinudnog izvršenja. </span>
</li>
<li style="text-align:center;">
<span class="span1">O b r a z l o ž e nj e</span>
</li>
<p>
<span class="span1">Osnovno državno tužilaštvo u Cetinju, podnijelo je sudu Optužni predlog  Kt. br. 139/13 od 12.11.2013. godine protiv okrivljene P. A. iz Cetinja,  zbog krivičnog djela </span><span class="span1">zlostavljanje iz člana 166 a. stav 1. Krivičnog zakonika. </span>
</p>
<p>
<span class="span1">Zastupnik optužbe je u završnoj riječi istakao da ostaje pri podnijetom optužnom predlogu i predložio da sud okrivljenu oglasi krivom za predmetno krivično djelo i osudi po zakonu, jer je svim provedenim dokazima nesumnjivo utvrđeno postojanje krivičnog djela i njene odgovornosti za isto.  </span>
</p>
<p>&nbsp;</p>
<p>
<span class="span1">Okrivljena P. A. je u odbrani istakla da sa svojim maloljetnim sinom L. koji ima deset godina živi u nas. "G." . L. je teški asmatičar, te kada je imao 1 godinu ljekari su mu utvrdili šum na srcu, tako da mora konstantno da se pazi i često je pod nadzorom ljekara. Ne sjeća se tačnog datuma, ali negdje oko 20,00 časova, u stanu su došli njegovi drugovi S. I., T. D. i Ž. kojem nezna prezime, a svi žive u nas. "G." i stariji su možda 2 godine od L. Oni su praktično unijeli L. u stan.Plakao je, teško disao i mijenjao boje, zbog čega se prepala  i  pokušavala da mu pomogne stavljajući mu masku za disanje, te pitala što se desilo. Rekao joj je da ga je udarila jedna djevojčica kod zgrade, što su joj potvrdila i ova tri lica, njegovi drugovi. Čim mu je bilo malo bolje, ona je izašla da vidi o čemu se radi, misleći da je to neka djevojčica njegovog uzrasta, pa da proba da riješi problem, da se ne bi ubuduće svađali i slično. Sa njom su otišli i njegovi drugovi. Na jednoj klupi vidjeli su djevojku koja je sjedjela i L. drugovi su joj rekli da je to osoba koja je udarila L.. Prišla je i pitala je da li je ona udarila njenog sina, a ona joj je rekla da nije, pa se vratila u stan. Osoba sa kojom je razgovarala joj je djelovala fizički razvijena kao gotovo punoljetna osoba, i njen izgled i ponašanje ni na koji način nijesu ukazivali da se radi o maloljetnici, ponajmanje o djetetu, jer je ista fizičke konstitucije gotovo kao ona. </span>
</p>
<p>
<span class="span1">Kada se vratila u stan pozvala je L. oca Z., kako bi L. odvezli u Hitnu službu da mu se ukaže pomoć i ponovo ga pitala da li ga je stvarno udarila ta djevojka, jer nije mogla da vjeruje da bi osoba koja je toliko fizički nadmoćnija bila spremna da izvrši nasilje nad djetetom. Tada joj je objasnio da je šetao psa, kojeg je neka djevojčica pogodila flašom, i on joj je nešto rekao, a onda se umiješala ta djevojka za koju je kasnije saznala da se zove S. A. koja je njenog sina udarila boksom u predjelu grudi - srca, </span><span class="span1">od čega je izgubio svijest, pa su drugovi morali da ga odnesu kući, što su isti i potvrdili. Ponovo je sa majkom V. sinom i njegovim drugovima, kao i sa bivšim suprugom koji je u međuvremenu došao, otišla da porazgovara sa tom djevojkom, i da utvrdi u čemu je problem, te sazna ime i prezime njenih roditelja, kako bi razgovarala sa njima. Pitala je ko su joj roditelji i gdje žive, a ova je ustala, imala je prekrštene ruke i unoseći joj se u facu, vrlo arogantno i bahato odgovorila "neću da ti kažem, što te briga". Pokušavala je da joj objasni da je L. bolestan, i da nije bilo razloga za takvo ponašanje, dok je oštećena pravila razne grimase na svom licu, i tada joj je rekla da će da je prijavi u policiju za maloljetničku delikvenciju ukoliko se L. nešto desi,da bi  je  ova udarila nogom u predjelu lijeve cjevanice, od čega je zadobila tjelesne povrede. Reagovala je instiktivno, tako da je odgurnula i podigla svoju ruku, te moguće da je zakačila po licu otvorenom šakom, ali je nije namjerno udarala, niti joj je upućivala bilo kakve uvrede, jer to nije način njenog ponašanja, pogotovo ne kao majke jednog djeteta i to prema ženskoj osobi. Nije vidjela da je oštećena zadobila bilo kakve povrede, a bila joj je jako blizu, tako da bi  sigurno vidjela da je povreda bilo, a u prilog tvrdnji da nije namjeravala da je udari je činjenica da nosi nakit i sigurno da je htjela da je udari da bi ostao trag po mjestu gdje bi udarac završio, što bi bilo vidljivo. Nije obraćala pažnju ko je sve prisutan tu, moguće da je bilo djece, jer se tu inače igraju, ali nezna ko je bio, osim lica koja je navela da su bila sa njom. Žao joj je što je došlo do svega ovoga, reagovala je u afektu. Pokušavala je njena porodica da stupi u kontakt sa roditeljima S. A. ali oni nijesu htjeli da imaju bilo kakve kontakte sa njima, i iznenađuje je da njeni roditelji kao lica koja se bave humanim zanimanjem - medicinom, nijesu našli za shodno da se interesuju za zdravlje njenog sina, obzirom da su morali znati da se radi o djetetu koje je jako bolesno. </span>
</p>
<li>
<span class="span1">Radi razjašnjenja ove krivičnopravne stvari, sud je u dokaznom postupku,na glavnom pretresu proveo dokaze: saslušao zakonskog zastupnika oštećene mldb. S. A. B. S. T. na saglasan predlog stranaka umjesto neposrednog saslušanja  pročitao iskaz mldb. oštećene S. A. koji je dat u prisustvu majke kao zakonskog zastupnika i predstavnika Centra za socijalni rad K. A. na zapisniku od 15.10.2013. godine, pročitao iskaz svjedoka mldb. P. N. dat u prisustvu oca kao zakonskog zastupnika i predstavnika Centra za socijalni rad dana 17.10.2013. godine, pročitao iskaz svjedoka mldb. B. D. dat u prisustvu oca kao zakonskog zastupnika i predstavnika Centra za socijalni rad dana 17.10.2013. godine, pročitao iskaz svjedoka mldb. B. K. dat u prisustvu oca kao zakonskog zastupnika i predstavnika Centra za socijalni rad dana 17.10.2013. godine, pročitao iskaz svjedoka mldb. K. M. dat u prisustvu oca kao zakonskog zastupnika i predstavnika Centra za socijalni rad dana 21.10.2013. godine, na sagalsan predlog stranaka pročitao iskaz svjedoka A. Z. dat na zapisniku od 08.10.2013. godine i Č. R. od 08.10.2013. godine, saslušao svjedoka P. V., saslušao svjedoka mldb. R. A. u prisustvu zakonskog zastupnika roditelja R. A. i predstavnika Centra za socijalni rad Cetinje G. D., saslušao svjedoka mldb. L. K. u prisustvu zakonskog zastupnika oca L. N. i predstavnika Centra za socijalni rad Cetinje G. D., saslušao svjedoka mldb. Đ. K. u prisustvu zakonskog zastupnika oca Đ. V. i predstavnika Centra za socijalni rad Cetinje G. D. saslušao svjedoka mldb. Z.I. u prisustvu roditelja kao zakonskog zastupnika - majke Z. T. i predstavnika Centra za socijalni rad Cetinje G.</span><span class="span1"> </span><span class="span1">D. pročitao izvještaj ljekara Jedinice za hitnu medicinsku pomoć u Cetinju broj 5350 za oštećenu mldb. S. A. sa nalazom i mišljenjem sudskog vještaka med. struke Dr. N. K. specijaliste za sudsku medicinu Kt. br. 139/13 od 03.11.2013. godine,izvršio uvid u audio video snimak saslušanja mldb. A. L. od </span><span class="span1">21.10.2013.godine,sačinjen u prisustvu oca kao zakonskog zastupnika i predstavnika Centra za socijalni rad i zastupnika optužbe, te pročitao izvještaj UP Ispostave Cetinje broj Ku. 138/2013 od 02.08.2013. godine iz kaznene evidencije za okrivljenu P. A.. </span>
</li>
<li>
<span class="span1">Zakonski zastupnik oštećene mldb. S. A., B. S. T. u svom iskazu je navela da nijesu tačni navodi odbrane okrivljene P. A. ,kao ni da je stupila u kontakt sa njima kao roditeljima oštećene, pa se iz tih razloga pridružuje krivičnom gonjenju protiv okrivljene i postavlja imovinsko pravni zahtjev. </span>
</li>
<li>
<span class="span1">Iz iskaza mldb. oštećene S. A. koji je dat u prisustvu majke kao zakonskog zastupnika i predstavnika Centra za socijalni rad K. A. na zapisniku od 15.10.2013. godine proizilazi da je dana 22.07.2013. godine sa svojim društvom bila u nas. "G." gdje su planirali da igraju utakmicu. Kako je nedostajalo igrača oni su odlučili da igraju fota ,tako da su koristili dosta plastičnih flaša. Negdje oko 20,15 časova došao je A. L. sa psom, kojeg je ona pomazila, a neko od djece je psa pogodio flašom, i L. je počeo nešto da viče. Šaleći se sa njim uhvatila ga je samo za rame, ali to nije bilo jako. L. je nastavio da viče i počeo je da govori njoj i svim prisutnim kako je ona njega udarila, i kako je udarala psa, i kako će da ide da to kaže majci, i ubrzo je i pošao. Ona je ostala sa društvom, među kojima su bili K. M., Z. I. M. D. Đ.K. P.N, R. A. P. K. a bilo je još dosta djece, ali im nezna imena i prezimena, niti je obraćala pažnju tačno ko je sve bio. Poslije par minuta došao je A. L. sa majkom, i ona je pitala "ko je A." .Kada je  rekla da je to ona,L.na majka joj je prišla i počela da viče "kravetino jedna ,kako možeš da udaraš ovo dijete" što je ponovila više puta i udarila je jednom otvorenom šakom u predjelu lica. Oni su otišli, da bi se poslije par minuta vratili zajedno sa L.. ocem, i tada joj je L.. majka zadala 7 šamara u predjelu lica i lijeve i desne strane. L. otac je nešto vikao na nju, ali je ona bila toliko pod stresom da nije uspjela da zapamti što je govorio, dok je L. pljunuo. Oni su otišli, a nju je drugarica B. K.koja je sa svojim bratom B. D. u međuvremenu došla i vidjela da je L.. majka tuče, pozvala da ode kod nje. Otišla je tamo na nekih pola sata. B. A., koja je inače komšinica K. djeda i babe je otpratila do nas. "IV jul" i tada je vidjela L. oca da prolazi vozilom, praktično je jurio, pa se sakrila kod babe M. K.. Tad je na njen mobilni telefon pozvao otac, jer ga je prethodno zvala njena tetka, kojoj je preko telefona rekla da je juri jedan čovjek. Otac joj je rekao da ga sačeka ispred zgrade. Kada je izašla ispred zgrade ponovo je vidjela L. oca u autu, pa se sakrila u prodavnicu, a malo kasnije je njen otac došao u prodavnicu za nju, i ona je pošla sa njim u policiju da to prijavi. Nije tačno da je P. A. zadavala uopšte udarce, niti je udarala nogom, a što su mogli vidjeti svi koji su tu bili prisutni. </span>
</li>
<li>
<span class="span1">Iz iskaza svjedoka mldb. P. N. ,dat u prisustvu oca kao zakonskog zastupnika i predstavnika Centra za socijalni rad, dana 17.10.2013. godine proizilazi da je u julu mjesecu 2013. godine kod nas. "G." bila jedna veća grupa djece, ne sjeća se ko je sve bio, a dosta njih se okupilo oko A. L. koji je plakao, pa rekao da će da ide da zove babu i pošao je. Poslije par minuta došao je zajedno sa  majkom, koja je udarila jedan šamar S. A., a onda su se oni dvoje vratili kući i poslije par minuta ponovo je došao L. sa majkom i ocem, i L. majka je udarila više šamara S. A.. S. A. nije udarala L.. majku, a L. baba nije dolazila. </span>
</li>
<li>
<span class="span1">Iz iskaza svjedoka mldb. B. D. ,dat u prisustvu oca kao zakonskog zastupnika i predstavnika Centra za socijalni rad ,dana 17.10.2013. godine proizilazi da je u julu </span><span class="span1">mjesecu, kada se vratio sa mora, u nas. "G." kod jednog stuba vidio dosta djece, ali nezna ko je sve tu bio, i jednu ženu, koja je L.. majka, kako je više puta išklepala njegovu drugaricu S. A., i grajala na nju. Ne sjeća se tačno što je govorila ,ali zna da je baš puno grajala i pričala ružne riječi. S. A. nije udarala tu ženu. Tusu bili i L. baba i L.tata. </span>
</li>
<li>
<span class="span1">Iz iskaza svjedoka mldb. B. K. ,dat u prisustvu oca kao zakonskog zastupnika i predstavnika Centra za socijalni rad dana 17.10.2013. godine proizilazi da je u julu mjesecu, sjeća se da je bila došla sa mora, kada je u nas. "G." vidjela jednu veću grupu djece, ali se ne sjeća ko je sve tu bio. Prišla je i vidjela da jedna žena, koja se zove S., šklepa njenu drugaricu S. A., a nije vidjela da je S. A. udarala tu ženu. Kako je ubrzo pošla sa tog mjeta nije vidjela što se dalje dešavalo. </span>
</li>
<li>
<span class="span1">Iz iskaza svjedoka mldb. K. M. ,dat u prisustvu oca kao zakonskog zastupnika i predstavnika Centra za socijalni rad, dana 21.10.2013. godine proizilazi da se nalazio u nas. "G." gdje je igrao fudbal, a njegove drugarice A. S. i I. Z. su ga posmatrale. Naišao je sin A. P., koji je vodio psa i Iskra ga je pogodila flašom, koja je bila poluprazna, plastična. Dječak  je počeo da viče, a A. S. je počela da brani I.. Taj dječak je udario A. S., a ona ga je odgurnula, i on je otišao. Oni su pošli na klupu u blizini G., i tu je još bilo djece, od kojih se sjeća da su bili P. N., koji je njegovo godište,  P. Ž., P. N., L. K., koji su stariji jednu godinu od njega, a bilo je još djece, ali se ne može sjetiti ko sve. Ubrzo je došla P. A., koja je udarila S. A. i govorila da je ona udarila njenog sina, iako su oni objašnjavali da nije, već ga je samo odgurnula. P. A. je S. A. govorila ružne riječi, od kojih se sjeća da je bilo "fufo, kako si ti mogla kobilo od dva metra da ga udariš", a njen sin je pljuvao A. S., dok joj je njegova majka govorila da ga ne smije taći. P. A. je rekla nešto u smislu da moraju dijete da vode u bolnicu, i pošli su, a poslije 2 -3 minuta su se vratili i tada je ponovo P. A. zadala, čini mu se sedam udaraca S. A., i to otvorenom šakom po obrazu, a misli da je zakačila i noktom, jer je A. imala jednu flekicu na obrazu. P. A. je pitala S. A. ko su joj roditelji, a ova joj je odgovorila da joj je otac zubar, a majka doktorica, na što je P. A. rekla "što mene briga ko su tvoji roditelji". Vidio je da je tu bio i otac od tog dječaka, koji je kasnije njega i A. pratio kolima, pa su oni pošli kod njega u stan, odakle je S. A. pozvala svoga oca, i kada je njen otac došao taj čovjek je otišao. Nije vidio da je tu dolazila baba tog dječaka. </span>
</li>
<li>
<span class="span1">Iz iskaza  svjedoka A. Z., dat na zapisniku od 08.10.2013. godine proizilazi da se tačnog datuma ne sjeća, ali tog ljeta u večernjim časovima, možda je bilo oko 19,00 - 20,00 časova , pozvala ga je telefonom njegova bivša supruga P. A. i rekla mu da je neka djevojka udarila u predjelu grudi njihovog maloljetnog sina L., starog 10 godina, i da bi ga trebalo odvesti u bolnicu. Poslije par minuta stigao je u blizini zgrade ,u naselje "G.",gdje je zatekao A., L., bilo je tu još djece. Jedna krupnija djevojka je odjednom udarila L. u predjelu grudi, čini mu se pesnicom, od čega se on zateturao ,napravio par koraka unazad, i zadržao se uz jedan kamion koji je bio blizu parkiran. P. A. je sigurno deset puta pitala tu djevojku ko su joj roditelji, da bi pričala sa njima, a ona je počela da govori "što te briga ko su mi roditelji, neću da ti kažem ko su mi roditelji, što tebe to interesuje", a onda se A. unijela u lice govoreći joj "moji roditelji su doktori, otac mi je doktor, a majka doktorica" i svojim nogama je zadala udarac A. u predjelu cjevanice, pa je A. P. instiktivno reagovala i rukama je odgurnula od sebe, tako da je moguće zakačila otvorenom šakom po licu, ali to očigledno nije mogao biti jak udarac, jer ta djevojka se nije ni pomjerila, a kamoli zateturala. P. A. uvijek nosi </span><span class="span1">nakit - prstenje, a ima i duže nokte, tako da je udarila jako tu djevojku, ona bi sigurno morala imati povrede, a on nije primijetio da je ona imala bilo kakve povrede po licu. Tu je bilo dosta djece, nezna ko je sve bio od te djece, jer su to mala djeca koju on ne poznaje. L. je on odvezao da mu se ukaže ljekarska pomoć, a ta djevojka je ostala napolju sa djecom. Vidio je tu i Č.R., koji je sve to mogao da vidi, koji se tada vraćao sa treninga, i stao je da vidi o čemu se radi. Dan ili dva poslije toga on je vidio da je ova djevojka skupljala djecu po komšiL. i govorila im kako da daju izjave pred sudom, a sva ta djeca su članovi Izviđačkog odreda "Gojko Kruška". </span>
</li>
<li>
<span class="span1">Iz iskaza  svjedoka Č. R. od 08.10.2013. godine proizilazi da se ne sjeća tačnog datuma, ali zna da je bilo ljeto, negdje oko 19,00 - 20,00 časova, išao je na trening, i prolazeći pored naselja "G." je primijetio veću grupu djece i bila je galama. Kako je zastao da vidi što je, primijetio je da se A. L. drži za grudi, a njegova majka P. A. i S. A. su se međusobno gurale i u jednom trenutku je P. A. zadala jedan udarac otvrenom šakom u predjelu lica S. A.. Nije primijetio da je od ovoga S. zadobila tjelesne povrede. Pošto je žurio na trening, pošao je, tako da nije vidio što se dalje dešavalo, niti je posebno obraćao pažnju na to, posebno imajući u vidu da je bilo dosta djece, i da ga nije interesovalo što ta djeca rade. </span>
</li>
<li>
<span class="span1">Svjedok P. V. u svom iskazu je navela  da stanuje u naselje "G.", zajedno sa svojom kćerkom P. A. i njenim maloljetnim sinom L., koji ima deset godina. Ne sjeća se tačnog datuma, ali zna da je bilo popodne, ljetnje doba, kada su L. dovela kući tri druga, ne sjeća se tačno kako se zovu, osim da se jedan od njih preziva S., jedan misli da je P. Ž., a treći nezna, dok je L. bio sav uplakan, jedva je disao, nije mogao da govori, držao je ruke na grudi, i bio je promijenio boju lica, pomodrio je, i uspjela je da razazna da govori "Bako umrijeću", i to je ponovio više puta. Ona i A. su se jako uplašile i potresle, a A. je morala da mu stavi masku za disanje, koju inače upotrebljava jer ima astmu i šum na srcu. Njegovi drugovi su rekli da je zadobio jedan udarac u grudi  i opisali da se radi o jednoj krupnijoj djevojci koja tu često dolazi i prepada manju djecu. Moguće je da su rekli i kako se zove, ali kako je bila jako uzrujana, obraćala je pažnju samo na L., a ne na ostalo. Njena kćerka je zajedno sa L. drugovima pošla u dvorište zgrade, i poslije par minuta se vratila, i pitala je L. da li je moguće da ga je udarila ta djevojka koja je toliko veća od njega, i mogo krupnija. Klimnuo je glavom, a onda je njena kćerka pozvala svog bivšeg supruga A. Z. da dođe i odveze L. u Hitnu, kako bi mu se ukazala ljekarska pomoć. A. se ponovo spustila u dvorište, a ona i L. su malo kasnije sašli dolje, i vidjeli su da A. pokušava da razgovara sa jednom djevojkom, koja je zaista izgledala kao odrasla žena, i po svojoj fizionomiji, građi i ponašanju, s tim što je bila jako drska, gruba i agresivna. Sjeća se da je A. pokušavala da joj objasni da je L. bolestan, da ima astmu i šum na srcu, i pitala je kako je ona mogla, obzirom da je tolika, da udari tako malo sitno dijete, a ova je rekla "pa neka sam, što se nije branio". A. je pitala tu djevojku ko je, i čija je, gdje živi, a ova djevojka je držala prekrštene ruke na grudima, drsko unoseći se u facu njenoj kćerki, praveći nekakve grimase po licu, vrlo agresivne i nepristojne, drsko i grubo govorila "neću ti reći, što te se tiče", a u jednom trenutku je rekla "roditelji su mi doktori". Sve je to govorila jako nadmeno i agresivno, da bi u jednom momentu  iz sve snage svojom nogom zadala udarac njenoj kćerki negdje u predjelu potkoljenice, od čega je ona zadobila tjelesne povrede. Njena kćerka se od jačine udarca zateturala unazad 2-3 koraka, i instiktivno podigla ruku, ali ne zna, odnosno nije mogla vidjeti da li je uopšte dohvatila. Potpuno je sigurna da ukoliko je njena kćerka tu djevojku uopšte i zakačila svojom rukom, ta djevojka bi imala velike </span><span class="span1">povrede - posjekotine lica, obzirom da njena kćerka na obije ruke ima više prstena, većih, a ima i duge nokte, što znači da u kontaktu sa kožom bi moralo doći do njenog rasijecanja. Ni to veče, ni sledećeg dana, ona nije toj djevojci vidjela bilo kakve povrede, već joj je lice bilo sasvim normalno. Sjeća se i to da je A. pitala tu djevojku zašto nije udarila dječaka koji je stojao pored nje, a koji je bio njene visine, i fizičke konstitucije, a ona joj je odgovorila "ja se i sa njim bijem". Pojasnila  je da je sledećeg dana sa prozora svog stana vidjela tu djevojku, koju prije nije znala, da kupi djecu po komšiluka ispred zgrade, i uči ih što da kažu, tj. kakvu izjavu da daju u policiju, a par dana nakon toga ona je L. rekla da će da mu otruje psa i da će joj on platiti. L.  je takođe došao potresen zbog toga, jer nije mogao da izvede psa iz kuće, odn. bilo ga je strah da mu ga ne otruje, posebno imajući u vidu da su u tom periodu jedan pas i nekolike mačke u tom naselju bile uginule. Misli da je bilo par dana nakon ovoga, ali zna da je L. sa svojim ocem bio u ordinaciju kod oca ove djevojke, kako bi porazgovarao sa njim, obzirom da se radi o djeci, i da su svi Cetinjani koji treba tu da nastave da žive, da se gledaju u školu, van školskim aktivnostima i slično, i da je u Crnoj Gori običajno pravo, da poslije nekog nesporazuma ljudi porazgovaraju, razmijene mišljenja i riješe problem, ali otac te djevojke je reagovao tako što ih je otjerao, što je na L. ostavilo posebno težak utisak, jer je ovo prvi put da se neko tako ponaša prema njemu bez ikakvog razloga, a posebno stariji čovjek.Ova djevojka je u stvari uzročnik svega, ona je sve ovo svojim ponašanjem započela, kao i svojim manipulatorskim stavom, izazvala je mnogo buke ni oko čega, jer se njoj ustvari ništa i nije moglo desiti. </span>
</li>
<li>
<span class="span1">Svjedok  mldb. R. A.,  u prisustvu zakonskog zastupnika roditelja R. A. i predstavnika Centra za socijalni rad Cetinje G. D. u svom iskazu je navela  da se dana 22.07.2013. godine nalazila u kući kada je čula neku viku pa je izašla na balkon. Primijetila je da ima puno djece, a kada je izašla vidjela je da je L. majka S.  udarila A., i to tako što je istu šklepila po licu. Vidjela je samo jedan udarac jer je poslije ušla u kuću i ništa drugo nije vidjela sem tog jednog udarca. </span>
</li>
<li>
<span class="span1">Svjedok mldb. L. K. u prisustvu zakonskog zastupnika oca L. N. i predstavnika Centra za socijalni rad Cetinje G. D.u svom iskazu je navela da se navedenog dana nalazila na nekih 50-60 metara od mjesta gdje se desio ovaj događaj, jer je čuvala svog maloljetnog kuma tako da nije vidjela što se zapravo desilo. Tačno je da je pimijetila gužvu, ali što se zaista desilo nezna, tek kasnije je čula da je bila neka svađa zbog neke flaše koju je gurnula S. A. i koja je udarila psa A. L.. Sve ovo je čula ,ali nije lično vidjela. </span>
</li>
<li>
<span class="span1">Svjedok mldb. Đ. K.  u prisustvu zakonskog zastupnika oca Đ. V. i predstavnika Centra za socijalni rad Cetinje G. D. u svom iskazu je navela da se dana 22.07.2013. godine, oko 20,00 časova igrala u naselju "G." sa svojim drugovima S. A., M. P., Z. I., K. M. i još nekom djecom čija imena i prezimena nezna. Dok su se igrali u jednom trenutku I. Z. je bacila plastičnu flašu i slučajno pogodila psa kojeg je šetao L. A.. Nakon toga L. je počeo da vrijeđa I. Z. govoreći joj "pička ti materina", kada je I. potrčala prema L. i pitala L. zašto joj je to rekao, a L. joj je odgovorio zato što mu je udarila psa. Zatim je njima prišla i A. S. i vidjela je u jednom trenu kako A. rukama u predjelu ramena odgurava L.. L. je tada počeo da plače, a potom je otišao prema stanu. Ubrzo se pojavila L. majka S. koja je prišla A. i pitala je "Ti tolika kobila kako možeš da udaraš malo dijete", na što joj je A. odgovorila da ga je samo odgurnula, a ne udarila kada je S. A. ošamarila u predjelu lica i vratila se u svoj stan. Nakon </span><span class="span1">nekoliko minuta S. je ponovo izašla iz stana sa L. i njihovim psom i rekla A. da joj priđe, što je A. i uradila i tada je S. ponovo ošamarila u predjelu obraza, i zaprijetila A. ako ga ponovo udari da će da je izbije. L. je tada rekao svojoj majci da će da uradi ono što je pripremao kod kuće i pljunuo je A.. S. je i dalje upućivala riječi "kako je ona velika i kako može da udara njega tako malog, a zatim je ponovo ošamarila nekoliko puta u predjeu obraza. Tada je došao i L. otac i rekao A. kako može ona tolika da udara njega maloga. Kako je S. više puta ošamarila A., L. otac je rekao "dosta, nemoj više da je udaraš" a zatim su njih troje otišli u Hitnu službu i kod njih je došla K. B.i rekla da dođu kod njene babe koja ih je pozvala na sok jer je A. plakala. K. baba je pozvala neku ženu i rekla joj da otprati A. kući do "IV jula" što je ona kada je došla i uradila. Dok su došli u naselje "IV jul" vozilom ih je stigao L. otac sa kojim je u vozilu bio i L.. L. otac je otvorio prozor i rekao A. da uđe u vozilo da bi pošli zajedno kod A. roditelja, ali A. to nije uradila i oni su otrčali prema naselju.  </span>
</li>
<li>
<span class="span1">Svjedok mldb. Z. I. u prisustvu roditelja kao zakonskog zastupnika - majke, Z. T. i predstavnika Centra za socijalni rad Cetinje G. D. u svojoj izjavi je navela da se dana 22.07.2013. godine oko 20,00 časova igrala sa svojom drugaricom A. S. koja je pomazila psa kojeg je šetao L. A. .Ovaj joj je rekao da ne mazi njegovog psa i počeo da joj govori ružne riječi i da joj se breca, prilikom čega ga je A. odgurnula ,ali ne jako nego kao u smislu pušti nas, da bi L. tada rekao udarila si mi u srce i pošao kući plačući. Nakon nekih pet minuta L. je došao sa majkom koja joj je uputila riječi "kobilo jedna, kako možeš da udaraš njega vidiš li koliki je on, a vidiš li kolika si ti" i tada je ošamarila u predjelu lica. Nakon toga L.na majka S. je otišla kući da bi se ponovo vratila nakon desetak minuta , prišla A. i pitala ko su joj roditelji i gdje žive. A. je tada drsko odgovorila da neće da joj kaže. Njoj je otac zubar, a majka doktor. S. je tada A. rekla da joj nije stalo ko su joj roditelji i onda je ponovo ošamarila više puta ,da bi tada L. rekao "stani majko da joj dam ono što sam joj pripremio" i pljunuo je A.. U međuvremenu je došao i L.otac po nadimku "Z." i rekao S. da ne udara više A.. L. otac je takođe rekao  A. kako je  nije sramota da njega malog udara i onda su svi troje pošli, pri tom je L. otac govorio A. "nemoj više nikad da si došla u ovo naselje" ,a A. je pošla plačući kod svoje drugarice u G. . Oni su je ispratili. Tačno je da se A. unijela u facu L.. majci, a cijelo vrijeme je bila prisutna i nije vidjela da je A. nogom u cjevanicu udarila L. majku. </span>
</li>
<li>
<span class="span1">Iz izvještaj ljekara Jedinice za hitnu medicinsku pomoć u Cetinju broj 5350 za oštećenu mldb. S. A. sa nalazom i mišljenjem sudskog vještaka med. struke Dr. N. K. specijaliste za sudsku medicinu Kt. br. 139/13 od 03.11.2013. godine proizilazi da je S. A. došla u HMP u 22,35 časova u pratnji majke. Konstatovano je da je vidno  uznemirena, da plače i da je prisutno vidno izraženo crvenilo obraza. Konstatovano je da je ista navela  da je pretrpjela nekoliko šamara, da je imala vrtoglavicu i da je to prošlo. Na osnovu detaljne analize medicinskih činjenica koje se nalaze u medicinskoj dokumentaciji vještak je dao mišljenje da S. A. nije zadobila tjelesnu povredu. Ona je zadobila crvenilo kože oba obraza, a koje crvenilo samo za sebe ne predstavlja tjelesnu povredu, te koje crvenilo je nanešeno dejstvom tupine aktivno zamahnutog mehaničkog oruđa, u što bi spadalo: otvorena šaka, odnosno crvenilo kože oba obraza nanešeno je tzv. "šamarima".  </span>
</li>
<li>
<span class="span1">Iz audio video snimka sačinjenog povodom saslušanja mldb. svjedoka A. L. proizilazi u bitnom da se svjedok sjeća predmetnog dogadjaja. Opisao je da je tom prilikom izveo kučka u šetnju kojeg je jedna njegova vršnjakinja I. Z. gadjala bocom.Porečkao </span><span class="span1">se sa njom ,da bi došla neka žena koja ga je udarila u srce bez razloga i to boksom .Od tog njenog udarca se izmakao 2-3 koraka unazad .Pao je ,i od tog udarca nije mogao distai ,pričati ,tj.mislio je da će jednostavno umrijeti.Prislonio se na jedan kamion,a drugovi kad asu ga vidjeli poveli su ga kući.Nije se mogao izjasniti o kojim se drugovima radi.Majka ga je pitala što se desilo i kako nije mogao odgovoriti jer nije mogao disati ,majka je pitala njegove drugove koji su joj odgovorili.Ona se spustila da vidi ko je ta žena ,i kada je vidjela nije mogla da vjeruje da ga je tolika djevojka udarila.On joj je potvrdio klimanjem glave da je to upravo ta djevojka.Nalazio se tad u kući jer mu je stavila masku koju inače koristi i zvala oca da dođe i d aga povede u Hitnu.Tad je sašla i njegova baba koja se uplašila ,spremila ga i zajedno su otišli da čekaju njegovog oca.Prišli su njegovoj majci i čuo je da je ona ovu djevojku pitala ko su joj roditelji ,da ova to nije željela reći ,tj.prilikom svakog odgovora se njegovoj majci unosila u lice i govorila joj "neću da tikažem,što te briga".Saopšila je da su joj roditelji doktor i doktorica.Njegova majka je istu pitala kako je nije sramota da udari ovolicko dijete,a ista joj je odgovorila "pa zašto se ne brani".Kada joj je njegova majka rekla da će zvati policiju ako mu se nešto desi,ista je histerično udarila nogom u koljeno .Nije se mogao izjasniti da kada je njegova majka zamahnula ,da li je udarila ili ne. Nakon ovoga saslušanje je prekinuto jer je maloljetnik počeo da plače .</span>
</li>
<li>
<span class="span1">Iz izvještaja UP Ispostave Cetinje broj Ku. 138/2013 od 02.08.2013. godine iz kaznene evidencije za okrivljenu P. A. proizilazi da ista ranije nije osuđivana.  </span>
</li>
<p>
<span class="span1">Analizirajući rezultate provedenog dokaznog postupka, te na osnovu savjesne i brižljive ocjene svih provedenih dokaza, kako pojedinačno tako i u međusobnoj povezanosti, Sud je utvrdio da su rezultati dokaznog postupka potkrijepili navode Optužnog predloga, da je okrivljena P. A.  počinila </span><span class="span1">krivično djelo stavljeno joj na teret, činjenično i pravno opisano dispozitivom ove presude, </span><span class="span1"> a ovo iz sledećih razloga:   </span>
</p>
<p>&nbsp;</p>
<p>
<span class="span1">Utvrđujući činjenice radi pravilnog određenja materijalno pravnog odnosa u ovoj krivično pravnoj stvari, Sud je nesumnjivo utvrdio da  je okr. P. A. </span><span class="span1">dana 22. jula 2013. godine, oko 20,00 časova, u naselju "G.", u Cetinju, iako je bila svjesna da je zlostavljanje drugog, ili postupanje prema drugom na način kojim se vrijeđa ljudsko dostojanstvo, zabranjeno, oštećenoj maloljetnoj S. A. iz Cetinja, zbog prethodnog fizičkog sukoba koji je oštećena imala sa njenim sinom - maloljetnim A. L., u prisustvu većeg broja lica, voljno prišla i povišenim tonom, više puta, uputila riječi sadržine: "Kravetino jedna, kako možeš da udaraš ovo dijete", a zatim joj je zadala jedan udarac otvorenom šakom u predjelu lica, da bi nakon par minuta, okrivljena ponovo prišla oštećenoj maloljetnoj S. A., i zadala joj sedam udaraca otvorenom šakom u predjelu lijeve i desne strane lica. </span>
</p>
<p>&nbsp;</p>
<p>
<span class="span1">Ovakvo činjenično stanje sud je utvrdio na osnovu provedenih dokaza, posebno iskaza svjedoka ošt. mldb. S. A., saslušanih svjedoka Č. R.,mldb.P. N. ,B. D. i B. K.,K. M., Đ. K., Z. I. i R. A. </span><span class="span1">izvještaja  ljekara Jedinice za hitnu medicinsku pomoć u Cetinju u sklopu sa nalazom i mišljenjem sudskog vještaka medicinske struke Dr. K. N., te dovođenjem istih u vezu sa odbranom okrivljene.  </span>
</p>
<li>
<span>Krivično djelo zlostavljanje iz člana 166a stav 1 Krivičnog zakonika Crne Gore, inkriminiše kao zabranjeno ko zlostavlja drugog ili prema njemu postupa na način kojim se vrijeđa ljudsko dostojanstvo.Kod ovakvog zakonskog odredjenja kako nalazi ovaj sud okrivljena je ostvarila svojim radnjama sve bitne elemente bića predmetnog </span><span>krivičnog djela .Isto iz razloga što zlostavljanje podrazumjeva nehumano postupanje prema nekom licu koje se pretvara u nanošenje fizičkog ili psihičkog bola drugome ,a načini takvog ponašanja mogu biti različiti ,to jeste verbalno ili djelovanjem na tijelo drugog lica kao što je vučenje za kosu,za nos, šamaranje i sl.Okrivljena je oštećenoj svojim radnjama kao pasivnom subjektu nanijela fizički bol jer je istoj ugrozila tjelesni integritet ,tako što joj je kritičnom prilikom zadala .prvo jedan udarac otvorenom šakom u predjelu lica,te sedam udaraca otvorenom šakom u predjelu lijeve i desne strane lica,a zatim psihičku bol na način što joj je uputilča riječi sadržine "Kravetino jedna,kako možeš da udaraš ovo dijete".Dakle,nesporno je da je okrivljena svojim radnjama zlostavljala oštećenu,a posebno kada se ima u vidu starosna dob oštećene ,tj.da se radi o maloljetnom licu.</span>
</li>
<p>
<span class="span1">Okrivljena P. A. u svojoj odbrani navodi da nije počinila krivično djelo koje joj se stavlja na teret, te ne prihvata krivicu i krivično pravnu odgovornost za isto. Naime ona kritični događaj opisuje na potpuno drugačiji način, da je ona zapravo ta koja je udarena od strane oštećene mldb. S. A., te da se navedenog dana uplašila za zdravlje svoga sina L., koga je A. S. udarila, pa je samo pošla da popriča sa njom da bi razjasnila tu situaciju. Kako je S. A. </span><span class="span1">udarila nogom u predjelu lijeve cjevanice, reagovala je instiktivno, tako da je odgurnula i podigla svoju ruku, te moguće da je zakačila po licu otvorenom šakom. </span>
</p>
<p>
<span class="span1">Negira da joj je upućivala bilo kakve uvrede, a u prilog svojih tvrdnji da istu nije udarala navodi i činjenicu da nosi nakit i da je htjela da je udari sigurno bi ostao trag na mjestu gdje bi udarac završio. </span>
</p>
<p>
<span class="span1">Ovakvu odbranu okrivljene sud nije prihvatio i istu je cijenio kao usmjerenu na izbjegavanje krivice i krivično pravne odgovornosti okrivljene. </span>
</p>
<p>
<span class="span1">Njena odbrana je u suprotnosti sa provedenim dokazima posebno iskazom svjedoka oštećene mldb. S. A.</span><span class="span1">, čiji iskaz je sud u cjelosti prihvatio, kao jasan, istinit, ubjedljiv i u koji nije imao razloga da sumnja, koja je sudu na tačan i nedvosmislen način zapravo navela činjenice koje su relevantne za postojanje krivičnog djela u pitanju. Oštećena do detalja opisuje  što se dešavalo,navodeći  da je odnosne prilike ,dok se nalazila sa svojim društvom u naselju "G." došao mldb. A. L. sa svojim psom ,te da je nakon što je istog pomazila neko od djece pogodio psa sa flašom, pa je L. počeo da viče ,a ona ga je uhvatila za rame, i tada je L. počeo svima da govori da ga je ona udarila. Nakon par minuta ponovo je došao sa svojom majkom P. A. koja joj prišla te nakon što joj je uputila riječi "kravetino jedna kako možeš da udaraš ovo dijete" ,a koje riječi je ponovila više puta, udarila je otvorenom šakom u predjelu lica, da bi zatim otišla i ponovo se vratila sa L. ocem i zadala joj 7 šamara u predjelu lica- lijeve i desne strane.</span>
</p>
<p>&nbsp;</p>
<p>
<span class="span1"> Vjerodostojnost njenog iskaza potvrđuju i svjedoci P. N., B. D., B. K., K. M., Đ. K. i Z. I.,  čije iskaze je sud u potpunosti prihvatio kao objektivne i jasne, a koji u svojim iskazima saglasno navode da su kritičnog dana vidjeli da je okr. P. A. oštećenu udarala otvorenom šakom u predjelu lica i pritom joj upućivala predmetne riječi .</span>
</p>
<li>
<span class="span1">Naime, svjedok P. N. u svom iskazu navodi da se u julu mjesecu 2013. godine nalazio u naselju "G." gdje je bila jedna veća grupa djece koja se okupila oko mldb. A. L. koji je plakao, te da je nakon par minuta isti došao zajedno sa svojom majkom koja je zadala jedan šamar S. A., a onda su se oni dvoje vratili kući i poslije par minuta ponovo je došao L. sa majkom i ocem, i L. majka je zadala više šamara S. A.. Ovu činjenicu u svom iskazu potvrđuju i svjedoci K. M., Đ. K. i Z. I., koji su sudu na </span><span class="span1">detaljan i jasan način opisali zapravo kako se dogodio kritični  događaj, te da su se navedenog dana nalazili u naselju "G." gdje su igrali kada su primijetili mldb. A. L. da vodi svog psa. Kako je slučajno plastična flaša pogodila L. psa on je počeo da viče i A. ga je odgurnula da bi nakon par minuta isti došao sa svojom majkom P. A. koja je prišla mldb ošt. S. A. i nakon upućenih riječi "kobilo jedna, kako možeš da udaraš njega vidiš li koliki je on, a vidiš li kolika si ti" te nakon toga istu jedanput udarila otvorenom šakom u predjelu lica, da bi zatim ponovo došla sa svojim suprugom A. Z. i ponovo joj zadala više udaraca u predjelu lijeve i desne strane lica. </span>
</li>
<li>
<span class="span1">Ovakvo ponašanje okrivljene potvrđuju i svjedoci B. D. i B. K. koji navode da su se toga dana vratili sa mora, te da su prišli jednoj grupi djece koja se nalazila u nas. "G." i vidjeli jednu ženu, koja je L. majka kako je više puta išklepala njihovu drugaricu S. A.. Iako se ovi svjedoci nijesu izjašnjavali na same okolnosti kako i zbog čega se desila ova incidentna situacija, jer su se upravo vratili sa mora, njihove iskaze je sud u potpunosti prihvatio kao vjerodostojne,  a koji su u saglasnosti i sa iskazima naprijed navedenih svjedoka. </span>
</li>
<li>
<span class="span1">I svjedok Č. R. navodi da je kritičnog dana primijetio veću galamu sa mjesta gdje je bila grupa djece, a među njima je primjetio P. A. i S. A. koje su se međusobno gurale i u jednom trenutku je vidio da je P. A. zadala jedan udarac otvorenom šakom oštećenoj u predjelu lica. Dalje nije vidio šta se dešavalo jer ga to nije interesovalo. Iskaz ovog svjedoka sud je prihvatio, kao i iskaz mldb. R. A. koja je takođe istakla da je vidjela da je P. A. zadala jedan udarac oštećenoj, a ovo kod činjenice što se iz iskaza saslušanih svjedoka nesumnjivo utvrđuje da je okrivljena prvo zadala jedan udarac oštećenoj S. A., pa je zatim otišla, a da je više udaraca uslijedilo nakon što se ponovo vratila, zajedno sa svojim suprugom A. Z., pa polazeći od iskaza ovih svjedoka da se nijesu duže zadržavali, da se zaključiti da su zapravo vidjeli ono što su u svojim iskazima i naveli.  </span>
</li>
<li>
<span class="span1">Svjedok A. Z. u svom iskazu navodi da ga je bivša supruga obavijestila da je njihovog mldb. sina L. udarila jedna djevojčica, te je on odmah otišao do nas. "G. gdje je  zatekao A., L., i još dosta djece među kojima je bila i krupnija djevojka , koja je odjednom udarila L. u predjelu grudi, čini mu se pesnicom, od čega se on zateturao i zadržao se uz jedan kamion koji je bio blizu parkiran. Njegova bivša supruga A. pokušala je pričati sa oštećenom pitajući je ko su joj roditelji, ali joj je oštećena zadala jedan udarac u predjelu cjevanice tako da je P. A. instiktivno reagovala i samo je rukama odgurnula od sebe pa je moguće da je zakačila otvorenom šakom po licu. Iskaz ovog svjedoka sud nije prihvatio već ga je cijenio kao usmjeren u pravcu pomaganja okrivljenoj radi izbjegava krivice i krivično pravne odgovornosti. Ovo i kod činjenice što se iz iskaza saslušanih  svjedoka  utvrđuje da je upravo okrivljena P. A. napala oštećenu upučujući joj riječi "</span><span class="span1">Kravetino jedna, kako možeš da udaraš ovo dijete" da bi je zatim više puta otvorenom šakom udarila u predjelu lica. Takođe isti navode i to da </span><span class="span1"> </span><span class="span1">mldb. A. L. oštećena nije  udarala u prisustvu roditelja, već se upravo sukob između njih odigrao prije nego što je došao njegov otac, a što i okrivljena ne spori navodeći da je on upravo došao na njen poziv da bi se L. ukazala pomoć. Dakle,očigledno je da ovaj svjedok nije objektivno svjedočio ,jer je dogadjaj predstavio na potpuno suprotan način od onoga kako se odigrao,odn.kako su ga u krajnjem predstavili i okrivljena i mldb.L.,te ga sud nije prihvatio.</span>
</li>
<li>
<span class="span1">Sud nije mogao prihvatiti ni iskazano od mldb.L. A. ,sa čijimje kazivanjem sud upoznat nakon uvida u audio video snimak, a ovo kod činjenice da je L. svoj iskaz pokušao sinhronizovati sa odbranom svoje majke , a takvo njegovo predstavljanje dogadjaja nije našlo uporište u dokaznom postupku.</span>
</li>
<li>
<span class="span1">Sud takođe nije prihvatio ni skaz svjedoka P. V. koja navodi da se navedenog dana nalazila u kući kada su L. doveli drugovi, jer ga je jedna djevojčica udarila. Nakon toga otišla je u dvorište zajedno sa svojom kćerkom i unukom ,te kada je prišla grupi djece među kojima se nalazila i ta djevojčica, i nakon što je njena kćerka pokušavala sa njom da razgovara vidjela je da je ista  iz sve snage svojom nogom zadala udarac njenoj kćerki negdje u predjelu potkoljenice, od čega je ona zadobila tjelesne povrede. Njena kćerka je Instiktivno podigla ruku ,ali nije mogla vidjeti da li je uopšte dohvatila oštećenu, jer i da jeste  ta djevojka bi imala velike povrede, a u prilog svojoj tvrdnji navodi i činjenicu da bi oštećena imala posjekotine lica, obzirom da nosi prstenje i ima duge nokte pa bi  u kontaktu sa kožom moralo doći do njenog rasijecanja.</span>
</li>
<li>
<span class="span1">Njen iskaz sud je cijenio kao pristrasan, usmjeren na pomaganje okrivljenoj, koja je njena kćerka, a i u suprotnosti je sa provedenim dokazima, posebno iskazom svjedoka oštećene, čiji iskaz je sud u potpunosti prihvatio, a iz kojeg se zapravo utvrđuje da je okrivljena P. A. kritične prilike napala oštećenu, te da je istu vrijeđala i upućivala joj pogrdne riječi ,a nakon toga je prvo jedanput,a potom sedam puta udarila otvorenom šakom u predjelu lijeve i desne strane lica. Vjerodostojnost njenog iskaza potvrđena je i medicinskom dokumentacijom, i to izvještajem ljekara Jedinice za hitnu medicinsku pomoć u Cetinju broj 5350 kao i nalazom i mišljenjem sudskog vještaka med. struke Dr. N. K. specijaliste za sudsku medicinu Kt. br. 139/13 od 03.11.2013. godine, a koji nalaz je sud u potpunosti prihvatio kao objektivan i stručan, zasnovan na pravilima nauke i struke,  a iz koga se zapravo utvrđuje da je oštećena  zadobila crvenilo kože oba obraza, koje je nanešeno dejstvom tupine aktivno zamahnutog mehaničkog oruđa, u što bi spadalo: otvorena šaka, odnosno crvenilo kože oba obraza koje je  nanešeno tzv. "šamarima".  </span>
</li>
<li>
<span class="span1">Iskaz svjedoka L. K. sud je cijenio ali isti nije bio od osobite važnosti za razrješenje ove krivično pravne stvari, iz razloga što se ovaj svjedok nije mogao izjasniti na same okolnosti konkretnog krivičnog djela jer nije bila neposredni očevidac samog događaja. </span>
</li>
<p>
<span class="span1">Na osnovu ovako utvrđenog činjeničnog stanja, sud je nesumnjivo utvrdio da je okrivljena P. A. preduzetim radnjama ostvarila </span><span class="span1">sve objektivne elemente bića krivičnog djela stavljenog joj  na teret, </span><span class="span1">obzirom da je oštećenoj svojim radnjama nanijela kao pasivnom subjektu fizičku bol, jer je istoj ugrozila tjelesni integritet ,tako što  je </span><span class="span1">udarila otvorenom šakom u predjelu desne i lijeve strane  lica,  a potom i psihičku bol obzirom da je  ponašanje okrivljene kod oštećene izazvalo osjećaj stresa i zastrašenosti iz kojih razloga se obratila ljekaru i službenicima policije, pa</span><span class="span1"> </span><span class="span1">cijeneći subjektivni odnos okrivljene prema izvršenom krivičnom djelu sud utvrđuje da su ove radnje izvršene sa direktnim umišljajem jer obuhvataju svijest kod okrivljene da sa prednjim radnjama vrši zlostavu oštećene ,što i  hoće ,što znači da je u konkretnom slučaju bila svjesna svog djela i htjenja izvršenja.</span>
</p>
<p>&nbsp;</p>
<p>
<span class="span1">Za naglasiti je da i sve da je okrivljena bila uplašena za zdravstveno stanje svog djeteta ,to nije bio razlog da se prema drugom  djetetu ponaša na ovakav način.Okrivljena pri tom pokušava svu odgovornost za nastalu incidentnu situaciju prebaciti na oštećenu , što je za Sud neprihvatljivo ,</span><span class="span1">a ovo sa razloga što ista odgovornost za vlastite radnje ne može prebacivati na oštećenu, jer je očigledno došla sa jasnim ciljem, tj. da se razračuna sa oštećenom</span><span class="span1">, a kakve god da joj je oštećena uputila riječi, to  nije bio razlog da se prema istoj ponaša na prednje opisani način , posebno što je oštećena dijete , što sve okrivljenu nije spriječilo da se ponaša na  zakonu zabranjen način.</span>
</p>
<p>&nbsp;</p>
<p>
<span class="span1">Sud je shodno članu 42 KZ pazio na sve okolnosti na strani okrivljene koje bi uticale na vrstu i visinu krivične sankcije. U tom smislu, sud je od olakšavajućih okolnosti na njenoj  strani našao, da  se radi o porodičnoj osobi, majci jednog maloljetnog djeteta, ranije neporočnog načina ponašanja-neosuđivana , kako proizilazi  iz izvoda iz kaznene evidencije na njeno ime, dok otežavajućih okolnosti na njenoj strani van bitnih obilježja krivičnog djela u pitanju sud nije našao.</span>
</p>
<p>&nbsp;</p>
<li>
<span class="span3">Uzimajući u  obzir  ovako utvrđene okolnosti  sud  je okrivljenoj  odmjerio kaznu zatvora  u trajanju od  3 mjeseca,  i istovremeno  našao da su ispunjeni  uslovi iz čl. 53. i 54. KZ,  za  izricanje uslovne osude, pa je istoj   izrekao  uslovnu osudu kao posebnu vrstu krivične sankcije , određujući da se navedena  kazna neće  izvršiti ukoliko okrivljena   u vremenskom periodu od dvije  godine,  od dana pravosnažnosti  ove presude, ne počini novo krivično djelo . Prilikom  izricanja uslovne osude, Sud je posebno  cijenio  okolnost da je okrivljena porodična osoba  , da izdržava maloljetno djete kojem sve ovo teško pada, uz uvjerenje  da će se  i ovako  izrečenom uslovnom osudom postići svrha njenog  izricanja  propisana  čl. 52. KZ.</span>
</li>
<li>
<span class="span1">Shodno čl. 239. ZKP-a oštećena mldb. S. A. je preko svog zakonskog zastupnika S.-B. T. radi ostvarenja imovinsko pravnog zahtjeva upućena na redovni parnicu</span><span class="span1"> </span><span class="span1">,obzirom da činjenice utvrđene u krivičnom postupku ne pružaju pouzdan osnov ni za potpuno,ni za djelimično presuđenje,a  njihovo utvrđivanje bi vodilo znatnom odugovlačenju postupka.</span>
</li>
<li>
<span class="span1">Okrivljena je  shodno čl. 226-229 ZKP-a,m obavezana   da na ime troškova krivičnog postupka uplati  iznos od 60,50 eura, a koji troškovi se odnose na ime davanja nalaza i mišljenja sudskog vještaka medicinske struke Dr. K.N., te na ime paušala iznos od 30,00 eura, </span><span class="span1">koji iznos je sud odredio uzimajući u obzir konkretan slučaj, trajanje postupka i imovne prilike okrivljene.</span>
</li>
<li>
<span class="span1">Sa svega izloženog ,a na osnovu čl. 374. ZKP-a, odlučeno je kao u izreci presude.</span>
</li>
<p style="text-align:center;">
<span class="span1">OSNOVNI SUD U CETINJU</span>
</p>
<p style="text-align:center;">
<span class="span1">Dana 03.12.2014. godine,</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">     Zapisničar,</span><span class="span4"> </span><span class="span4"></span><span class="span4"></span><span class="span4"></span><span class="span4"></span><span class="span4"></span><span class="span4">                    </span><span class="span1">Sudija    </span><span class="span4">                        </span>
</p>
<p>
<span class="span1">A. Martinović,</span><span class="span5"></span><span class="span5"></span><span class="span5"></span><span class="span5"></span><span class="span5"></span><span class="span5">             </span><span class="span1">Marija Ćupić, </span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA:</span>
</p>
<p>
<span class="span1">Protiv ove presude može se izjaviti žalba</span>
</p>
<p>
<span class="span1"> Višem sudu u Podgorici, a preko ovog Suda</span>
</p>
<p>
<span class="span1"> u roku od 8 dana, od dana prijema.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
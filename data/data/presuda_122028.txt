<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#000000;font-family:'Arial'}
.span3{;font-size:12pt;font-family:'Arial'}
.span4{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K.br. 398/14</span>
</p>
<p>&nbsp;</p>
<p style="text-align:right">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U BARU, sudija Aleksandra Leković, sa zapisničarom Anom Stanišić, u krivičnom predmetu okrivljenog A.A. iz Bara, zbog krivičnog djela – građenje objekta bez građevinske dozvole iz čl.326 a Krivičnog zakonika, po optužnom predlogu Osnovnog državnog tužilaštva u Baru Kt.br.553/14 od 20.11.2014.godine, nakon održanog glavnog javnog pretresa dana 25.12.2014.godine u prisustvu savjetnika kod ODT-a Predraga Đikanovića i okrivljenog, donio je i javno objavio</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni A.A., jmbg ..., od oca A. i majke N., rođene A., rođen ... u selu V., Opština B., sa stanom u B., državljanin Crne Gore, oženjen, otac sedmoro djece, neosuđivan</span>
</p>
<p>&nbsp;</p>
<p style="text-align:center;">
<span class="span1">KRIV JE</span>
</p>
<p>&nbsp;</p>
<p>
<span class="span1">Što je:</span>
</p>
<p>&nbsp;</p>
<p>
<span class="span1">Dana 30.10.2014.godine, u naselju Popovići-Bjeliši, Opština Bar, svjestan svog djela i htio je njegovo izvršenje, protivno odredbi čl.69 Zakona o uređenju prostora i izgradnji objekata bez prethodno pribavljene građevinske dozvole započeo izgradnju stambenog objekta na kat.parceli br. ... KO Novi Bar, na način što je na postojećem prizemlju stambenog objekta površine 120m2, ozidao spoljašenje zidove i AB stubove, izlio AB spratnu ploču,</span>
</p>
<p>&nbsp;</p>
<p>
<span class="span1">- čime je izvršio krivično djelo - građenje objekta bez građevinske dozvole iz čl.326 a   Krivičnog zakonika</span>
</p>
<p>&nbsp;</p>
<p>
<span class="span2">P</span><span class="span1">a mu sud primjenom čl. 4, 32, 36, 42, 52, 53 i 54 Krivičnog zakonika i čl. 369, 370 i 374  Zakonika o krivičnom postupku,  i z r i č e</span>
</p>
<p>&nbsp;</p>
<p>&nbsp;</p>
<li style="text-align:center;">
<span class="span3">USLOVNU OSUDU</span>
</li>
<li>
<span class="span3">                  </span>
</li>
<p>
<span class="span1"> Kojom mu utvrđuje kaznu zatvora u trajanju od 6 (šest) mjeseci i istovremeno određuje da se kazna neće izvršiti ukoliko okrivljeni u roku od 1 (jedne) godine, od dana pravosnažnosti presude, ne učini novo krivično djelo.</span>
</p>
<p>&nbsp;</p>
<p>
<span class="span1">Okrivljeni je dužan da plati troškove krivičnog postupka u iznosu od 30 eura u roku od 15 dana od dana pravosnažnosti presude pod prijetnjom izvršenja.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnim predlogom ODT-a u Baru Kt.br. 553/14 od 20.11.2014.godine, okrivljenom je stavljeno na teret da je izvršio krivično djelo građenje objekta bez građevinske dozvole iz čl.326a Krivičnog zakonika.</span><span class="span4">  </span>
</p>
<p>
<span class="span1">Okrivljeni je u svojoj odbrani kod ODT-a dana 17.11.2014.godine u bitnom naveo da je tačno da je na kat.parceli br. 5496/5 KO Novi Bar u naselju Popovići, bez građevinske dozvole, otpočeo izgradnju stambenog objekta na postojećem prizemnom objektu u osnovi oko 110m2, odnosno vršio izgradnju prvog sprata na način što je izidao spoljne i unutrašnje zidove, izlio AB stubove i AB ploču. Dana 30.10.2014.godine, došla je građevinska inspekcija, inspektorka Vera Plamenac i o nađenom stanju je sačinila zapisnik koji je on potpisao. Objekat je gradio sa razloga što na tom području još uvijek nije usvojen DUP, a on je predao zahtjev za dobijanje građevinske dozvole, koju još uvijek nije dobio, iako su mu u lokalnoj upravi rekli da na ovoj parceli nije predviđena izgradnja nikakvog javnog objekta niti puta već je predviđena individualna stambena izgradnja. Na glavnom pretresu dana 15.12.2014.godine je dodao da je ovaj plac kupio 2010.godine, da su mu u Opštini rekli da treba da napravi projekat, što je on i učinio, i nakon toga su mu rekli da ne može da se izda dozvola. Međutim, on je već počeo da gradi i tako je sagradio objekat, a inspektorka je došla kada je on sazidao prizemlje i prvi sprat. On je tada inspektorki pokazao da ima plan izgradnje i sve što mu je uradio arhitekta. Prema tome, tačno je da je počeo da gradi a prije nego je dobio građevinsku dozvolu. Napomenuo je da je platio sve takse i pomenuti projekat. Ne osjeća se krivim.</span>
</p>
<p>
<span class="span1">U dokaznom postupku sud je proveo sledeće dokaze:</span><span class="span4"> </span><span class="span1">pročitan je iskaz svjedoka P. V. iz prethodnog postupka, sa zapisnika kod ODT-a od 17.10.2014.godine, pročitan je zapisnik o inspekcijskom pregledu br.0401/7-208 od 31.10.2014.godine, izvršen je uvid u fotoelaborat sačinjen od strane inspektora zaštite prostora P.V. od 31.10.2014.godine, pročitano je rješenje Uprave za inspekcijske poslove br.040277-372/14 od 03.11.2014.godine, izvod iz KE pribavljen preko PRIS-a Osnovnog suda u Baru KE 2/14 od 25.12.2014.godine.</span>
</p>
<p>
<span class="span1">            Svjedok V. P. je u svom iskazu na zapisniku kod ODT-a dana 17.11.2014.godine navela da je dana 30.10.2014.godine, u skladu sa svojim zakonskim ovlašćenjima, izašla na lice mjesta u mjestu M.-B. i utvrdila da se na kat.parceli ... KO Novi Bar izvode građevinski radovi. Na tom mjestu postoji generalni urbanistički plan, ali još uvjek nije usvojen detaljni urbanistički plan i isti je u proceduri. Tom prilikom su zatečeni radnici koji su izvodili građevinske radove i vlasnika koji je ujedno investitor predmetnog objekta A.A., a onda utvrdila da se na postojećem prizemnom objektu spratnosti Su+P dimenzija u osnovi 120m2, vrši građenje prvog sprata. Građenje je vršio na način što je zidao spoljne i unutrašnje zidove i izlivanje AB stubova na spratu i izlivanje AB ploče. O nađenom stanju je sačinila zapisnik koji je potpisao subjekat nadzora A.A. i nije imao primjedbi. Nakon utvrđenog činjeničnog stanja donijeto je rješene o rušenju izvedenih </span><span class="span1">radova te sačinjen fotoelaborat koji je sastavni dio zapisnika o nađenom stanju sa lica mjesta.</span>
</p>
<p>
<span class="span1">             U zapisniku o inspekcijskom pregledu br.0401/7-208 od 31.10.2014.godine konstatovano je da je postupajući po službenoj dužnosti izvršen inspekcijski pregled izlaskom na lice mjesta u Baru, Marovići, Bjeliši bb, na kat.parceli 5496/5 KO Novi Bar i tom prilikom je konstatovan objekat u izgradnji spratnosti Su+P, dimenzija cca 120m2, na kome su izliveni temelji sa nultom AB pločom, ozidan suteren, izlivena AB ploča nad suterenom, ozidani spoljni noseći i unutrašnji pregradni zidovi prizemlja, izlivena AB ploča nad prizemljem, a u momentu kontrole se vrši zidanje prvog sprata. Prisutni radnici vrše zidanje spoljnih i unutrašnjih zidova sprata i izlivanje AB ploče nad prvim spratom. U prilogu zapisnika je i fotoelaborat u koji je sud ostvario uvid.</span>
</p>
<p>
<span class="span1">             U rješenju Uprave za inspekcijske poslove br.040277-372/14 od 03.11.2014.godine naređeno je A. A. da u roku od 5 dana poruši izvedene radove na građenju sprata na postojećem objektu spratnosti Su+P, dimenzija u osnovi cca 120m2, na kat.parceli 5496/5 KO Novi Bar, Marovići, Bjeliši bb, Opština Bar.</span>
</p>
<p>
<span class="span1">            Iz izvoda iz KE pribavljen preko PRIS-a Osnovnog suda u Baru KE 2/14 od 25.12.2014.godine za A.A. utvrđeno je da isti do sada nije osuđivan.</span>
</p>
<p>
<span class="span1">           Ocjenom izvedenih dokaza na nesumnjiv način je utvrđeno da je okrivljeni izvršio krivično djelo bliže opisano u izreci presude. Naime, svim dokazima u postupku sud je jasno utvrdio da je okrivljeni započeo izgradnju stambenog objekta na kat.parceli br.... KO Novi Bar, a da prethodno nije pribavio građevinsku dozvolu. Okrivljeni nije sporio da je započeo izgradnju i naveo da je predao zahtjev za dobijanje građevinske dozvole, ali ni dan danas je nije dobio, te da su mu prilikom predaje zahtjeva rekli da na tom području nije predviđena izgradnja javnih objekata niti javnih puteva, već je predviđeno za individualnu izgradnju. Takođe, kako iz izjave svjedoka P.V. kod ODT-a dana 17.11.2014.godine, tako i iz zapisnika o inspekcijskom pregledu br.0401/7-208 od 31.10.2014.godine je nesporno utvrđeno da je okrivljeni u konkretnom slučaju postupao na način kako to stoji u optužnom predlogu, odnosno da je započeo izgradnju stambenog objekta na način što je na postojećem prizemlju stambenog objekta površine 120m2 ozidao spoljašnje zidove i AB stubove, i izlio AB spratnu ploču. Postupajući na navedeni način okrivljeni je postupao protivno odredbi čl.69 Zakona o uređenju prostora i izgradnji objekta kojom je propisano da se građevinski objekat može graditi na osnovu građevinske dozvole i tehničke dokumentacije. </span>
</p>
<p>
<span class="span1">           Okrivljeni A.A. je učinio krivično djelo sa umišljajem, jer je bio svjestan da mu je za izgradnju objekta potrebna građevinska dozvola, što nesumnjivo proizilazi iz njegove odbrane, pa je ipak, iako nije imao građevinsku dozvolu, započeo izgradnju objekta, odnosno bio je svjestan svog djela i htjeo njegovo izvršenje. Prema tome, u radnjama okrivljenog stekli su se svi elementi bića krivičnog djela iz čl.326 a Krivičnog zakonika.</span>
</p>
<p>
<span class="span1">Odlučujući se za krivičnu sankciju, sud je na strani okrivljenog cijenio sve olakšavajuće i otežavajuće okolnosti iz čl. 42 Krivičnog zakonika CG. Od olakšavajućih okolnosti sud je na strani okrivljenog cijenio njegove lične i porodične prilike, da je oženjen, otac sedmoro djece i da do sada nije osuđivan. Otežavajućih okolnosti na strani okrivljenog nije bilo. Sud je okrivljenom izrekao uslovnu osudu kojom mu je utvrdio kaznu zatvora u trajanju od 6 mjeseci i istovremeno odredio da se kazna neće izvršiti ukoliko okrivljeni u roku od 1 (jedne) godine ne izvrši novo krivično djelo. Imajući u vidu navedene olakšavajuće okolnosti, a u nedostatku otežavajućih, ocijenjeno je da prema okrivljenom nije potrebno izricanje efektivne kazne zatvora, da će se izricanjem uslovne </span><span class="span1">osude prema okrivljenom u potpunosti postići svrha izricanja uslovne osude i na taj način dovoljno uticati da ubuduće ne čini krivična djela.</span>
</p>
<p>
<span class="span1">Odluku o troškovima krivičnog postupka sud je zasnovao na odredbi čl. 202 st. 1 ZKP-a, u ukupnom iznosu od 30 Eura. Dosudjeni iznos se odnosi na troškove za rad suda koji su odredjeni prema trajanju i složenosti krivičnog postupka i imovinskim prilikama okrivljenog.</span>
</p>
<p>&nbsp;</p>
<p>
<span class="span1">Sa izloženog odlučeno je kao u izreci presude. </span>
</p>
<p>
<span class="span1">   </span>
</p>
<p style="text-align:center;">
<span class="span1">OSNOVNI SUD U BARU</span>
</p>
<p style="text-align:center;">
<span class="span1">Dana 25.12.2014. godine</span>
</p>
<p>&nbsp;</p>
<p>&nbsp;</p>
<p>
<span class="span1">ZAPISNIČAR                                                                              SUDIJA, </span>
</p>
<p>
<span class="span1">Ana Stanišić                                                                     Aleksandra Leković </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude može se izjaviti žalba Višem sudu u Podgorici u roku od 8 dana od dana prijema pismenog otpravka. Žalba se predaje ovom sudu u dva primjerka. </span>
</p>
<p>&nbsp;</p>
<p>&nbsp;</p>
<p>
<span class="span1">DNA</span>
</p>
<p>
<span class="span1">1 x spisi</span>
</p>
<p>
<span class="span1">1 x ODT</span>
</p>
<p>
<span class="span1">1 x okrivljenom.</span>
</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800}
.span3{;font-size:14pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1">K.br. 196/2011</span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">VIŠI SUD U PODGORICI,</span><span class="span2"> </span><span class="span1">kao prvostepeni krivični </span><span class="span1">u vijeću sastavljenom od sudije Tabaš Predraga, kao predsjednika vijeća i sudija Đurđić Katarine i Danilović Senke, kao članova vijeća</span><span class="span1">, uz učešće Novčić Slobodanke, kao zapisničara, u krivičnom predmetu protiv optuženog G. B., koga brani R. Z. advokat iz P..., po službenoj dužnosti, zbog krivičnog djela ubistvo iz čl. 143. u sticaju sa krivičnim djelo nedozvoljeno držanje oružja i eksplozivnih materija iz čl. 403. st. 2. Krivičnog zakonika, odlučujući po optužnici Višeg državnog tužilaštva u Podgorici Kt.br. 133/2011</span><span class="span1"> od 24.10.2011</span><span class="span1">. godine, koju je na glavnom pretresu zastupala L. M.-zamjenik VDT u Podgorici, nakon održanog glavnog i javnog pretresa, 06.11.2013. godine, u prisustvu zastupnika optužbe, punomoćnika oštećene porodice, adv. N. Lj., optuženog i njegovog branioca, nakon tajnog vijećanja i glasanja, dana 15.11.2013. godine, donio je i istog dana  javno objavio </span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Optuženi G. B., zvani "B.", od oca P. i majke J., rodjene L., rodjen 09.04.1972. godine u P..., sa prebivalištem u P...-R..., državljanin Crne Gore, po zanimanju tehničar, pismen, nezaposlen, neoženjen, srednjeg imovnog stanja, neosudjivan.</span>
</p>
<p>&nbsp;</p>
<p style="text-align:center;">
<span class="span1">KRIV JE</span>
</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 28.08.2011. godine, oko 16,00 časova u mjestu R..., Opština P..., zbog ranije netrepeljivog odnosa sa oštećenim G. V., istog sa umišljajem lišio života, na način što je, iako je bio svjestan da će ga tako lišiti života, pa je to i htio, u pravcu oštećenog iz automatske puške "R... d..." fabrički broj ..., koju je neovlašćeno nabavio i držao suprotno odredbi čl. 12. Zakona o oružju (Sl. list RCG" br. 49/04), iako je bio svjestan, da je navedenu pušku neovlašćeno nabavio, držao, pa je to i htio, ispalio dva projektila koji su oštećenog pogodili u predjelu lijeve nadlaktice, gornje unutrašnje strane lijevog ramena i lijeve bočne strane vrata, nanoseći mu teške tjelesne povrede, od kojih je kod oštećenog usled iskrvavljenja iz rascjepa krvnih sudova vrata, jednjaka, oba bubrega, jetre, želuca i debelog crijeva, te raskidanih krvnih sudova nastupila smrt,</span>
</p>
<p>&nbsp;</p>
<p>
<span class="span1">                  - čime je izvršio krivično djelo ubistvo iz čl. 143. Krivičnog zakonika, u sticaju sa krivičnim djelom nedozvoljeno držanje oružja i eksplozivnih materija iz čl. 403. st. 2. Krivičnog zakonika.</span>
</p>
<p>&nbsp;</p>
<p>
<span class="span1">Pa mu sud primjenom citiranih zakonskih odredbi, te odredbi čl. 4,5,6,7,8,14,15,32,36, 42., i shodno odredbi čl. 48. st. 1. Krivičnog zakonika, prethodno</span>
</p>
<p style="text-align:center;">
<span class="span1">UTVRDJUJE</span>
</p>
<p>
<span class="span1">- za krivično djelo ubistvo iz čl. 143. Krivičnog zakonika, kaznu zatvora u trajanju od 10 (deset) godina,</span>
</p>
<p>
<span class="span1">- za krivično djelo nedozvoljeno držanje oružja i eksplozivnih materija iz čl. 403. st. 2. Krivičnog zakonika, kaznu zatvora u trajanju od 6 (šest) mjeseci.</span>
</p>
<p>
<span class="span1">Pa ga sud primjenom citiranih zakonskih odredbi, te odredbi čl. 48. st. 2. tačka 2. i 51. Krivičnog zakonika, te odredbi čl. 226,229, 239. i 374. Zakonika o krivičnom postupku,</span>
</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na jedinstvenu kaznu zatvora u trajanju od 10 (deset) godina i 3 (tri) mjeseca, u koju kaznu mu se uračunava vrijeme provedeno u pritvoru, počev od 28.08.2011. godine, pa nadalje dok pritvor bude trajao.</span>
</p>
<p>&nbsp;</p>
<p>
<span class="span1">Dužan je optuženi da na ime troškova krivičnog postupka-sudskog paušala ovom sudu, plati novčani iznos od 100,00 eura, te na ime ostalih troškova plati novčani iznos od 2.428,4 eura, sve u roku od 15 dana po pravosnažnosti presude, pod prijetnjom prinudne naplate, </span><span class="span1">dok će o ostalim troškovima krivičnog postupka Sud odlučiti naknadno, posebnim rješenjem, po pribavljanju podataka o njihovoj visini</span><span class="span1">.</span>
</p>
<p>&nbsp;</p>
<p>
<span class="span1">Porodica oštećenog G. V., se radi ostvarivanja imovinsko pravnog zahtjeva upućuje na redovnu gradjansku parnicu.</span>
</p>
<p>&nbsp;</p>
<p>
<span class="span1">II. Na osnovu čl. 75. Krivičnog zakonika Crne Gore, sud optuženom  G.B.  i z r i č e:</span>
</p>
<p style="text-align:center;">
<span class="span1">MJERU BEZBJEDNOSTI</span>
</p>
<p style="text-align:center;">
<span class="span1">ODUZIMANJE PREDMETA </span>
</p>
<p>&nbsp;</p>
<p>
<span class="span1">I to: automatske puške "R... d..." fabrički broj ...,</span><span class="span3"> </span><span class="span1">kao predmeta upotrijebljenog za izvršenje krivičnog djela.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnicom Višeg državnog tužilaštva u Podgorici </span><span class="span1">Kt.br. 133/2011</span><span class="span1"> od 24.10.2011</span><span class="span1">. </span><span class="span1">godine, optuženom G. B. stavljeno je na teret izvršenje krivičnog djela ubistvo iz člana 143. Krivičnog zakonika i krivično djelo </span><span class="span1">nedozvoljeno držanje oružja i eksplozivnih materija iz čl. 403. st. 2. Krivičnog zakonika</span><span class="span1">. Zastupnik optužbe je u završnoj riječi precizirao činjenične navode optužnice, na način kako je to predstavljeno u izreci presude i pri tako preciziranoj optužnici u cjelosti ostao do završetka glavnog pretresa, predlažući sudu u završnoj riječi da optuženog oglasi krivim i osudi po zakonu.</span>
</p>
<p>&nbsp;</p>
<p>
<span class="span1">Punomoćnik oštećene porodice adv. Lj. N. se u završnoj riječi  izjasnio, da je provedenim dokazima nesumnjivo utvrdjena krivica optuženog i u ime oštećene porodice se pridružio krivičnom gonjenju protiv optuženog G. B..</span>
</p>
<p>&nbsp;</p>
<p>
<span class="span1">Optuženi G. B. je u svojoj odbrani u prethodnom postupku naveo,  da stanuje u selu R..., gdje je živio i pokojni G. V., koga poznaje od rodjenja, obzirom da su daljni rodjaci. Dalje je naveo, da je nekih dvije godine unazad od kritičnog dogadjaja, tačnije decembra mjeseca 2009. </span><span class="span1">godine, došlo do nesuglasnica izmedju njega i V., koji ga je optuživao da ga prati i snima kako opšti sa životinjama, što su bile potpune neistine i što nije imalo veze sa zdravim razumom. Odmah nakon tog nesporazuma V. je počeo da mu prijeti, govoreći da će ubiti njega i braću mu, djecu od braće, prijeti da će da zatre čitavu porodicu i ubije majku od 80 godina. Često ga je psovao, govoreći mu "jebem ti oca, jebem ti majku, majka ti je kurva, vještica, jaše na metli", a jednom prilikom je i izbušio gume na vozilu njegovog brata koji živi i radi u G.... Sve prijetnje i psovke čulo je čitavo selo. Dalje je naveo, da mu je oštećeni V. 18. decembra 2009. godine, poslao prvu prijeteću poruku preko telefona, nakon čega je odmah obavijestio V. brata i pokazao mu tu poruku, da bi potom uslijedilo niz takvih poruka koje nije brisao i koje su ostale u telefonu. V. brat M. je pokušavao da ga urazumi i umiri, ali u tome nije uspio, već je nakon razgovora sa M. sa gvozdenim vilama došao u njegovu kuću u namjeri da ga ubode, ali se on u tom trenutku nije zadesio u kući, već majka kojoj je prijetio i koju je psovao, nakon čega je otišao. Nakon tog dogadjaja još jednom je zamolio V. brata M. da nešto učini povodom svega što se dogadja, ali se na V. nije moglo uticati. Dalje je naveo, da je sve što se dešavalo prijavio policiji, zbog čega su i odlazili na sud u N... u junu mjesecu 2010. godine, radi sprovodjenja nekih istražnih radnji vezano za njegovu prijavu, ali je tužilac tu prijavu odbacio kao neosnovanu. U maju mjesecu iste godine odlazio je u policiju gdje je policajcima K. M. i K. M. ispričao što mu čini pokojni V. i molio ih da nešto preduzmu, ali su ga oni uvjeravali da V. nije opasan, da su oni razgovarali sa njim povodom toga i da on to čini eto onako, ali policajci konkretno ništa nijesu preduzeli. Nakon toga je preko svog prijatelja V. M. koji živi u P..., molio da preko inspektora C. Lj. urgira kako bi se razgovaralo sa pokojnim V., da bi mu nakon toga V. saopštio da je C. razgovarao sa pokojnim V., koji ga je ubjedjivao da on ne misli ništa ozbiljno. Optuženi je dalje naveo, da se zbog svega toga maltene nalazio u kućnom pritvoru, da je mjerio svaki svoj korak kada izadje, pokušavaju da se ne sretne sa pokojnim V., da nikada nijesu bili bliži od 50 metara jedan drugom i pored toga što im se kuće nalaze na nekih 200 metara razdaljine. Kako se zbog svega toga plašio od pokojnog Veselina, non stop je sa sobom nosio i pušku, koja potiče iz drugog svjetskog rata i koja mu je ostala od pokojnog oca, koju je on prepravio u dijelu okvira, tako što je umjesto doboša napravio drugačiji magacin za municiju, koristeći metke od pištolja "TT", cal. 7,62 mm. Objasnio je da pušku nije nosio sa namjerom da ubije pokojnog V., već prvenstveno u namjeri da ga odvrati od namjere da ga napadne, odnosno da se odbrani u slučaju da ga V. napadne. Optuženi je u svojoj odbrani u prethodnom postupku dalje naveo, da je 28.08.2011. godine, oko 12,00 časova, krenuo da prošeta na brdo T..., koje je udaljeno kilometar od njegove kuće, te da je u povratku sa brda sreo D. Lj. i njenu kćerku S., koji takodje žive u selu R... i to na mjestu R... č.... Sjeo je sa Lj. i S. nekih pola sata, obzirom da je bio lijep dan. Sa sobom je ponio i gornji dio plave trenerke, koji nije oblačio, a u koji je umotao pušku, tako da se ona ne bi vidjela. Nakon pola sata D. Lj. je pošla kući, dok je on sa S. ostao još malo da posjedi, obzirom, da je ona čuvala ovce koje su bile u blizini. Dok je sjedio sa S. primijetio je kako se D. Lj. na putu ka kući, razminula sa pokojnim V., koji je išao u pravcu njega i S.. To je vidio na nekih 300 metara udaljenosti od mjesta gdje su sjedjeli on i S.. Nije vidio da li je Lj. sa V. nešto razgovarala, već samo da su se mimoišli. Potom je V. zašao u jednu zavalu, tako da ga je izgubio iz vida, sve do trenutka dok nije izašao iz te zavale na odstojanju od nekih 60-70 metara od njega i S.. Čim se pojavio iz zavale počeo je da prijeti i psuje, govoreći mu "kurvin sine, nećeš ti mene nikad više pratiti, špijunirati, moj si danas", nastavljajući da ide prema njima skoro trčeći. V. je još nešto izgovorio, ali se optuženi nije mogao sjetiti tih riječi. Kada je prišao na nekih 30-40 metara od njih, ustao je, uzeo pušku iz trenerke i glasno rekao V. "ne prilazi ubiću te", ali je V. nastavio da se kreće ka njemu istim tempom govoreći mu "ne bojim se ja tvoje puške, misliš li ti da se ja bojim te tvoje puške". Tada je repetirao pušku i kako je Veselin nastavio da se kreće prema njemu istim tempom sa udaljenosti od nekih 15 metara ispalio je jedan metak, kako bi ga upozorio da mu više ne prilazi. Taj metak je ispalio nekako </span><span class="span1">sa strane V., ali je on i nakon toga čak ubrzao kretanje i uhvatio se za pojas, kao da će nešto da vadi, ali nije vidio da je V. nešto i izvadio. Pomislio je da možda V. nema bombu kod sebe, pa je u panici i strahu ispalio još jedan metak u pravcu V., pritom gledajući da ga pogodi u predjelu nogu, ali kako je V. nastavio kretanje, nakon čega je ispalio i treći hitac, ne znajući ni kako ni gdje. Tada vidi kako je V. posrnuo, pao na koljena, a zatim i na stomak na livadi. Dalje je naveo, da je neko vrijeme davao znake života, što je vidio, obzirom da mu je prišao, ali ga nije dirao. Kako je S. bilo muka ona se odmah udaljio, dok je on uzeo mobilni telefon i pozvao policiju u P... i u razgovoru im saopštio šta se dogodilo. Nakon toga na lice mjesta je došla i policija i lišila ga slobode. </span>
</p>
<p>&nbsp;</p>
<p>
<span class="span1">U svojoj odbrani na glavnom pretresu od 27.01.2012. godine, optuženi je uglavnom ponovio svoju odbranu iz prethodnog postupka, s tim što je dodao, da se prije 18.12.2009. godine, družio sa oštećenim sada pokojnim V., da je i prije toga postojao jedan nesporazum izmedju njih, koji on nije shvatao za ozbiljno, jer je V. trebao da donese cigarete iz N..., što je zaboravio, na što je V. reagovao govoreći mu "ti si se zaljubio, pa mi nijesi donio" i tome slično, ali nije izgledao ozbiljno ljut zbog toga. Optuženi je dalje objasnio, da je zbog prijetnji od strane V. bio u stalnom strahu, da je sa puškom i spavao i roletne na kući spuštao, iz straha da mu možda V. ne ubaci bombu, jer je znao da V. ima kod sebe bombe, obzirom, da je bio prisutan kada je V. prilikom rodjenja sina njegovog brata bacio bombu ispred kuće. Dalje je objasnio, da je prvi metak ispalio malo uvis sa desne V. strane, mada nije sto posto siguran, da je moguće da je sa S. nešto prokomentarisao u trenutku kada su vidjeli V. da ide prema njima, ali da je sve vrijeme sjedio, sve do trenutka dok V. nije izašao iz one zavale, kada je uzeo pušku iz trenerke, ali da nakon toga nije obraćao pažnju na S., tako da nije znao da se izjasni da li je ona ostala da sjedi, ili je i ona ustala, jer mu je sva pažnja bila usmjerena prema V.. Dalje je naveo, da je u jednom trenutku pomislio i da bježi, ali se sve tako brzo odvijalo, jer je zaključio da nema kuda da bježi, jer mu je V. jako brzo prilazio. Nakon hica upozorenja, vidio je kako V. nešto uzima iza pojasa, a kako je potom rukom zamahnuo kao da će nešto da baci, ali nije vidio da je V. nešto imao u ruci, nakon čega je zažmurio, sagnuo glavu i ispalio hice. Optuženi je naveo, da je ispalio samo dva hica. Optuženi je dalje naveo, da je 12-13 dana prije dogadjaja bio kod brata pokojnog V., gdje ga je pitao da li i dalje ima nesporazuma izmedju njega i V., kada mu je saopštio da su se vidjeli u maju te godine, a da se nakon toga nijesu gledali. </span>
</p>
<p>&nbsp;</p>
<p>
<span class="span1">Na glavnom pretresu održanom dana 28.01.2013. godine, optuženi se izjasnio i priznao izvršenje oba krivična djela stavljena mu na teret optužnicom, ponavljajući svoju odbranu iz prethodnog postupka i ranijeg glavnog pretresa, navodeći, da je on pucao iz puške i lišio života oštećengo G. V., ali nije bio siguran u kom pravcu je ispalio prvi metak iz puške, da li je to bilo sa njegove lijeve strane ili malo uvis, ali je u svakom slučaju gadjao tako da ne bi pogodio pokojnog V. sa prvim tim metkom, da je automatsku pušku nosio iz preventivnih razloga ozbirom, da mu je pokojni V. u više navrata prijetio, kao i njegovoj porodici, govoreći mu "šijaci, niko od vas neće živ ostati, zatrijeću vam pasije sjeme", ali ga V. nikada nije fizički ugrožavao u smislu da je nasrtao na njega, osim 18.12.2009. godine, kada je i izbio sukob izmedju njih. Dalje je objasnio, da ga je V. optuživao da ga je snimao kako opšti sa životinjama, kao i djecom njegovog brata, te da je slikao njegovu majku kako ide u WC, te da je te snimke pokazivao na slavi kod D. na mobilnom telefonu. Pokušavao je da urazumi V. i da mu objasni da to nije tačno i to nakon što mu je stigla prva poruka, tako što je otišao kod njega kući, ali ga je V. fizički napao, praktično na vratima kuće, što je i bio razlog da se prvi put obrati njegovom bratu M. kako bi on porazgovarao sa V., ali je kasnije čuo da je V. i svog brata M. napao. Optuženi je izrazio žaljenje zbog svega što se dogodilo i načina na koji se predmetni dogadjaj odigrao, bola porodice oštećenog V., koji su doživjeli povodom </span><span class="span1">predmetnog dogadjaja i koji i dalje doživljavaju. Pri takvoj odbrani optuženi je ostao do završetka glavnog pretresa, izražavajući iskreno kajanje zbog izvršenja krivičnih djela.</span>
</p>
<p>&nbsp;</p>
<p>
<span class="span1">Branilac optuženog je u završnoj riječi naveo, da se rezultatima dokaznog postupka, a posebno rezultatima neuropsihijatrijskog vještačenja na osnovu kojeg je utvrdjeno, da se optuženi u vrijeme izvršenja krivičnog djela nalazio u stanju afekta straha i razdraženosti jakog inteziteta usled ponašanja oštećenog, a u koje stanje je optuženi doveden bez svoje krivice, usljed čega mu je sposobnost shvatanja značaja djela i mogućnost upravljanja postupcima bili bitno smanjeni, može nesumnjivo zaključiti, da se u radnjama optuženog stiču bitni elementi krivičnog djela ubistvo na mah, a ne krivično djelo ubistvo za koje je optužen, pa je predložio sudu da ga oglasi krivim za to krivično djelo, i da prilikom odmjeravanja kazne cijeni sve olakšavajuće okolnosti na njegovoj strani i izrekne mu što blažu kaznu.</span>
</p>
<p>&nbsp;</p>
<p>
<span class="span1">Sud je u dokaznom postupku saslušao svjedoke: D. S., D. Lj., K. M., K. M., C. Lj., G. M., pročitao zapisnik o uvidjaju istražnog sudije Višeg suda u Podgorici, Kri.br. 736/11 od 28.08.2011. godine, službenu zabilješku Uprave policije PJ N...-Ispostava P... br. 23-1476/1 od 28.08.2011. godine, službenu zabilješku Uprave policije PJ N... od 29.08.2011. godine, obdukcioni zapisnik S.br. 117/11, sačinjen od strane stalnog sudskog vještaka obducenta prof. dr. Š. M., te saslušao ovog vještaka na glavnom pretresu, izvještaj Uprave policije-Forenzički centar u Danilovgradu br. 3676/11, sa nalazom i mišljenjem stalnog sudskog vještaka balističara M. M., izvještaj Uprave policije-Forenzički centar u Danilovgradu o balističkom vještačenju br. 4037/11, sa nalazom i mišljenjem sudskog vještaka balističara M. M., te saslušao ovog vještaka na glavnom pretresu, na saglasan predlog stranaka pročitao izvještaj o trasološkom vještačenju garderobe oštećenog G. V. Forenzičkog centra u Danilovgradu br. 3681-1/11, izvještaj Kliničkog centra Crne Gore o prisustvu alkohola u krvi kod oštećenog G. V. A.br. 1322 od 29.08.2011. godine, izvršio uvid u fotodokumentaciju Uprave policije PJ N... br. 646/11 od 28.08.2011. godine, uvid u listing telefonskih brojeva 068/..., 068/..., 068/... i 068/... mobilnog operatera "M-tel" DOO za dan 28.08.2011. godine, pročitao dopis preduzeća "M-tel" DOO br. 12669/1 od 04.06.2013. godine i izvršio uvid u listing telefonskih poziva, pročitao izvještaj sa nalazom i mišljenjem sudskog vještaka iz objasti telekomunikacija B. P., dopuna izvještaja sa nalazom i mišljenjem istog vještaka, te neposredno saslušao ovog vještaka, izvršio uvid sadržinu SMS poruka sa mobilnog telefona svjedoka D. S., pročitao nalaz i mišljenje komisije vještaka koji su obavili sudskopsihijatrijsko vještačenje optuženog od 14.05.2013. godine, te saslušao predstavnika komisije na glavnom pretresu i pročitao izvod iz kaznene evidencije za optuženog G. B. Uprave policije PJ N...-Ispostava P... br. 26/12-1171/1 od 12.09.2012. godine. </span>
</p>
<p>&nbsp;</p>
<p>
<span class="span1">Svjedok </span><span class="span2">D. S.</span><span class="span1"> je u svom iskazu u prethodnom postupku navela, da živi u selu R... sa svojom porodicom, koje selo se nalazi na samoj granici sa B..., da je poznavala oštećenog sada pokojnog G. V. i optuženog G. B.. Dalje je navela, da je kritičnog dana čuvala ovce u mjestu koje u selu zovu A... nj..., te da joj je tokom dana majka donijela ručak. Dok su njih dvije ručale, naišao je G. B.iz pravca vrha T.... Sjeo je sa njima, obučen u majicu kratkih rukava, dok je trenerku plave boje nosio preko ruke, ali mu ona tada u rukama nije vidjela pušku. Sjedjeli su neko vrijeme, zapalili cigaretu i pričali o nekim uobičajenim seoskim temama. Negdje nakon 4 sata poslije podne njena majka je krenula ka kolibi, dok je ona trebala da ostane da napoji ovce koje je potjerala zajedno sa B. prema jednoj glavici, koja se zove R... č..., koja je kamenita. Potom su ona i B. sjeli na neke krše i zapalili po još jednu cigaretu, kada su odjedanput iz pravca kafane pokojnog Z. D. ugledali G. V. kako ide u pravcu njih dvoje. Čula je kako se G. V. obratio B. govoreći mu "šijaku jedan, izišo si" U tom trenutku B. je ustao sa kamena gdje je prethodno sjedio, izvadio pušku ispod trenerke koja nije bila na </span><span class="span1">njemu, a zatim se obratio V. govoreći mu "nemoj da mi prilaziš" i to kada se V. nalazio na udaljenosti nekih 5-6 metara od njega otprilike, jer se svjedok nije mogla precizno izjasniti. Odmah nakon toga B. je zapucao i vidjela kako je V. podigao ruku, nakon čega je stavila ruče na oči i pala na zemlju. Nakon što je makla ruke sa očiju vidjela je V. kako leži na stomaku i B. koji je bio iza nje, koji se uhvatio za glavu, a zatim pozvao policiju, nakon čega je ona otišla prema ovcama koje su bile malo podalje. Ovaj svjedok je dalje navela, da joj je poznato da B. i V. nijesu govorili, da je njoj pokojni V. šiljao preko telefona vurgalne poruke, što je ona ispričala svom bratu i majci, a nakon toga i prijavila policiji, da je V. slao poruke i njenom bratu, dok je B. bio miran i fin momak, te da ne zna razlog zbog čega V. i B. nijesu razgovrali.</span>
</p>
<p>&nbsp;</p>
<p>
<span class="span1">Ovaj svjedok je na glavnom pretresu ponovila svoj iskaz iz prethodnog postupka, s tim što je dodala i objasnila, da je oštećenog sada pokojnog V. kritičnog dana prvi put ugledala, kako ide iz pravca kolibe, koja se nalazila na velikoj udaljenosti od mjesta gdje su ona i optuženi sjedjeli, da se nakon toga ustala i krenula ka mjestu gdje su se nalazile ovce, a sa njom i optuženi B., a da je nakon izvjesnog vremena možda i deset minuta odjedanput oštećeni V. izbio ispred njih i uputio riječi optuženom B. "šiljaku jedan izišao si", u kom trenutku su ona i optuženi B. sjedjeli, te da je tek nakon tih riječi B.ustao, kada je u njegovim rukama vidjela pušku, ali nije znala u kom položaju je pušku i držao, već je samo začula pucnje, nakon čega je zatvorila oči, vrisnula i pala na zemlju. Ovaj svjedok je dalje dodala i objasnila, da je u jednom trenutku vidjela kako je oštećeni V. podigao desnu ruku i zamahnuo sa njom, neposredno prije nego što je pokrila oči i vrisnula, ali nije vidjela, da je V. bilo što držao u rukama, te da se to sve dešavalo kada je oštećeni V. bio udaljen od nje i optuženog B. na 5-6 metara. Dalje je objasnila, da sa oštećenim V. nije govorila godinu ipo do dvije unazad od kritičnog dogadjaja, jer joj je oštećeni slao poruke i svakodnevno je pozivao telefonom, pa čak i kritičnog dana, na koje pozive se obično nije javljala, a kada bi se javila odmah je prekidala vezu, ili bi se javljala i ništa ne bi pričala. Svjedok se nije mogla izjasniti koliko je pucnjeva kritičnom prilikom čula. Dalje je navela i objasnila, da je znala da su B. i V. u svadji, te da joj je B. objasnio da su razlog te svadje neke slike, ali da detalje ne zna, te da je sigurna da razlog svadje medju njima nije bila ona. Svjedok je dalje navela, da je došlo do fizičkog sukoba izmedju njene braće i oštećenog V. zbog poruka i prijetnji koje joj je oštećeni slao na telefon, jer su članovi njene porodice negirali da im je optuženi B. u kući pokazivao fotografije njegove majke i djece njegovog brata, te da je jednom njenom bratu i sudjeno u N... zbog toga. Zbog svega toga oštećenog V. je prijavljivala i policiji i policija po tim prijavama da je njoj poznato nije ništa preduzela, već su joj samo govorili da će nazvati V. i da se to više neće ponoviti, ali se to opet ponavljalo. Policija joj je savjetovala da izbjegava V., da ga mimoilazi, što je ona i činila. Objasnila je da je sto posto sigurna da je V. kritičnom prilikom podigao ruku, ali nije bila sigurna da li je ruka bila u zamahu, već je pokazala da je V. desnu ruku podigao, odnosno odručio u desnu stranu pod pravim uglom u odnosu na uzdužnu osu tijela sa desnom šakom u visini ramena i nije vidjela da je V. nešto u ruci držao, jer je u tom trenutku stavila ruke na oči i pala na zemlju. Svjedok se dalje izjasnila, da misli da je oštećeni sada pokojni V. i kritičnog dana pozivao na mobilni telefon, ali sa njim nije razgovarala, već je samo pritisla dugme, javila se i ćutala, iz razloga, kako bi on prestao da je zove, ostavljajući mogućnost, da je V. kritičnog dana pozivao više puta.</span>
</p>
<p>&nbsp;</p>
<p>
<span class="span1"> Svjedok </span><span class="span2">D. Lj.</span><span class="span1"> je u svom iskazu u prethodnom postupku navela, da živi u selu R... i da je poznavala oštećenog sada pokojnog G. V., kao i optuženog G. B., koji su rodjaci. Dalje je navela, da je čula da izmedju njih postoji svadja, ali da nikada nije prisustvovala tim svadjama. Kritičnog dana njena kćerka S. čuvala je ovce, obzirom da joj je sin imao slomljenu nogu i krenula je da joj ponese ručak u mjestu koji oni zovu A. nj.... Po dolasku sjele su da jedu, da bi se ubrzo potom pojavio i optuženi G. B., nakon čega su svo troje zapalili po </span><span class="span1">cigaretu. Nije znala da kaže iz kog pravca je B. došao, niti u čemu je bio obučen, niti  je kod njega vidjela pušku, ali se sjeća da je preko ramena nosio trenerku ili nešto drugo, nije bila sigurna. Nakon ispaljene cigarete krenula je kući, dok je S. ostala kako bi potjerala ovce da ih prvo napoji, a zatim i ka kolibi. Idući prema svojoj kolibi srela je pokojnog V. usput na nekih pola kilometra od mjesta gdje su ostali S. i B.. Kako je bila u nezboru sa V. nijesu se jedno drugom javili, samo su se mimoišli i nije vidjela da li V. nešto ima u rukama. Razlog zašto nije govorila sa V. je taj što je on napadao njenu kćerku S. i slao joj poruku preko mobilnog telefona ružne sadržine, zbog čega su ga i prijavili policiji. Dalje je navela, da je pokojni V. napadao i njenog sina S. i da je taj dogadjaj takodje prijavljen policiji i to u stanici u P..., da je policija tim povodom dolazila kod njih kući. Nakon susreta sa V. prošla je možda još nekih pola kilometra, kada je začula pucnje i tri koliko se sjeća. Nije se vraćala nazad, već je otišla u kolibu, da bi je nakon toga pozvala kćerka S. i rekla da dodje da ovce tjera kući, obzirom da je nju policija odvela u P... da da izjavu. Svjedok je dalje navela, da sa mjesta gdje je sjedjela sa S. i B. ustala i svo troje su otišli do mjesta koji se zove R... č..., prije nego što je ona otišla ka kolima.</span>
</p>
<p>&nbsp;</p>
<p>
<span class="span1">Na glavnom pretresu ovaj svjedok je ponovila svoj iskaz iz prethodnog postupka, s tim što je objasnila, da je kritičnom prilikom sa optuženim B. vodila neformalni razgovor, obzirom da je on pitao kako joj je sin koji je slomio nogu, a ona njega kako mu je majka, te da tom prilikom uopšte nijesu pominjali V., da su nakon toga svo troje ustali i otišli prema mjestu R... č..., da su išli zajedno nekih 100 metara, nakon čega su se razdvojili, ona je krenula ka kolibi, a B. i S. svojim putem. Dalje je navela, da S. nije govorila sa oštećenim Veselinom dvije godine unazad od dogadjaja, jer je dobijala poruke od njega, da ona oštećenog V. nikada nije prijavljivala policiji, ali da njena djeca jesu, te da je teren na mjestu R. čairi dosta nepregledan, jer ima dolina, šume i da je mjesto gdje se odigrao dogadjaj mogla da se vidi iza kolibe, ali nije išla.</span>
</p>
<p>&nbsp;</p>
<p>
<span class="span1">Svjedok </span><span class="span2">K. M.</span><span class="span1"> je u svom iskazu u prethodnom postupku naveo, da je zaposlen kao policajac u P..., da poznaje optuženog G. B., te da je poznavao i pokojnog G. V. i da je bio upoznat o njihovim medjusobnim odnosima, obzirom da radi na poslovima bezbjednosti. Dalje je naveo, da problemi izmedju optuženog i oštećenog datiraju odavno, da mu je poznato da je bilo prijava zbog nekih telefonskih snimanja sa lascivnim scenama, da je tu bilo problema i u vezi djevojke, koja je bila očevidac samog dogadjaja, zbog čega su on i njegove kolege preduzimali sve radnje i mjere koje su im bile po zakonu na raspolaganju. Privodili su ih i obavljali sa njima informativne razgovore, pokušavajući da im ukažu da to što rade ne valja. Bilo mu je poznato da je oštećeni sada pokojni V... slao i poruke i djevojci koja je bila očevidac dogadjaja i da ga je ona zbog toga prijavljivala policiji, da je protiv oštećenog V. vodjeno više prekršajnih postupaka u N.... </span>
</p>
<p>&nbsp;</p>
<p>
<span class="span1">Na glavnom pretresu ovaj svjedok je ponovio svoj iskaz iz prethodnog postupka, s tim što je dodao i pojasnio, da je policija obavila više informativnih razgovora kako sa optuženim B., tako i sa oštećenim V., jer su uzajamno slali jedan drugom poruke i upozoravali ih, obzirom da im je bilo poznato da su njih dvojica rodjaci, ali se nije mogao precizno izjasniti, da li je oštećeni G. V. podnosio prijave protiv optuženog G. B.. Dalje je naveo, da je bio prisutan kada je oštećeni sada pokojni V. vodjen kod doktora, zbog prijave koju je podnio optuženi B., ali mu nijesu poznati rezultati pregleda, niti dalja dešavanja, objašnjavajući da je oštećeni vodjen kod doktora, iz razloga zbog učestalosti poruka i prijetnji, pa su oni (policija) zaključili da se sa oštećenim nešto dešava, jer je njegovo ponašanje bilo čudno i upućivalo da on ima nekih psihičkih problema, zbog čega je najprije odveden kod ljekara opšte prakse, koji je V. potom dao uput za psihijatriju, nakon čega je odveden kod psihijatra u N.... Po svakoj prijavi </span><span class="span1">koja bi uslijedila od optuženog G. B., u redovnoj proceduri konsultovali bi se sa tužiocem, nakon čega bi stranku uputili na eventualnu privatnu tužbu ili bi pak obavili informativni razgovor sa licem koje je prijavljeno. Dalje je naveo, da je imao prilike da pročita poruke koje je optuženi dobijao od oštećenog i da su po njegovoj procjeni te poruke bile više uvredljive nego prijeteće prirode, da je optuženi najmanje tri puta dolazio i prijavljivao oštećenog za period od više od godinu dana i da je svaka prijava evidentirana, ali mu nije poznato da je tim povodom podnošena bilo kakva krivična prijava tužiocu, jer nije bilo elemenata krivičnog djela. Što se tiče prijave koju je oštećeni podnio protiv optuženog, vezano za neke snimke sa lascivnim scenama, svjedok se izjasnio da takve slike nikada nije vidio.</span>
</p>
<p>&nbsp;</p>
<p>
<span class="span1">Svjedok </span><span class="span2">K. M.</span><span class="span1"> je u svom iskazu kako u prethodnom postupku, tako i na glavnom pretresu naveo, da je zaposlen u Upravi policije kao vodja dežurne službe u P..., te da se sjeća da je jednom prilikom optuženi G. B. došao u P... u dežurnu službu, pitajući ga što se desilo sa njegovim slučajem, obzirom, da nije bio upoznat sa slučajem, rekao je B. da su starješine na terenu, nakon čega mu je B. rekao da će doći drugi dan da popriča sa nekim od starješina. Pitao je B. tom prilikom da li hoće da prijavi V., na što mu je on odgovorio da neće, jer je već to učinio. a što se sve dešavalo u proleće 2011. godine. Dalje je naveo, da mu se optuženi G. B. kao drugaru žalio da se plaši od oštećenog V., čak i za svoju porodicu, što je njemu izgledalo ubjedljivo. Svjedok je dalje naveo, da mu je poznato da je protiv oštećenog sada pokojnog V. podnošeno više krivičnih prijava, zbog kojih je dovodjen u stanicu na razgovor.</span>
</p>
<p>&nbsp;</p>
<p>
<span class="span1">Svjedok </span><span class="span2">C. Lj.</span><span class="span1"> je u svom iskazu u prethodnom postupku naveo, da je zaposlen u Upravi policije kao inspektor u N..., koji pokriva područje P..., te da je bio u saznanju da postoji neki nesporazum izmedju dva G. koja žive u selu R... i koja nije poznavao, niti vidio, sve do kritičnog dogadjaja, niti je znao detalje njihovih razmirica. Dalje je naveo, da ga je jednom prilikom pozvao V. M., koji ga je molio za pomoć vezano nešto za njegovog sina. Tom prilikom M. mu je saopštio da postoji konflikt izmedju dva rodjaka G., koji nije ni najmanje naivan i zamolio ga da nekako preko službe jednog od njih makne iz sela, na što mu je on odgovorio "ko sam ja da mičem ljude iz sela", ali je rekao M. da taj njegov rodjak optuženi B. svako provokaciju prijavi policiji, o čemu je i razgovarao sa kolegama u N... koji su već znali za taj problem.</span>
</p>
<p>&nbsp;</p>
<p>
<span class="span1">Na glavnom pretresu ovaj svjedok je ponovio svoj iskaz iz prethodnog postupka, s tim što je dodao, da u okviru svoga posla nije imao dodirnih tačaka sa prijavama koje su podnošene u Ispostavi u P..., da optuženog i oštećenog nije poznavao, osim, što je oštećenog sada pokojnog G. jednom prilikom zatekao u svojoj kancelariji, gdje je od njega uzimana neka izjava povodom sukoba u selu R... sa nekim rodjakom.</span>
</p>
<p>&nbsp;</p>
<p>
<span class="span1">Svjedok </span><span class="span2">G. M.</span><span class="span1"> je u svom iskazu u prethodnom postupku naveo, da je on brat pokojnog G. V., a da mu je optuženi G. B. komšija i da su u četvrtom pasu rodbinskih odnosa. Dalje je naveo, da on sa porodicom živi u N..., ali da redovno odlazi na selo gdje mu žive roditelji, ali da nije bio u selu kada se desio kritični dogadjaj, već u N... i da je za čitav dogadjaj saznao naknadno, nakon čega je odmah otišao u selo i došao na lice mjesta prije istražnog sudije, ali nije mogao prići, jer mu to nije dozvoljavala policija. Dalje je naveo, da mu je poznato da njegov pokojni brat V. i optuženi B. nijesu govorili i da netrepljivost medju njima datira nekih dvije godine prije kritičnog dogadjaja, da je medju njima bila mala razlika u godinama i da su se zajedno podigli. Ne zna tačno što se desilo medju njima, ali su se pominjale neke slike, koje je optuženi B. pokazivao i to njegovu djecu, što je čuo od svog pokojnog brata, kome nije vjerovao da te slike postoje, savjetujući mu, da se mane tih priča i ostavi te rabote. Dalje je naveo, da je B. dolazio kod njega i žalio mu se na V. ponašanje, zbog čega je on zajedno sa </span><span class="span1">B. i njegovim bratom G. odlazio u selo,  u namjeri da pomiri B. i V., ali u tome nije uspio, što se sve dešavalo dvije godine prije dogadjaja. Nakon te prve svadje u njihovoj kući u selu, V. i B. nastavili sa svadjom, čak su se i tukli, zbog čega je dolazila i policija, a što mu je ispričala majka. Nakon toga odustao je od pokušaja da pomiri njih dvojicu, jer je smatrao da to ne može da učini, obzirom da su odrasli ljudi, bližu 40 godina. Desetak dana prije ubistva kod njega kući u N... došao je G. B. i prespavao, jer je sa B. imao korektan odnos, bez obzira što je on bio u nezboru sa njegovim bratom V.. Tom prilikom pričao je sa B. o običnim stvarima i pitao ga "šta se radi u selu, šta radi ona moja nesreća gore", misleći na svoga brata V., nakon čega mu je B. odgovorio da se sa V. nije srijetao tokom ljeta, niti su se čujali, na čemu se iz razgovor završio. Dalje je objasnio, da u selu živi i D. S., neudata djevojka zajedno sa majkom, da su im one prve komšije i da mu je poznato da je V. i sa njima imao svadju, ali zbog čega nije znao da objasni. Dalje je naveo, da je njegov brat koristio brojeve telefona 069/... i 068/..., te da je konzumirao alkohol ranije, kada je i znao da pokaže agresivnost, ali da mu nije poznato da je bio osudjivan, mada je kroz novine pročitao da mu je brat u B... osudjen zbog nekog razbojništva, ali on u to nije vjerovao, jer bi valjda znao da mu je brat u zatvoru, te da mu je poznato da je godinu prije kritičnog dogadjaja bila tuča izmedju V. i braće S. D., ali mu nijesu poznati razlozi te tuče, niti kakva je odluka suda bila povodom tog dogadjaja. </span>
</p>
<p>&nbsp;</p>
<p>
<span class="span1">Na glavnom pretresu ovaj svjedok se nije mogao sjetiti detalja vezanih za odnos njegovog pokojnog brata V. i optuženog G. B., osim, da je dvije godine prije kritičnog dogadjaja zajedno sa svojom suprugom otišao u selo kako bi vidio što se to dogadja izmedju B. i V., vidjevši da izmedju njih postoji velika mržnja, ali su ga na kraju majka i V. optužili da nešto radi sa B., zbog čega se naljutio i više nije izlazio u selo, sve do kritičnog dogadjaja. Dalje je naveo, da se sjeća da ga je u ljeto pozvao B. ili njegov brat G., nije bio siguran i saopštio mu da su im na autu isječene gume i za to su optužili V., ali se na kraju ispostavilo da to V. nije uradio, već da je guma bila šuplja.</span>
</p>
<p>&nbsp;</p>
<p>
<span class="span1">Iz sadržine zapisnika o uvidjaju istražnog sudije Višeg suda u Podgorici, Kri.br. 736/11 od 28.08.2011. godine, utvrdjuje se da je isti sačinjen po primljenom obavještenju, da je u selu R..., Opština P..., došlo do upotrebe vatrenog oružja, u kojem je jedno lice smrtno stradalo. Lice mjesta je 20 km udaljeno od P... na granici sa Republikom S..., desno od puta koji vodi ka mjestu G.... U vrijeme vršenja uvidjaja uslovi su dobri, vrijeme suvo bez vjetra, a uvidjaj je vršen uz pomoć baterijskih lampi, obzirom, da je po dolasku istražnog sudije pao mrak, dok se predmetni dogadjaj desio oko 16,40 časova. Iz zapisnika se dalje utvrdjuje, da je samo mjesto dogadjaja omanje kamenito uzvišenje i livada, udaljeno od prve kolibe, vlasništvo D. B. u pravcu lokalnog puta, 90-100 metara i da brežuljak nosi lokalni naziv "M.". Na licu mjesta zatečeno je tijelo oštećenog-pokojnog G. V. okrenuto na ledja, koji je na sebi imao vojničke maskirne pantalone, cipele, majicu svijetle boje i kaiš, na kome se po lijevoj stani nalazila futrola sa mobilnim telefonom. Na majici bili su vidljivi tragovi krvi sa prednje i zadnje strane u predjelu gornjeg dijela tijela, dok je pored tijela nadjen i sportski kačket tamne boje. Vizuelnim pregledom istražni sudija je na tijelu uočio povrede, najverovatnije nastale od vatrenog oružja u predjelu lijeve ruke, donjeg dijela stomaka lijevo i u potiljačnom predjelu, predjelu ključne kosti. Nedaleko od tijela na udaljenosti od oko 7 metara, gledano ka putu P...-G..., pronadjena je automatska puška "R... d...", sa oznakom ... i ručno pravljenim otkvirom, u kome se nalazio jedan metak, cal. 7,62 mm, dok u cijevi puške nije bilo municije. Na pušci nije postojao kundak, odnosno isti je skraćen. Pored puške pronadjen je i gornji dio trenerke svjetlo-plave boje, kao i jedna plastična flaša u kojoj se nalazila voda. Drugi tragovi na licu mjesta nijesu zatečeni, kao ni čaure koje nijesu mogle biti nadjene za vrijeme vršenja uvidjaja, zbog gustine i visine traga i usjeka izmedju kamenitog dijela ovog uzvišenja, nakon čega je istražni sudija </span><span class="span1">izdao usmenu naredbu, da se traženje ostalih tragova nastavi u ranim jutarnjim časovima. Iz sadržine zapisnika se dalje utvrdjuje, da je slobode lišen G. B., kao lice koje je kritičnom prilikom upotrijebilo vatreno oružje, te da je očevidac predmetnog dogadjaja D. S. iz sela R.... Istražni sudija je izdao naredbu da se izvrši fotografisanje i skiciranje lica mjesta, koji fotoelaborat i skica će biti sastavni dio zapisnika, uz izuzimanje garderobe od svih lica koja se dovode u vezu sa kritičnim dogadjajem, te naložio obdukciju tijela pokojnog G. V.. Bliži izgled lica mjesta i tijela oštećenog sada pokojnog G. V. prikazan je u fotodokumentaciji i skici lica mjesta, u koji je sud izvršio uvid na glavnom pretresu.</span>
</p>
<p>&nbsp;</p>
<p>
<span class="span1">Iz sadržine službene zabilješke Uprave policije PJ N...-Ispostava P... br. 23-1476/1 od 28.08.2011. godine, proizilazi, da je ista sačinjena od strane ovlašćenog policijskog službenika Đ. M. po prijavi, da se u mjestu R... desilo ubistvo, kojom prilikom je život izgubio G. V. zvani "M.". Iz službene zabilješke dalje proizilazi, da je po prijavi, koja je uslijedila oko 17,00 časova, od strane dežurne službe upućen do objekta zvanog "Z... kafana" u mjestu M..., te da su dolaskom na lice mjesta od 300 metara od kafane sa lijeve strane, uočili jedno lice koje se kretalo livadom sa podignutim rukama uvis, kome su prišli i u blizini tog lica zatekli nepomično tijelo G. V., zvanog "M...". Na licu mjesta provjerili su puls G., koji je bio slab i koji je nestao nakon nekih pola minuta od njihovog dolaska. Tom prilikom prisutno lice G. B. ih je upozorio da je G. V. imao nešto u ruci kao bombu i da se ona možda nalazi pod tijelo neaktivirana, zbog čega su tijelo pažljivo okrenuli preko desnog ramena i pregledali prostor, tražeći bombu, ali je nijesu pronašli, kao ni bilo kakvo drugo oružje ili orudje. 7-8 metara od leša nalazila se autobatska puška nepoznatog porijekla i marke, upotrijebljena u izvršenju krivičnog djela. Nakon čega su obezbijedili lice mjesta i preduzeli sve potrebne mjere, da se isto očuva do dolaska ekipe za uvidjaje.</span>
</p>
<p>&nbsp;</p>
<p>
<span class="span1">Iz sadržine službene zabilješke Uprave policije PJ N... od 29.08.2011. godine, proizilazi, da je ista sačinjena u prostorijama te jedinice, a povodom vršenja uvidjaja u mjestu R..., Opština P.... Iz sadržine službene zabilješke dalje proizilazi, da su ovlašćeni policijski službenici PJ N...-Ekspozitura kriminalističke policije K. Č. i L. I. po dobijenom obavještenju, zajedno sa istražnim sudijom Višeg suda u Podgorici i zamjenikom VDT-a izvršili uvidjaj na licu mjesta na uzvišenju M..., u mjestu R..., koje je bilo obezbijedjeno od strane službenika saobraćajne policije-Ispostava P..., da je na licu mjesta zatečeno tijelo počivšeg ledjima okrenutim ka zemlji, na oko 90 metara od kolibe D. B., pored koga se nalazila kapa-kačket, kao i jedna flaša sa vodom, dok je na udaljenosti od oko 7 metara od tijela počivšeg pronadjena puška-ruski dobošar br. ... sa ručno pravljenim okvirom u kojem se nalazio jedan metak cal 7,62 mm, dok u cijevi puške nije bilo municije, a zatvarač se nalazio u zadnjem položaju. Odmah do puške nalazio se i gornji dio trenerke. Svi predmeti izuzeti su sa lica mjesta i poslati na dalja vještačenja, dok je tijelo počivšeg G. V. po naredbi istražnog sudije preveženo na odjeljenje patologije radi vršenja obdukcije, dok je od istog izuzeta parafinska rukavica, kao i majica kratkih rukava. Tokom pregleda lica mjesta nijesu pronadjene ispaljene čaure iz navedene puške, a u futroli mobilnog telefona koja se nalazila na prednjoj strani pojasa za kaišom počivšeg pronadjen je mobilni telefon marke "Samsung" sa dvije kartice, mobilne mreže "Telenor" i "M-tel", koji su takodje izuzeti.</span>
</p>
<p>&nbsp;</p>
<p>
<span class="span1">Iz sadržine obdukcionog zapisnika tijela oštećenog G. V., Kliničkog centra Crne Gore-Odjeljenja za sudsku medicinu, S.br. 117/2011 od 29.08.2011. godine, sačinjenog od strane stalnog sudskog vještaka obducenta prof. dr. Š. M., utvrdjuje se, da je smrt nasilna i da je nastupila usljed iskrvavljenja iz rascjepa krvnih sudova, vrata, jednjaka, oba bubrega, jetre, želuca i debelog crijeva, te raskidanih krvnih sudova duž kanala strijelnih rana ustrelina, nanesenim projektilima ispaljenih iz ručnog vatrenog oružja iz sudsko medicinske daljine, </span><span class="span1">rana u predjelu spoljne ivice, donje trećine lijeve nadlaktice promjera oko 7x6 mm, neravnih i krvlju podlivenih ivica i strana predstavlja ulazni otvor ustreline, koja se kanalom nastavlja kroz potkožno meko tkivo lijeve podlaktice i izlazi iz iste u predjelu dlanene strane gornje trećine lijeve podlaktice, sa ranom promjera oko 9x8mm, neravnih, krvlju podlivenih i lako put upolje izvrnutih ivica i strana, koja se nastavlja ulazeći u trbušnu duplju u lijevom podrebarnom predjelu na 122,5 cm iznad ravnih tabana i 16 cm ulijevo, od središnje linije tijela, prolazi i cijepa lijevi bubreg, poprečno debelo crijevo, želudac, jetru, desni bubreg i završava u potkožnom mekom tkivu desnog slabisnog predjela, gdje se na kraju kanala ustanovljava metalni žućkasti projektil. Smjer kanala ove rane ustreline je slijeva udesno, odozgo nadolje i od nazad lako prema naprijed skoro bočno. Iz obdukcionog nalaza se dalje utvrdjuje, da rana u predjelu spoljne ivice srednje trećine lijeve nadlaktice, promjera oko 7x6 mm, predstavlja ulazni otvor rane ustreline, koja se kanalom nastavlja kroz potkožno meko tkivo lijeve nadlaktice, lomeći kost nadlaktice i izlazi iz iste u predjelu gornje unutrašnje strane lijevog ramena, praveći ranu, promjera oko 20x10 mm, koja se nastavlja ranom u predjelu lijeve bočne strane vrata, promjera oko 9x11 mm, raskida obje jugularne vene u predjelu vrata, cijepa lumen jednjaka i završava u potkožnom mekom tkivu desne strane vrata, gdje je na kraju kanala ustanovljen metalni žućkasti projektil. Smjer kanala ove rane ustreline je slijeva udesno i bočno odozdo naviše.</span>
</p>
<p>&nbsp;</p>
<p>
<span class="span1">Na glavnom pretresu stalni sudski vještak obducent prof. dr. Š. M. je u cjelosti ostao pri pisanom obdukcionom zapisniku, s tim što je dodao i objasnio, da su se usta cijevi predmetnog vatrenog oružja u vrijeme nastanka dvije rane ustreline nalazila sa lijeve bočne strane bijela oštećenog G. V., uperena naniže, u vrijeme zadobijanja rane ustreline opisane pod takom 2 obdukcionog zapisnika, odnosno upereno naviše u vrijeme zadobijanja rane ustreline opisane pod takom 3 obdukcionog zapisnika, na razdaljini većoj od 1,5 metara od kože tijela u vrijeme nastanka obje rane ustreline. Na osnovu sudsko-medicinskih parametara i načina povredjivanja organa kod oštećenog vještak je mišljenja, da je prvo nastala rana ustrelina opisana pod tačkom 2 obdukcionog zapisnika, a nakon toga rana ustrelina opisana pod takom 3.Vještak je dalje objasnio, da je u trenutku zadobijanja strijelne rane ustreline, čiji je ulazni otvor opisan pod tačkom 3 nalaza u predjelu lijeve nadlaktice, lijeva ruka bila otklonjena od tijela, dok se za drugu povredu, odnosno, ranu ustrelinu nije mogao izjasniti. Rana opisana pod tačkom 3, čiji se ulazni otvor nalazi u predjelu lijeve nadlaktice spoljašnje ivice u donjoj trećini i sa izlaznom ranom u predjelu dlanene strane u gornjoj trećini, čiji se kanal nastavlja u lijevom podrebarnom predjelu i krajem tog kanala u desnom slabinskom predjelu, ukazuje na zaključak, da je u trenutku zadobijanja te povrede lijeva ruka oštećenog bila otklonjena od tijela i savijena u lakat, te da je oštećeni nakon zadobijanja prve rane ustreline mogao da se kreće, a nakon zadobijanja druge ustrelne rane, isti je izgubio svijest, nakon čega je smrt nastupila za oko pola sata, možda nešto malo kasnije.</span>
</p>
<p>&nbsp;</p>
<p>
<span class="span1">Sud je nalaz i mišljenje vještaka medicinske struke cijenio kao stručan, jasan, objektivan i zasnovan na pravilima struke i nauke, pa je isti u cjelosti prihvatio.</span>
</p>
<p>&nbsp;</p>
<p>
<span class="span1">Iz sadržine izvještaja o balističkom vještačenju broj 3676/11 Forenzičkog centra u Danilovgradu, sačinjenog od strane stalnog sudskog vještaka balističara M.M., utvrdjuje se, da je tom centru na vještačenje dostavljen automat "</span><span class="span1">...</span><span class="span1">" ruske proizvodnje, cal. 7,62 mm, fabrički broj ... u čijem okviru se nalazi jedan metak i dva projektila izvadjena iz tijela oštećenog G. V. prilikom obdukcije. Iz izvještaja se dalje utvrdjuje, da je vještak vizuelnim pregledom i praktičnom provjerom utvrdio, da je dostavljeni automat funkcionalan, da je na automatu skraćen kundak i da okvir za municiju nije originalan, već je napravljen od lima i plastike i oblijepljen selotejp trakom, s tim što je u potpunosti funkcionalan. Daljom provjerom </span><span class="span1">vještak je utvrdio, da se u pomenutom okviru nalazi jedan metak pištoljske municije, cal 7,62 mm. Hemijskom analizom brisa cijevi automata utvrdjeno je da u naslagama tamno-sive boje postoje nitrati, što znači, da je iz istog pucano, nakon čega cijev nije čišćena. Analizom dostavljenih projektila izvadjenih iz tijela oštećenog G. V. prilikom vršenja obdukcije utvrdjeno je, da su oba podesna za identifikaciju, te da su na oba projektila uočena četiri žljeba sa smjerom uvijanja udesno i masama od po 5,4 grama. Vizuelnim pregledom i na osnovu geometrijskih karakteristika, vještak je utvrdio, da sporni projektili pripadaju pištoljskoj municiji ca. 7,62 mm. Uporedjivanjem spornih projektila sa nespornim projektilima ispaljenim iz predmetnog automata utvrdjeno je, preklapanje odredjenog broja uočenih individualnih karakteristika koje imaju identifikacionu vrijednost, pa je vještak zaključio, da su sporni projektili ispaljeni iz dostavljenog automata. </span>
</p>
<p>&nbsp;</p>
<p>
<span class="span1">Iz izvješaja o balističkom vještačenju broj 4037/11 Forenzičkog centra u Danilovgradu, sačinjenog od strane sudskog vještaka balističara M. M. utvrdjuje se, da je tom centru na vještačenje dostavljena jedna čaura, naknadno pronadjena na licu mjesta. Analizom dostavljene čaure utvrdjeno je , da je na istoj utisnuta oznaka proizvodjača 14-55, a da na osnovu vizuelnog pregleda i geometrijskih karakteristika ista pripada pištoljskoj municiji 7,62x25 mm, koju municiju koristi i automat koji je pronadjen na licu mjesta. Uporedjivanjem sporne čaure sa nespornim čaurama ispaljenim iz dostavljenog automata na komparativnom mikroskopu, uočeno je postojanje individualnih karakteristika koje imaju identifikacionu vrijednost i koje su nastale dejstvom izbacivača, pa je vještak zaključio, da je sporna čaura ispaljena iz predmetnog automata.</span>
</p>
<p>&nbsp;</p>
<p>
<span class="span1">Saslušan na glavnom pretresu stalni sudski vještak balističke struke M. M. je u cjelosti ostao pri pisanim nalazima i mišljenjima. </span>
</p>
<p>&nbsp;</p>
<p>
<span class="span1">Sud je nalaze i mišljenja vještaka balističara cijenio kao stručne, jasne, objektivne, zasnovane na pravilima struke i nauke, pa je iste u cjelosti prihvatio.</span>
</p>
<p>&nbsp;</p>
<p>
<span class="span1">Iz sadržine izvještaja o trasološkom vještačenju broj 3681-1/11 Forenzičkog centra u Danilovgradu, sačinjenog po vještaku D. G., utvrdjuje se, da je tom centru na vještačenje dostavljena majica kratkih rukava maslinaste boje marke "Wandeng", veličine "M", vlasništvo oštećenog G. V., na čijoj prednjoj strani su uočena dva mehanička oštećenja i to jedno na rastojanju od 61 cm od donje ivice uz šav okovratnika, relativne veličine 1 cm i drugo koje se nalazi na rastojanju od 23,3 cm od donje ivice i 5 cm od lijevog šava, relativne veličine od 1,7 cm, dok su po čitavom prednjem dijelu majice uočeni tragovi tečnosti tamno-braon boje nalik na krv, a najintezivnije ispod okovratnika prema lijevom ramenu. Na zadnjoj strani majice nijesu uočena mehanička oštećenja, dok je na lijevom rukavu i ramenom pojasu jako izražen trag tečnosti tamno-braon boje nalik na krv. Na osnovuu uočenih mehaničkih oštećenja na majici oštećenog G. V. vještak je dao mišljenje, da su ista karakteristična za oštećenja koja nastaju usljed prolaska projektila ispaljenog od vatrenog oružja.</span>
</p>
<p>&nbsp;</p>
<p>
<span class="span1">Sud je nalaz i mišljenje trasologa cijenio kao stručan, jasan, objektivan, zasnovan na pravilima struke i nauke, pa je isti u cjelosti prihvatio.</span>
</p>
<p>&nbsp;</p>
<p>
<span class="span1">Iz sadržine izvještaja Kliničkog centra Crne Gore o analizi prisustva alkohola kod oštećenog G. V. ... od 29.08.2011. godine, proizilazi, da analizom i urina nije utvrdjeno prisustvo apsolutnog alkohola, što znači da je oštećeni u vrijeme umiranja bio u trijeznom stanju. </span>
</p>
<p>&nbsp;</p>
<p>
<span class="span1">Uvidom u sadržinu dvije SMS poruke sa telefona svjedoka D. S., proizilazi, da je dana 05.04.2010. godine, u 10,28 časova, na broj telefona svjedoka +382-068/...upućena poruka sa broja telefona 068/... sadržine: "spasila ti je K. život. A ti je snimaš. Sprdaš se snjome i sa djecom M..G.! Ne umiješ putem ići, a umiješ za K. lajat, sa Š.. Makara KRV. Crni će vam dani doći.", a dana 21.05.2010. godine, u 12,30 časova, na broj telefona svjedoka D. S. 068/.... upućena je SMS poruka sa broja telefona 068/.... sledeće sadržine: "Sva crnogorska policija neće mu pomoći, zaklaću ga u toralici. Neće više slikavat đecu, ni majku mi, ni drogirati. Svakako ste me proglasili da sam lud".</span>
</p>
<p>&nbsp;</p>
<p>
<span class="span1">Iz sadržine izvještaja sa nalazom i mišljenjem stalnog sudskog vještaka iz oblasti telekomunikacija B. P., od 01.04.2013. godine, te uvidom u listing telefonskih brojeva 068/...., 068/...., 068/.... i 068/.... mobilnog operatera "M-tel" DOO, za dan 28.08.2011. godine, o medjusobnoj komunikaciji izmedju navedenih brojeva utvrdjuje se, da telefonski brojevi 068/. i 068/. dana 28.08.2011. godine, nijesu imali evidentiranog saobraćaja, odnosno, nijesu ostvarili ni jedan kontakt na mreži ovog mobilnog operatera. Iz izvještaja se dalje utvrdjuje, da je vještak analizom listinga za telefonske brojeve 068/. i 068/.... utvrdio, da navedeni telefonski brojevi, dana 28.08.2011. godine, nijesu imali komunikaciju sa brojevima 068/.... i 068/.... Iz sadržine dopune izvještaja od 07.06.2013. godine, istog vještaka utvrdjuje se, da je taj vještak na osnovu listinga mobilnog operatera "M-tel" DOO za broj telefona 068/..., u koje listinge je sud izvršio uvid na glavnom pretresu utvrdio, da je sa navedenog broja telefona ostvarena komunikacija u vidu razgovora u trajanju od 10 sekundi sa brojem telefona 068/..., čiji vlasnik je svjedok D. S., dana 28.08.2011. godine, u 15:13:06 časova, te da se korisnik broja 068/... u trenutku kontakta nalazio u reonu Plužine.</span>
</p>
<p>&nbsp;</p>
<p>
<span class="span1">Saslušan na glavnom pretresu sudski vještak iz oblasti telekomunikacija B. P. je u cjelosti ostao pri osnovnom nalazu i mišljenju i dopuni istog,  s tim što je objasnio, da u slučaju da je sa broja telefona mobilnog operatera "Telenor" (069) bilo poziva prema broju telefona oštećenog, koji je koristio broj mobilnog operatera "M-tel" (068), to bi bilo zabilježeno na listingu mobilnog operatera "M-tel" za dan 28.08.2011. godine, te da konstatacija u nalazu da korisnici brojeva 068/... i 068/..., dana 28.08.2011. godine, nijesu imali bilo kakvih komunikacija, znači, da korisnici tih brojeva nijesu ostvarili odlazne ili dolazne pozive, ili SMS poruke prema bilo kom broju ili sa bilo kog broja sa drugih domaćih, medjunarodnih mobilnih mreža ili fiksnih mreža. Vještak je dalje objasnio, da se svi ostvareni pozivi prema odredjenom broju evidentiraju u listingu telefonskih poziva bez obzira koliko ona trajala, osim ukoliko korisnik koji poziva prekine vezu ka broju koji poziva, onda se taj poziv ne evidentira. U odnosu na broj 068/... vještak je objasnio, da je sa toga broja registrovan odlazni poziv ka broju 068/...dana 28.08.2011. godine u 15:13:06 časova i da je razgovor trajao 10 sekundi, te da se pozivalac nalazio u reonu pokrivanja bazne stanice B..., segment 340, dok se o lokaciji korisnika broja 068/... nije mogao izjasniti.</span>
</p>
<p>&nbsp;</p>
<p>
<span class="span1">Sud je nalaz i mišljenje vještaka B. P. i dopunu istog, te usmeno izjašnjenje  cijenio kao stručne, jasne, objektivne, zasnovane na pravilima struke i nauke, pa je iste u cjelosti prihvatio.</span>
</p>
<p>&nbsp;</p>
<p>
<span class="span1">Iz sadržine dopisa Društva za telekomunikacije "M-tel" DOO br. 12669/1 od 04.06.2013. godine, proizilazi, da je broj telefona 068/... registrovan na ime G. V. iz P..., JMBG ... od 16.04.2010. godine.</span>
</p>
<p>&nbsp;</p>
<p>
<span class="span1">Iz sadržine dopisa preduzeća "Telenor" od 06.05.2013. godine, proizilazi, da to preduzeće nema podataka o komunikaciji za broj telefona 069/..., za dan 28.08.2011. godine, usljed proteka vremena u okviru kojeg to preduzeće čuva podatke.</span>
</p>
<p>&nbsp;</p>
<p>
<span class="span1">Iz nalaza i mišljenja komisije vještaka medicinske struke u sastavu prof. dr. S. M.-neuropsihijatar, dr. Ž. G.-psihijatar i S. Ilić B.-psiholog o sudsko psihijatrijskom vještačenju optuženog G. B.  od 14.05.2013. godine utvrdjuje se, da su vještaci kod procjene duševnog stanja optuženog analizirali njegovu ličnost, životni put, dobijene podatke iz spisa predmeta, koji se odnose na psihičko stanje optuženog prije i u vrijeme izvršenja krivičnog djela, kao i forenzičko psihijatrijski odnos prema djelu za koji je optužen, analizom životnog puta vještaci su utvrdili, da optuženi nije ispoljavao karakteristike agresivne ličnosti, da je rani psihomotorni razvoj protekao uredno uz emocionalno skladne odnose uz negiranje psihopatologije u porodici. Rezultatima psihološkog testiranja utvrdjeno je, da je optuženi osoba očuvanih intelektualnih potencijala koji se procjenjuju u okviru prosjeka, a nivo informisanosti i priroda interesovanja su u skladu sa obrazovanjem. Optuženi je na testovima ličnosti ispoljio ekstrovertiranost, a bazično nema sklonosti sa impulsivnom, nekontrolisanom i agresivnom ponašanju, već preovladjuju anksiozno depresivni simptomi reaktivnog tipa, što ukazuje da se radi o prilagodjenoj i socijabilnoj ličnosti. Tokom neposrednog psihijatrijskog pregleda vješaci su zaključili, da optuženi G. B. nije pokazivao ismptome duševne bolesti. Procjenjujući psihički odnos optuženog u vrijeme izvršenja krivičnog djela i vršeći procjenu afektivnog stanja, kao i ponašanje okrivljenog prije, u vrijeme i nakon izvršenja krivičnog djela vještaci su zaključili, da je je kod optuženog u predeliktnom periodu usljed provokativnog ponašanja oštećenog, prevashodno na verbalnom planu u vidu prijetnji u dužem vremenskom intervalu postojalo stanje kumuliranog stresa odnosno postraumatskog stresnog poremećaja, obzirom, da se ponašanje oštećenog odlikovalo fizičkim prijetnjama dominantnim uslovima oštećenog, otežani interpersonalnim osnosima, te prisustvom ideja visoko nesistematizovanih nivoa, što odgovara psihotičnoj felomenologiji, koja se manifestovala kroz nepredvidljivom ponašanju oštećenog prema optuženog, što je kod ovog izazvalo doživljaj životne ugroženosti. Procjenom duševnog stanaj optuženog u deliktnoj situacija i forenzički odnos istog prema krivičnom djelu vještaci su cijeneći podatke iz sudskog spisa i neposrednog pregleda zaključili, da je zbog neposrednog provokativnog ponašanja oštećenog, koji se ogledao u činjenici, da se pojavio iznenada, da je izgledao kao "zvijer", a pogotovo riječima upućenim optuženom "šijak gotov si" i pokretima rukom podignutom uvis, kod optuženog izazvali osjećaj neposredne životne ugroženosti od strane oštećenog, a koje okolnosti su generisali afekat straha i razdraženosti jakog inteziteta na nivou patološkog afekta, u kom stanju je došlo do kvalitativnog poremećaja svijesti na nivou suženja svijesti, kada je ponašanje impulisvno i polazi iz afektivno nagonske sfere i zaobilazi svjesni dio ličnosti, a koje stanje je karakteristično i za duševno zdrave osobe. Na osnovu svega navedenog, vještaci su konačno zaključili, da je optuženi G. B. duševno zdrava osoba, a da se u vrijeme izvršenja krivičnog djela nalazio u stanju afekta, straha i razdraženosti jakog inteziteta na nivou patološkog afekta koji odgovara stanju privremene duševne poremećenosti, usljed čega je sposobnost shvatanja značaja djela i mogućnost upravljanja svojim postupcima u vrijeme izvršenja krivičnog djela kod optuženog bila bitno smanjena. </span>
</p>
<p>&nbsp;</p>
<p>
<span class="span1">Predstavnik komisije vještaka prof. dr. S. M. je na glavnom pretresu u cjelosti ostao pri pisanom nalazu i mišljenju, s tim što je objasnio, da je komisija konstataciju o postojanju patološkog afekta i to prvenstveno afekta straha dobila cijeneći isključivo podatke u sudskom spisu, odnosno odbrane optuženog i saslušanih svjedoka, iz kojih proizilazi, da je u preddeliktnom periodu izmedju optuženog i oštećenog postojao komflikt, a da su procjenu straha u preddeliktnom periodu bazirali na porukama koje je oštećeni slao optuženom i </span><span class="span1">ponašanju oštećenog, koje se može poistovjetiti sa duševno oboljelom osobom. Sadržina poruka koje je oštećeni slao svjedoku D. S., upućuju na psihologiju duševne bolesti, odnosno sumanutih ideja, kao i kazivanje svjedoka K. M., ovlašćenog službenika policije, koji je u svom iskazu naveo, da je ponašanje oštećenog bilo čudno i upućivalo, da on ima nekih psihičkih problema, zbog čega je i upućen od strane ljekara opšte prakse na psihijatriju u N..., što sve upućuje promjene u ponašanju oštećenog u predeliktnom periodu koji je dugo trajao. Predstavnik komisije vještaka je dalje naveo i objasnio, da je zbog svega navedenog, optuženi se nalazio u stanju kumuliranog stresa, napetosti i straha. Objašnjavajući pojavu afekta i njegov intezitet u deliktnoj situaciji, predstavnik komisije vještaka je objasnio, da su prilikom procjene duševnog stanja, tačnije stanja afekta u kojem se optuženi nalazio, imali u vidu ponašanje oštećenog, koji se kako je to optuženi opisao u svojoj odbrani, ponašao kao zvijer, a posebno zamah ruke, sve imajući u vidu prethodni period, da je oštećeni ranije bacao bombe, što predstavlja momenat koji je generisao afekat straha kod optuženog jakog inteziteta. Nadalje, predsjednik komisije je naveo, da ukoliko sud utvrdi, da nije postojalo provokativno ponašanje od strane oštećenog u deliktnoj situaciji, u tom slučaju optuženi je u potpunosti mogao da shvati značaj djela i upravlja svojim postupcima. Pojašnjavajući trenutak zadnje kapi, predstavnik komisije se izjasnio, da je to trenutak kada je oštećeni prilazio mjestu gdje se nalazio optuženi i odručio ruku u desnu stranu, što je kod optuženog dovelo do subjektivnog osjećaja straha i neposredne životne ugroženosti, te da do patološkog afekta i bez obzira što je optuženi bio naoružan, a oštećeni ne, te da je u konkretnom slučaju kod optuženog bio dominantan afekat straha, dok je razdraženost samo propratna pojava, imajući u vidu preddeliktni period koji je praćen stanjem napetosti i straha.</span>
</p>
<p>&nbsp;</p>
<p>
<span class="span1">Sud je nalaz i mišljenje komisije vještaka medicinske struke, te usmeno izjašnjenje predstavnika komisije, cijenio kao stručan, jasan, objektivan, zasnovan na pravilima struke i nauke, pa je isti u cjelosti prihvatio.</span>
</p>
<p>&nbsp;</p>
<p>
<span class="span1">Iz izvoda iz kaznene evidencije za optuženog G. B. Uprave policije PJ N...-Ispostava P... br. 25/12-1171/2 od 12.09.2012. godine, utvrdjuje se da isti ranije nije osudjivan.</span>
</p>
<p>&nbsp;</p>
<p>
<span class="span1">Cijeneći rezultate cjelokupnog dokaznog postupka, navode optužbe i odbrane optuženog, te sve provedene dokaze kako pojedinačno tako i u njihovoj medjusobnoj vezi, ovaj sud nalazi, da je optuženi K. M. izvršio krivično djelo ubistvo u pokušaju iz čl. 143 u vezi čl. 20. Krivičnog zakonika, na način, mjesto i u vrijeme kako je to bliže predstavljeno u izreci presude.</span>
</p>
<p>&nbsp;</p>
<p>
<span class="span1">Naime, u postupku je nesumnjivo utvrdjeno, da je optuženi G. B. dana 28.08.2011. godine, oko 12,00 časova, iz sela R... u kojem živi, krenuo u pravcu brda T..., koje se nalazilo na nekih 1 km od njegove kuće, da je tom prilikom sa sobom ponio automatsku pušku "R... d..." fab. br. ..., čije nabavljanje i držanje je gradjanima zabranjeno, a koju pušku je umotao u gornji dio trenerke svjetlo-plave boje, te da je pri povratku sa brda T... u mjestu R... č... sreo svjedoka D. Lj. i njenu kćerku D. S., koje su čuvale ovce i sa kojima je sjeo i popričao, da bi nakon nekog vremena svjedok D. Lj. otišla kući, dok je optuženi ostao sa svjedokom D. S.. </span>
</p>
<p>&nbsp;</p>
<p>
<span class="span1">U postupku je dalje nesumnjivo utvrdjeno, da je istog dana oko 16,00 časova, dok je optuženi u mjesto R... č..., sjedio sa svjedokom D. S., iz pravca kafane Z. D. naišao oštećeni G. V., idući u pravcu mjesta na kojem su se nalazili optuženi i svjedok, te da je u trenutku kada je prišao optuženom, na rastojanju od nekih 30-40 metara, optuženi ustao i iz trenerke izvadio pušku, repetirao je i usta cijevi usmjerio u pravcu oštećenog, upozoravajući ga da ne prilazi, jer će ga u protivnom ubiti, a sve zbog ranijeg sukoba sa oštećenim, pa kako se oštećeni G. V. nije zaustavio na upozorenje optuženog, isti je u njegovom pravcu iz automatske puške </span><span class="span1">ispalio najmanje dva projektila, koji su pogodili oštećenog u </span><span class="span1">predjelu lijeve nadlaktice, gornje unutrašnje strane lijevog ramena i lijeve bočne strane vrata, nanoseći mu teške tjelesne povrede, od kojih je kod oštećenog usled iskrvavljenja iz rascjepa krvnih sudova vrata, jednjaka, oba bubrega, jetre, želuca i debelog crijeva, te raskidanih krvnih sudova duž kanala strijelnih rana ustrelina, na licu mjesta nastupila smrt.</span>
</p>
<p>&nbsp;</p>
<p>
<span class="span1">Naprijed utvrdjeno činjenično stanje sud je utvrdio, kako iz navoda odbrane optuženog G. V., iskaza saslušanih svjedoka D. Lj. i D. S., sadržine uvidjajne dokumentacije, te sadržine izjvještaja o balističkom i medicinskog vještačenja, sačinjenih od strane stalnog sudskog vještaka medicinske struke prof. dr. Š. M. i vještaka balističara M. M.. </span>
</p>
<p>&nbsp;</p>
<p>
<span class="span1">Da se predmetni dogadjaj desio dana 28.08.2011. godine, oko 16,00 časova, u mjestu R..., Opština P..., sud je nesumnjivo utvrdio, iz sadržine zapisnika o uvidjaju istražnog sudije Višeg suda u Podgorici, Kri.br. 736/11 od 28.08.2011. godine, te sadržine službenih zabilješki Uprave policije PJ N..., od 29.08.2011. godine i Ispostava P... br. 23-176/1 od 28.08.2011. godine, iz kojih nesumnjivo proizilazi, da je lice mjesta na prostoru brežuljka koji nosi lokalni naziv "M..." na 20 km udaljeno od P... u blizini granice sa B... i H..., desno od puta koji vodi ka mjestu G... u B..., gdje je zatečeno tijelo oštećenog, sada pok. G. V. okrenuto na ledja, koji je na sebi imao vojničke maskirne pantalone, cipele, majicu svijetle boje i kaiš, na kome se po lijevoj strani nalazi futrola sa mobilnim telefonom marke "Samsung" sa dvije kartice, mobilne mreže "Telenor" i "M-tel", dok su na majici bili vidljivi tragovi krvi sa prednje i zadnje strane u predjelu gornjeg dijela tijela, dok je na udaljenosti od oko 7 metara od tijela, gledano ka putu P...-G..., pronadjena automatska puška "R... d..." sa oznakom ... i ručno pravljenim okvirom u kome se nalazi jedan metak cal. 7,62 mm, a do puške gornji dio trenerke svjetlo-plave boje i jedna plastična flaša u kojoj se nalazila voda, što je sve prikazano na skici lica mjesta i fotodokumentacije Uprave policije PJ N... br. 646/11 od 28.08.2011. godine.</span>
</p>
<p>&nbsp;</p>
<p>
<span class="span1">Nadalje, naprijed utvrdjeno činjenično stanje nesumnjivo proizilazi iz navoda odbrane optuženog G. B. u kojoj je naveo, da je kritičnog dana oko 12,00 časova, iz svoje kuće u selo R... gdje živi, krenuo da prošeta u pravcu brda T... koje je udaljeno od njegove kuće nekih kilometar, da je tom prilikom ponio automatsku pušku iz drugog svjetskog rata, koja mu je ostala od pokojnog oca, koju je prepravio u dijelu okvira, tako što je umjesto doboša napravio drugačiji magacin za municiju, u kojoj je stavljao metke od pištolja "TT" ca. 7,62 mm, a iz razloga što se plašio oštećenog G. V., koji mu je nekih dvije godine unazad prijetio da će ga ubiti, kao i članove njegove porodice, te da je u povratku sa brda u mjestu R... č..., sreo D. Lj. i njenu kćerku S., sa kojima je sjedio nekih pola sata, nakon čega je Lj. otišla, dok je on sa S. ostao još malo da posjedi, obzirom da je ona čuvala ovce negdje u blizini, kada je primijetio kako se S. majka Lj. na odlasku kući mimoišla sa oštećenim G. V., koji se kretao u pravcu mjesta gdje se on nalazio zajedno sa S., da bi nakon nekog vremena oštećenog izgubio iz vida, sve dok nije izašao iza neke zavale na rastojanju od njega na nekih 60-70 metara prijeteći i psujući u njegovom pravcu, govoreći mu "kurvin sine, nećeš ti mene nikada pratiti, špijunirati, moj si danas" i neke druge riječi, kojih se optuženi nije mogao sjetiti, pa kada mu je oštećeni prišao na nekih 30-40 metara, ustao je, uzeo pušku iz trenerke i glasno rekao oštećenom V. "ne prilazi ubiću te", ali je on nastavio da se kreće istim tempom, govoreći mu da se ne plaši puške i kada mu je prišao na udaljenosti na nekih 15 metara, ispalio najprije jedan metak u znak upozorenja, nišaneći u stranu pored V., pa kako se ni tada V. nije zaustavio ispalio još jedan metak u njegovom pravcu, nišaneći u pravcu njegovih nogu, a zatim još jedan, kada je V. posrnuo, pao na koljena, a zatim i na stomak, da bi odmah zatim uzeo moblni telefon i pozvao policiju i ispričao im šta se dogodilo. </span>
</p>
<p>&nbsp;</p>
<p>
<span class="span1">U prilog činjenicama koje proizilaze iz odbrane optuženog, da je upravo on iz automatske puške "R... d...", koju je ponio sa sobom, ispalio smrtonosne projektile u pravcu oštećenog, saglasan je i iskaz svjedoka D. S., očevidca predmetnog dogadjaja, koja je pak u svom dosljednom svjedočkom iskazu navela, da je kritičnog dana čuvala ovce u mjestu koje u selu zovu "A... nj...", te da joj je majka tokom dana donijela ručak, kada je naišao optuženi G. B. iz pravca vrha T..., obučen u majicu kratkih rukava, dok je u rukama nosio trenerku plave boje, da su tu sjedjeli neko vrijeme, zapalili po cigaretu i pričali o nekim uobičajenim seotskim temama, da bi negdje oko 4 sata poslije podne njena majka D. Lj. krenula kući, odnosno kolibi, dok je ona sa optuženim ostala, jer je morala da napoji ovce, koje je potom potjerala prema glavici koja se zove </span><span class="span1">R... č...</span><span class="span1">gdje je zajedno sa optuženim sjela na neke krše i zapalila cigaretu, u kom trenutku je iz pravca kafane pokojnog Z. D. ugledala oštećenog G. V., kako ide u pravcu mjesta gdje je sjedjela sa optuženim, koji se po prilasku obratio optuženom B., govoreći mu "šijaku jedan izašao si", što je bio razlog da B. ustane sa kamena, izvadi pušku ispod trenerke, a zatim uputi riječi oštećenom "nemoj da mi prilaziš", da bi po prilasku oštećenog na nekih 5-6 metara, optuženi B. iz puške zapucao, ali nije vidjela na koji način, jer je u tom trenutku stavila dlanove na oči i pala na zemlju, a nakon toga vidjela V. kako leži na stomaku i optuženog B., koji se nalazio iza njenih ledja koji se držao za glavu, a odmah nakon toga pozvao i policiju. I svjedok D.Lj. je u svom iskazu potvrdila navode odbrane optuženog, da je kritičnog dana njena kćerka S. čuvala ovce u mjestu A... nj..., da je krenula da joj ponese ručak, da su po dolasku sjele da jedu, kada se pojavio optuženi G. B., koji je sjeo sa njima, nakon čega su zapalili po cigaretu, da je optuženi preko ramena nosio neku trenerku, te da je nakon ispaljene cigrete krenula kući, dok je S. ostala sa optuženim B. da napoji ovce. Ovaj svjedok je dalje navela, da je idući prema svojoj kolibi srela oštećenog sada pokojnog V. na nekih 500 metara od mjesta gdje se rastala sa S. i B., ali da sa njim nije komunicirala, već se samo mimoišla, da bi nakon predjenih 500 metara od mjesta gdje se prethodno srela sa oštećenim V., začula pucnje i to tri, ali nije bila sasvim sigurna. </span>
</p>
<p>&nbsp;</p>
<p>
<span class="span1">Činjenicu da su smrtonosni projektili ispaljeni iz automatske puške "R... d...", fabričkog broja ..., koja je pronadjena na licu mjesta, sud je nesumnjivo utvrdio, iz stručnih i objektivnih izvještaja o balističkom vještačenju broj 3676/11 i 4037/11 sačinjenih od strane stalnog sudskog vještaka balističaka M. M., iz kojih nesumnjivo proizilazi, da je dostavljeni automat funkcionalan, da je na automatu skraćen kundak, da okvir za municiji nije originalan, već napravljen od lima i plastike i oblijepljen selotejp trakom, u kome se nalazio jedan metak pištoljske municije 7,62 mm, a da je analizom dostavljenih projektila izvadjenih iz tijela oštećenog G. V. utvrdjeno, da isti pripadaju pištoljskoj municiji cal. 7,62 mm, te da je uporedjivanjem spornih projektila sa nespornim vatrenim oružjem iz predmetnog automata utvrdjeno preklapanje odredjenog broja uočenih individualnih karakteristika, zbog čega je vještak zaključio, da su sporni projektili ispaljeni iz predmetnog automata, dok je analizom čaure naknadno pronadjene na licu mjesta utvrdjeno, da ista pripada pištoljskoj municiji cal 7,62 mm, koju je koristio i predmetni automat, te da je uporedjivanjem sporne čaure sa nespornom čaurom ispaljenom iz automata uočeno postojanje individualnih karakteristika koje su nastale dejstvom izbacivača, zbog čega je vještak zaključio, da je sporna čaura ispaljena iz predmetnog automata.</span>
</p>
<p>&nbsp;</p>
<p>
<span class="span1">Da je smrt oštećenog G. V. nasilna, odnosno, koliko je projektila oštećenog pogodilo, gdje se nalaze ulazne rane ustrelina koje oštećeni zadobio, te smjer kanala rana ustrelina, sud je nesumnjivo utvrdio, iz sadržine obdukcionog zapisnika sačinjenog od strane stalnog sudskog vještaka obucenta prof. dr. Š. M., te njegovog usmenog izjašnjenja na glavnom pretresu, iz kojeg nesumnjivo proizilazi, da je smrt oštećenog G. V. nasilna i da je nastupila usljed iskrvavljenja iz rascjepa krvnih sudova, vrata, jednjaka, oba bubrega, jetre, želudca i debelog </span><span class="span1">crijeva, te raskidanih krvnih sudova duž kanala strijelnih rana ustrelina, nanesenih projektilma ispaljenim iz ručnog vatrenog oružja iz sudsko-medicinske daljine, kada su usta cijevi vatrenog oružja bila na udaljenosti većoj od 1,5 metara od kože tkiva oštećenog, da rana u predjelu spoljnje ivice donje trećine lijeve nadlaktice, promjera oko 7,65 mm neravnih i krvlju podlivenih ivica i strana predstavlja ulazni otvor ustreline, koja se kanalom nastavlja kroz potkožno meko tkivo lijeve podlaktice i izlazi iz iste u predjelu dlanene strane gornje trećine lijeve podlaktice, koja se nastavlja ulazeći u trbušnu duplju ulijevom podrebarnom predjelu na 122,5 cm, iznad ravni tabana i 16 cm ulijevo od središnje linije tijela, prolazi i cijepa lijevi bubreg, poprečno debelo crijevo, želudac, jetru, desni bubreg i završava u potkožnom mekom tkivu desnog slabinskog predjela, gdje je na kraju kanala ustanovljen metalni žućkasti projektil, a da je smjer kanala rane ustreline slijeva udesno, odozgo nadolje i od nazad lako prema naprijed skoro bočno. Iz obdukcionog nalaza nesumnjivo proizilazi, da rana u predjelu spoljnje ivice srednje trećine lijeve nadlaktice promjera oko 7x6 mm, predstavlja ulazni otvor rane ustreline, koja se kanalom nastavljala kroz potkožno meko tkivo lijeve nadlaktice, lomeći kost nadlaktice sa izlaznom ranom u predjelu gornje unutrašnje strane lijevog ramena, koja se nastavlja ranom u predjelu lijeve bočne strane vrata promjera oko 9x11 mm, raskida obje jugularne vene u predjelu vrata, cijepa lument jednjaka i završava u potkožnom mekom tkivu desne strane vrata, gdje je na kraju kanala ustanovljen metalni žućkasti projektil. Smjer kanala ove rane ustreline je slijeva udesno i bočno, odozgo naniže. Na glavnom pretresu, vještak je na osnovu sudsko-medicinskih parametara i načina povredjivanja organa kod oštećenog zaključio, da je prvo nastala rana ustrelina opisana pod tačkom 2 obdukcionog zapisnika, a nakon toga rana opisana pod tačkom 3 nalaza, te da je ta ustrelina nastala, kada je ruka oštećenog bila otkoljena od tijela i savijena u lakat, našto upućuje pružanje kanala te rane ustreline, te da je optuženi nakon zadobijanja prve rane ustreline mogao da se kreće sve do zadobijanja druge povrede, kada je izgubio svijest. Nadalje, vještak je na osnovu lokalizacije ulaznih rana ustreline, te prostiranja ustrelnih kanala zaključio, da su usta cijevi predmetnog vatrenog oružja u vrijeme nastanka rana ustrelina nalazila sa lijeve bočne strane tijela oštećenog G.V. i to usmjerena naniže u vrijeme zadobijanja rane ustreline opisane pod takom 2 obdukcionog zapisnika, odnosno, naviše u vrijeme zadobijanja rane ustreline opisane pod tačkom 3 obdukcionog zapisnika. </span>
</p>
<p>&nbsp;</p>
<p>
<span class="span1">Dakle, na osnovu sadržine obdukcionog zapisnika, izjašnjenje vještaka medicinske struke-obducenta prof. dr. Š. M. na glavnom pretresu, sud je nesumnjivo utvrdio i medjubosni položaj optuženog G. B. i oštećenog G. V. u momentu ispaljenja smrtonosnih projektila i redosljed nanošenja strijelnih rana ustrelina, odnosno, da su usta cijevi predmetnog automata koji je optuženi kritičnom prilikom imao kod sebe, u trenutku nastanka dvije rane ustrelina bila okrenuta u pravcu lijeve bočne strene tijela oštećenog G. V., odnosno, da je prvo ispaljen projektil, koji je napravio ulaznu ranu u predjelu spoljnje ivice donje trećine lijeve nadlaktice, koji se kanalom nastavlja kroz potkožno meko tkivo lijeve podlaktice, izlazi iz iste u predjelu dlanene strene gornje trećine lijeve podlaktice, zatim ulazi u trbušnu duplju u lijevom podrebarnom predjelu na 122,5 cm iznad ravnih tabana i 16 cm ulijevo od središnje linije tijela, prolazi kroz trbušnu duplju i završava u potkožnom mekom tkivu desnog slabinskog predjela, kada su usta cijevi bila okrenuta odozdo nadolje, a da je potom nastala i druga rana ustrelina sa ulaznom ranom u predjelu spoljnje ivice srednje trećine lijeve nadlaktice, koja se kanalom nastavlja kroz potkožno meko tkivo nadlaktice, lomeći kost nadlaktice, izlazi iz iste u predjelu gornje unutrašnje strane lijevog ramena, praveći ranu u predjelu lijeve bočne strane vrata, kada su usta cijevi bila okrenuta odozdo naniže, te da su oba projektila koje su oštećenom nanijele ustrijelne rane ispaljena iz sudsko-medicinske daljine, odnosno kada su usta cijevi predmetnog automata bile na udaljenosti većoj od 1,5 metara od površine kože na tijelu oštećenog. Sa ovakvim zaključkom suda saglasni su i zaključci trasološkog vještačenja </span><span class="span1">Forenzičkog centra u Danilovgradu sačinjena po vještaku D. G., iz kojeg nesumnjivo proizilazi, da su na majici oštećenog G. V. uočena dva mehanička oštećenja, koja su karakteristična za oštećenja koja nastaju usljed prolaska projektila ispaljenih iz ručnog vatrenog oružja, koja se nalazi na 61 cm i 23,3 cm od donje ivice majice i 5 cm od lijevog šava majice oštećenog.</span>
</p>
<p>&nbsp;</p>
<p>
<span class="span1">Stoji činjenica, da je provedenim dokazima nesumnjivo utvrdjeno, da je optuženi G. B. kritičnom prilikom iz automata, koji je neovlašćeno nabavio i držao kritičnom prilikom u pravcu oštećenog G. V., ispalio tri projektila, a ne dva, kako mu je to preciziranom optužnicom stavljeno na teret, koja činjenica nesumnjivo proizilazi iz odbrane optuženog koji je naveo, da je najprije ispalio jedan metak upozorenja, a nakon toga još dva metka, a koja odbrana se u tom dijelu potvrdjuje iskazom saslušanog svjedoka D. Lj., koja je posvjedočila, da je kritičnom prilikom čula tri pucnja, što po ocjeni suda nije od presudnog značaja za utvrdjivanje krivice optuženog, a sve kod činjenice da je provedenim dokazima nesumnjivo utvrdjeno, da je optuženi G. B., iz automata koji je posjedovao, ispalio dva projektila, koji su oštećenom nanijeli ustrijelne rane, od kojih je kod istog nastupila smrt, a o čemu se sud prethodno izjasnio u presudi. Iz istih razloga sud nije prihvatio predlog punomoćnika oštećene porodice, da se u dokaznom postupku izvrši dopunski uvidjaj na licu mjesta, kako bi sud stekao utisak o mjestu gdje se nalazio oštećeni kritičnom prilikom, kao i optuženi, te prostor sa koga je oštećeni prilazio mjestu gdje se kritični dogadjaj desio, obzirom, da je provedenim dokazima prvenstveno sadržinom uvidjajne dokumentacije nesumnjivo utvrdjeno mjesto gdje se kritični dogadjaj desio, opisan položaj oštećenog i predmeti izvršenja krivičnog djela. Činjenica, da prilikom vršenja uvidjaja na licu mjesta, nijesu pronadjene čaure ispaljene iz automata, ne mogu se pripisati manjkavosti te istražne radnje, a imajući u vidu uslove u kojima je uvidjaj vršen, tj. činjenicu da je bila noć, a da je na licu mjesta bila visoka trava, što je bio razlog da istražni sudija naloži ovlašćenim policijskim službenicima Ispostave P..., da sjutra ujutru po danu nastave pretragu terena, u cilju pronalaska predmeta koji potiču iz krivičnog djela, prvenstveno čaura, kako je to i konstatovano u zapisniku, te da je prilikom pretrage terena jedna čaura i pronadjena, koja je bila predmet vještačenja i za koju je vještak balističar nesumnjivo utvrdio, da je ispaljena iz predmetnog automata.</span>
</p>
<p>&nbsp;</p>
<p>
<span class="span1">Imajući u vidu naprijed utvrdjeno činjenično stanje, utvrdjeno provedenim dokazima na glavnom pretresu, ovaj sud je nesumnjivo utvrdio, da su se u radnjama optuženog G. B. stekli svi bitni elementi bića krivičnog djela ubistvo iz čl. 143. Krivičnog zakonika, u sticaju sa krivičnim djelom nedozvoljeno držanje oružja i eksplozivnih materija iz čl. 403. st. 2. Krivičnog zakonika, obzirom, da je optuženi postupajući na način kako je to prethodno opisano, iz automatske puške marke "R... d..." fabričkog broja ..., koji je neovlašćeno nabavio i držao, suprotno odredbi čl. 12. Zakona o oružju (Sl. list RCG 49/04) kojim je zabranjeno držanje i nošenje svih vrsta automatskog oružja, ispalio dva projektila, koja su oštećenog G. V. pogodila u predjelu lijeve nadlaktice, gornje unutrašnje strane lijevog ramena i lijeve bočne strane vrata, nanoseći mu teške tjelesne povrede, od kojih je kod oštećenog usljed iskrvavljenja iz rascjepa krvnih sudova, vrata, jednjaka, oba bubrega, jetre, želudca i debelog crijeva, te raskidanih krvnih sudova duž kanala strijelnih rana ustrelina, nastupila smrt. Iz okolnosti konkretnog slučaja, sud je nesumnjivo utvrdio, da je optuženi prilikom izvršenja predmetnih krivičnih djela postupao sa direktnim umišljajem. Optuženi je bio svjestan da pucajući iz vatrenog oružja, automatske puške više puta u pravcu tijela oštećenog, istog može lišiti života, odnosno, da je gradjanima zabranjeno nabavljanje i držanje automatskog oružja, pa je to i htio, što znači da je optuženi bio svjestan svog djela i htio njegovo izvršenje. </span>
</p>
<p>&nbsp;</p>
<p>
<span class="span1">Pri ocjeni stanja svijesti optuženog u vrijeme izvršenja krivičnih djela, sud je imao u vidu nalaz i mišljenje komisije vještaka koji su izvršili sudsko-psihijatrijsko vještačenje optuženog, a iz kojeg se nesumnjivo utvrdjuje, da je optuženi duševno zdrava osoba, a da je u vrijeme izvršenja krivičnog djela sposobnost shvatanja značaja djela i mogućnost upravljanja postupcima bila bitno smanjena, usljed stanja afekta, straha i razdraženosti jakog inteziteta na nivou patološkog afekta, koji odgovara stanju privremene duševne poremećenosti, izazvanog neposrednim provokativnim ponašanjem oštećenog, koje se ogledalo u činjenici, da se isti pojavio iznenada, potom riječima upućenim optuženom "šijaku gotov si", što je kod optuženog izazvalo osjećaj neposredne životne ugroženosti od strane oštećenog i koje okolnosti su generisale afekat sraha i razdraženosti jakog inteziteta na nivou patološkog afekta, odnosno, dovelo do kvalitativnog poremećaja svijesti, a čemu je doprinijelo i ponašanje oštećenog u preddeliktnom periodu, manifestovano kroz provokativno ponašanje, prevashodno na verbalnom planu u vidu prijetnji u dužem vremenskom intervalu, što je optuženog dovelo u stanje kumuliranog stresa i postraumatskog stresnog poremećaja, obzirom, da se ponašanje oštećenog u tom periodu odlikovalo fizičkim prijetnjama dominantno usmjerenim prema optuženom, otežanim interpersonalnim odnosima, te prisustvom ideja odnosa visoko nesistematizovanog nivoa, što odgovara psihotičnoj fenomenologiji i što je kod optuženog i u predeliktnom periodu stvaralo osjećaj životne ugroženosti i straha od strane oštećenog.  </span>
</p>
<p>&nbsp;</p>
<p>
<span class="span1">Naime, tokom postupka nesumnjivo je utvrdjeno, da je izmedju optuženog G. B. i oštećenog G. V. postojao sukob prevashodno na verbalnom planu, iz razloga, što je oštećeni krivio optuženog, da na svom mobilnom telefonu posjeduje snimke sa lascivnim scenama, kako oštećeni opšti sa životinjama, njegove majke kako boravi u WC-u i djece od brata, koje je potom navodno pokazivao na slavi kod porodice D., a što je bio razlog da medjusobno prestanu da govore, a da oštećeni počne da upućuje uvredljive i prijeteće poruke na mobilni telefon optuženog, da će ubiti njega i članove njegove porodice, zbog čega je ovaj bio prinudjen da oštećenog u više navrata zbog izjavljenih prijetnji prijavi policiji. Ove činjenice nesumnjivo proizilaze kako iz odbrane optuženog, koji je naveo, da je u decembru mjesecu 2009. godine, dobio prvu prijetnju na mobilni telefon od strane oštećenog, zbog navodnih snimaka kako on opšti sa životinjama i njegove majke, da se zbog toga obratio rodjenom bratu oštećenog G.M., kako bi posredovao izmedju njih dvojice, što je ovaj i učinio, ali bezuspješno, nakon čega je oštećeni došao i kući sa metalnim vilama, da se razračuna sa optuženim, ali ga nije zatekao, već njegovu majku, kojoj je uputio ozbiljne prijetnje za njen život. Dalje je naveo, da je još jednom zamolio brata oštećenog da posredjuje medju njima, kako bi urazumio oštećenog, ali da ovaj ni u drugom navratu to nije uspio, zbog čega je zbog učestalosti prijetnji više puta prijavljivao oštećenog policiji, te da su povodom jedne prijave odlazili i u sud u N... i to u junu 2010. godine, ali je ta prijava odbačena od strane tužilaštva. Zbog svega toga osjećao je strah za sebe i svoju porodicu, živio je kao u zatvoru, nastojeći da prilikom svakog izlaska iz kuće izbjegava susret sa oštećenim i zbog čega je zbog osjećaja straha od oštećenog počeo da nosi automat.</span>
</p>
<p>&nbsp;</p>
<p>
<span class="span1">Da je postojao navedeni sukob izmedju optuženog i oštećenog, potvrdjuje se i iskazom svjedoka G. M., rodjenog brata oštećenog G. V., koji je posvjedočio, da mu je bilo poznato da optuženi B. i njegov brat V. nijesu govorili, da su se kao razlog tog njihovog sukoba pominjale neke slike koje je optuženi B. pokazivao, a što mu je saopštio njegov pokojni brat, za koje slike nije vjerovao da postoje, savjetujući svom bratu da se mane tih priča i rabote, da je tim povodom optuženi B. dolazio kod njega i žalio mu se na V. ponašanje, zbog čega je zajedno sa B. i njegovim bratom G. odlazio u selo, u namjeri da ih pomiri, u čemu nije uspio, te da mu je poznato da su se nakon toga B. i V. tukli i da je intervenisala policija, nakon čega je </span><span class="span1">odustao od pokušaja da ih pomiri, obzirom da se radi o odraslim ljudima koji su imali blizu 40 godina. O postojanju sukoba izmedju optuženog i oštećenog, posvjedočila je i svjedok D. S., koja je u svom iskazu navela, da joj je bilo poznato, da su optuženi i oštećeni bili u svadji, da su razlog te svadje bile neke slike, da je tim povodom došlo do sukoba izmedju njene braće i sada pokojnog G. V., zbog toga što je V. njoj slao poruke i prijetnje na mobilni telefon, jer je navodno optuženi B. neke fotografije njegove majke i djece njegovog brata pokazivao u njihovoj kući, da je zbog tih prijetnji i ona prijavljivala oštećenog policiji u P..., koja joj je savjetovala da izbjegava V., da su oni obavili razgovor sa njim, te da se to više neće ponoviti, ali su poruke i dalje stizale, a što je sve potvrdila i svjedok D. Lj. u svom iskazu, u što se sud uvjerio uvidom u dvije SMS poruke u telefonu ovog svjedoka na glavnom pretresu, koje su upućene sa broja telefona 068/..., koji je koristio oštećeni G. V. sledećih sadžina: "spasila ti je K. život. A ti je snimaš. Sprdaš se snjome i sa djecom Mišovom. Glibeško!. Ne umiješ putem ići, a umiješ za K. lajat sa Šijakom (optuženim). Makara KRV. Crni će vam dani doći" i "sva crnogorska policija neće mu pomoći, zaklaću ga u toralici. Neće više slikavat đecu, ni majku mi, ni drogirati. Svakako ste me proglasili da sam lud".</span>
</p>
<p>&nbsp;</p>
<p>
<span class="span1">Nadalje, i svjedok K. M. službenik policije u P...,  je u svom iskazu posvjedočio, da je izmedju optuženog i oštećenog postojao sukob, zbog nekih snimaka na telefonu sa lascivnim scenama, te da je iz tih razloga i svjedok D. S. imala problema, zbog čega je podnošeno više prijava od strane optuženog G. B. i svjedoka D. S., te da su jednom prilikom povodom navedenih prijava oštećenog V. odvodili kod ljekara, jer je njegovo ponašanje zbog učestalosti poruka i prijetnji koje je on slao, upućivale da on ima nekih psihičkih problema, zbog čega je odvodjen i kod psihijatra u N.... O postojanju prijava koje je optuženi G. B. podnosio protiv oštećenog V. tokom 2011. godine, posvjedočio je i K. M., takodje službenik Uprave policije Isposava P..., kome se optuženi G. B. jednom prilikom požalio, da se plaši oštećenog V. i život svoje porodice, a što je posvjedočio i svjedok C. Lj., inspektor kriminalističke policije u N..., koji je od svog prijatelja V. M. bio upoznat, da postoji neki nesporazum izmedju dva G.u selu R..., te da ga je V. molio, da zbog ozbiljnosti tog sukoba preko službe interveniše, savjetujući mu da optuženi G. sve provokacije i prijetnje prijavi policiji, te da je jednom prilikom zatekao oštećenog sada pokojnog G. V. u svojoj kancelariji, gdje je od njega uzimana neka izjava povodom sukoba u selu R... sa nekim rodjakom. </span>
</p>
<p>&nbsp;</p>
<p>
<span class="span1">Imajući u vidu naprijed utvrdjeno činjenično stanje, utvrdjeno provedenim dokazima na glavnom pretresu, sud nije prihvatio stav odbrane iznijet u završnoj riječi, da su se u radnjama optuženog G. V., nasuprot kvalifikaciji krivičnog djela u optužnici stekli svi bitni elementi bića krivičnog djela ubistvo na mah iz čl. 145. Krivičnog zakonika, uz obrazloženje, da je optuženi lišio života oštećenog u stanju afekta straha i razdraženosti, jakog inteziteta, prouzrokovanom ponašanjem oštećenog, u koje stanje je doveden bez svoje krivice, što je za rezultat imalo, da je sposobnost shvatanja značaja djela i mogućnost upravljanja postupcima, kod optuženog u vrijeme izvršenja krivičnog djela bila bitno smanjena.</span>
</p>
<p>&nbsp;</p>
<p>
<span class="span1">Naime, krivično djelo ubistvo na mah iz čl. 145. Krivičnog zakonika, čini lice koje drugog liši života na mah, doveden bez svoje krivice u jaku razdraženost napadom, zlostavljanjem ili teškim vrijedjanjem od strane ubijenog. Provedenim dokazima na glavnom pretresu nesumnjivo je utvrdjeno, da je optuženi lišio života oštećenog u stanju afekta straha i razdraženosti jakog inteziteta, u koje stanje je doveden provokativnim ponašanjem oštećenog u predeliktnom i deliktnom periodu, što je kod optuženog dominantno prouzrokovalo afekat straha jakog inteziteta, dok je razdraženost bila samo propratna pojava, kako je to sud nesumnjivo utvrdio iz stručnog i objektivnog nalaza i mišljenja komisije vještaka, koji su obavili sudsko-psihijatrijsko vještačenja optuženog, odnosno usmenog izjašnjenja predstavnika </span><span class="span1">komisije na glavnom pretresu. Iz tog razloga u konkretnom slučaju ne može se govoriti o ovom privilegovanom obliku ubistva, jer kod optuženog u vrijeme izvršenja krivičnog djela kao dominantan oblik afektivnog stanja, nije postojala razdraženost prouzrokovana napadom, zlostavljanjem i teškim vrijedjanjem od strane oštećenog. U tom kontekstu sud je posebno cijenio i dio odbrane optuženog, u kojem je naveo, da je oštećeni G. V. prilazeći mjestu gdje se on nalazio zajedno sa svjedokom D. S., u jednom trenutku dohvatio za pojas, kao da će nešto da uzme, a zatim tu ruku podigao u vazduh, kada je on ispalio projektil u pravcu oštećenog, a sve u postojanju eventualne zablude kod optuženog i pogrešne predstave, da od strane oštećenog predstoji protivpravni napad u odnosu na njega i svjedoka D. S., pa nalazi, da u konkretnom slučaju ponašanje oštećenog G. V., koji je u jednom trenutku i odručio ruku od svog tijela, kako to proizilazi iz iskaza svjedoka D. S., te objektivnog i stručnog nalaza vještaka obducenta prof. dr. Š. M., koji je u svom nalazu ustvrdio, da je u trenutku zadobijanja rane ustreline u predjelu gornje trećine lijeve nadlaktice, ruka oštećenog morala biti odručena od tijela i savijena u laktu, a imajući u vidu smjer strijelnog kanala, po ocjeni suda objektivno ne može predstavljati radnju koja bi kod optuženog prouzrokovala pogrešnu sliku, u smislu da je isti ugrožen napadom od strane oštećenog, odnosno, ta radnja, koja je evidentno postojala nije predstavljala onu vrstu opasnosti koja bi iziskivala od optuženog da reaguje upotrebom vatrenog oružja, jer je optuženi u konkretnom slučaju imao mogućnosti da vidi da oštećeni nije naoružan, obzirom, da ga je po sopstvenom kazivanju ugledao na 60-70 metara od sebe, a posebno kod činjenice, da se predmetni dogadjaj desio po danu i da je oštećeni na sebi imao samo pantalone i majicu kratkih rukava, obzirom, da se dogadjaj desio u ljeto, pa se ne može govoriti o postojanju eventualne stvarne neotklonjive zablude o okolnostima predmetnog dogadjaja. Naprotiv, po ocjeni suda ispaljivanje projektila od strane optuženog u pravcu tijela oštećenog, očigledno je imalo za cilj lišavanje života oštećenog, na što upućuju činjenice, da je optuženi kritičnom prilikom ispalio više projektila u tijelo oštećenog, od kojih su ga dva pogodila.</span>
</p>
<p>&nbsp;</p>
<p>
<span class="span1">Sud je cijenio i ostale dokaze provedene u postupku, pa je našao da one nijesu od uticaja za drugačije presudjenje u ovoj krivično pravnoj stvari.</span>
</p>
<p>&nbsp;</p>
<p>
<span class="span1">Odlučujući o kazni za optuženog, sud je najprije u smislu čl. 42 Krivičnog zakonika, cijenio sve okolnosti od kojih zavisi da kazna bude manja ili veća (olakšavajuće ili otežavajuće okolnosti), pa je od olakšavajućih okolnosti na strani optuženog cijenio izraženo iskreno kajanje zbog izvršenja krivičnih djela, prihvatanje krivice, raniji život optuženog, tj. njegovu neosujivanost, a što je sud utvrdio iz izvoda iz KE za optuženog, a posebno činjenicu, da je izvršenje krivičnog djela bilo psihopatološki motivisano afektom straha jakog inteziteta, zbog čega je sposobnost značaja djela optuženog u vrijeme izvršenja krivičnog djela bila bitno smanjena, dok otežavajućih okolnosti nije bilo, pa je sud cijeneći naprijed navedene olakšavajuće okolnosti, shodno čl. 48. st. 1. Krivičnog zakonika, optuženom najprije utvrdio pojedinačne kazne zatvora za svako krivično djelo, na način što mu je za krivično djelo ubistvo iz čl. 143. Krivičnog zakonika, utvrdio kaznu zatvora u trajanju od 10 (deset) godina, a za krivično djelo nedozvoljeno držanje oružja i eksplozivnih materija iz čl. 403. st. 2. Krivičnog zakonika, kaznu zatvora u trajanju od 6 (šest) mjeseci, a potom ga primjenom odredbe čl. 48. st. 2. tačka 2. Krivičnog zakonika, osudio na jedinstvenu kaznu zatvora u trajanju od 10 (deset) godina i 3 (tri) mjeseca, nalazeći da je takva kazna adekvatna stepenu krivice optuženog i težini počinjenog krivičnog djela i da predstavlja onu mjeru koja je neophodno potrebna, kako bi se ostvarila svrha kažnjavanja iz čl. 32. Krivičnog zakonika, da optuženi ubuduće ne vrši krivična djela, u okviru opšte svrhe izricanja krivičnih sankcija iz čl. 4. st. 2. Krivičnog zakonika.</span>
</p>
<p>&nbsp;</p>
<p>
<span class="span1">Na osnovu čl. 51. Krivičnog zakonika, sud je optuženom G. V. u izrečenu kaznu zatvora uračunao i vrijeme provedeno u pritvoru, počev od 28.08.2011. godine, pa nadalje, dok pritvor bude trajao.</span>
</p>
<p>&nbsp;</p>
<p>
<span class="span1">Na osnovu čl. 75. Krivičnog zakonika, sud je optuženom G. B. izrekao mjeru oduzimanje predmeta i to automatske puške "R... d..." fab. br. ...</span><span class="span1">, kao predmeta izvršenja krivičnog djela, kako bi se otklonili stanja i uslovi da optuženi ubuduće vrši krivična djela, u okviru opšte svrhe izricanja mjere bezbjednosti iz čl. 66. Krivičnog zakonika.</span>
</p>
<p>&nbsp;</p>
<p>
<span class="span1">Na osnovu člana 239. Zakonika o krivičnom postupku, sud je </span><span class="span1">porodicu oštećenog G. V.</span><span class="span1"> radi ostvarivanja imovinsko pravnog zahtjeva uputio na redovnu građansku parnicu, obzirom da podaci krivičnog postupka ne pružaju dovoljan osnov za potpuno ili djelimično presudjenje, a utvrdjivanje tih činjenica vodilo bi samo odugovlačenju postupka i uvećavanju njegovih troškova.</span>
</p>
<p>&nbsp;</p>
<p>
<span class="span1">Kako je sud optuženog oglasio krivim, to ga je shodno čl. 226. i 229. Zakonika o krivičnom postupku, obavezao na plaćanje troškova krivičnog postupka-sudskog paušala u iznosu od 100 eura, koji paušal je određen srazmjerno složenosti postupka, dužini njegovog trajanja, te imovinskim prilikama optuženog, te da na ime ostalih troškova krivičnog postupka plati ovom sudu novčani iznos od 2.428,40 eura, a koji se odnose na troškove medicinskog vještačenja po vještaku prof. dr. Š. M. u iznosu od 220,00 eura, troškove balističkog vještačenja po vještaku M. M. u iznosu od 44,00 eura, troškova sudsko-psihijatrijskog vještačenja po komisiji vještaka u iznosu od 962,5 eura, troškovi za telekomunikaciono vještačenje po vještaku B. P. u iznosu od 271,9 eura, troškovi na ime nagrade i nužnih izdataka postavljenog mu branioca po služenoj dužnosti adv. B. M. u iznosu od 250,00 eura, nagrade i nužnih izdataka postavljenog mu branioca po službenoj dužnosti adv. V. M., u iznosu od 500,00 eura, te putnih troškova za svjedoke: D. Lj., D. S., C. Lj. i K. M. u iznosu od 120,00 eura, sve u roku od 15 dana po pravosnažnosti presude, pod prijetnjom prinudne naplate, dok će o ostalim troškovima krivičnog postupka sud odlučiti naknadno, posebnim rješenjem, po pribavljanju podataka o njihovoj visini. </span>
</p>
<p>&nbsp;</p>
<p>
<span class="span1">Sa izloženog, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">VIŠI SUD U PODGORICI</span>
</p>
<p style="text-align:center;">
<span class="span1">Dana 15.11.2013. godine</span>
</p>
<p>&nbsp;</p>
<p>
<span class="span1">Zapisničar                                                                       PREDSJEDNIK VIJEĆA-SUDIJA</span>
</p>
<p>
<span class="span1">Novčić Slobodanka                                                                        Tabaš Predrag</span>
</p>
<p>&nbsp;</p>
<p>
<span class="span1">DN-a, po primjerak:</span>
</p>
<p>
<span class="span1">- VDT Podgorica,</span>
</p>
<p>
<span class="span1">- Optuženom,</span>
</p>
<p>
<span class="span1">- Braniocu optuženog,</span>
</p>
<p>
<span class="span1">- Punomoćniku oštećene porodice po pravosnažnosti presude,</span>
</p>
<p>
<span class="span1">- a/a.</span>
</p>
<p>
<span class="span1">Postupljeno, dana _____________ godine</span>
</p>
<p>&nbsp;</p>
</div>
</div>


</body>
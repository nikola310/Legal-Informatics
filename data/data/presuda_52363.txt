<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.875in 1.25in 0.5in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;keep-with-next.within-page:always;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:center;hyphenate:auto;font-family:Arial;font-size:12pt;}
.p7{text-indent:-0.53125in;margin-left:2.5in;text-align:justify;hyphenate:auto;font-family:Arial;font-size:12pt;}
.p8{text-indent:0.5in;margin-left:2.5in;text-align:justify;hyphenate:auto;font-family:Arial;font-size:12pt;}
.p9{text-indent:-2.0in;margin-left:2.5in;text-align:start;hyphenate:auto;font-family:Arial;font-size:12pt;}
.p10{text-indent:0.4375in;margin-left:0.0625in;text-align:justify;hyphenate:auto;font-family:Arial;font-size:12pt;}
.p11{margin-left:0.5in;text-align:justify;hyphenate:auto;font-family:Arial;font-size:12pt;}
.p12{text-indent:-0.25in;margin-left:0.75in;text-align:justify;hyphenate:auto;font-family:Arial;font-size:12pt;}
.p13{margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p14{text-indent:0.16597222in;margin-left:2.0in;margin-bottom:0.083333336in;text-align:start;hyphenate:auto;font-family:Arial;font-size:12pt;}
.p15{text-indent:0.5in;margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p16{text-indent:0.5in;text-align:start;hyphenate:auto;font-family:Arial;font-size:12pt;}
.p17{text-indent:0.5in;text-align:center;hyphenate:auto;font-family:Arial;font-size:12pt;}
.p18{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{text-decoration:underline;}
.s3{display: inline-block; text-indent: 0; min-width: 0.4861111in;}
</style>
<meta content="radmila.duborija" name="author">
</head>
<body class="b1 b2">
<p class="p1">
<span>	</span>
</p>
<p class="p1"></p>
<p class="p1"></p>
<p class="p1">
<span class="s1">K.br. 27/13</span>
</p>
<p class="p2"></p>
<p class="p3">
<span class="s1">U  IME CRNE GORE</span>
</p>
<p class="p4"></p>
<p class="p5">
<span>Viši sud u Bijelom Polju, sudija Bošković Vukomir, uz učešće namještenika suda Duborija Radmile, kao zapisničara, u krivičnom predmetu optuženog S. S. iz B. P, zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivčnog zakonika i krivičnog djela nedozvoljeno držanje oružja i eksplozivnih materija iz čl. 403 st. 3 u vezi st. 2 i 1 Krivičnog zakonika, po optužnici Višeg državnog tužioca u Bijelom Polju Kt.br. 12/13 od 09.05.2013 godine, nakon održanog usmenog, javnog i glavnog pretresa u prisustvu zamjenika Višeg državog tužioca R. M, optuženog S.S, njegovog branioca adv. Č. K, donio je 10.09.2013 godine, i javno objavio 16.09.2013 godine,</span><span class="s2"> </span>
</p>
<p class="p6"></p>
<p class="p3">
<span class="s1">    P  R  E  S  U  D  U</span>
</p>
<p class="p2"></p>
<p class="p2">
<span>	Optuženi </span><span class="s1">S. S</span><span>, JMBG ....., od oca I. i majke H, rođene H, rođen .... godine, u B P, sa stalnim boravkom u mjestu rođenja – R, državljanin Crne Gore, sa završenom srednjom školom, po zanimanju ugostitelj, srednjeg imovnog stanja, osuđivan, nalazi se u pritvoru od 10.04.2013 godine. </span>
</p>
<p class="p2"></p>
<p class="p4"></p>
<p class="p7">
<span class="s1">              K r i v    j e</span>
</p>
<p class="p8"></p>
<p class="p9">
<span>Što je: </span>
</p>
<p class="p10">
<span>Dana, 10.04.2013 godine, u mjestu R, opština B. P, u porodičnoj kući, neovlašćeno radi prodaje, držao 15755 grama opojne droge marihuane, supstance koja je Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga (Sl. List  CG, br. 56/2012) proglašena za opojnu drogu, zapakovanu u 17 ručno pravljenih paketa od najlonske folije, koju su istog dana, ovlašćena službena lica Uprave policije – Područne jedinice B. P, prilikom pretresa kuće, pronašla na tavanu i oduzela, </span>
</p>
<p class="p10"></p>
<p class="p5">
<span>- Čime je izvršio krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika, </span>
</p>
<p class="p11"></p>
<p class="p5">
<span>2) Dana, 10.04.2013 godine, u P, neovlašćeno nabavio veću količinu oružja I municije I to: automat marke “H&amp;K” fab. broja …, cal. 9 mm, čije držanje je shodno čl. 10a st. 1 Zakona o oružju, zabranjeno, pištolj marke “H.&amp;K” fab. br. ….., cal. 40 S&amp;W, sa 12 komada metaka u okviru i pištolj marke “CZ” 75B, fab. broja …, cal. 9 mm, za koje oružje shodno čl. 27 Zakona o oružju, nije posjedovao oružni list za držanje i nošenje oružja i 7.200 metaka cal. 7,62 mm, koje oružje je neovlašćeno držao u svom putničkom motornom vozilu marke “W. P” reg. br. NK BR …, koje su istog dana na putnom pravcu P. – B. P, iza podvožnjaka na izlazu iz P, pronašli ovlašćena službena lica te Uprave, prilikom pretresa vozila I oduzeli, </span>
</p>
<p class="p2"></p>
<p class="p2">
<span>	3) Neutvrđenog dana, mjeseca i godine od NN lica, neovlašćeno nabavio veću količinu oružja, koju je sve do dana 10.04.2013 godine, držao u svojoj porodičnoj kući u R, opština B. P, i to: automatsku pušku marke “H. i k” modela ENMP5 cal. 9x19 mm, fabričkog broja …. sa okvirom, automatsku pušku marke “E” cal. 9x19 mm, fabričkog broja … sa okvirom, čije držanje je shodno čl. 10 A st. 1 Zakona o oružju zabranjeno, i pištolj marke “BBM ME 8 Police” cal. 8 mm. K, bez fabričkog broja, za koje oružje shodno čl. 27 Zakona o oružju nije posjedovao oružni list, koje su naznačenog dana ovlašćena službena lica Uprave policije Područne jedinice B. P, prilikom pretresa kuće pronašla na tavanu i oduzela, </span>
</p>
<p class="p2"></p>
<p class="p5">
<span>- Čime je izvršio produženo krivično djelo nedozvoljeno držanje oružja I eksplozivnih materija iz čl. 403 st. 3 u vezi st. 2 I 1 Krivičnog zakonika, </span>
</p>
<p class="p5"></p>
<p class="p5">
<span>Pa sud primjenom tog zakonskog propisa i čl. 14, 15, 32, 36, 42, 48, 49, 51, 66, 75 st. 3 i 300 st. 6 u vezi st. 1 Krivičnog zakonika Crne Gore, i čl. 226, 227 i 374 ZKP-a Crne Gore, utvrđuje </span>
</p>
<p class="p5"></p>
<p class="p5">
<span>- za krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika, kaznu zatvora u trajanju od 3 (tri) godine, </span>
</p>
<p class="p5"></p>
<p class="p5">
<span>-  za produženo krivično djelo nedozvoljeno držanje oružja i eksplozivnih materija iz čl. 403 st. 3 u vezi st. 2 i 1 Krivičnog zakonika, kaznu zatvora u trajanju od 2 (dvije) godine, i 5 (pet) mjeseci, </span>
</p>
<p class="p2"></p>
<p class="p12">
<span class="s3">-​&nbsp;</span><span>te primjenom odredbi čl. 48 Krivičnog zakonika, </span>
</p>
<p class="p13"></p>
<p class="p14">
<span class="s1">        O s u đ u j e</span>
</p>
<p class="p15">
<span>Na jedinstvenu kaznu zatvora u trajanju od 5 (pet) godina i 3 (tri) mjeseca, u koju kaznu mu se ima uračunati vrijeme provedeno u pritvoru od 10.04.2013 godine, pa nadalje.</span>
</p>
<p class="p2">
<span> </span>
</p>
<p class="p5">
<span>Optuženi se obavezuje da na ime paušala plati iznos od 100,00 €, u korist Budžeta Crne Gore, u roku od 15 dana po pravnosnažnosti presude pod prijetnjom prinudnog izvršenja. </span>
</p>
<p class="p5"></p>
<p class="p5">
<span>O troškovima postupka biće odlučeno posebnim rješenjem kada budu pribavljeni potpuniji podaci. </span>
</p>
<p class="p2"></p>
<p class="p2">
<span>	Privremeno oduzeta droga-marihuana od optuženog S. S. u količini od 15.755 grama, trajno se oduzima iz razloga zaštite zdravlja i ista se ima uništiti. </span>
</p>
<p class="p2"></p>
<p class="p5">
<span>Optuženom se izriče mjera bezbjednosti oduzimanja: automat marke “H.&amp;K.” fab. broja .., cal. 9 mm, pištolj marke “H.rK” fab. br. …., cal. 40 S&amp;W, sa 12 komada metaka u okviru, pištolj marke “CZ” 75B, fab. broja …, cal. 9 mm, 7.200 metaka cal. 7,62 mm, automatsku pušku marke “H. i k.” modela ENMP5 cal. 9x19 mm, fabričkog broja …. sa okvirom, automatsku pušku marke “Ero” cal. 9x19 mm, fabričkog broja … sa okvirom, i “BBM ME 8 Police” cal. 8 mm. K, bez fabričkog broja, kao predmeta izvršenja krivičnog djela. 	</span>
</p>
<p class="p5"></p>
<p class="p6"></p>
<p class="p6">
<span class="s1">O b r a z l o ž e n j e</span>
</p>
<p class="p2">
<span>	 </span>
</p>
<p class="p2">
<span>	Više državno tužilaštvo u Bijelom Polju podnijelo je ovom sudu optužnicu</span><span class="s2"> </span><span>Kt.br. 12/13 od 09.05.2013 godine, protiv S. S. iz B. P, zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivčnog zakonika i krivičnog djela nedozvoljeno držanje oružja i eksplozivnih materija iz čl. 403 st. 3 u vezi st. 2 i 1 Krivičnog zakonika. </span>
</p>
<p class="p2"></p>
<p class="p5">
<span>U završnoj riječi zamjenik Višeg državnog tužilaštva je istakao da izvedeni dokazi tokom postupka na nedvosmislen način ukazuju da je optuženi izvršio krivična djela stavljena mu na teret, pa je zatražio od suda da optuženog oglasi krivim i osudi na kaznu zatvora propisanu zakonom. </span>
</p>
<p class="p5"></p>
<p class="p2">
<span>	Optuženi S. S. u svojoj odbrani tokom postupka je istakao da je u S. upoznao lice po imenu S, sa kojim se družio par dana. To lice mu je ponudilo da uz novčanu naknadu u iznosu od 500 eura, od nekog njegovog druga iz P. do B. P. preveze dvije - tri hiljade komada municije. Nije mu govorio ime lica od kojeg treba da preuzme municiju, već mu je dao telefon i bosansku karticu i rekao da će ga to lice pozvati na taj broj i da će se detaljnije dogovoriti u vezi preuzimanja. Po proteku tri dana vratio se u B. P. i sa sobom ponio telefon i karticu. Dok je bio u B. P, S. ga je pozivao više puta i uvijek je odlagao put za P. MIsli da se taj S. preziva D, u šta nije siguran. </span>
</p>
<p class="p2"></p>
<p class="p2">
<span>	Dana, 09.04.2013 godine, pozvao ga je S. i saopštio mu da treba da pođe za P. kako bi preuzeo municiju. U razgovoru mu je rekao da će ga na broj koji mu je on dao pozvati lice iz P, te da će mu dati instrukcije oko preuzimanja robe. Nakon toga, oko 22,30 h. pozvala ga je muška osoba i zatražila da dođe do tržnog centra "D", što je on i uradio. Potom ga je isto lice ponovo pozvalo i dalo mu bliže instrukcije vezano za tačno mjesto gdje je trebao da preuzme municiju. Po dolasku na to mjesto zapazio je kako mu prilazi muška osoba starosti oko 50 godina. To lice mu je pokazalo kutije koje su se nalazile na zemlji. Nakon toga, on je otvorio gepek, podigao tapacir iznad rezervne gume kako bi napravio prostor za smještaj municije. Gumu je prethodno ostavio u B. P. Na to mjesto je stavio pakete, a znao je da se u njima nalazi municija. Municije je bilo oko 7.000, a ne kako su se ranije dogovorili. </span>
</p>
<p class="p2"></p>
<p class="p2">
<span>	Nakon što su smjestili municiju, to lice mu je dalo jednu kesu, govoreći mu da se u njoj nalazi municija u refuzi. Međutim, on je zapazio da se u kesi nalazi oružje, pa je bliže pogledao i vidio da se u istoj nalaze dva pištolja i jedan hekler. Odbijao je da uzme tu kesu. Međutim, na insistiranje toga lica prihvatio je, jer mu je isto govorilo da će S. platiti usluge prevoza i za tu robu. Bilo mu je poznato da se municija i oružje ne smiju držati bez odobrenja. Lice koje mu je predalo oružje i municiju mu nije govorilo kome on dalje treba da preda iste, već mu je reklo da će ga pozvati neko lice koje tu robu treba da proda u S. </span>
</p>
<p class="p2"></p>
<p class="p2">
<span>	U vezi oružja koje je nađeno u njegovoj kući, izjasnio se da je isto kupio prije pet-šest godina u N. od lica po imenu Ž. Istakao je i to da su pištolj marke "ME 8 Police" i revolver marke "Mauzer" modela K50, gasni pištolji. Ni za jedno od navedenih oružja nije imao odobrenje, a isto je nabavio jer voli oružje. Istakao je i to da osim za dva revolvera za koja smatra da su bili gasni, za druge nije znao u kakvom su stanju, da li su ispravni ili neispravni, ali je prilikom kupovanja smatrao da je oružje ispravno. </span>
</p>
<p class="p2"></p>
<p class="p2">
<span>	Vezano za krivično djelo neovlašćena proizvodnja, držanje i stavljanje u promet opojnih droga, izjasnio se da se bavio prodajom vozila, te da je od njega lice iz P. po imenu V. kupilo jedno vozilo i ostalo mu dužno 4.000 eura. Po proteku izvjesnog vremena, to lice je došlo u B. P, i po dogovoru su se našli na benzinskoj pumpi "L. o". Tada mu je V. rekao da se u njegovom vozilu nalazi droga - skank, koju je trebalo da preuzme neko lice koje je upravljalo teretnim vozilom, te da isto nije došlo po dogovoru. Zamolio ga je da mu drogu sačuva dva dana. Prihvatio je, pa su drogu dovezli do njegove kuće i ostavili je u putničkom vozilu. Nakon toga, pozvao ga je V, govoreći mu da drogu proda i da na taj način namiri od njeg dug. Međutim, on tu drogu nije prodao, niti je bilo kome nudio na prodaju, niti je namjeravao drogu prodavati. Opisuje da se droga nalazila u zamotuljcima, a zamotuljci u džaku. </span>
</p>
<p class="p2"></p>
<p class="p5">
<span>U završnoj riječi branilac optuženog, adv. Č. K, je istakao da je tokom postupka utvrđeno da stoje neki od elemenata krivičnih djela koje su stavljeni optuženom na teret. Međutim, branilac smatra da nije dokazano neovlašćeno držanje radi prodaje, već samo neovlašćeno držanje droge. Isto tako, branilac smatra da nije dokazano neovlašćeno nabavljanje i držanje oružje, već samo neovlašćeno držanje. Stoga, smatra da se radi o kuriru, a samim time i najblažem obliku izvršenja ovog djela. Dalje, branilac ističe da postoji potpuno priznanje optuženog i u tom pravcu traži od suda da to cijeni kao olakšavajuću okolnost, te u istom smislu i njegove lične prilike, da se radi o jedincu, čiji je otac star 80 godina. </span>
</p>
<p class="p5"></p>
<p class="p5">
<span>Optuženi je prihvatio završnu riječ branioca, te istakao da je tokom postupka priznao izvršenje krivičnog djela stavljenog mu na teret i da se zbog toga kaje. </span>
</p>
<p class="p5"></p>
<p class="p5">
<span>Sud je u dokaznom postupku na glavnom pretresu izveo dokaze: pročitao: zapisnik Uprave policije - PJ B.P. o pretresanju stana i drugih prostorija 27-03 br. 240/13-4212 od 10.04.2013 godine, potvrdu o privremeno oduzetim predmetima izdata od Uprave policije - Područne jedinice B. P. oznake 27/03 br. 240/13-4212/2 od 10.04.2013 godine, izdate na ime S. I, službenu zabilješku Uprave policije - PJ P, br. Ku 262/2013 od 10.04.2013 godine, potvrdu Uprave policije - Područne jedinice P, br. Ku. 262/10 od 10.04.2013 godine, na ime optuženog S. S, izvještaj Forenzičkog centra iz Danilovgrada, o izvršenom vještačenju br. 1277/13 od 08.05.2013 godine, izvještaj Forenzičkog centra iz Danilovgrada, o balističkom vještačenju municije br. 1175-1/13 od 16.04.2013 godine, izvještaj o balističkom vještačenju br. 1278-1/13 od 03.07.2013 godine, Forenzičkog Centra iz Danilovgrada, vještaka balističara B. B; izvršio uvid u: izvještaj Uprave policije - PJ B. P. za okrivljenog S. S, br. 5518/2 od 17.05.2013 godine, presudu ovog suda Kv. br. 104/11 od 28.03.2011 godine, foto-dokumentaciju Uprave policije - Područne jedinice B. P, br. 182/2013 od 10.04.2013 godine, foto dokumentaciju Uprave policije - PJ P, br. 12-28-244-341/677 od 10.04.2013 godine, pa je cijeneći iste i u kontekstu dovodeći ih u vezu sa odbranama optuženih utvrdio činjenično stanje kao u izreci presude. </span>
</p>
<p class="p5"></p>
<p class="p5">
<span>Kao nesporno u ovoj krivično-pravnoj stvari utvrđeno je sledeće činjenično stanje: </span>
</p>
<p class="p5"></p>
<p class="p5">
<span>Dana, 09.04.2013 godine, oko 02,00 h. ovlašćeni policijski službeni Uprave policije iz P, su kontrolom vozila marke „W. p“ reb. Oznake NK BR ..., kojim je upravljao optuženi, pronašli 7.200 metaka kalibra 7,62 mm, koji meci su se nalazili u četiri kartonske kutije, automat marke "Hekler-Koh" fabričkog broja ..., cal. 1,9 mm. pištolj marke "Hekler-Koh" fabričkog broja ... sa 12 komada metaka u okviru, i pištolj marke "CZ CZ 75 B", fabričkog broja .... cal. 1,9 mm. za koje posjedovanje oružja optuženi nije imao oružani list za nošenje i držanje. </span>
</p>
<p class="p5"></p>
<p class="p5">
<span>Nesporno je da su ovlašćeni policijski službenici Uprave policije B. P, u porodičnoj kući optuženog dana 10.09.2013 godine, pronašli i oduzeli 15.755 g. opojne marihuane, kao i automatsku pušku marke “Hekler i koh” modela ENMP5 cal. 9x19 mm, fabričkog broja …. sa okvirom, automatsku pušku marke “Ero” cal. 9x19 mm, fabričkog broja …. sa okvirom, čije držanje je shodno čl. 10 A st. 1 Zakona o oružju zabranjeno, i pištolj marke “BBM ME 8 Police” cal. 8 mm. K, bez fabričkog broja, za koje posjedovanje oružja optuženi nije imao oružani list za držanje. </span>
</p>
<p class="p2"></p>
<p class="p5">
<span>Da je oružje i droga nađeno u porodičnoj kući optuženog, potvrđuje se zapisnikom o pretresanju stana i drugih prostorija koje su izvršila ovlašćena službena lica Uprave policije iz B. P. dana 10.04.2013 godine, a što se potvrđuje i potvrdom o privremeno oduzetim predmetima iste uprave od 10.04.2013 godine, izdatom na ime S. I, oca optuženog. </span>
</p>
<p class="p5"></p>
<p class="p5">
<span>Da su nađeni predmeti u vozilu optuženog dana 10.04.2013 godine, potvrđuje se sadržinom službene zabilješke Ispostave policije iz P, oznake Ku. 262/2013 od 10.04.2013 godine, i potvrdom o privremeno oduzetim predmetima izdatom od strane službenika Područne jedinice P, oznake Ku. 262/2013 od 10.04.2013 godine. </span>
</p>
<p class="p5"></p>
<p class="p5">
<span>Izvještajem o hemijskom vještačenju Forenzičkog centra iz Danilovgrada, oznake 1277/13, se potvrđuje da dostavljeni uzorci sadrže tetra-hidro-kanabinol u koncentraciji iznad 0,3 %, te da djeluju na centralni nervni sistem, izazivaju stanje zavisnoti I da se nalaze u Pravilniku o utvrđivanju spiska droga, psihotropnih supstanci I bilja koji se mogu koristiti za proizvodnju droga. </span>
</p>
<p class="p5"></p>
<p class="p5">
<span>Izvještajem je naznačeno da je vršena analiza svih dostavljenih uzoraka, te da je utvrđena ukupna masa od 15.755 g. </span>
</p>
<p class="p2"></p>
<p class="p5">
<span>Izvještajem o balističkom vještačenju Forenzičkog centra iz Podgorice br. 1278-1 od 03.07.2013 godine, u dijelu koji se odnose na primjedbe optuženog da je pištolj marke “BBM ME 8 Police” cal. 8 mm. K, bez fabričkog broja, bio startni, ali je umetanjem cijevi prepravljen na bojevi.</span>
</p>
<p class="p5"></p>
<p class="p5">
<span>Izvještajem istog centra br. 1175-1 od 16.04.2013 godine, je dato mišljenje da su dostavljeni meci u količini od 7.200 - pištoljski, cal. 7,62 mm TT. </span>
</p>
<p class="p5"></p>
<p class="p5">
<span>Foto-dokumentacijom Uprave policije iz B. P. I P, bliže je predstavljeno mjesto gdje je nađeno oružje I droga. </span>
</p>
<p class="p5"></p>
<p class="p5">
<span>Izvodom iz kaznene evidencije za optuženog oznake 5518/2 od 17.05.2013 godine, je predstavljeno da je optuženi S. S. osuđivan presudama Osnovnog suda u B. P. I to: presudom K. br. 724/93 od 07.06.1996 godine, zbog krivičnog djela iz čl. 145/1 Krivičnog zakonika RCG na tri mjeseca zatvora, presudom K. br. 160/97 od 14.11.1997 godine, zbog krivičnog djela iz čl. 36 st. 1 Krivičnog zakonika RCG, na četiri mjeseca zatvora, presudom K. br. 28/98 od 29.05.1998 godine, zbog krivičnog djela iz čl. 145 KZ RCG, na kaznu zatvora u trajanju od šest mjeseci, presudom K. br. 688/01 od 14.03.2003 godine, zbog krivičnog djela iz čl. 207 st. 1 KZ RCG, na tri mjeseca zatvora uslovno za jednu godinu, presudom Osnovnog suda u P, K. br. 192/09 od 28.04.2010 godine, zbog krivičnog djela iz čl. 248 st. 3 u vezi st. 1 Krivičnog zakonika, na tri godine zatvora I presudom Višeg suda u B. P, Kv. br. 104/11 od 28.03.2011 godine, zbog krivičnog djela iz čl. 348 st. 3 u vezi st. 1 Kz, na tri godine zatvora. </span>
</p>
<p class="p5"></p>
<p class="p5">
<span>Presudom ovog suda Kv. br. 104/11 od 28.03.2011 godine, dozvoljeno je izvršenje pravnosnažne presude Opštinskog suda iz P, K. br. 192/09 od 29.09.2009 godine. </span>
</p>
<p class="p16"></p>
<p class="p5">
<span>Sadržinu ovih izvedenih dokaza, sud je u potpunosti prihvatio. Isti su izdati ili sačinjeni od strane službenih ili stručnih lica. Sud nalazi da nije imalo nikakvih razloga da sadržina ne odgovara stvarnom stanju. Na iste nije bilo prigovora tokom postupka, pa sud nije imao nijednog razloga da istim ne pokloni punu vjeru. </span>
</p>
<p class="p16"></p>
<p class="p5">
<span>Optuženi u potpunosti priznaje izvršenje krivičnog djela pod tačkom tri izreke. Njegovo priznanje je potvrđeno izvedenim dokazima kako je to prethodno predstavljeno. </span>
</p>
<p class="p5"></p>
<p class="p5">
<span>Međutim, po nalaženju suda iako je u završnoj riječi, lično I preko branioca istakao da priznaje izvršenje krivičnih djela pod tačkom jedan I dva izreke presude, sud nalazi da je takvo priznanje u tom dijelu, nepotpuno, jer je optužnicom stavljeno na teret da je neovlašćeno radi prodaje držao drogu, te da je neovlašćeno nabavio I držao označeno oružje. Međutim, optuženi priznaje samo da je neovlašćeno držao drogu, te da je neovlašćeno držao oružje, dok se u dijelu prodaje droge izjasnio da istu nije prodavao, niti da je namjeravao prodavati, a za oružje I municiju pod tačkom dva, da nije neovlašćeno nabavio, već da je navodno vršio samo usluge prevoza. Ovakvo priznanje, po nalaženju, suda je nepotpuno, pa se u tom dijelu ne može smatrati kao priznanje izvršenja krivičnog djela, kako je to u završnoj riječi I lično I preko branioca istakao. </span>
</p>
<p class="p5"></p>
<p class="p5">
<span>Po nalaženju suda, neosnovano se optuženi brani da je samo vršio usluge prevoza oružja, te da je prihvatio da čuva dva dana drogu. </span>
</p>
<p class="p5"></p>
<p class="p5">
<span>Sud cijeni, da optuženi priznaje ono što ne može osporiti. </span>
</p>
<p class="p5"></p>
<p class="p5">
<span>Optuženi sračunato ne daje bliže lične podatke za lica na koja ukazuje, što onemogućava sud da ista pozove I sasluša kako bi provjerio njegovu odbranu.  </span>
</p>
<p class="p5"></p>
<p class="p5">
<span>Optuženi neuvjerljivo I nelogično pokušava da prikaže da se dogovorio da preveze samo 2-3.000 metaka, a da mu je to lice predalo oko 7.000 metaka I kesu u kojoj se po kazivanju tog lica nalazili meci u refuzi. Tvrdi da je zapazio prilikom predaje da se u kesi ne nalaze meci, već oružje, ali da je ipak zbog insistiranja tog lica prihvatio da preveze, a I sa razloga jer mu je to lice kazalo da će mu lice koje će preuzeti robu platiti I za prevoz te robe. </span>
</p>
<p class="p5"></p>
<p class="p5">
<span>Obzirom na rizik posjedovanja takve robe, te obzirom na količinu, bilo bi logično da je optuženi pokušao postići novi dogovor i na taj način ostvariti veću naknadu, pošto tvrdi da je robu samo prevozio uz naknadu, te da mu je stoga motiv prevoženja bio ostvarivanje naknade za prevoz, a ne da je robu nabavljao radi prodaje I na taj način ostvarivanja dobiti. </span>
</p>
<p class="p2"></p>
<p class="p5">
<span>Međutim, optuženi neuvjerljivo ističe da je na insistiranje lica koje mu je predalo robu I njegovo uvjeravanje da će naknadu u tom dijelu platiti lice koje je trebalo da preuzme robu. Po nalaženju suda, nelogično je da u istom poslu u jednom dijelu pravi dogovor jedno, a u drugom drugo lice, a o istoj stvari.  </span>
</p>
<p class="p5"></p>
<p class="p5">
<span>Po nalaženju suda, optuženi pokušava da prikaže sudu da je nerado prihvatio da preveze I preostalu količinu oružija I municije, a sve u uvjerenju da time ublažava svoju odgovornost. </span>
</p>
<p class="p2"></p>
<p class="p5">
<span>Sve to ukazuje da optuženi nije vršio usluge prevoza, već da je nabavio robe radi dalje prodaje. </span>
</p>
<p class="p5"></p>
<p class="p5">
<span>U prilog iznijetog, njegovo priznanje da je nabavio I držao u svojoj porodičnoj kući oružje opisano pod tačkom tri izreke.  </span>
</p>
<p class="p2"></p>
<p class="p5">
<span>Na ovakav zaključak ukazuje i njegovo ranije ponašanje u smislu osuđivanosti za to djelo. </span>
</p>
<p class="p5"></p>
<p class="p5">
<span>Dakle, činjenica je da je optuženi I ranije preduzimao nedozvoljene radnje u vezi oružja, da je oružje nađeno u njegovoj kući nakon toga, kao I da je potom nađeno oružje u njegovom vozilu. Iznijeto ukazuje da je optuženi preduzimao više radnji, te da je izvršio više krivičnih djela u vremenskoj povezanosti, a koje činjenice ukazuju na njegovo bavljenje oružjem, a ne kao što to u svojoj odbrani ističe, da je bio samo kurir. </span>
</p>
<p class="p2"></p>
<p class="p5">
<span>Nelogična je i njegova odbrana da je prihvatio da sačuva na dva dana drogu označenom licu, te da ga je nakon toga pozvalo isto, govoreći mu da drogu proda I da na taj način namiri dug koji je prema njemu imao, a sve na ime naknade za kupljeno vozilo.</span>
</p>
<p class="p5"></p>
<p class="p5">
<span>Sud nije mogao prihvatiti njegovu tvrdnju, da drogu nikome nije nudio na prodaju, niti prodavao, niti da je namjeravao prodati. Ako nije namjeravao drogu prodavati, postavlja se pitanje zbog čega je drogu iz vozila premještao na potkrovlje porodične kuće. Bilo bi logično, da ukoliko istu nije želio prodavati, da pozove lice koje je ostavilo drogu, kako u svojoj odbrani ističe I zahtijevati da preuzme drogu, jer je bio svjestan rizika držanja takve robe I u tolikoj količini, ili pak u krajnjem obavijesti službenike policije. Sve to upućuje na potpuno opravdan zaključak da je drogu nabavio radi dalje prodaje I ostvarivanja zarade, a u čemu je bio spriječen preduzetim radnjama službenika policije. </span>
</p>
<p class="p5"></p>
<p class="p5">
<span>Sasvim je očigledno da optuženi iznošenjem odbrane na taj način, želi da prikaže drugačije nego što se stvarno desilo, a sve sa željom da poboljša svoj položaj u postupku. </span>
</p>
<p class="p5"></p>
<p class="p5">
<span>Neprihvatljva je I odbrana optuženog da je oružje označenog pod tačkom tri izreke nabavio jer voli oružje. </span>
</p>
<p class="p5"></p>
<p class="p5">
<span>Analizirajući iznijeto, bio bi prihvatljiviji zaključak da više voli korist pribavljenu radnjama vezanim za oružje, jer ljubav prema tolikoj količini I oružja I municije bila bi u domenu patologije, na koju bolest se optuženi nije pozivao tokom postupka, niti je u tom pravcu ponudio bilo kakav dokaz. </span>
</p>
<p class="p5"></p>
<p class="p5">
<span>Sa iznijetog, u radnjama optuženog su sadržana sva obilježja navedenih krivičnih djela, zbog čega je kriv I krivično-pravno odgovoran. </span>
</p>
<p class="p2"></p>
<p class="p5">
<span>Pravno kvalifikujući činjenično stanje, odnosno radnje optuženog, zaključuje se da je optuženi izvršio krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Kz i krivično djelo nedozvoljeno držanje oružja i eksplozivnih materija iz čl. 403 st. 3 u vezi st. 2 i 1 Krivičnog zakonika u vezi čl. 24 Kz, za koja je kriv i krivično-pravno odgovaran. </span>
</p>
<p class="p5"></p>
<p class="p5">
<span>Nedozvoljena radnja u odnosu na krivično djelo neovlašćena proizvodnja, držanje i stavljanje u promet opojnih droga u konkretnom sastoji se u neovlašćenom držanju radi prodaje opojne droge marihuane u količini od 15.755 g. Označena opojna droga je supstanca koja je Pravilnikom o utvrđivanju spiska droga, psihotropnih supstanci i bilja koje se mogu koristiti za proizvodnju droga (Sl. List CG, br. 56/2012), proglašena za opojnu drogu. Naznačeni propis je donijet na osnovu ovlašćenja nadležnog organa po zakonu o proizvodnji i prometu opojnih droga kojim zakonom je propisano da niko ne smije posjedovati - držati opojne droge bez dozvole nadležnog organa. U konkretnom slučaju optuženi je neovlašćeno radi prodaje držao 15.755 g. opojne droge – marihuane, koju su ovlašćeni policijski službenici pronašli u njegovoj porodičnoj kući u R, opština B. P, i oduzeli. </span>
</p>
<p class="p5"></p>
<p class="p5">
<span>Zabranjena radnja u odnosu na krivično djelo nedozvoljeno držanje oružja i eksplozivnih materija iz čl. 403 st. 3 u vezi st. 2 i 1 Krivičnog zakonika, u konkretnom se sastoji u neovlašćenom nabavljanju i držanju veće količine oružja i municije, a koja količina oružja kako je to označeno u izreci u konkretnom predstavlja veću količinu. </span>
</p>
<p class="p5"></p>
<p class="p5">
<span>Čl. 10 A st. 1 Zakona o oružju, između ostalog je predviđeno da je zabranjeno nabavljanje, držanje i nošenje oružja kategorije A, te da je zabranjeno nabavljanje, držanje i nošenje oružja kategorije B bez odgovarajuće isprave o oružju. </span>
</p>
<p class="p2"></p>
<p class="p5">
<span>Čl. 10 istog Zakona, je razvrstano oružje u kategorije A, B, C i D, pa je određeno da kategoriji A pripada između ostalog automatsko vatreno oružje, a kategoriji B između ostalog kratko cijevno oružje za pojedinačnu paljbu sa središnjim paljenjem, kao i probojni projektili. </span>
</p>
<p class="p5"></p>
<p class="p5">
<span>Automat marke „Hekler Koh“ fabričkog broja ...... cal. 9 mm, te automatska puška marke „Hekler i Koh“ fabričkog broja ..., modela NMP5 cal. 9x19 mm, te automatska puška marke „Ero“ cal. 9x19 mm, fabričkog broja ..., su oružja koja su svrstana u kategoriju A, jer pripadaju automatskom vatrenom oružju, pa je zabranjeno njihovo nabavljanje, držanje i nošenje, osim ako zakonom nije drugačije propisano, dok su pištolj marke „Hekler Koh“ fabričkog broja ...., cal. 40 SW, kao i pištolj marke „CZ 75 W“ fabričkog broja .... cal. 9 mm, kao i pištolj oznake „BBM ME 8 Police” cal. 8 mm. K, su oružje koje je svrstano u B kategoriju, za koje je zabranjeno nabavljanje, držanje I nošenje bez odgovarajuće isprave o oružju. </span>
</p>
<p class="p5"></p>
<p class="p5">
<span>U smislu iznijetog, I meci kalibra kako je to označeno u izreci, a koje koristi neko od vrsta oružja svrstano u kategoriju A i B, čije nabavljanje I držanje je zabranjeno ili bez odgovarajuće isprave, kako je to predviđeno čl. 10 A istog Zakona. </span>
</p>
<p class="p5"></p>
<p class="p5">
<span>Čl. 27 istog Zakona, je predviđeno da se oružni list izdaje za držanje oružja fizičkom licu koje posjeduje oružje za ličnu bezbjednost, kao i vlasniku trofejnog oružja. Dalje, istim članom je označeno da se oružni list za držanje i nošenje izdaje fizičkom licu radi bavljanja streljaštvom i lovom, te da se istim izdaje na ime vlasnika. </span>
</p>
<p class="p5"></p>
<p class="p5">
<span>Optuženi ne pripada nijednom od kategorija označenih lica, niti je posjedovao odgovarajuće isprave za to oružje, pa je stoga oružje i municiju neovlašćeno nabavio i neovlašćeno držao. </span>
</p>
<p class="p5"></p>
<p class="p5">
<span>Označena količina oružja i municija se ima smatrati većom količinom oružja u smislu čl. 403 st. u vezi st. 2 i 1 Kz. </span>
</p>
<p class="p5"></p>
<p class="p5">
<span>Optuženi je počinio produženo krivično djelo nedozvoljeno držanje oružja i eksplozivnih materija iz čl. 403 st. 3 u vezi st. 2 i 1 Krivičnog zakonika, jer je izvršio više – dva istovrsna krivična djela u vremenskoj povezanosti, a koja djela predstavljaju cjelinu, jer se radi o istovrsnosti djela, jedinstvu mjesta i prostoru izvršenja djela, te se radi o jedinstvenom umišljaju počinioca. </span>
</p>
<p class="p2"></p>
<p class="p5">
<span>Optuženi je prilikom izvršenja tih djela postupao sa direktnim umišljajem kako u pogledu preduzete radnje, tako i u pogledu posledica koje su nastupile. Optuženi je znao da je i nabavljanje i držanje takvih predmeta zabranjeno bez odobrenja nadležnih organa, ali je bez obzira na to i drogu i oružje nabavio i držao, iako je bio svjestan da time vrši krivična djela, međutim, htio je njihovo izvršenje i izvršio je ta djela. </span>
</p>
<p class="p5"></p>
<p class="p5">
<span>Prilikom odlučivanja o vrsti i visini kazne optuženom sud je cijenio sve okolnosti iz čl.  42 Kz, pa je kao olakšavajuće našao da je dijelom priznao izvršenje krivičnih djela koja su mu stavljena na teret, sa čime je dao doprinos da se postupak brže okonča, a kao otežavajuću okolnost cijenio njegov raniji život u smislu osuđivanosti za izvršenje krivičnog djela nedozvoljeno držanje oružja i eksplozivnih materija, te da je sada počinio takvo produženo krivično djelo, pa je istom utvrdio za krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika, kaznu zatvora u trajanju od 3 (tri) godine, a za produženo krivično djelo nedozvoljeno držanje oružja i eksplozivnih materija iz čl. 403 st. 3 u vezi st. 2 i 1 Krivičnog zakonika, kaznu zatvora u trajanju od 2 (dvije) godine, i 5 (pet) mjeseci, te je primjenom odredaba čl. 48 Krivičnog zakonika, izrekao jedinstvenu kaznu zatvora u trajanju od 5 godina I 3 mjeseca, cijeneći da će se sa istom postići svrha kažnjavana u okviru opšte svrhe izricanja krivičnih sankcija i uticati kako na optuženog, tako i na druge da ubuduće ne vrše krivična djela. </span>
</p>
<p class="p5"></p>
<p class="p5">
<span>Shodno čl. 51 Kz, optuženom S. S. se u izrečenu kaznu zatvora ima uračunati vrijeme provedeno u pritvoru od 10.04.2013 godine, pa nadalje. </span>
</p>
<p class="p5"></p>
<p class="p5">
<span>Shodno čl. 226 Zkp-a, optuženi se obavezuje da na ime paušala plati iznos od 100,00 €, koji paušal je određen obzirom na trajanje i složenost  postupka i imovno stanje optuženog, a ovo u roku od 15 dana po pravnosnažnosti presude. </span>
</p>
<p class="p5"></p>
<p class="p5">
<span>O troškovima postupka biće odlučeno posebnim rješenjem kada se pribave potpuniji podaci, a ovo shodno čl. 227 Zkp-a.</span>
</p>
<p class="p5"></p>
<p class="p5">
<span>Shodno čl. 66, čl. 75 st. 3 i  čl. 300 st. 6 Kz, privremeno oduzeta droga - marihuana u količini od 15.755 g. koja je oduzeta od optuženog, trajno se oduzima sa razloga zaštite zdravlja i ista se ima uništiti. </span>
</p>
<p class="p5"></p>
<p class="p5">
<span>Shodno odredbi čl. 75 Kz, oduzeto oružje od optuženog i to: automat marke “Hekler&amp;Koh” fab. broja …., cal. 9 mm, pištolj marke “Hekler&amp;Koh” fab. br. …., cal. 40 S&amp;W, sa 12 komada metaka u okviru, pištolj marke “CZ” 75B, fab. broja …., cal. 9 mm, 7.200 metaka cal. 7,62 mm, automatsku pušku marke “Hekler i koh” modela ENMP5 cal. 9x19 mm, fabričkog broja … sa okvirom, automatsku pušku marke “Ero” cal. 9x19 mm, fabričkog broja …. sa okvirom, i “BBM ME 8 Police” cal. 8 mm. K, bez fabričkog broja, se oduzimaju kao predmeti koji su upotrijebljeni za izvršenje ovog djela. </span>
</p>
<p class="p5"></p>
<p class="p5">
<span>Sa iznijetog odlučeno je kao u izreci presude. </span>
</p>
<p class="p2"></p>
<p class="p17">
<span>VIŠI SUD U BIJELOM POLJU</span>
</p>
<p class="p17">
<span>Dana, 16.09.2013 godine.</span>
</p>
<p class="p17"></p>
<p class="p2">
<span>Zapisničar,			  	     	                 S U D I J A,</span>
</p>
<p class="p2">
<span>Radmila Duborija, s.r.		                    Vukomir Bošković, s.r.</span>
</p>
<p class="p2"></p>
<p class="p2"></p>
<p class="p4">
<span>PRAVNA  POUKA :</span>
</p>
<p class="p4">
<span>Protiv ove presude može se izjaviti žalba</span>
</p>
<p class="p4">
<span>Apelacionom sudu RCG Podgorica u roku</span>
</p>
<p class="p4">
<span>od 15 dana od dana prijema a preko ovog </span>
</p>
<p class="p4">
<span>suda.</span>
</p>
<p class="p4"></p>
<p class="p4"></p>
<p class="p4"></p>
<p class="p18"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-style:italic }
.span3{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:right">
<span></span><span class="span1">Posl.br.K. 105/09</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U  I M E  C R N E  G O R E</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U CETINJU, kao prvostepeni krivični, po sudiji Ćupić Mariji, kao sudiji pojedincu, uz sudjelovanje sudskog službenika Martinović Aleksandre kao zapisničara, u krivičnom predmetu opt. </span><span>B.</span><span class="span1"> V. i M. M. oboje iz Podgorice, zbog u sticaju izvršenog krivičnog djela u zloupotreba službenog položaja u pokušaju iz čl.416.st.4. u vezi st.3. i 1. u vezi čl. 20. KZ-a i krivičnog djela falsifikovanje službene isprave iz čl. 227. st. 3. u vezi st. 2. KZ RCG i krivičnog djela proizvodnja i stavljanje u promet škodljivih životnih namirnica iz čl. 112. st. 1. KZ RCG i krivičnog djela obmanjivanje kupaca iz čl. 125. st. 1. KZ RCG, po Optužnici Osnovnog državnog tužilaštva u Podgorici  Kt.br.599/03 od 19.0212009.godine, koja je izmjenjena na glavnom pretresu,nakon održanog glavnog i javnog pretresa, dana 28.05.2014.god. u prisustvu  zamjenice ODT-a R. S. opt.B. V. i M. M. njihovog  branioca M. D. adv.iz Podgorice donio je dana 02.06.2014.godine  i  javno objavio </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span2">Opt. B. V.</span><span class="span1"> od oca V. i majke R.  rođene O. rođene 16.06.19...godine u Beogradu, sa prebivalištem u Podgorici,  neosuđivana,</span>
</p>
<p>&nbsp;</p>
<p>
<span class="span2">Opt. M. M. </span><span class="span1">od oca V. i majke R. rođene O. rođen 18.06.19...godine u Mojkovcu, sa prebivalištem u Podgorici,  (selo Rogami bb), neosuđivan</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">Na osnovu čl. 373. tačka. 2. ZKP-a se </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSLOBADJAJU SE   OD OPTUŽBE</span>
</p>
<p>&nbsp;</p>
<p>&nbsp;</p>
<p>
<span class="span1">Kojom je predstavljeno da su:</span>
</p>
<p>&nbsp;</p>
<p>&nbsp;</p>
<p>
<span class="span1">Tokom  2002. i 2003.godine kao odgovorna lica i to okrivljeni B. V. kao osnivač i direktor preduzeća „V.N.“ iz Podgorice, a okrivljeni M. M. kao direktor maloprodaje u tom preduzeću, na ambalažu prehrambenih proizvoda životinjskog porijekla i to mesnih proizvoda u količini od 5520,75 kg i mliječnih proizvoda u količini od 1415,93 </span><span class="span1">kg neutvrđene novčane vrijednosti kojima je istekao rok trajanja stavljali neistinite službene isprave – deklaracije sa neistinitim podacima o roku trajanja proizvoda, prema kojima rok trajanja navodno nije istekao, zatim ovakve škodljive životne namirnice, a u namjeri da obmanu kupce stavljali u promet i prodavali u maloprodajnom objektu „K.M.h.“ u ul. V. R. u Podgorici, sa oznakom u koju su unijeti podaci koji ne odgovaraju kvalitetu proizvoda, u čemu su otkriveni intervencijom veterinarske inspekcije koja je dana 06.03.2003.godine ovakve životne namirnice stavila van prometa, </span>
</p>
<p>&nbsp;</p>
<p>
<span class="span1">-čime bi  izvršili krivično djelo zloupotreba  položaja u privrednom poslovanju u pokušaju iz čl.272.st.3.u vezi čl.1.KZ-a  ,a u vezi  čl. 20. Krivičnog zakonika</span>
</p>
<p>&nbsp;</p>
<p>&nbsp;</p>
<p>
<span class="span1">Na osnovu člana 372 tačka 3 Zakonika o krivičnom postupku;</span>
</p>
<p>&nbsp;</p>
<p style="text-align:center;">
<span class="span1">ODBIJA SE OPTUŽBA</span>
</p>
<p>&nbsp;</p>
<p>
<span class="span1">U dijelu kojim je predstavljeno da su :</span>
</p>
<p>&nbsp;</p>
<p>
<span class="span1">Tokom  2002 i 2003.godine kao odgovorna lica i to okrivljeni B. V. kao osnivač i direktor preduzeća „V.N.“ iz Podgorice, a okrivljeni M. M. kao direktor maloprodaje u tom preduzeću, u svojstvu  odgovornih lica na ambalažu prehrambenih proizvoda životinjskog porijekla i to mesnih proizvoda u količini od 5520,75 kg i mliječnih proizvoda u količini od 1415,93 kg neutvrđene novčane vrijednosti kojima je istekao rok trajanja stavljali neistinite službene isprave – deklaracije sa neistinitim podacima o roku trajanja proizvoda, prema kojima rok trajanja navodno nije istekao, zatim ovakve škodljive životne namirnice, a u namjeri da obmanu kupce stavljali u promet i prodavali u maloprodajnom objektu „K.M.h.“ u ul. V.R.u Podgorici, sa oznakom u koju su unijeti podaci koji ne odgovaraju kvalitetu proizvoda, u čemu su otkriveni intervencijom veterinarske inspekcije koja je dana 06.03.2003.godine ovakve životne namirnice stavila van prometa, </span>
</p>
<p>&nbsp;</p>
<p>
<span class="span1">čime bi  u sticaju izvršili krivična djela falsifikovanje službene isprave iz čl. 227. st. 3. u vezi st. 2. Krivičnog zakonika RCG i krivično djelo proizvodnja i stavljanje u promet škodljivih životnih namirnica iz čl. 112. st. 1. KZ RCG i krivično djelo obmanjivanje kupaca iz čl. 125. st. 1. KZ RCG</span>
</p>
<p>&nbsp;</p>
<p>&nbsp;</p>
<p>
<span class="span1">jer je nastupila apsolutna zastarjelost krivičnog gonjenja.</span>
</p>
<p>&nbsp;</p>
<p>&nbsp;</p>
<p>
<span class="span1">Troškovi krivičnog postupka padaju na teret budžetskih sredstava suda.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Osnovno državno tužilaštvo u Podgorici podignutom optužnicom Kt.br. 599/03 od 19.01.2009.godine opt. B. V. i M. M. oboje iz Podgorice, stavilo je na teret izvršenje u sticaju krivičnog djela zloupotreba službenog položaja u pokušaju iz čl.416. st. 4. u vezi st. 3. i 1. u vezi čl. 20. KZ-a i krivičnog djela falsifikovanje službene isprave iz čl. </span><span class="span1">227. st. 3. u vezi st. 2. Krivičnog zakonika CG i krivičnog djela proizvodnja i stavljanje u promet škodljivih životnih namirnica iz čl. 112. st. 1. KZ RCG i krivičnog djela obmanjivanje kupaca iz čl. 125. st. 1. KZ RCG</span>
</p>
<p>
<span class="span1">U završnoj riječi, na glavnom pretresu,zastupnica optužbe je nakon izvršenog činjeničnog preciziranja  izmjenila i pravnu kvalifikaciju na način što je optuženim stavila na teret da su počinili krivično djelo zloupotreba položaja u privrednom poslovanju u pokušaju iz čl.272.st.3.u vezi st.1.Krivičnog zakonika ,u vezi čl.20 Krivičnog zakonika ,i  ostala je pri podignutoj optužnici, i predložila sudu da optužene  oglasi krivim za predmetno krivično djelo i osudi po zakonu.Naglasila je da iz utvrđenog činjeničnog stanja na glavnom pretresu proizilazi da je za  krivično djelo falsifikovanje službene isprave iz čl.227.st.3.u vezi st.2 KZ RCG nastupila apsolutna zastarjelost krivičnog gonjenja 2013.godine,za krivično djelo proizvodnja i stavljanje u promet škodljivih životnih namirnica iz čl.112.st.1.KZ RCG i krivično djelo obmanjivanje kupaca iz čl.125.st.1.KZ RCG je nastupila apsolutna zastarjelost 2009.godine.</span>
</p>
<p>&nbsp;</p>
<p>
<span class="span2">Opt. B. V.</span><span class="span1"> u svojoj odbrani istakla je da je u preduzeću „V.N.“ bila osnivač, vlasnik i direktor preduzeća. Preduzeće u svom sastavu nije imalo registrovanih maloprodajnih objekata. Prodavnica K.M.h. se nikad nije nalazila u sklopu  preduzeća „V.N.“ nego u okviru drugog pravnog lica. Ta maloprodaja je poslovala u okviru preduzeća „V.“ B. predstavništvo Podgorica. Tog preduzeća je bila osnivač, vlasnik ,a zasigurno se nije mogla  izjasniti ko je bio direktor preduzeća. U jednom pepriodu je bila direktor i to od 1991. do 1999.godine, a  M. M. nikada nije bio zaposlen u preduzeću „V.N.“, niti u preduzeća „V.“ B. a samim tim nije mogao ni pokrivati mjesto direktora maloprodaje. Do zabune je očigledno došlo iz razloga što prilikom vršenja kontrole veterinarski inspektori suprotno zakonu nijesu tražili rješenje o registraciji maloprodajnog objekta, zbog čega je i došlo do zabune, koja je prenešena u optužnici.  Količine joj nijesu jasne, nepoznate su joj i nezna odkale potiču. U zapisniku o izvršenoj kontroli i u magacinu preduzeća „V.N.“ i u maloprodajnom objektu mađarske hrane od 06.03.2003.godine ovih količina nema, ako se sagledaju zapisnici. U zapisniku br. 323/03-0506-29 od 06.03.2003. godine, sačinjenom u magacinu preduzeća „V.N.“ u Kokotima količina namirnica isteklog roka trajanja iznosila je 6.540 kilograma,po zapisniku br. 323/03-0506-114 od 06.03.2003.godine, sastavljenom u maloprodajnom objektu kuće madjarske hrane pronadjeno je 344,55 kilograma preradjevine od mesa i sira što je bio istekao rok, što sabrano iznosi 6.884,55 kilograma. Ponovila je da se radilo o namirnicama kojima je bio istekao rok trajanja. Po zapisniku br. 323/03-0506-029 i pronadjenoj količini od 6.540 kilograma robe, sva roba je bila sa orginalnim deklaracijama, na kojima je istekao rok trajanja , osim 15 komada proizvoda čija ukupna težina je izosila 6.700 kg,na kojima je bio promijenjen rok upotrebe.  U magacinu je pronadjeno oko 15 hiljada komada proizvoda, sa orginalnim deklaracijama, i 15 komada proizvoda na kojima je datum proizvodnje bio izmijenjen. To se jasno vidi u spisima predmeta, što se vidi iz zapisnika br. 323/03-0506-33 od 14.03.2003.godine. Roba o kojoj govori ,a koja je pronadjena u kući mađarske hrane je uvežena preko preduzeća „V.N.“ i isporučena preduzeću „V.“ B. a „V.“ B. je u kući madjarske hrane vršila maloprodaju. Količina koja je nadjena u kući madjarske hrane je odvojena količina od količina nadjenih u magacinu u Kokotima. Robu nijesu distribuirali samo V. B.  i k. m. h. već je 90 posto proizvoda distribuirano preko maloprodajne mreže drugih  trgovaca u Crnoj Gori. U prodavnici K.M.h. količina zatečene robe isteka roka trajanja je 344.55 kg. Od te količina od 169,60 kg, otpada na robu kojoj je bio istekao rok trajanja ili im je rok </span><span class="span1">trajanja isticao tog dana kada je vršena kontrola, a na sebi je imala orginalne deklaracije. Količina  od 174,55 kg, odnosi se na robu koja je u jednom dijelu imala izmijenjene deklaracije, a u najvećem dijelu je imala originalne deklaracije. To je bilo od 20 do 30 komada proizvoda sa izmijenjenim deklaracijama o roku trajanja. Težina proizvoda se kretala od 200 do 800 grama, prosječno 500 grama, te se tako dolazi do količine robe od 10 do 15 kilograma, sa izmijenjenim deklaracijama. Prilikom vršenja kontrole veterinari su sa proizvoda skinuli deklaraciju sa izmijenjenim rokom trajanja, koje se u spisima predmeta nalaze  kao dokaz. Vrlo je interesantno da  od ukupno 34 deklaracije koje se nalaze u spisima predmeta i koje su veterinari priložili kao dokaz, 21 deklaracija je originalna sa datumom proizvodnje na kojima je rok istekao, a svega 13 deklaracija je sa izmjenjenim rokom trajanja.  Pri tom se čak na dva proizvoda ponavlja jedna ista deklaracija ,što je jako bitno da je roba koja je pronadjena u magacinu „V.N.“ u Kokotima i roba koja je zatečena u maloprodajnom objektu kuća M. h. bila izdvojena, van prodajnog prostora, u posebnim prostorijama sa naznakom da je za otpis, o čemu postoje dokazi u spisima predmeta, a što se vidi iz pisanih izjava veterinara M. Lj. i S. A. datih na zapisniku o glavnom pretresu K.br. 6355/03 od 17.01.2005.godine. Roba je bila izdvojena od strane firme „V.N.“ sa naznakom da je roba za otpis. Naime, tu su robu tako zatkeli izdvojenu. „Pregledali su sireve i mesne preradjevine koji su se nalazile  u rashladnoj komori, van prodajnog prostora , a potom su kontrolisali i robu u vitrinama, dakle, u prodajnom prostoru“ .Roba se nije nalazila u rashladnim vitrinama, što se jasno može vidjeti iz zapisnika br. 323/03-0506-114 od 06.03.2003.godine, gdje su u prometu ,tj. u prodaji u rashladnim vitrinama pronadjena i izdvojena 4 proizvoda i to su proizvodi pod red.brojevima 9. 10. 18. i 19. ,a radi se o proizvodima kojima je tog dana 06.03. isticao rok trajanja ,što u zapisniku stoji,a konkretno se odnosi  na proizvode pod red.br. 18 i 19, a proizvodi pod red.br. 9 i 10. u prometu su zatečeni bez vakum ambalaže i bez ikakve oznake o roku trajnja, proizvodi su vadjeni iz ambalaže da bi se po zahtjevu kupaca mogli rezati. Svi ostali proizvodi njih ukupno 25 stavki po zapisniku, a 344 kg,ukupno pronadjeni su u rashladnoj komori odvojeni za otpis. Rashladne komore su se nalazile van prodajnog prostora, u zasebnoj prostoriji uzidane u zid, sa metalnim vratima, i postojala su vrata kojima se prolazilo iz prodajnog u taj prostor. Tamo nijesu mogli da pristupe kupci – nezaposlena lica. U toj prostoriji su postojale tri komore, u jednoj su se držali sirevi, u drugoj su se držali suhomesnati proizvodi, a u trećoj je odlagana roba kojoj bi istekao rok trajanja, ili bi bila oštećena, te bi se kasnije ta roba otpisivala. Organizacija rada bila je vrlo poznata veterinarskoj inspekciji. Napomenula je da su prilikom dolaska u kontrolu započeli upravo iz pomoćnih prostorija ,a ne iz prodajnog prostora. Bili su prinudjeni da čuvaju robu sa isteklim rokom trajanja da bi po odobrenju inspektora bila uništena, jer ukoliko bi je uništili bez inspektora izgubio bi se trag robi, jer su prethodno sa istom bili i materijalno i finansijski zaduženi, te bi postojala sumnja da su istu prodali na crno. Dodala je da su inspektori u toku mjeseca vršili kontrole 5-6 puta, i to sanitarni, veterinarski i tržišni. Pored tih kontrola preduzeće je tromjesečno imalo kontrole finansijske policije, pa čak i kontrole privrednog kriminala. Po završenoj kontroli u maloprodajnom objektu K.M.h. i magacinu „V.N.“ veterinari su donijeli rješenje o uništenju namirnica. Tom prilikom ih je upozorila da prije svega nijesu nadležni da postupaju u toj pravnoj stvari, da su po zakonu dužni uzeti uzorke predati na analizu i utvrditi da li je ta roba zdravstveno ispravna, Zakon na koji se pozvala je Zakon o zdravstvenom nadzoru nad životnim namirnicama , i predmetima opšte upotrebe, po čl. 20, a po čl. 30 tog zakona veterinarski inspektor nije nadležan, ali inspektor koji je nadležan je sanitarni, i on može uzeti uzorak hrane radi obavljanja </span><span class="span1">analize u cilju utvrdjivanja zdravstvene ispravnosti. Ukoliko to sam ne uradi, to mora uraditi na insistiranje vlasnika. Poslije obavljene analize, ukoliko se utvrdi da je hrana zdravstveno ispravna, ona se i pored isteklog prvobitnog roka, može staviti u promet, po  dozvoli sanitarnog inspektora, u naknadnom roku koji on odredi. To nije uradjeno jer su veterinarski inspektori proizvode uništili prije toga, nedozvolivši da se sanitarni inspektor uopšte izjasni o tome, iako je tražila od sanitarnog  inspektora da se uključi ,zahtjevom od 19.03.2003.godine. Medjutim, sanitarni inspektor nije mogao prispjeti da to uradi, jer su tog dana u popodnevnim časovima, došli veterinarski inspektori, utovarili robu, odnijeli na gradsku deponiju i uništili. Naložila je da se od te hrane uzmu uzorci i dostave Institutu za zdravlje Crne Gore, što je uradjeno 01.03.2003.godine, koji je  uradio analize, i analize su završene 17.03.2003.godine. Svi proizvodi su bili zdravstveno ispravni. Uzorkovanje nije uradio inspektor već uposleni, ali se uporedjivanjem vrste i količine može utvrditi da je to upravo taj kontigent koji su veterinari na svojoj kontroli zatekli nekoliko  dana kasnije. U skladu sa Zakonom pokrenuli su proceduru analiza radi produženja roka trajanja. U tom smislu su na nekoliko proizvoda, a očekujući da će hrana biti ispravna i da će kasnije sanitarni inspektor produžiti rok nekih 10 do 15 dana, samo u operativno – tehničkom smislu i u cilju adekvatne pripreme da čitavu količinu predeklarišu, nalijepili te deklaracije kako bi utvrdili da li će biti u mogućnosti da skinu ranije deklaracije bez oštćenja vakum ambalaže. Zbog toga je na tom broju proizvoda nadjena deklaracija produženog roka važnosti, a nekima je bila i dupla deklaracija, stara, sa isteklim rokom i nova sa produženim rokom, jer su utvrdili da se stara deklaracija ne može skinuti bez oštećenja ambalaže. Ukazala je da su proizvodi sa takvim deklaracijama nadjeni u različitim paketima, jedan ili dva komada pri vrhu  paketa, a što se vidi iz citiranih zapisnika. Naložila je da se deklaracije promijene, a  M. nije bio ni prisutan tim kontrolama, niti je bio zaposlen u tim firmama. Istina je da je stanovao blizu prodavnice, K. M. h. i kao svog brata ga je zamolila da ujutro otključa i uveče zaključa. Eventualno ako je nešto pripomogao, prilikom utovara i istovara robe to je bilo sve što je radio. </span>
</p>
<p>
<span class="span1">Sve radnje oko deklarisanjai izdvajanja roba sa isteklim rokom važenja radjene su u magacinu u Kokotima. Samo je greškom na nekoliko dana prije kontrole roba dospjela u K. M. h. što su radnice odmah primijetile i izdvojile, sugerišući da su u paketima na vrhu po nekolika proizvoda sa drugom deklaracijom. Grešku je napravio radnik „V. N.“ po imenu L. V. ili V. zv. „J.“, koji je na nekoliko dana prije toga i počeo da radi, te je iz neiskustva izdao „V. B.“ iz magacina te pakete. Povodom rješenja o uništenju proizvoda iskoristila je sva upravno pravna sredstva i uspjela je u upravnom sporu što je konstatovano presudom U. br. 269/2004 od 02.06.2005.godine, kojom presudom su poništena rješenja veterinarskog inspektora, kao prvostepenog, ministra poljoprivrede kao drugostepenog koji je iz petog pokušaja potvrdio prvostepeno rješenje, te utvrdjeno da su napadnuta rješenja nezakonita. Postupak je po njenoj tužbi protiv glavnog veterinarskog inspektora M. D. pred Osnovnim sudom u Podgorici K. br. 6355/03. Takvu robu nije imala namjeru staviti u promet, niti je bilo kome od zaposlenih naložila da je stavi u promet. Naprotiv , onog momenta kada je roba greškom stigla u prodavnicu, naložila je da se izdvoji za robu u otpis. Nema poslovnu dokumentaciju „V. N.“ jer je bila u obavezi da je drži 3 godine, a nakon toga se preselila u Beograd, isto je za preduzeće „V. B.“. Svi uposleni u „V.N.“ i „V. B.“ su bili prijavljeni radi osiguranja kod nadležnog penzionog fonda. Zasigurno je da je količina predeklarisane robe bila daleko ispod 100 kg.  Napomenula je da je do 2006.godine bila u Podgorici, i vodila siaset sudskih postupaka, i aktivno u njih bila uključena. Kada je podnijet zahtjev za sprovodjenje istrage u dva navrata je bila kod </span><span class="span1">sudije S. u Podgorici, koji je oba puta odložio saslušanje. Njen branilac Lj. N. je dobio nalog, pošto nakon tih odlaganja nikad ništa nije dobila, a prilikom njenog preseljenja u Beograd da prati stanje predmeta i da je izvijesti. Sasvim slučajno  krajem maja je doputovala iz Beograda, i prvo saznanje da nešto nije u redu je da joj na Podgoričkom aerodrumu službenica zatražila pasoš, i saopštila joj da se po potjernici traži lice skoro sa potpuno istim identifikacionim podacima, ali tada nije uhapšena samo iz razloga što je bila greška u godini rodjenja jer zadnja cifra nije „0“ u njenom pasošu nego „8“. Kao savjestan gradjanin kontaktirala je policiju u Podgorici, koji su je obavijestili da je sud raspisao potjernicu, te je narednog dana došla u Cetinje i primila optužnicu. P</span><span class="span1">rilikom utvrđivanja količine robe vještak je umjesto 14,93 kilograma po Rješenju nadležnog inspektora od 17. 01. 2003. Godine, a vezano za sir »Nimolet« u cifru stavio tačku pa navodi da se radi o količini od 14. 930, kilograma. Ostale količine sira navodi ispravno, ali koliko je traljavo radio nalaz zaboravio je da unese 35 kilograma sira »Panonia«. Na taj način vještak je došao do količine 16. 298 , 9 koje zaokružuje na 16. 299, kilograma. Od ove količine sira 42 , 9 kilograma bilo je u rashladhim komorama prodavnice u ul. V.R. 1. 326 kilograma u magacinu »V.n.« i svakako ovih 14, 93. Tačna količina sira kada se doda onih 35 kilograma koje je vještak zaboravio da doda ukupna količina sira je bila 1. 418, 83 kilograma. Što znači da je vještak u svom nalazu zaračunao više 14. 880,17 kilograma sira. Imamo i pogrešno utvrđeno količinu mesnih proizvoda koju je vještak utvrdio da 6. 964 kilograma jer u nalazu vještaka pod stavkom 9. proizvod panceta pogrešno stoji 85. kilograma umjesto tačnih 50 kilograma ,po zapisniku od 19. 03. 2003. godine stavlja 30 istog zapisnika. Dakle više zaračunato 35 kilograma. U istom nalazu pod stavkom 16 ,čajna kobasica pogrešno stoji 1 910 kilograma ,umjesto tačnih 160 kilograma, po zapisniku od 19. 03. 2003. godine -stavka 39 istog zapisnika. Dakle više je zaračunato 1750 kilograma. Tačna količina mesnih prerađevina u magacinu »V.n.« na Kokotima po zapisniku od 19. 03. 2003. godine je 5179 kilograma. Obzirom da se i u prodavnici u magacinskom dijelu nalazila određena količina robe koju on čak nije uzeo u obzir u ovom nalazu tamo je bilo 340 kilograma mesnih prerađevina i po zapisniku od 17. 01. 2003. godine jedan kilogram 73 tako da ukupna količina robe u oba objekta po zapisnicima i od januara i od marta iznosi 5520,70 . Na taj način dolazi se do sledećeg :obzirom da je vještak u svom nalazu konstatovao da se radi o količini -ukupnoj količini robe ( i sira i mesnih prerađevina ) od 23.263 kilograma ,a stvarna količina robe u oba objekta (i sira i mesnih prerađevina) bila je 6939,53 do  činjenice da je vještak zaračunao robu više u količini od 16.323,47 kilograma. Osim toga ,u svom nalazu vještak ne unosi tačne cijene proizvoda sa otpremnice već iste povećava. U svoj nalaz unosi i vrste proizvoda koje se uopšte  nijesu nalazile u prodavnici, konkretno sir  trapist u količini od 281 kilograma koji ne stoji ni u jednom zapisniku, ni rješenju veterinara. Na ovaj način ovlašćeni vještak je došao do ukupne vrijednosti robe od 96.877,74 eura, a stvarna vrijednost prodajna robe je iznosila 30.908,17 eura. Na ovaj način je tužilac doveden u zabludu. Sami inspektori su u postupku istrage ukazivali da se količina proizvoda koja je uništena ne poklapa sa količinom koja je data u optužnici.Količine utvrđene po nalazu vještaka ne poklapaju se sa dokazima koji se nalaze u spisima predmeta i dokumentaciji koja mu je data na vještačenje, a samim tim ni sa stvarnim činjeničnim stanjem. U ukupnu vrijednost prodajnu uračunata je nabavna cijene robe, troškovi carine, troškovi transporta, troškovi labaratorijskih analiza, troškovi sladištenja robe, PDV, troškovi poslovanja i itd. Ono što pamti i zna je da je marža koju je njeno preduzeće stavljalo iznosila između 5 i 8 procenata, zavisno od vrste proizvoda jer su išli na količinu. II optuženi M. M. je imao svoje preduzeće, tako da </span><span class="span1">isti nije bio službeno lice u njenom preduzeću ,te nije mogao ni zloupotrijebiti službeni položaj. </span><span class="span1">Samo 15 deklaracija u zapisniku od 14. 03. 2003. godine koji postoji u spisima predmeta nađeno je kao predeklarisano i to je tačno stanje. </span><span class="span1">U cjelosti je prihvatila završnu riječ svog branioca.</span>
</p>
<p>&nbsp;</p>
<p>
<span class="span1">Opt. M. M. u svojoj odbrani je istakao  da nema nikakve veze sa preduzećem "V.N.", niti sa "K. M. h.",niti je tamo bio uposlen, već je imao svije preduzeće pod nazivom "P." o čemu je priložio potvrdu o registraciji. Živio je i imao kancelarije u neposrednoj blizini "K. M. h.", i on je samo pomagao svojoj sestri tako što je otključavao i zaključavao objekat, pripomagao prilikom utovara i istovara i u slučaju kakvih reklamacija, radnicu su ga pozivali, znajući da je brat B. V. ako ona nije bila tu, da pomogne u rješavanju tih reklamacija. Ovo je radio kao brat optužene B. V. a nikako kao službeno lice. Tačno je da je bio prisutan u maloprodajnom objektu "K.M.h." prilikom kontrole, jer su ga pozvali radnici iz istog razloga kao što je prethodn kazao, po osnovu rodbinske veze sa B. V. i da je potpisao zapisnike jer radnici nijesu htjeli ,a on je pozvao V. i ona mu je kazala da potpiše. U cjelosti je prihvatio završnu riječ svog branioca.</span>
</p>
<p>&nbsp;</p>
<p>
<span class="span1">Radi razjašnjenja ove krivično-pravne stvari sud je u dokaznom postupku na glavnom pretresu proveo dokaze: saslušao svjedoke S. A. i M. Lj. saslušao sudske vještake ekonomsko finansijske struke  U. D. i M. B. M. nakon pročitanih nalaza i mišljenja i dopune istih,kojom prilikom su sudski vještaci finansijske struke usaglasili svoje nalaze i mišljenja, pročitao zapisnike o izvršenom inspekcijskom pregledu od 16. 01. 2003. godine, 06. 03. 2003. odine 10. 03. 2003. godine , 14. 03. 2003. godine i 19. 03. 2003. godine, rješenje o uništavanju higijenski neispravnih namirnica broj UP-I-060-323/03-0506-68 od 11. 03. 2003. godine,pročitao nalaz i mišljenje sudskog vještaka ekonomsko finansijske struke od 12. 12. 2008. godine i od 18. 07. 2007. godine pročitao izvještaj MUP CB Bijelo polje broj 245-2649/2 od 08. 07. 2004. godine iz Kaznene evidencije za optuženog M. M. izvještaj MUP Sekretarijata unutrašnjih poslova u Beogradu str. pov. broj 235.2/1/11270/03 od 08. 09. 2003. godine iz Kaznene evidencije za optuženu B. V.</span>
</p>
<p>&nbsp;</p>
<p>
<span class="span1">Sud je odustao od saslušanja svjedoka D. M. obzirom da bi saslušanje iste vodilo odugovlačenju postupka ,a kod činjenice da ista sudu ne može prezentirati više od onog što su istakli veterinarski inspektori S. A. i M. Lj.</span>
</p>
<p>&nbsp;</p>
<p>
<span class="span1">Iz iskaza svjedoka S. A. proizilazi da je saradnja sa odgovornim licima u pravnom licu V. B. i njenim suprugom bio izuzetan u periodu 2002. godine. Izgradio je vrlo kvalitetnu saradnju i stekao utisak da se radi o vrlo ozbiljnoj firmi sa kvalitetnim uvoznim programom hrane. Već pred novu 2003. godinu u decembru 2002. godine počele su primjedbe kupaca na namirnice iz njihove maloprodaje, a odnosile su se na težak miris proizvoda i brza promjena boje namirnica koja se kupi u marketu "K.M.h." ,u vlasništvu D.O.O. "V.N." iz Podgorice. Nije mogao povjerovati da tako odgovorna lica u svom poslu mogu načiniti takve radnje kao što je prodaja nehigijenskih proizvoda. Dana ,16. 01. 2003. godine izvršio je detaljnu kontrolu marketa "K.M.h." i sačinio zapisnik broj 323/03-0506-9. Veterinarsko sanitarnom kontrolom marketa "K.M.h." konstatovane su krupne greške - artiklima zaatečenim u promet MImolet sir u vosku u količini od 3,5 kg istekao rok 13 dana ,holandskom kozijem siru u količini od 4,3 kg istekao rok upotrebe 9 dana. Bio je jako razočaran zatečenim stanjem u marketu "K.M.h. II",.Pregledu je prisustvovala prodavačica V. V. </span><span class="span1">i ista se pravdala velikom gužvom i velikim obavezama oko prodaje namirnica za predstojeće novogodišnje prraznike, te nijesu vidjele, zapazile i konstatovale nepravilnosti. Sva količina sira 14,9 kg isteklog roka, kao i mesne prerađevine isteklog roka uništene su na licu mjesta uz prisustvo zaposlenih. Na neškodljiv način su uklonjene, što je zapisnički konstatovano i naloženo na uvid u kancelariju Veterinarske inspekcije. Donijeto je rješenje o uništenju higijenski neispravnih artikala zatečenih u prometu i izvršen je i neposredan uvid, kontrola prometa marketa "K.M.h. II. Odgovorno lice direktor maloprodaje M. M. donio je na uvid prateću dokumentaciju, izvršen je pregled i izrečena maksimalna mandatna kazna u visini od 250,00 €. Smatrao je da će kazna biti djelotvorna i imati najveći efekat kako preventivno tako i represivno.Kazna je plaćena krajem januara.Dana 05. 03. 2004. godine u 13. 30 časova svi veterinarski inspektori područne jedinice Podgorica su bili na okupu kada je NN lice telefonskim putem tražilo da se čuje sa njim. U telefonskom razgovoru sa NN osobom dobio je podatke koji su zastrašujuće zvučali, "K.M.h. II" u Ul. V.R.43 Podgorica prodaje namirnice isteklog roka trajanja sa urađenim falsifikovanim deklaracijama. Koleginicama je saopštio da je u pitanju vrlo ozbiljna dojava, da podatke koje je čuo moraju ujutro provjeriti. Do kraja radnog vremena organizovali su sjutrašnju kontrolu u marketu "K.M.h. II". Dana 06. 03. 2004. godine u 08,00 časova glavni veterinarski inspektor odredio je ko će biti ,tj. sačinjavati ekipu za kontrolu marketa. Veterinarski inspektor Lj. M. i on su bili određeni da izvrše taj radni zadatak. Istog dana, 06. 03. 2004. godine ,oko 09,00 časova ušli su u objekat marke "K.M.h. II". Legitimisali su se i ušli direktno iza pulta, radnja je bila prilično posjećena, pa je odlučio da počne kontrolu od hladnjača u okviru marketa jer je bio siguran da će se tu pokazati tražena situacija, ako nije deklaracija ispravna, kako treba na artiklu, tj. artikal se sigurno povlači iz vitrina u rashladnu komoru, gdje će uslijediti pozitivna transformacija. U prvoj rashladnoj komori u koju su ušli našli su trajne kobasice sa originalnim deklaracijama isteklog roka trajanja i iste pečate na paketu ista deklaracija isteklog roka originalna, a u paketu kobasica sa deklaracijama koje su u roku. Tu u rashladnoj komori pokušali su da dešifruju koje su deklaracije original, a koji su falsifikat. Razlike osim u rokovima originali isteklog roka falsifikat u roku trajanja razlika  je bila u boji zaštitnog znaka, a što je najbitnije originali su imlai upisane težine na svakom artiklu, dok falsifikati nisu. Dojavljena informacija je bila tačna. Zaposleni su odmah pozvali direktora M. M. jer je tražo da bude prisutan u radnji dok se radi kontrola. Čim je vidio o čemu se radi bio je šokiran, vrlo teško je disao i odmah je nazvao njegovu sestru V. B. da joj kaže o čemu se radi. On je ušao u prodajni prostor iza raslhladnih vitrina i počeo da vadi po jedan artikal sa sumnjivim deklaracijama. Usmeno je naložio da svu kolčinu iz rashladnih vitrina skupe u kašete po naznačenim artiklima. V. B. je tražila od njih da ne zatvaraju radnju jer bi to bilo poniženje za firmu "V. N." za koju je uvijek bila odlična saradnja. Uvažili su molbu stranke i nisu zatvorili radnju. Artikli sumnjivi su popisani i izdvojeni u komoru broj 7. Zapisnički je konstatovano 26 artikala, koji su izdvojeni, stavljeni van prometa u komoru broj 7 do konačne odluke. Odvojena je jedna kašeta sa uzorcima, za sudski proces. Kontrola je trajala četiri sata .Otišli su u kancelariju i konsultovali se sa glavnim veterinarskim inspektorom M. D. koja je naložila pretragu magacina i hladnjače D.O.O. "V. N." Kokoti Podgorica. Bio je protiv toga i naveo da je cijelo vrijeme radio telefon između M. i V., te da je 5 sati veliko ,te da neće tamo naći ništa. Njihova šefica je naložila da odmah krenu i da ekipu vodi republički veterinarski inspektor Lj. M. jer ima više iskustva i znanja. Kada su došli u Kokote gdje se nalazi magacin, hladnjače i poslovni prostor D.O.O. "V. N." Podgorica primljeni su vrlo prijatno (malo ironično) od vlasnice V. B. Ušli su u komoru i našli robu gdje je </span><span class="span1">istaknuto na papiru "roba za otpis". U toj robi su našli par primjeraka sa falš deklaracijama, ostalo ništa. Roba je bila isteklog roka trajanja, nikom nije predat zahtjev za prisustvovanje uništenju robe itd. Pod punom moralnom i materijalnom odgovornošću stoji iza svoje izjave u ista je u potpunosi tačna. Spreman je da snosi svu odgovornost u suprotnom.Nadalje je naveo da je u martu mjesecu 2003.godine pred kraj radnog vremena dobio anonimnu dojavu telefonom da se u kući „M. h.“ štampaju i mijenjaju deklaracije na prehrambenim proizvodima, Pošto je bio kraj radnog vremena sledećeg dana su on i njegova koleginica M. otišli u taj objekat i izvršili kontrolu. U kontrolu su otišli vrlo relaksirano, jer su više puta  prije toga vršili kontrolu  tog objekta, i sa tog iskustva su vjerovati u veoma urednu poslovnu situaciju. Medjutim , kad su došli i krenuli sa kontrolom pronašli su prehrambene proizvode sa izmijenjenom deklaracijom i rokom važenja. Naime, prilikom uvida u deklaracije primijetio je da je datum roka važenja ispisan po principu  „dan, mjesec, godina“, a znao je da zemlje porijekla – Mađarska datum  ispisuje po principu „godina, mjesec, dan“. To mu je skrenulo pažnju kao i činjenica da na deklaraciji nije bilo oznake težine tog proizvoda, a iskustveno je znao da Mađari to u deklaraciji unose. Dakle, to mu je privuklo pažnju, i zagrebao je jednu od tih sumnljivih deklaracija, odlijepio je i ispod nje utvrdio ostatke druge deklaracije originalne. Izvršili su detaljnu kontrolu objekta što je trajalo oko 4 sata, i pronašli oko 400 kg. proizvoda, sa izmijenjenom deklaracijom, na način kako je to opisao. Kontrola je bila 06.marta i o tome su sačinili zapisnik. Zapisnički su konstatovali i vrstu i količinu i broj proizvoda sa takvim deklaracijama. Istina je da za svaki pojedinačni proizvod nijesu konstatovali gdje je konkretno pronadjen, ali po sjećanju može posvjedočiti da je oko 60% tih proizvoda bilo izloženo u rafovima, i dostupno gradjanstvu, dok je  40% toga što je u zapisniku konstatovano bilo u rashladnoj komori u drugom  dijelu objekta. U toj rashladnoj komori je bilo više paketa  sa proizvodima čiji je rok istekao. Nešto je bilo i van paketa okačeno u stalažama. Paketi su bili izmješteni. Dakle bilo je paketa sa robom čija je važnost istekla, i na kojima deklaracije nijesu mijenjane, ali je bilo i paketa sa isteklim rokom i sa promijenjenom deklaracijom. Tamo gdje su mijenjane deklaracije, deklaracija nije mijenjana na samom paketu, već je bila originalna, ali na proizvodima u paketu su bile izmijenjene deklaracije. U paketima gdje su mijenjane deklaracije , te deklaracije su mijenjane na svim proizvodima istog paketa. Paketi su bili otvoreni. Bilo je tu robe u paketima koja je bila sa važećim rokom važenja i ti paketi su bili fabrički zatvoreni. Paketi sa izmijenjenim deklaracijama su bili uglavnom puni. Kontroli je prisustvovao M. M. koji im se predstavio kao direktor maloprodaje.  Prilikom izvršene kontrole i kad su našli što su našli, pitao je gospodina M. da mu objasni nadjeno stanje, medjutim, on mu nije dao odgovor i objašnjenje, već  mu je zdravstveno pozlilo. Oznojio se i teško je disao. Nakon izvršene kontrole vratili su se u službene prostorije, izvijestili tadašnju šeficu D. M. koja ih je poslala u magacinski prostor tog preduzeća, koji se nalazi u naselju Donji Kokoti u Podgorici. U tom objektu postoji jedna ogromna rashladna komora. Tačnije, postoje dvije komore, a oni su kontrolisali jednu, i u toj jednoj je bilo nešto proizvoda po rafovima, a jedna poveća gomila proizvoda je bila nasložena na sredini komore, na pod. Na vrhu te gomile ,na listu papira fomirata A 4, bijele boje, flomasterom crne boje ispisano „roba za otpis“. Po njegovoj procjeni je bilo nekoliko stotina komada robe. Sva roba je bila sa isteklim rokom važenja. Nijesu pregledali svaki komad te robe. Pregledali su otprilike 30% te količine. U tih 30% našli su 4- 5 komada proizvoda na kojime ja bila izmijenjena deklaracija. deklaracija je bila identična izmijenjena kao i u prodavnicama. Nijesu kontrolisali tipa labaratorijskih pretraga, egzaktnu ispravnost tih proizvoda za ljudsku upotrebu. Išli su od apsolutne pretpostavke da je svaki artikal sa </span><span class="span1">isteklim rokom trajanja apriori i neispravan za ljudsku upotrebu. On je dana 10. 03. izvršio ponovo inspekcijiski pregled u "K. M. h." da bi utvrdio da li je tamo gdje su ostavili izdvojena roba koju su našli neispravnu. Bila je na tom mjestu,  a M. ga je tada obavijestio da se sva roba nabavlja od "V. N." i da je vjerovatno tamo izvršena promjena deklaracije. Svu zapisnički konstatovanu robu, i iz magacina i iz maloprodaje su uništili na gradskoj deponiji u Podgorici tako što su je zakopali. Uništenje je obavljeno 19. 03. 2003. godine. Zakon nije dozvoljavao mogućnosti produženja roka važnosti proizvoda. Nije uobičajan način i ispravan način čuvanja robe u rashladnoj komori, onako kako je pronađeno u magacinu. U svakom slučaju nije na podu način da se to čuva, trebalo je izdvojiti u posebnu prostoriju, odvojenu od ispravnih proizvoda, ako ih jeste bilo po rafovima u toj komori. Pregledom namirnica u maloprodaji i u magacinu zaključio je da je to isti kontigent proizvoda i po vrsti i po količini i po načinu pakovanja. U pitanju je ista proizvoda marža. I na proizvodima u magacinu i na proizvodima u prodavnici koji su kontrolisani i nađeni neispravni, bila je mijenjana deklaracija, bilo da nije mijenjana deklaracija, istoga je dana i istekao rok upotrebe. Roba je po njegovom zaključku došla u promet jer je stigla iz magacina u maloprodajni objekat, i po tome što je dio te robe bio izložen u rafovima za prodaju. Kompletna konstatacija u zapisniku od 06. 03.  glasi u prometu zatečeno devakumirano, što znači da je za te proizvode i vakum popustio. Jedan dio mortadele sa povrćem je pronađen u magacinu "M. h." u komori, a drugi dio izložen za prodaju. Kada kaže magacin kuće "M. h." misli na posebnu prostoriju iste prodavnice. U nadležnost veterinarske inspekcije spada i uništenje te robe.  Po Zakonu o zdravstvenoj ispravnosti, životnih namirnica i predmeta opšte upotrebe takav proizvod sa isteklim rokom istog trena je neispravan za ljudsku upotrebu, ali niko nema nadležnost da to utvrđuje jer sam Zakon ne dozvoljava mogućnost produženja roka upotrebe. Nadležnost sanitarne inspekcije se u jednom dijelu poklapa sa njihovom nadležnošću- pozitivan sukob nadležnosti, jer su i oni ovlašćeni da kontrolišu način čuvanja, držanja , izlaganja, ambalažu, čistoću i rokove upotrebe. Oni su dodatno kontrolisali i zdravlje lica koja su uposlena. Dešavalo se da nekada oni odrade kontrolu ,a nekada sanitarna inspekcija. To znači da ako sanitarna odradi kontrolu, onda oni u neko dogledno vrijeme ne idu u kontrolu. U prodavnici su pronašli 340 kg mesnih prerađevina i 40 kg sira. U Magacinu u Donjim Kokotima su pronašli preko četiri tone mesnih prerađevina i sira, a misli da svega ukupno nije bilo više od 6 tona. U svakom slučaju nije bilo 16 tona sira. Nezna kako se to našlo u optužnici, ali  zna da po toj količini od 16 tona da je nekoliko mjeseci nakon ove kontrole otprilike tolika količina sira 16 tona vraćena isporučiocima u inostranstvo i to iz carinskog skladišta jer deklaracije nijesu bile potpune. Ti sirevi nijesu prošli carinsku kontrolu . Naime, veterinarski inspektor je proizvode vratio prije nego što su oni mogli doći do naručioca. Potpuno samostalno je vršio kontrolu i sačinio zapisnik bez ikakvih sugestija i ometanja. Prilikom kontrole nije tražio registracione spise kuće "M. h."  i nije mu bilo prvi put da kontroliše taj objekat tako da je znao koga kontroliše.  Da je "K.M.h." sastavni dio preduzeća "V.N." zaključio je iz prethodnih kontakata sa optuženom i njenim pok. suprugom ,da "V.N." ima maloprodaju u vidu "K. M. h.".  M. D. kao njihov šef je bila upoznata o kontroli o anonimnoj dojavi je odmah obavijestio, i kazala mu je da može da pođe u kontrolu sjutra dan ,a nakon kontrole maloprodajnog objekta ona ih je uputila u magacin u Donjim Kokotima.  Sjeća se da je svjedočio u postupku kada je vođen krivični postupak protiv M. D. po privatnoj tužbi B. V. za uvredu i klevetu, ali se ne sjeća izjave ,a misli da je identična njegovom iskazu u ovom krivičnom predmetu. Za namirnice navedene pod brojem 18 i 19 u zapisniku od 06. 03. 2003. godine u kojem je navedeno "povučeno iz prodaje" tvrdi </span><span class="span1">da ih je toga dana povukao iz prodaje jer im je tog dana isticao rok. Kada kaže da je povukao, pojasnio je  da je i uz njegovu kontrolu te proizvode iz izložnog dijela premjestio u priručni magacinski prostor i rashladnu komoru "M. h.". U K. M. h." nije tražo da se uzorak pošalje na analizu, a u magacinu u Donjim Kokotima to nijesu uradili jer nije bilo zakonskog osnova. Propis iz člana 20. Zakona o zdravstvenom nadzoru mu je potpuno jasan i taj propis se odnosi za namirnice koje su u roku trajanja. One koje su isteklog roka trajanja nemaju mjesta uzorkovanja. B. V. ga je upoznala da je sporne namirnice uzorkovala, poslala na analizu i da su sve te namirnice bile zdravstveno ispravne i ako isteklog roka i to na par dana prije uništenja robe. Međutim, to za njega nije bilo značajno jer je rok bio istekao i tu je kraj priče. Potencira na tome da se i član 30. Zakona o zdravstvenom nadzoru odnosi na sumnjive namirnice koje su još uvijek u roku trajanja.Kontigent sira od  16 tona su naručili na osnovu odobrenja i uvoza i ta je roba stigla u carinsko vlasništvo i oni nijesu imali kontakta prethodno sa tom robom.Tačno je da je prije sporne kontrole 16. 01. 2003. godine nije bilo kontrola. Tačno je da je prilikom te kontrole našao 14 kolograma i 930 grama sira kojem je bio istekao rok upotrebe. Međutim na tom siru nije bilo prilijepljenih deklaracija, deklaracije su bile originalne i iz njih je utvrdio da je istekao rok. Naredio je uništenje, i mandatno kaznio "K. M. h.". Tom prilikom je nađeno i nešto mesnih prerađevina isteklog roka upotrebe, ali isto tako deklaracije su bile originalne.  Nakon marta 2003. godine kontrolisao je iste objekte, ali nije našao nepravilnosti. Optuženi M. M. je pozvan da prisustvuje kontroli i došao je poslije njihovog dolaska i istog su sačekali. </span>
</p>
<p>&nbsp;</p>
<p>
<span class="span1">Iz iskaza svjedoka M. Lj. proizilazi da je dana 06. 03. 2003. godine nakon anonimne dojave veterinarskm inspektoru A. S. određena od strane glavnog veterinarskog inspektora M. D. da zajedno sa njim izvrši pregled u objektu "K.M.h. II" u Ul. V.R.43. Nakon izvršene kontrole i utvrđenih nepravilnosti vratili su se u službene prostorije veterinarske inspekcije, obavijestili galvnog veterinarskog inspektora o zatečenom stanju u maloprodajnom bjektu. Zbog sumnje da se u magacinu preduzeća D.O.O. "V.N." Kokoti bb, nalazi ovakva roba po usmenom nalogu glavnog veterinarskog inspektora dana 06. 03. 2003. godine pošli su da izvrše kontrolu namirnica životinjskog porijekla koje se skladište u magacinu - rashladnoj komori preduzeća D.O.O. "V.N.", Kokoti bb i pregledom je ustanovljeno da su u rashladnoj komori zatečeni proizvodi animalnog porijekla iz izvoza i to iz Mađarske proizvođača Ef.Ef i  Gyual koji su isteklog roka trajanja. Roba je bila izdvojena na paletama u rashladnoj kkomori. Zabranjeno je stavljanje u promet zatečene količine namirnica animalnog porijekla do donošenja konačne odluke veterinarske inspekcije. Tom prilikom izvršeno je brojanje paketa i okvirno evidentiranje pojedinih količina roba po vrstama, koje su stavljene van prometa -zapisnik broj 323/03-0506-29 od 06. 03. 2003. godine. Prilikom sačinjavanja zapisnika i vršenja kontrole bila je prisutna B. V. direktor preduzeća, koja je i potpisala zapisnik. Dana 10. 03. 2003. godine zapisnik broj 323/03-0506-30 izvršena je kontrola u magacinu preduzeća D.O.O. "V.N." Kokoti i tom prilikom je utvrđeno da su namirnice animalnog porijekla koje su isteklog roka trajanja, izdvojene palete u rashladnoj komori sa naznakom da su za otpis. Zapisnikom je naloženo da se zatečene namirnice animalnog porijekla koje su izdvojene i okvirno popisane po zapisniku 323/03-0506-29 od 06. 03. 2004. godine, a koje su higijenski neispravne, zbog isteklog roka trajanja upotrebe, unište na gradskoj deponiji u prisustvu inspektora. Naloženo je odgovornom licu preduzeća D.O.O. "V.N." da u roku od 3 dana podnese zahtjev Javnom komunalnom preduzću da izvrši pripremu jame na gradskoj deponiji i da obavijesti veterinarskog isnspektora </span><span class="span1">koji će propratiti uništenje. Tokom kontrole obavljene dana 10. 03. 2003. godine direktor preduzeća, V. B. izjavila je da su mijenjane deklaracije na namirnicama životinjskog porijekla, a koje su zatečene u maloprodajnom objetku "K.M.h. II u dijelu datuma da bi se pokušala prodati roba isteklog roka trajanja ,a po ličnoj procjeni direktora V. B. još je bila u upotrebljivom stanju Pošto nijesu informisani od direktora preduzeać V. B. u roku od 3 dana, o tome da li je podnijela zahtjev Javno komunalnom preduzeću i da li je pripremljena jama na gradskoj deponiji, dana 14. 03. 2003. godine ponovo su otišli  u preduzeće "V.N.". Tom prilikom su  konstatovali da se direktor preduzeća V. B. obratila JKP zahtjevom dana 11. 03. 2003. godine ,a po izjavi V. B. nije imala odgovor JKP da je jama za uništenje zatečena količine namirnica pripremljena. Provjerom izdvojenih namirnica životinjskog porijekla namijenjenih za uništenje, zapisnikom je konstatovala da su namirnice i dalje u rashladnoj komori izdvojene na paletama, označene za otpis. Među tom količinom robe isteklog roka trajanja su proizvodi sa falsifikovanim deklaracijama, a koje su nabrojani u zapisniku broj 323/03-0506-33 od 14. 03. 2003. godine. Dana 19. 03. 2003. godine kad su stvoreni uslovi da se izvrši uništenje na gradskoj deponiji izvršeno je prebrojavanje i mjerenje namirnica životinjskog porijekla po vrstama u magacinu firme D.O.O. "V.N." Kokoti bb ,a koje su prethodno bile izdvojene za uništenje i okvirno evidentirane. Utovar robe izvršen je u kamion registarskih oznaka PG 511-... i PG-342-... i to suhomesnatih proizvoda u količini od 5.179 kg i sireva u količini od 1. 361 kg, te svega u ukupnoj količini od 6.540 kg. Uništenje gore navedenih količina namirnica životinjskog porijekla izvršeno je zatrpavanjem u duboku jamu nakon prethodnog polivanja hemijskim sredstvima u prisustvu veterinarske inspekcije, glavnog veterinarskog inspektora, radnika firme D.O.O. "V.N." i predstavnika službe javnog komunalnog preduzeća A. P. Sačinjeni zapisnici potpisani su svojeručno od odgovornog lica direktora preduzeća V. B. Radnje u upravnom postupku su sprovedene na osnovu člana 67. i 70. Zakona o zdravstvenoj zaštiti životinja ("Sl. list RCG" br. 39/92 i 59/92) i čl. 6. stav 1. Zakona o zdravstvenoj ispravnosti životnih namirnica i predmeta opšte upotrebe /Sl. llist SFRJ" broj 53/91) i čl. 19. stav 2.Takođe je navela   da je 06. marta 2003. godine sa kolegom S. otišla u kontrolu "K.M.h." i otišli su po nalogu šefice jer je postojala dojava da se priljepljuju deklaracije. Dolaskom tamo na prvi pogled je sve izgledalo u redu. Međutim, primijetili su da ima deklaracija koje su odštampane u boji i deklaracija koje su odštampane u crno bijeloj tehnici. Deklaracije u boji su bile na paketima, a crno bijele su bile na proizvodima u paketima. Crno bijele deklaracije su bila sa ispravnim i važečim rokom trajanja ,a ove u boji sa isteklim. Dakle, samo po boji su utvrdili da su u pitanju falšne deklaracije. Drugog testa u prodavnici nijesu radili. Po njenom sjećanju svaka deklarisana roba je bila u rashladnoj komori, u posebnoj prostorji u "K. M. h.".. Ne sjeća se da li je bilo nešto izloženo. Moguće je da jeste. Popisali su svu robu sa crno bijelim etiketama deklaracije. Drugog testa ili probe osim razlike u boji nijesu činili. Vratili su se u kancelariju gdje su dobili nalog da istog dana obave kontrolu u magacinu "V.N.". Otišli su u taj magacin. U rashladnoj komori u tom magacinu zatekli su mesne prerađevine mađarskog proijekla, sa isteklim rokom trajanja. Roba je bila spakovana u paketima, a paketi nasloženi na paleti, sa natpisom da je roba za otpis. Tamo su utvrdili da su deklaracije sve u boji,pa su prebrojali pakete i popisali ih i stavili van prometa do konačne odluke veterinarske inspekcije. Pakete nijesu otvarali da vide što je unutra. Na paketima sa deklaracijama u boji rok upotrebe je bio istekao. Naredni put došli su 10. marta i utvrdili da  je roba netaknuta u odnosu na prethodnu kontrolu. Nijesu otvarali pakete i nijesu prebrojavali svu robu. Otvarali  su poneki paket. U tim paketima našli su crno bijele deklaracije </span><span class="span1">koje su još bile u roku. Precizno se izjasnila da roba u Donjim Kokotima nikada nije pregledana pojedinačno komad po komad, da se nijesu uvjerili da je cjelokupni taj kontigent koji je bio za otpis sa promijenjenim deklaracijama, a iz njihovih zapisnika koje su sačinili jedino se može utvrditi kolika je ukupna težina te robe sa isteklim rokom upotrebe. To je 6.540 kg od čega je 5. 179 kilograma mesnih prerađevina ,a 1. 361 kilogram sira. To je sve uništeno na gradskoj deponiji. Zapisnikom od 14. 03. 2003. godine konstatovali su svu robu sa izmijenjenim deklaracijama koja je pronađena u Donjim Kokotima. Ta roba zasigurno ne teži preko 6 tona ,ali je tih 6 tona robe bila sa izmijenjenom, bilo sa neizmijenjenom deklaracijom. Proizvodi sa izmijenjenim deklaracijama su konstatovani zapisnikom. Nijesu pregledali cjelokupan kontigent što je već i kazala, od onoga što su pregledali našli su predeklarisano to što su konstatovali zapisnikom od 14. 03. Moguće da je bilo još predeklarisanih proizvoda ,ali dalje nijesu gledali. U svakom slučaju cjelokupan kontigent je bio isteklog roka. Ne može se sjetiti koliko je predeklarisanih proizvoda u maloprodajnom objektu u rashladnoj komori, a o tome može posvjedočiti kolega S. sa kojim je komunicirala i sa kojim je bila zajedno u kontroli.</span>
</p>
<p>&nbsp;</p>
<p>
<span class="span1">Iz zapisnika o izvršenom inspekcijskom pregledu 323/03-0506-9 od 16.01.2003.godine u 11.00 časova, proizilazi da je naznačenog dana u "K. M. h.".  i "V. N." u Ul. V.R. Podgorici vršen nadzor veterinarsko sanitarna kontrola nad maloprodajnim objektima i da je pregled izvršio veterinarski inspektor A. S. pregledu je prisustvovala radnica V. V. U zapisniku je navedeno što je pronađeno u horizontalnim rashladnim vitrinama i zatečeno stanje je taksativno pobrojano.</span>
</p>
<p>&nbsp;</p>
<p>
<span class="span1">Iz zapisnika o izvršenom inspekcijskom pregledu 323/03-0506-29 od 06.03.2003.godine, proizilazi da je naznačenog dana u D.O.O. "V.N." Kokoti vršen pregled kontrola namirnica animalnog porijekla iz uvoza. Pregled su izvršili LJ. M. i A. S. veterinarski isnpektori. Pregledu je prisutna i B. V. u svojstvu direktora. Zatečena količina robe animalnog porijekla isteklog roka stavlja se van prometa do donošenja konačne odluke veterinarske inspekcije. Roba je izdvojena na palete ,a čuva se u rashladnoj komori. Zapisnik je pročitan i na isti stranka nema primjedbi i jedan primjerak istog je uručen stranci.</span>
</p>
<p>&nbsp;</p>
<p>
<span class="span1">Iz zapisnika o izvršenom inspekcijskom pregledu 323/03-0506-30 od 10.03.2003.godine, proizilazi da je naznačenog dana u D.O.O. "V.N." Kokoti vršen pregled kontrola namirnica animalnog porijekla iz uvoza. Pregled je izvršila LJ. M. veterinarski isnpektor. Pregledu je prisutna i B. V. u svojstvu direktora. Pregledom je ustanovljeno da su dana 06. 03. 2003. godine u objektu D.O.O. "V.N." zatečene namirnice  animalnog porijekla iz uvoza isteklog roka Zatečene namirnice su izdvojene na posebne palete i čuvaju se u rashladnoj komori sa značkom da je za otpis. Uvidom u dokumentaciju Rješenje o uvozu Ministarstva poljoprivrede broj 323/02-0303-841 od 10.09. 2002. godine uvoz odobren - suhomesnati proizvodi proizvođač "Gyuala" "Deluš", "Pick", "Ef-ef"  i iste će shodno zapisniku 323/03-0506 od 06. 03. 2003. godine a koje su higijenski neispravne zbog isteklog roka upotrebe biće uništene shodno članu 26. Zakona o zdravstvenoj ispravnosti životnih namirnica i predmeta opšte upotrebe. Uništenje će biti izvršeno na gradskoj deponiji u prisustvu inspektora. Nakon utvrđenog stanja u maloprodajnom objektu, a po izjavi direktora V. B. mijenjane su deklaracije u dijelu datuma da bi se pokušala prodati roba isteklog roka, a po ličnoj procjeni V. B. još je bila u upotrebljivom stanju. Zapisnik je pročitan i na isti stranka nije imala primjedbi i jedan primjerak istog je uručen stranci.</span>
</p>
<p>&nbsp;</p>
<p>
<span class="span1">Iz rješenja Ministarstva poljoprivrede šumarstva i vodoprivrede Veterinarske inspekcije broj UP-I-060-323/03-0506-3 od 17. 01. 2003. godine proizilazi da je istim određeno da se uništavaju higijenski neispravne namirnice zatečene u prometu u objektu "K.M.h. II" u Ul. V.R.broj 43 Podgorica i to "Mimolete sir Rojal" krug u vosku od 3,5 kg iz Holandije upotrebljiv do 03. 01. 2003. godine ukupne količine 14. 930 kg, CSABA kobasica /Djulaj Mađarska), PVC pakovanje od 450 kgr. upotrebljiva do 16. 10. 2002. godine ukupne količine 1.750 kg. Namirnice su isteklog roka trajanja, samim tim su higijenski neispravne i uništavaju se na licu mjesta u prisustvu inspektora i uklonjene su na neškodljiv način. Rješenje je izvršn. Odgovorno lice za izvršenje rješenja je M. M. - šef objekta.</span>
</p>
<p>&nbsp;</p>
<p>
<span class="span1">Iz zapisnika o izvršenom inspekcijskom pregledu broj 323/03-0506 -114/I, broj 323/03-0506 -114/II, broj 323/03-0506 -114/III  od  06.03.2003, godine proizilazi da je naznačenog dana u "K. M. h.".  i "V. N." u Ul. V.R.broj ...  u Podgorici vršen nadzor ,veterinarsko sanitarna kontrola nad maloprodajnim objektima i da je pregled izvršio veterinarski inspektor A. S. i Lj. M. pregledu je prisutan M. M. direktor u maloprodaji. U Zapisniku je navedeno zatečeno stanje i isti je potpisan od strane inspektora i stranke i na istom je konstatovnao da nema primjedbi.</span>
</p>
<p>&nbsp;</p>
<p>
<span class="span1">Iz zapisnika o izvršenom inspekcijskom pregledu broj 323/03-0506 -160/I i broj 323/03-0506 -160/II od 10.03.2003, godine proizilazi da je naznačenog dana u "K. M. h.".  i "V. N." u Ul. V.R. broj ..  u Podgorici vršen nadzor veterinarsko sanitarna kontrola nad maloprodajnim objektima i da je pregled izvršio veterinarski inspektor A. S. pregledu je prisutan M. M. šef maloprodaje. U Zapisniku je navedeno zatečeno stanje i isti je potpisan od strane inspektora i stranke.</span>
</p>
<p>&nbsp;</p>
<p>
<span class="span1">Iz zapisnika o izvršenom inspekcijskom pregledu broj 323/03-0506 -33 od 14.03.2003. godine proizilazi da je navedenog dana izvršen pregled kod D.O.O. "V.N." Kokoti bb 14.03.2003. godine, predmet pregleda je kontrola robe koja je ostavljena za uništenje,pregled izvršio veterinarski insepektor Lj. M. i pregledu je prisutna B. V. u svojstvu direktora. Namirnice životinjskog porijekla koje čekaju uništenje su u rashladnoj komori na paletama označene da su za otpis. Među robama koje su izdvojene i zapisnički i rješenjem, a koje su isteklog roka trajanja su pobrojane i navedeno na kojim komadima je mijenjana deklaracija. Provjerom ostalih količina robe koje su izdvojene za otpis po zapisniku 323/03-0506-29 od 06. 03. 2003. godine navedeno je da su sa originalnim deklaracijama na kojima je istekao rok upotrebe, a deklaracije su originalne. Zapisnik je pročitan i na isti stranka nema primjedbi i istoj je uručen primjerak istog.</span>
</p>
<p>&nbsp;</p>
<p>
<span class="span1">Iz zapisnika o izvršenom inspekcijskom pregledu broj 323/03-0506 -34 od  19.03.2003. godine proizilazi da je navedenog dana izvršen pregled kod D.O.O. "V.N." Kokoti bb u 11,00 časova, predmet pregleda uništenje higijenski neispravnih životnih namirnica, pregled izvršio veterinarski insepektor Lj. M. i pregledu je prisutna B. V. u svojstvu direktora. Dana 19. 03. 2003. godine sprovodi se mjera uništenja higijenski neispravnih namirnica koje su zatečene u skladištu, hladnjiči D.O. O."V.N." Kokoti bb, a koje su isteklog roka upotrebe i određen broj životnih namirnica sa neadekvatnim - falsifikovanim deklaracijama. Iste se uništavaju na gradskoj deponiji i to posipanjem hemijskim sredstvima i zatrpavanjem slojem zemlje debljine 1 metar iznad uništenih namirnica. Mjera uništenja je izrečena nakon izvršene veterinarske </span><span class="span1">inspekcijske kontrole i po rješenju broj 323-03-0506-67 od 11. 03. 2003. godine. Utovar namirnica životinjskog porijekla izvršen u kamionu sa ceradom broj PG 511-... PG 342-... u prisustvu direktora i veterinarske inspekcije i iste su u zapisniku pobrojane po nazivu i količini u ukupnom iznosu od 6. 540 kg.</span>
</p>
<p>&nbsp;</p>
<p>
<span class="span1">Iz rješenja o uništavanju higijenski neispravnih namirnica broj UP-I-060-323/03-0506-68 od 11. 03. 2003. godine, proizilazi da se uništavaju higijenski neispravne namirnice zatečene u objektu "K.M.h. II" u Ul.V.R. ... Podgorica kojima je istekao rok upotrebe i iste su pobrojane sa rokovima upotrebe, isteklim rokom i u kojim količinama. Zatečene namirnice se uništavaju na gradskoj deponiji i uklanjaju na neškodljiv način u prisustvu inspektora. Rješenje je izvršno, i odgovorno lice za izvršenje rješenja je direktor maloprodaje M. M..</span>
</p>
<p>&nbsp;</p>
<p>
<span class="span1">Iz nalaza i mišljenja vještaka ekonomsko finansijske struke M. B. M. od 18.07. 2007. godine proizilazi da je vještak na osnovu spima predmeta naveo da u istima ne postoji nikakva dokumentacija koja bi poslužila kao dokaz za utvrđivanje nabavnih cijena predmetne robe koja je predmetom analize u ovoj pravnoj stvari, a odnosi se na dokumentaciju u formi: ulaznih faktura dobavljača, otpremnica dobavljača, carinskih dokumenata o uvozu predmetne robe, dokumentacije o načinu plaćanja i plaćenim iznosima vezano za predmetnu robu. U spisima predmeta se nalaze dva predračuna - profakture i to: predračun broj 1/0326 od 02. 11. 2003. godine i predračun broj 1/0327 od 04. 11. 2003. godine oba za robu koja je upućena u okrivu firme "V.N." D.O.O. iz veleprodaje u prodavnicu broj 2 u Podgoricu u Ul. V.R.broj ... u kojim su sadržani sledeći podaci: količina upućene robe, veleprodajna cijena i vrijednost robe kao proizvod veleprodajne cijene i ukupno upućene količine robe, ali to nijesu podaci koji mogu poslužiti za utvrđivanje nabavnih cijena predmetne robe, što je već objašnjeno u tački 1. nalaza. Na osnovu prethodno iznijetih činjenica u ovom nalazu vještak je dao mišljenje,  obzirom da u spisima predmeta ne postoji relevanta dokumentacija na osnovu koje bi se utvrdile nabavne cijene robe koja je predmet analize u ovoj pravnoj stvari, ne može se utvrditi eventualna razlika u cijeni između nabavnih i prodajnih cijena predmetne robe, niti eventualno ostvarena dobit u ovom slučaju. </span>
</p>
<p>
<span class="span1">Iz informacije o dosadašnjem toku obavljenih vještačenja u pravnoj stvari -nalaza i mišljenja vještaka ekonomsko finansijske struke M. B. M. od 03. 04. 2014. godine proizilazi da je, posmatrano sa stanovišta zadatih zadataka vještacima za ekonomsko finansijsko vještačenje prvenstveno vezano za izjašnjavanje na okolnosti utvrđivanja pojedinačnih asortimana i količina nađene robe u objektima firme "V.N." iz Podgorice, za koju je predmetnim zapisnicima o izvršenom inspekcijskim pregledima izvršenim od strane inspektora Ministarstva poljoprivrede šumarstva i vodoprivrede Vlade Crne Gore i koje su rješenjem veterinarskog inspektora uništene zatrpavanjem na gradskoj deponiji i utvrđivanja nabavnih i prodajnih cijena predmetnih roba- artikala, utvrđivanja razlika između njih i utvrđivanja eventualne dobiti po osnovu istih. Analizom raspoložive dokumentacije iz spisa ovog predmeta, a vezano za prethodno obavljena vještačenja u ovom slučaju utvrđeno je da artikli,odnosno robe koje su bile predmet posmatranja u ovoj pravnoj stvari, a koje su već u prethodno pomenutim zapisnicima o izvršenim inspekcijskim pregledima označene kao robe kojima je istekao rok trajanja, utvrđene su po asortimanu i količinama. Ukupna količina robe kojoj je istekao rok trajanja, a koja je bila predmet analize u ovom slučaju za posmatrani period iznosi - prerađevina od mena u iznosu od 5.520 kg i sireva u iznosu od 1. 415, 93 kg. Upoređenjem iznijetih činjenica u tački 1. izvještaja, koje su </span><span class="span1">date u dijelu pojedinačno utvrđenih količina roba kojima je u posmatranom peridu istekao rok trajanja, sa količinama istih koje su date u osnovnom nalazu i mišljenju predatog istražnom sudiji Osnovnog suda u Podgorici 12. 12. 2006. godine od strane vještatka U. D. Ki. br. 2004/95  utvrđeno je da je u okviru tačke 1 predmetnog nalaza vještaka Uskokovića u dijelu tabele za mesne proizvode pod tačkom 9. panceta upisana količina 85 kg, a treba 50 kg, da je u istoj tački predmetnog nalaza u dijelu tabele za mesne proizvode pod tačkom 16 upisana količina od 1.910 kg ,a treba 160 kg, da je u okviru tačke 1 predmetnog nalaza u dijelu tabele za mliječne proizvode pod tačkom 2 Memolete sir krug u vosku upisana količina 14.930 kg, a treba 238 kg, da u okviru iste tabele za mliječne proizvode nije upisana količina od 35 kg panonija sira i da je u okviru iste tabele za mliječne proizvode u predmetnom nalazu upisana količina od 281 kg sira trapista, za koji nema dokumentacione osnove u raspoloživoj dokumentaciji u okviru spisa predmeta. Što se tiče izjašnjenja na okolnosti u dijelu eventualnog utvrđivanja nabavnih i prodajnih cijena predmetnih artikala, odnosno utvrđivanja eventualne razlike između istih, te izjašnjavanja na okolnosti utvrđivanja eventualne dobiti po osnovu istih, vještak je ostao pri svom nalazu i mišljenju koje je predao istražnom sudiji Osnovnog suda u Podgorici 18. 07. 2007. godine pod brojem Ki. 2004/95.</span>
</p>
<p>&nbsp;</p>
<p>
<span class="span1">Iz neposrednog izjašnjenja M. B. M. u dijelu u dijelu koji se tiču njegovog osnovnog nalaza i mišljenja koji je dao Iistražnom sudiji Osnovnog suda u Podgorici 18.07.2007.godine, u cjelosti je ostao pri istom. Što se tiče dosadašnjeg toka izjašnjavanja u dijelu izvršenih vještačenja koje su  radili  kolega U. i on  pojasnio je  a se ono što je poenta ove pravne stvari, a tiče se nabavnih i prodajnih cijena artikala koji su predmet posmatranja i analize u ovom slučaju, da se kolega U. i on u cjelosti slažu da nema materijalnih dokaza koji bi išli u prilog nabavnim cijenama artikala koji su predmet ovog spora, odnosno da takodje nema materijalnih dokaza u dijelu eventualne prodaje tih artikala. </span>
</p>
<p>
<span class="span1">Imajući prethodno u vidu onda se izvodi jasan zaključak da nema osnova za utvdjivanje bilo kakvih dokaza u dijelu ostvarivanja eventualnih prihoda, odnosno utvrdjivanja eventualne dobiti. Potkrepljujući ono što je rekao u dijelu potpunog saglasja njihovih dvaju nalaza izvodi iz sledećeg. U dopuni nalaza kolege Uskokovića od 11.06.2013.godine, (zadnji stav) i dopune od 14.02.2014.godine, (tačke 1,2, i 3) i osnovnog nalaza i mišljenja kojeg je predao 18.07.2007.godine, se može nedvosmisleno govoriti da su u cjelosti usaglasni, a to se tiče mišljenja oba vještaka da nema materijalnih dokaza u dijelu nabavnih cijena, odnosno prodajnih cijena na osnovu kojih bi se mogli izvesti eventualni dokazi o eventualnim prihodima, odnosno na kraju dokaz o eventualnoj dobiti. Eventualno izjašnjavanje u dijelu nabavnih i prodajnih cijena artikala koji su predmet spora na bazi procjene u formi tržišnih cijena koje su vladale u tom periodu nebi moglo biti, poštujući pravila struke u dijelu ekonomsko finansijskog vještačenja pravi ili relevantni dokaz za utvrdjivanje eventualnih  nabavnih vrijednosti, eventualnih prodajnih vrijednosti i na kraju onoga što je bilo prioritet u ovom sporu eventualne dobiti. Količine koje su predmet u ovom sporu ,a tiču se preradjevina od mesa ,odnosno sira su prema raspoloživoj dokumentaciji iz spisa predmeta utvrdjene: zapisnikom o izvršenom inspekcijskom pregledu br. 323/03-0506-34 od 19.03.2003.godine, u objektu "V. " d.o.o. Kokoti, rješenja Veterinarskog inspektora br. UP-I-060-323/03-0506-3 od 17.01.2003.godine, o uništavanju higijenskih neisrpavnih artikala u objektu K. m. h. ul. V.R... u Podgorici, prema zapisniku o izvršenom insp.pregledu br. 323/03-0506-162 od 19.03.2003.godine,  i iznose ukupno : 5.520,75 kg. preradjevina od mesa, </span><span class="span1">odnosno1.415,93 kg. sira. Što se tiče zaključka vještaka Uskokovića iz njegovog dopunskog nalaza i mišljenja od februara mjeseca 2014.godine, istakao je da je  po njemu to  pretpostavka koja može da bude tačna, ali i ne mora, jer se ne izvodi na bazi materijalnih dokaza, već na bazi procjene, a na sudu je da cijeni da li će uzeti to kao dokaz, ali što se tiče vještačenja to nije dokaz. </span>
</p>
<p>&nbsp;</p>
<p>
<span class="span1">Iz nalaza i mišljenja vještaka U. D. od 12. 12. 2006. godine proizilazi da je tokom 2002 i 2003. godine u Podgorici okrivljena B. V. kao direktor preduzeća "V.N." iz Podgorice stavila u promet škodljive životne namirnice sa isteklim rokom upotrebe u ukupnoj količini od 16.299 kg sira i 6.964 kg mesnih proizvoda novčane vrijednosti 42.781,.09 eura i mliječnih proizvoda novčane vrijednosti 54.096,65 €. Preduzeće "V.N." iz Podgorice prestalo je sa radom likvidacijom i nema zaliha robe kao ni nenaplaćenih potraživanja. Ukupna vrijednost robe koju su okrivljeni pokušali ostvariti u pokušaju prodaje robe kojoj je rok upotrebe istekao za ljudsku ishranu iznosila je 96.877,74 €. Na osnovu svega mišljenje vještaka je da su veterinarski inspektori Ministarstva poljoprivrede, šumarstva i vodosnadbijevanja zapisnikom o izvršenom inspekcijskom pregledu dana 06. 03. 2003. godine konstatovali da su zatečeni proizvodi u preduzeću "V.N." iz Podgorice neupotrebvljivi za ljudsku ishranu zbog isteka roka za njihovo korišćenje. Dalje ,veterinarski inspektori konstatovali su da su javne isprave faksifikovane u dijelu roka važenja artikala ishrane ,pa je uz kontrolu veterinarske inspekcije uništeno 16. 299 kg sira  u vrijednosti od 54.096,65 eura i raznih prerađevina od mesa u iznosu od 6.964 kg ,vrijednosti 42.781,09 eura. Na osnovu isprava veterinarske inspekcije sudski vještak je konstatovao da je roba izuzeta i shodno propisima uništena, a okrivljeni su zbog falsifikovanja isprava o roku upotrebljivosti robe u pokušaju izvršili krivično djelo koje im je stavljeno na teret.</span>
</p>
<p>&nbsp;</p>
<p>
<span class="span1">Iz dopune nalaza i mišljenja vještaka U. D. od 21. 04. 2007. godine proizilazi da, kako je vještak naveo da je postupio prema postavljenom zadatku i nakon provedenih radnji obavjestio je da nije u mogućnosti da izradi dopunski nalaz i mišljenje prema zahtjuvu iz razloga što se okrivljna B. V. i M. M. prema nezvaničnim saznanjima nalaze u Srbiji. Prodavnica "K.M.h." prestala je sa radom prije više od tri godine. Preduzeća "V.N." iz Podgorice sa sjedištem u Donjim Kokotima, prestalo je da radi po osnovu likvidacije i sudski vještak nije u mogućnosti da dođe do dokumentacije iz koje bi se koristili traženi podaci, a u spisima predmeta isti nijesu priloženi, te sa svega izloženog nije u mogućnosti da izradi traženi dopunski nalaz i mišljenje prema postavljenom zadatku.Iz dopune nalaza i mišljenja vještaka U. D. u kojem je naveo da je vrlo kratko napisao ovaj nalaz od 14.02.2014.godine, na osnovu papirnih dokaza koje je našao u spisima predmeta. Medjutim, u ranijim nalazima  on je koristio dokaze koje je našao u Ministarstvu poljoprivrede koje je vidio u preduzeću N. i njihovom skladištu i izradio je tada nalaze za koje sada nema dokaza jer kao vještak to što je vidio nije fotokopirao, smatrao je da svi organi svoje papire čuvaju, a sada mu je jasno da toga nema. U ovom nalazu nije uzimao dokaze koje se odnose na uništenu robu, koja je bila neispravna ,a koju je zvani Higijenski zavod ,odnosno Zavod za zdravstvenu zaštitu shodno svojim pravilima i ovlašćenjima uništio. Shodno važećim propisima nabavna količina i vrijednost kupljene i prodate robe utvrdjuje se na osnovu prijemnih faktura , računa , tovarnih listova, otpremnica i prijemnica, a prodata količina i njihova vrijednost utvrdjuje se na osnovu prodajnih faktura prodajnih računa, tovarnih listova, otpremnica i prijemnica i na osnovu trake o prodaji robe u maloprodaji. U nalazu je konstatovao da u predmetnim spisima suda nema dokaza ,odnosno nema papira koji ukazuju na kupljenu i prodatu robu. U spisima </span><span class="span1">predmeta suda našao je i može to da se vidi sada u spisima predmeta da postoje dva zapisnika o vijećanju pred sudom propisno ovjerenih i potpisanih prema kojima ukupna nabavna količina sira iznosi 1.418,83 kg. i mesnih proizvoda 5.520,75 kg. ili ukupno 6.939,53 kg. u ta dva zapisnika  pred sudom optužena je priznala da prodajna vrijednost ove dva artikla iznosi 30.908,17 evra. Na osnovu tih zapisnika koje je kao finansijski stručnjak ocijenio kao akt priznanja optužena je izjavila da marža ili dobit iznosi 6%, od ove vrijednosti, a na osnovu kako je 25 godina sudski vještak ekonomsko finansijske struke na osnovu njegovog saznanja iz prakse i tada važećih propisa marža nije mogla biti ispod 10% pa je u nalazu ocijenio da to iznosi 3.090,00, što ostavlja sudu da cijeni na osnovu zapisnika o vijećanju u to vrijeme od suda i da utvrdi. Naknadno je utvrdio od svojih zabilješki iz rokovnika i procijenio da ukupna zarada - dobit iznosi 1.900,00 eura, odnosno da se razlikuje 20-30 eura. Što se tiče kontradiktornosti obzirom na iznos od 14. 880,07 kilograma koji je prodat u maloprodaji i veleprodaji ,a koja se odnosi na moguću ostvarenu dobit od 1.900,00 eura je istakao da je to  bilo stanje robe koje je utvrdio po tim deklaracijama ,odnosno uvozu. Našao da je od firme traženo produženje roka važnosti robe, tzv. deklaracija, ali nije našao odgovor eventualno saglasnost ili odbijanje, niti ima te dokumentacije, a kod Privrednog suda utvrdio je da je preduzeće likvidirano, prema tome  ne može da tvrdi što je poslije bilo, ali  je ostao kod prvog nalaza. Navodi da su mu u Ministarstvu poljoprivrede,šumarstva i vodoprivrede Podgorica prezentirani različiti podaci u odnosu na one koji egzistiraju u spisima predmeta,a da su govorili da se tu radi o nekim falsifikatima. Iz  dopunskog nalaza  vještaka U. D. od 14. 02. 2014. godine proizilazi da je nakon detaljnog proučavanja spisa predmeta izvještačio svaki papir koji se nalazi u spisima predmeta i konstatovao da u spisima suda nema pravdajuće dokumentacije o uvozu robe (sira) iz mađarske, kao ni jedinstvene carinske isprave koja bi činila pravdajuću dokumentaciju o količini i cijeni nabavljene robe. U spisima nema pravdajuće dokumentacije o nabavci robe po količini, vrsti i cijene, koju čine ulazne fakture, otpremnice i prijemnice, kao ni pravdajuće dokumentacije o prodaji robe na veliko i malo koju čine fakture, otpremnice, prijemnice i tovarni listovi, kao ni trake o prodaji robe u maloprodaji. U spisima se nalazi izjava data pred sudom od strane okrivljen B. V. prema kojoj je ona bila direktor i vlasnik preduzeća "V. N." u Podgorici i preduzeća "V." u Beogradu i da je maloprodaja poslovala u okviru preduzeća "V." Beograd. Na zapisniku pred sudom od 24. 09. 2009. godine okrivljena B. V. je izjavila da je ona lično kao direktor i vlasnik naložila da se deklaracije promijene i to je sve rađeno u magacinu Kokoti, kao i na zapisniku od 07. 05. 2013. godine okrivljena je izjavila da tačna količina sira iznosi 1. 418,83 kg sa isteklim rokom trajanja, tačna količina mesnih proizvoda sa isteklim rokom korišćenja iznosila je u oba objekta 5.520,70 kg, stvarna prodajna vrijednost robe prema iskazu okrivljene V. B. iznosila je 30.908, 17 eura, Marža ili razlika u cijeni koja je pripadala vlasniku u tom vremenu iznosila je 30% i više, te je mišljenje vještaka u datoj dopuni da je direktor i vlasnik u ovom prometnom osnovu ostvario protivpravnu imovinsku korist u iznosu od 10% od prodate vrijednosti robe ili ukupno 3.090,00 eura. Iz dopunskog  nalaza od 11. 06. 2013. godine vještak Uskoković Dragoljub navodi da u cjelosti ostaje pri svomnalazu od 12. 12. 2006. godine jer je on izrađen na osnovu izvještačene dokumentacije Ministarstva poljoprivrede, šumarstva i vodoprivrede Podgorica na osnovu dokumentacije i uvida u finansijsko i robno knjigovodstveno preduzeća "V.N." i hladnjači u Donjim Kokotima. U spisima predmeta ne postoji nikakva dokumentacija koja bi poslužila kao dokaz za utvrđivanje nabavne cijene predmetne robe, nema ulaznih faktura, otpremnica, dostavnica, carinskih dokumenata o uvozu, plaćenoj carini, virmanskim </span><span class="span1">nalozima o plaćenoj robi, pa se ne može utvrditi iznos ostvarene dobiti. Takođe na glavnom pretresu od 17. 05. 2013. godine je naveo da želi da upozna sud da su mu u Ministarstvu poljoprivrede, i šumarstva dali podatke i i dali su mu na uvid njihov nalaz izvještaj koji je dobio u fotokopiji. Do prije nekog vremena ga je imao kod sebe, kada je svu svoju dokumentaciju vještačenja bacio u smeće. U Ministarstvu su mu kazali da postoje neki papiri o falsifikatu koje on nije želio da posmatra jer ne pripadaju njegovom vještačenju. </span>
</p>
<p>
<span class="span1">Potvrdio je da u nalazu nema dokaza ,odnosno nema papira koji ukazuju na prodatu i kupljenu robu.</span>
</p>
<p>&nbsp;</p>
<p>
<span class="span1">Iz izvještaja MUP CB Bijelo Polje broj 245-2649/2 od 08. 07. 2004. godine iz Kaznene evidencije za optuženog M. M. proizilazi da isti nije osuđivan.</span>
</p>
<p>&nbsp;</p>
<p>
<span class="span1">Iz  izvještaja MUP Sekretarijata unutrašnjih poslova u Beogradu str. pov. broj 235.2/1/11270/03 od 08. 09. 2003. godine iz Kaznene evidencije za optuženu B. Vesnu proizilazi da ista nije osuđivana.</span>
</p>
<p>&nbsp;</p>
<p>&nbsp;</p>
<p>
<span class="span1">Analizirajući rezultate provedenog dokaznog postupka, te na osnovu savjesne i brižljive ocjene svih provedenih dokaza pojedinačno i u svojoj ukupnosti, sud je utvrdio da rezultati dokaznog postupka nijesu podkrijepili navode optužnog predloga, da su optuženi počinili krivično djelo</span><span class="span3"> </span><span class="span1">stavljeno im na teret optužnicom ODT-a u Podgorici, a ovo iz sledećih razloga:</span>
</p>
<p>&nbsp;</p>
<p>
<span class="span1">Naime, opužnicom ovlašćenog tužioca predstavljeno je da su optuženi tokom  2002. i 2003.godine kao odgovorna lica i to okrivljeni B. V. kao osnivač i direktor preduzeća „V.N.“ iz Podgorice, a okrivljeni M. M. kao direktor maloprodaje u tom preduzeću, u svojstvu  odgovornih lica zloupotrebom svog položaja pokušali sebi da pribave imovinsku korist od preko 40.000,00 eura  na način  što su na ambalažu prehrambenih proizvoda životinjskog porijekla i to mesnih proizvoda u količini od 5520,75 kg i mliječnih proizvoda u količini od 1415,93 kg neutvrđene novčane vrijednosti kojima je istekao rok trajanja stavljali neistinite službene isprave – deklaracije sa neistinitim podacima o roku trajanja proizvoda, prema kojima rok trajanja navodno nije istekao, zatim ovakve škodljive životne namirnice, a u namjeri da obmanu kupce stavljali u promet i prodavali u maloprodajnom objektu „K.M.h.“ u ul. V.R. u Podgorici, sa oznakom u koju su unijeti podaci koji ne odgovaraju kvalitetu proizvoda, u čemu su otkriveni intervencijom veterinarske inspekcije koja je dana 06.03.2003.godine ovakve životne namirnice stavila van prometa,.</span>
</p>
<p>&nbsp;</p>
<p>&nbsp;</p>
<p>
<span class="span1">Krivično djelo zloupotreba položaja u privrednom poslovanju  iz čl.272 st.3.u vezi st.1.KZ-a čini  odgovorno lice u privrednom društvu,drugom subjektu privrednog poslovanja ili drugom pravnom licu koje zloupotrebom svog položaja ili povjerenja u pogledu raspolaganja tuđom imovinom ,prekoračenja granica svog službenog položaja ili nevršenja svoje dužnosi pribavi sebi ili drugom protivpravnu imovinsku korist ili prouzrokuje imovinsku štetu,a pri tom je pribavljena imovinska korist koja prelazi iznos od četrdeset hiljada eura. </span>
</p>
<p>&nbsp;</p>
<p>
<span class="span1">Optuženim se stavlja na teret da su predmetno krivično djelo učinili u pokušaju.</span>
</p>
<p>&nbsp;</p>
<p>
<span class="span1">Optuženi su tokom čitavog postupka izrazili tvrdnju da nijesu počinili krivično djelo koje im je stavljeno na teret. Ono što odbrana  potencira ,a što korespondira zapisnicima o izvršenom inspekcijskom pregledu ,te i iskazima saslušanih svjedoka da je p</span><span class="span1">rilikom utvrđivanja količine robe vještak U. umjesto 14,93 kilograma po Rješenju nadležnog inspektora od 17. 01. 2003. godine, a vezano za sir »Nimolet« u cifru stavio tačku pa naveo da se radi o količini od 14. 930, kilograma. Ostale količine sira navodi ispravno, ali je zaboravio da unese 35 kilograma sira »Panonia«. Na taj način vještak je došao do količine 16. 298 , 9 koje zaokružuje na 16. 299, kilograma. Od ove količine sira 42 , 9 kilograma bilo je u rashladhim komorama prodavnice u ul. V.R. 1. 326 kilograma u magacinu »V.n.« i svakako ovih 14, 93. Tačna količina sira kada se doda onih 35 kilograma koje je vještak zaboravio da doda ukupna količina sira je bila 1. 418, 83 kilograma. Što znači da je vještak u svom nalazu zaračunao više 14. 880,17 kilograma sira. Imamo i pogrešno utvrđeno količinu mesnih proizvoda koju je vještak utvrdio da 6. 964 kilograma jer u nalazu vještaka pod stavkom 9. proizvod panceta pogrešno stoji 85. kilograma umjesto tačnih 50 kilograma ,po zapisniku od 19. 03. 2003. godine stavlja 30 istog zapisnika. Dakle više zaračunato 35 kilograma. U istom nalazu pod stavkom 16 ,čajna kobasica pogrešno stoji 1 910 kilograma ,umjesto tačnih 160 kilograma, po zapisniku od 19. 03. 2003. godine -stavka 39 istog zapisnika. Dakle više je zaračunato 1750 kilograma. Tačna količina mesnih prerađevina u magacinu »V.n.« na Kokotima po zapisniku od 19. 03. 2003. godine je 5179 kilograma. Obzirom da se i u prodavnici u magacinskom dijelu nalazila određena količina robe koju on čak nije uzeo u obzir u ovom nalazu, tamo je bilo 340 kilograma mesnih prerađevina i po zapisniku od 17. 01. 2003. godine jedan kilogram 73 ,tako da ukupna količina robe u oba objekta po zapisnicima i od januara i od marta iznosi 5520,70 .  Obzirom da je vještak u svom nalazu konstatovao da se radi o količini -ukupnoj količini robe ( i sira i mesnih prerađevina ) od 23.263 kilograma ,a stvarna količina robe u oba objekta (i sira i mesnih prerađevina) bila je 6939,53 do  činjenice da je vještak zaračunao robu više u količini od 16.323,47 kilograma. Osim toga ,u svom nalazu vještak ne unosi tačne cijene proizvoda sa otpremnice već iste povećava. U svoj nalaz unosi i vrste proizvoda koje se uopšte  nijesu nalazile u prodavnici, konkretno sir  trapist u količini od 281 kilograma koji ne stoji ni u jednom zapisniku, ni rješenju veterinara. Na ovaj način ovlašćeni vještak je došao do ukupne vrijednosti robe od 96.877,74 eura, a stvarna vrijednost prodajna robe je iznosila 30.908,17 eura. Na ovaj način je tužilac doveden u zabludu. Sami inspektori su u postupku istrage ukazivali da se količina proizvoda koja je uništena ne poklapa sa količinom koja je data u optužnici.Količine utvrđene po nalazu vještaka ne poklapaju se sa dokazima koji se nalaze u spisima predmeta i dokumentaciji koja mu je data na vještačenje, a samim tim ni sa stvarnim činjeničnim stanjem. U ukupnu vrijednost prodajnu uračunata je nabavna cijene robe, troškovi carine, troškovi transporta, troškovi labaratorijskih analiza, troškovi sladištenja robe, PDV, troškovi poslovanja i itd. Ono što pamti i zna je da je marža koju je njeno preduzeće stavljalo iznosila između 5 i 8 procenata, zavisno od vrste proizvoda jer su išli na količinu. </span><span class="span1">Samo 15 deklaracija u zapisniku od 14. 03. 2003. godine koji postoji u spisima predmeta nađeno je kao predeklarisano i to je tačno stanje. </span>
</p>
<p>
<span class="span1"> </span>
</p>
<p>
<span class="span1">Sud je u cilju provjere navoda odbrane sem datih nalaza i mišljenja od strane dva angažovana sudska vještaka ekonomsko finansijske struke  izvršio usaglašavanje istih kojom prilikom su isti saglasno potvrdili da</span><span class="span1"> </span><span class="span1">nema osnova za utvdjivanje bilo kakvih dokaza u dijelu ostvarivanja eventualnih prihoda, odnosno utvrdjivanja eventualne dobiti. U dopuni nalaza vještaka Uskokovića od 11.06.2013.godine, </span><span class="span1">(zadnji stav) i dopune od 14.02.2014.godine, (tačke 1,2, i 3) i osnovnog nalaza i mišljenja kojeg je predao 18.07.2007.godine, se može nedvosmisleno govoriti da su u cjelosti saglasni, a to se tiče mišljenja oba vještaka da nema materijalnih dokaza u dijelu nabavnih cijena, odnosno prodajnih cijena na osnovu kojih bi se mogli izvesti eventualni dokazi o eventualnim prihodima ,odnosno na kraju dokaz o eventualnoj dobiti. Eventualno izjašnjavanje u dijelu nabavnih i prodajnih cijena artikala koji su predmet spora na bazi procjene u formi tržišnih cijena koje su vladale u tom periodu nebi moglo biti, poštujući pravila struke u dijelu ekonomsko finansijskog vještačenja pravi ili relevantni dokaz za utvrdjivanje eventualnih  nabavnih vrijednosti, eventualnih prodajnih vrijednosti i na kraju onoga što je bilo prioritet u ovom sporu eventualne dobiti (sa prednjih razloga sud je i odbio predlog ovlašćenog tužioca da se vještaci izjasne o dobiti na osnovu tržišnih vrijednosti proizvoda koji su važili u inkriminisanom periodu  Količine koje su predmet u ovom sporu ,a tiču se preradjevina od mesa ,odnosno sira su prema raspoloživoj dokumentaciji iz spisa predmeta utvrdjene: zapisnikom o izvršenom inspecijskom pregledu br. 323/03-0506-34 od 19.03.2003.godine, u objektu "V. " d.o.o. K., rješenja Veterinarskog inspektora br. UP-I-060-323/03-0506-3 od 17.01.2003.godine, o uništavanju higijenskih neisrpavnih artikala u objektu Kuća madjarske hrane ul. V.R.... u Podgorici, prema zapisniku o izvršenom insp.pregledu br. 323/03-0506-162 od 19.03.2003.godine,  i iznose ukupno : 5.520,75 kg. preradjevina od mesa, odnosno1.415,93 kg. sira. Što se tiče zaključak vještaka Uskokovića iz njegovog dopunskog nalaza i mišljenja od februara mjeseca 2014.godine, ističe da je  po njemu to  pretpostavka koja može da bude tačna ali i ne mora, jer se ne izvodi na bazi materijalnih dokaza već na bazi procjene, ,što se vještak Uskoković složio pojašnjavajući da u spisima predmeta ne postoji nikakva dokumentacija koja bi poslužila kao dokaz za utvrđivanje nabavne cijene predmetne robe, nema ulaznih faktura, otpremnica, dostavnica, carinskih dokumenata o uvozu, plaćenoj carini, virmanskim nalozima o plaćenoj robi, pa se ne može utvrditi iznos ostvarene dobiti. </span>
</p>
<p>&nbsp;</p>
<p>&nbsp;</p>
<p>
<span class="span1">Dakle,po mišljenju suda kada se ima u vidu da ne postoji relevantna  dokumentacija u spisima predmeta na osnovu koje bi se utvrdila  kako vrijednost robe ,tako i njena nabavna vrijednost i svi troškovi koji bi ulazili u obračun oko dobijanja eventualnog pokušaja ostavrene dobiti,to nema ni dokaza da je umišljaj optuženih bio upravljen na pribavljanje protivpravne imovinske koristi preko 40.000,00 eura,sa kojih razloga je sud odlučio u korist optuženih,pritom imajući u vidu </span><span class="span1"> da nema drugih dokaza čije bi provođenje uticalo na donošenje drugačije odluke,  te posebno imajući u vidu odredbu iz čl. 3. st. 3. Zakonika o krivičnom postupku da sumnja o postojanju činjenica koja čine obilježje krivičnog djela sud rješava na način koji je povoljniji za okrivljenog (in dubio pro reo), tj uzimajući u obzir pravno relevantne činjenice i okolnosti na koje je sud naprijed ukazao, te savjesnom i brižljivom ocjenom svih provedenih dokaza, sud je našao da u konačnom nije dokazana krivica optuženog, i izveo se jasan pravni zaključak da je istog valjalo osloboditi optužbe shodno članu 373. tač. 2. ZKP-a.  </span>
</p>
<p>&nbsp;</p>
<p style="text-align:center;">
<span class="span1">II</span>
</p>
<p>
<span class="span1">U odnosu na krivično djelo sud je nedvojbeno utvrdio da je u odnosu na krivično djelo </span><span class="span1"> falsifikovanje službene isprave iz čl. 227. st. 3. u vezi st. 2. Krivičnog zakonika CG i krivičnog djela proizvodnja i stavljanje u promet škodljivih životnih namirnica iz čl. 112. st. 1. KZ RCG i krivičnog djela obmanjivanje kupaca iz čl. 125. st. 1. KZ RCG</span><span class="span1"> na </span><span class="span1">naprijed navedeno krivično djelo nastupila apsolutna zastarjelost krivičnog gonjenja , i to shodno članu 124 člana 125 stav 7 Krivičnog zakonika.</span>
</p>
<p>&nbsp;</p>
<p>
<span class="span1">Odluka o troškovima krivičnog postupka zasniva se na odredbi člana 230 Zakonika o krivičnom postupku pa je odlučeno da troškovi koji se odnose na angažovanje sudskog vještaka finansijske struke M. B. M. u iznosu od 316,00 eura,na angažovanje sudskog vještaka ekonomsko finansijske struke U. D. u iznosu od 401,00 eura, na ime angažovanja sudskih vještaka medicinske struke S. R. u iznosu od 27,50  G. Ž. u iznosu od 66,75 eura i dr. D. Č. u iznosu od 105,25 eura padaju na teret budžetskih sredstava suda,kao i troškovi koje su optuženi imali angažovanjem branioca ,o kojima će biti donijeto posebno rješenje. </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U CETINjU</span>
</p>
<p style="text-align:center;">
<span class="span1">Dana ,02.06.2014.godine</span>
</p>
<p>&nbsp;</p>
<p>&nbsp;</p>
<p>
<span class="span1">Zapisničar</span><span class="span1"></span><span class="span1"></span><span class="span1"></span><span class="span1"></span><span class="span1">                        S udija </span>
</p>
<p>
<span class="span2">Aleksandra Martinović</span><span class="span2"></span><span class="span2"></span><span class="span2"></span><span class="span2"></span><span class="span2">Marija Ćupić</span><span class="span2"></span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: </span>
</p>
<p>&nbsp;</p>
<p>
<span class="span1">Protiv ove presude dozvoljena je žalba</span>
</p>
<p>
<span class="span1">u roku od 15 dana od dana prijema iste </span>
</p>
<p>
<span class="span1">Višem sudu u Podgorici, a preko ovog suda</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
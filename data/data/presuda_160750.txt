<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-size:12pt;font-family:'Arial'}
.span3{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:center;">
<span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">K.br.235/15</span>
</p>
<p style="text-align:center;">
<span class="span1"></span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U BIJELOM POLJU, prvostepeni krivični sud sudija pojedinac Dragan Mrdak, </span><span class="span1">uz učešće samostalnog referenta-zapisničara Koviljke Lješnjak,</span><span class="span1"> u krivičnom predmetu protiv okrivljenog </span><span class="span1">F.R.</span><span class="span1">a iz Bijelog Polja, zbog krivičnog djela teška djela protiv bezbjednosti javnog saobraćaja iz čl.348 st.3 u vezi čl.339 st.3 u vezi st.1 Krivičnog zakonika Crne Gore,</span><span class="span1">rješavajući po optužnom predlogu Osnovnog državnog tužilaštva iz Bijelog Polja KT.br. 94/15 od  16. 12. 2015   godine, nakon održanog usmenog glavnog i javnog pretresa u prisustvu savjetnika ODT-a iz Bijelog Polja Knežević Banka, okrivljenog </span><span class="span1">F.R.</span><span class="span1">a, branioca okrivljenog </span><span class="span1">A.H.A.</span><span class="span1">a,   oštećenih </span><span class="span1">D.A.</span><span class="span1">i </span><span class="span1">D.J.</span><span class="span1">a,  dana, 25. 01. 2016.godine, donio je i javno objavio:</span>
</p>
<p>
<span class="span1"> </span>
</p>
<p>&nbsp;</p>
<li style="text-align:center;">
<span class="span2">P R E S U D U</span>
</li>
<p>&nbsp;</p>
<p>
<span class="span1"> Okrivljeni  </span><span class="span1">F.R.</span><span class="span1">,</span><span class="span3"> </span><span class="span1">JMB </span><span class="span1">...</span><span class="span1">, od  oca M</span><span class="span1">.</span><span class="span1"> i majke Dž</span><span class="span1">.</span><span class="span1">, rođene D</span><span class="span1">.</span><span class="span1">, rođenog </span><span class="span1">....</span><span class="span1">godine u Bijelom Polju, sa prebivalištem u mjestu </span><span class="span1">R.</span><span class="span1">, državljanin Crne Gore, zaposlen, oženjen, otac troje djece, pisme, sa završenom srednjom školom, srednjeg imovnog stanja,  neosuđivan,</span>
</p>
<p>&nbsp;</p>
<p>&nbsp;</p>
<li style="text-align:center;">
<span class="span2">K r i v    j e</span>
</li>
<li>
<span class="span2">Zato što je:</span>
</li>
<p>&nbsp;</p>
<p>
<span class="span1">-  Dana 03.03.2015.godine, oko 17,10 h, u mjestu Nedakusi, opština Bijelo Polje, ne pridržavajući se saobraćajnih propisa, upravljao putničkim vozilom marke “VW Bora”, reg.oz. BP AT 686 i time ugrozio saobraćaj i doveo u opasnost život i tijelo ljudi, na način što je protivno odredbi čl.27 st.1 ZOBS - a na putevima, preduzeo radnju uključivanja vozila sa priključka parking prostora ispred marketa “Voli”, putanjom polukružnog okretanja na magistralni put Bijelo Polje-Prijepolje, a da se prethodno nije uvjerio da to može da učini bez opasnosti za druge učesnike u saobraćaju, usled čega je, u saobraćajnoj situaciji kada se magistralnim putem iz pravca Bijelog Polja u pravcu Prijepolja, desnom kolovoznom trakom, unutrašnjom saobraćajnom trakom namijenjenom za vozila koja izlazom iz raskrsnice nastavljaju kretanje bez promjene pravca kretanja-pravo, kretalo putničko vozilo marke “VW Golf”, reg.oz. BP AZ 645, kojim je upravljao oštećeni </span><span class="span1">D.J.</span><span class="span1">, kojem vozilu je u kretanju stvorio pokretnu prepreku i bočnom lijevom zadnjom stranom vozila udario u čeonu desnu stranu vozila “Golf”, na spoljnjoj saobraćajnoj traci lijeve kolovozne trake, kojom prilikom su oštećeni </span><span class="span1">D.J.</span><span class="span1"> i saputnik u njegovom vozilu, oštećeni </span><span class="span1">D.A.</span><span class="span1">a zadobili tjelesne povredec i to: </span><span class="span1">D.A.</span><span class="span1">a tešku tjelesnu povredu u vidu preloma VI vratnog pršljena, a </span><span class="span1">D.J.</span><span class="span1"> laku tjelesnu povredu u vidu: oguljotine kože u predjelu desnog </span><span class="span1">koljena, nagnječenja glave i istegnuća vrata, dok je na vozilu “VW Golf” prouzrokovana imovinska šteta, iako je bio svjestan da ovakvom svojom radnjom može učiniti krivično djelo, odnosno izazvati saobraćajnu nezgodu, ali je olako držao da do toga neće doći ili da će je moći spriječiti,</span>
</p>
<p>&nbsp;</p>
<p>
<span class="span1">           - čime je izvršio krivično djelo teška djela protiv bezbjednosti javnog saobraćaja iz čl.348 st.3 u vezi čl.339 st.3 u vezi st.1 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">- za koje mu sud primjenom citiranog zakonskog propisa te čl: 2,4,5,13,16, 17,32,36,52,53 i 54, Krivičnog Zakonika, i čl. 226, 229 i 374 Zakonika o Krivičnom postupku,  </span><span class="span1">i z r i č e.</span>
</p>
<p>&nbsp;</p>
<li>
<span class="span2">          </span><span class="span2">USLOVNU OSUDU</span>
</li>
<p>&nbsp;</p>
<p>
<span class="span1">                  Kojom mu utvrdjuj</span><span class="span1">e</span><span class="span3"> </span><span class="span1">kaznu zatvora od 3 /tri/ mjesecs</span><span class="span1"> i istovremeno odredjuje da se ista neće izvršiti ukoliko okrivljeni </span><span class="span1">u roku od</span><span class="span1"> 2 /</span><span class="span1">dvije/  godine</span><span class="span1"> ne učini novo krivično djelo.</span>
</p>
<p>&nbsp;</p>
<p>
<span class="span1">Okrivljeni se obavezuje da plati na ime paušala iznos od 30,00 € kao i iznos od 469,50  € na ime ostalih troškova postupka koje iznose će uplatiti na  Depozit novčanih kazni, troškova i paušala,  u korist žiro računa br. 832 - 151 - 35,  u roku od  15 dana, od   dana pravnosnažnosti presude, pod prijetnjom prinudnog izvršenja, s tim što će dokaz o izvršenoj uplati dostaviti krivičnoj pisarnici.</span>
</p>
<p>&nbsp;</p>
<p>
<span class="span1">Oštećeni </span><span class="span1">D.A.</span><span class="span1">a i </span><span class="span1">D.J.</span><span class="span1"> se radi ostvarivanja imovinsko pravnog zahtjeva upućuju na parnicu.</span>
</p>
<p>&nbsp;</p>
<li style="text-align:center;">
<span class="span2">O b r a z l o ž e nj e</span>
</li>
<p>&nbsp;</p>
<p>
<span class="span1">Optužnim predlogom ODT-a u B. Polju, KT. br. 94/15 od  16. 12. 2015    optužen je </span><span class="span1">F.R.</span><span class="span1"> iz Bijelog Polja, zbog krivičnog djela teška djela protiv bezbjednosti javnog saobraćaja iz čl.348 st.3 u vezi čl.339 st.3 u vezi st.1 Krivičnog zakonika Crne Gore.</span>
</p>
<p>&nbsp;</p>
<li>
<span class="span2"> Glavni pretres je održan i zaključen u prisustvu savjetnika ODT-a iz B. Polja Knežević Banka, okrivljenog </span><span class="span2">F.R.</span><span class="span2">a, branioca okrivljenog </span><span class="span2">A.H.A.</span><span class="span2">a, oštećenih </span><span class="span2">D.A.</span><span class="span2">i </span><span class="span2">D.J.</span><span class="span2">a. </span>
</li>
<p>&nbsp;</p>
<p>
<span class="span1"> U završnoj riječi savjetnik ODT-a iz Bijelog Polja Knežević Banko je ostao pri podnijetom optužnom predlogu ODT-a iz Bijelog Polja Predložio je da sud   istog oglasi krivim i osudi po zakonu.</span>
</p>
<p>
<span class="span1">  </span>
</p>
<p>
<span class="span1">Oštećeni </span><span class="span1">D.A.</span><span class="span1">a u završnoj riječi nije se pridružio krivičnom gonjenju protiv okrivljenog, dodajući da će imovinsko pravni zahtjev ostvarivati u parnici i posebno ističući da mu okrivljeni ne  može maći bolove, ali to je saobraćaj pa  je sa navedenih razloga tražio da sud okrivljenog što blaže kazni.  </span>
</p>
<p>
<span class="span1">Oštećeni </span><span class="span1">D.J.</span><span class="span1"> u završnoj riječi nije se pridružio krivičnom gonjenju protiv okrivljenog  dodajući da će  imovinsko pravni zahtjev ostvarivati u parnici. Tražio je da se okrivljeni što blaže kazni. </span>
</p>
<p>&nbsp;</p>
<li>
<span class="span2">Okrivljeni </span><span class="span2">F.R.</span><span class="span2">  u odbrani datoj u  toku postupka izviđaja istakao da je kritičnog dana   u 17:00 h, upravljao svojim taksi vozilom ''Bora'' reg. oznaka BP AT 686. Uključivao se sa parking prostora ispred marketa ''Voli'' na magistralni put Bijelo Polje – Nedakusi s namjerom da pređe preko magistrale i da dođe do pekare ''Šar'' koja se nalazi sa druge strane puta. Propustio je jedno vozilo koje se kretalo iz pravca grada u pravcu Nedakusa. Iza tog vozila iz istog pravca kretalo se još jedno vozilo tamne boje, koje je bilo udaljeno od njega oko 50 metara, pa je procijenio da se može uključiti na magistralni put. Pokrenuo je vozilo i kada je stigao na srednju kolovoznu traku koja služi za isključenje vozila prema ''Voliju'' i prema Rasovu, osjetio je udar u vozilo i na trenutak izgubio svijest. Kada se osvijestio primijetio je da je njegovo vozilo okrenuto u pravcu grada i da je u zadnja lijeva vrata njegovog vozila udarilo vozilo sive boje ''Golf 5''. Prilikom sudara, došlo je do zanošenja njegovog vozila zadnjim krajem u desno. Posle nezgode izašao je iz vozila kroz suvozačeva vrata jer njegova nijesu mogla da se otvore. Smatra da nije kriv za ovu nezgodu, što mogu potvrditi video snimci sa kamera postavljenih na pekari ''Šar'' i marketu ''Voli'', pošto se na video snimku sa marketa ''Voli'' jasno vidi da je vozilo koje ga je udarilo preticalo vozilo tamne boje koje je on primijetio u trenutku uključivanja na magistralu. Na glavnom pretresu ostajući pri ovoj odbrani u pogledu krivice je istakao da je vještak rekao sve, to je situacija koja može svakom da se desi, žao mu je i izvinjava se obojici oštećenih.</span>
</li>
<p>&nbsp;</p>
<li>
<span class="span2">U završnoj riječi branilac okrivljenog </span><span class="span2">A.H.A.</span><span class="span2">je istakao: da nakon izvedenih dokaza a posebno nakon završnih riječi oštećenih nedvosmisleno se da zaključiti da će se svrha kažnjavanja postići mjerom upozorenja umjesto izricanja kazne. </span>
</li>
<p>&nbsp;</p>
<p>
<span class="span1">U završnoj riječi okrivljeni je u potpunosti usvojio završnu riječ svog branioca i dodaoda se kaje i da mu je žao opet se izvinuo oštećenima. U međuvremenu je dobio šećer tako da je dovoljno kažnjen. Tražio je od suda da cijeni sve olakšavajuće okonosti na njegovoj strani i da ga što blaže kazni.</span>
</p>
<p>&nbsp;</p>
<p>
<span class="span1">Radi utvrdjivanja odlučnih činjenica i donošenja pravilne i zakonite odluke sud je na glavnom pretresu izveo sledeće dokaze  saslušao oštećene </span><span class="span1">D.A.</span><span class="span1">u i </span><span class="span1">D.J.</span><span class="span1">a, pročitao i to: zapisnik o uviđaju saobraćajne nezgode sačinjen od strane ODT-a iz Bijelog Polja KTR.br.57/15 od 03.03.2015.godine, zapisnike o tehničkom pregledu vozila „Lovćen auto“ br.21, za putničko vozilo marke „VW Bora“ reg. ozn. BP AT 686 i br.22 za putničko vozilo marke „VW Golf“ reg. ozn. BP AZ 645  od 04.03.2015.godine, zapisnike o izvršenoj kontroli prisustva alkohola u organizmu na ime </span><span class="span1">F.R.</span><span class="span1">a i </span><span class="span1">D.J.</span><span class="span1">a od 03.03.2015.godine, izvještaji Kliničkog centra Crne Gore o analizi krvi na alkohol br.266 na ime </span><span class="span1">D.J.</span><span class="span1">a i br.267 na ime </span><span class="span1">F.R.</span><span class="span1">a od 19.03.2015.godine, izvještaje ljekara specijaliste JZU Opšte bolnice u Bijelom Polju br.3307 od 03.03.2015.godinena ime </span><span class="span1">D.J.</span><span class="span1">a, izvještaj ljekara specijaliste JZU Opšte bolnice u Bijelom Polju br.3308 od 03.03.2015.godinena ime </span><span class="span1">D.A.</span><span class="span1">e, pročitao i to: nalaz i mišljenje vještaka medicinske struke dr </span><span class="span1">R.N.</span><span class="span1">, specijaliste sudske medicine sa zapisnika KT.br.94/15 od 23.04.2015.godine, nalaz i mišljenje vještaka medicinske struke dr </span><span class="span1">S.M.</span><span class="span1">a sa zapisnika KT.br.94/15 od 16.06.2015.godine, nalaz i mišljenje vještaka saobraćajne struke dipl.ing.saobr. </span><span class="span1">Č.M.</span><span class="span1">a od 11.05.2015.godine i dopunu nalaza i mišljenja vještaka saobraćajne struke dipl.ing.saobr. </span><span class="span1">Č.M.</span><span class="span1">a od 05.12.2015.godine, izvrši uvid u fotodokumentaciju sa skicom lica mjesta saobraćajne nezgode sačinjenu od Uprave policije-CB Bijelo Polje br. 72/2015 od 03.03.2015.godine, izvršio uvid u dva CD-a sa video snimcima predmetne nezgode, </span><span class="span1">koji su izuzeti sa marketa „Voli“ i pekare „Šar“ i CD Uprave policije sa fotografijama lica mjesta, izvršio uvid u spise predmeta ODT Bijelo Polje KT.br.94/15, izvršio  uvid u izvod registra kaznene evidencije Ministarstva pravde izdat od strane Osnovnog suda u Bijelom Polju KE broj  </span><span class="span1">4/2016 od 05.01.2016.</span><span class="span1">godine.  Predloga za izvođenje drugih dokaza nije bilo.</span>
</p>
<p>
<span class="span1">  </span><span class="span1"> </span>
</p>
<li>
<span class="span2">Cijeneći odbranu okrivljenog i dokaze pojedinačno i u medjusobnoj vezi, a shodno čl. 370 Zakonika o krivičnom postupku, sud je utvrdio činjenično stanje i na osnovu istog zaključio da je okrivljeni </span><span class="span2">F.R.</span><span class="span2"> izvršio krivično djelo  teška djela protiv bezbjednosti javnog saobraćaja iz čl.348 st.3 u vezi čl.339 st.3 u vezi st.1 Krivičnog zakonika Crne Gore.   i da je za isto kriv.</span>
</li>
<p>&nbsp;</p>
<li>
<span class="span2">Odbranu okrivljenog sud je cijenio kao jasno potpuno i neprotivurječno priznanje izvršenja krivičnog djela i krivice za isto potvrdjeno svim izvedenim dokazima tokom postupka. </span>
</li>
<p>&nbsp;</p>
<li>
<span class="span2">Naime iz iskaza svjedoka - oštećenog </span><span class="span2">D.A.</span><span class="span2">datog u toku postupka izviđaja proizilazi da je kritičnog dana   oko 17 h bio suvozač u vozilu marke ''Golf 5'' kojim je upravljao njegov sin </span><span class="span2">J.</span><span class="span2">. Kretali su se magistralnim putem iz pravca Bijelog Polja u pravcu Nedakusa, ispred njih se kretao plavi kombi koji se isključio na raskrsnici prema Rasovu, a oni su nastavili dalje prema Nedakusima, krećući se brzinom oko 50 km/h. Kada su prolazili pored marketa ''Voli'' na nekih 10-tak metara od njih primijetio je da se sa parking prostora marketa ''Voli'' na magistralni put uključuje taksi vozilo ''Bora'' sive metalik boje. To vozilo je prednjim dijelom prešlo na njihovu traku </span><span class="span2">J.</span><span class="span2"> mu je svirnuo i izmakao se u lijevu srednju traku pokušavajući da ga zaobiđe ali je to vozilo nastavilo dalje kretanje naprijed, prepriječilo se ispred njihovog vozila pa je </span><span class="span2">J.</span><span class="span2"> prednjim dijelom vozila udario u zadnja lijeva vrata vozila ''Bora''. Tom prilikom zadobio je tjelesne povrede a na ovom vozilu koje je njegovo vlasništvo nastupila je materijalna šteta. Na glavnom pretresu ostao je u potpunosti pri ovom iskazu. Iskaz ovog svjedoka sud je u potpunosti prihvatio kao jasan, logičan i uvjerljiv, ničim doveden u sumnju, nesračunat na otežavanje ili pak olakšavanje krivično pravnog položaja okrivljenog a u potpunosti potvrđen navodima iz odbrane okrivljenog navodima iz iskaza svjedoka </span><span class="span2">D.J.</span><span class="span2">a, kao i  svim ostalim dokazima.</span>
</li>
<li>
<span class="span2"> </span>
</li>
<p>
<span class="span1">Iz iskaza svjedoka - oštećenog </span><span class="span1">D.J.</span><span class="span1">a proizilazi  da se kritičnog dana negdje oko 17 h iz pravca grada kretao očevim vozilom Golf 5 u pravcu Nedakusa s tim što je njegov otac bio na mjestu suvozača, a prethodno je istog vodio u Dom zdravlja da primi inekciju. Pored marketa ''Voli'' ispred njega se kretalo Kombi vozilo koje se uključivalo na raskrsnici ispred ''Volija'' u pravcu Rasova, on je nastavio dalje kretanje, iz pravca Rasova je prišlo magistrali vozilo plave boje s namjerom da se uključi u pravcu Nedakusa, malo je prikočio, to vozilo se zaustavilo i dalo pokazivač pravca, smatrao je da ga je vozač tog vozila registrovao jer je čekao da on prođe. Prošao je pored tog vozila i nastavio dalje kretanje a potom je primijetio jedno vozilo koje je sa parkinga marketa ''Voli ''krenulo da se uključi na magistralni put,  to vozilo je bilo na nekih 10 do 15 m od njegovog vozila pa je pokušao zvučnim signalom da upozori vozača tog vozila koji je zaustavio vozilo zašavši tom prilikom u koridor kolovozne trake kojom se on kretao zauzevši nekih 1,50 m od iste. Mislio je da će ga to vozilo pustiti da ga   zaobiđe. Međutim sa suprotne strane ceste bila su dva putnika vozač tog vozila je vjerovatno gledao u te putnike a ne u njega, pa se potom polukružno okrenuo s namjerom da uzme putnike. Kada je vozač tog vozila započeo </span><span class="span1">polukružno kretanje kočio je mada je bilo kasno i došlo je do kontakta između vozila. Na njegov znak sirene vozač je privremeno zaustavio vozilo on je potom pokušao da ga zaobiđe sa svoje lijeve strane međutim kada je započeo taj manevar, vozač tog vozila je nastavio kretanje polukružnim okretanjem. Misli da nije mogao izbjeći nezgodi, jer mu je put bio blokiran tim vozilom. Radilo se o taksi vozilu.  Do nezgode je došlo u traci namijenjenoj za lijeve skretače posmatrano iz pravca Nedakusi – Grad i to na početku te trake koja je u geometijskom smislu uklišena Na glavnom pretresu ostao je u potpunosti pri ovom iskazu. Iskaz ovog svjedoka sud je u potpunosti prihvatio kao jasan, logičan i uvjerljiv, ničim doveden u sumnju, nesračunat na otežavanje ili pak olakšavanje krivično pravnog položaja okrivljenog a u potpunosti potvrđen navodima iz odbrane okrivljenog navodima iz iskaza svjedoka </span><span class="span1">D.A.</span><span class="span1">e, kao i  svim ostalim dokazima. </span>
</p>
<p>
<span class="span1">   </span>
</p>
<li>
<span class="span2">Iz nalaza i mišljenja vještaka sobraćajne struke </span><span class="span2">Č.M.</span><span class="span2">a od  11. 05. 2015 godine, proizilazi  da danju, kada je asfaltni kolovoz bio suv, na putu u naselju, na potezu gdje je put prav, pregledan i ravan, po izlazu iz tzv T raskrsnice na mjestu gdje se sa desne strane priključuje parking trgovinskog objekta, u uslovima neograničenja brzine  kretanja vozila saobraćajnim znakom i  po kolovozu obilježene  razdjelne neisprekidane linije između kolovoznih traka, u saobraćajnoj situaciji kada  je desnom kolovoznom trakom  nailazilo nn putničko vozilo i kada je Golf unutrašnjom saobraćajnom trakom, lijeve  kolovozne trake, preticao nn putničko vozuilo, vozač ''</span><span class="span2">B.</span><span class="span2">'' preduzeo je uključivanje vozilom na kolovoz puta sa priključka parking prostora sa desne strane kolovoza, putanjom polukružnog okretanja, ispred nn putničkog vozila i ispred Golfa, presijecajući njihove putanje, stvarajući pokretnu prepreku na njima, zbog čega je došlo do  čeono bočnog sudara, čeonom desnom  stranom Golfa i bočnom lijevom zadnjom stranom  </span><span class="span2">B.</span><span class="span2">, na spoljnjoj saobraćajnoj traci lijeve kolovozne trake. Po vještaku preduzimanjem uključivanja vozilom na kolovoz puta sa priključka parkinga sa desne strane, ispred Golfa, koji nailazi kolovozom puta, vozač </span><span class="span2">B.</span><span class="span2"> je učinio propust koji je u vezi sa  izazivanjem opasnosti i nastankom ove nezgode. U datim uslovima i opisanoj saobraćajnoj situaciji vozač Golfa upravljao je vozilom nepravilnom putanjom unutrašnjom saobraćajnom trakom lijeve kolovozne trake, pretičući nn putničko vozilo, brzinom od oko 53 km/h, a na opasnost stvorenu uključivanjem </span><span class="span2">B.</span><span class="span2"> sa desne strane, reagovao je, preduzimanjem, prvo, izmicanja vozila bočno ulijevo, udaljavajući ga od  </span><span class="span2">B.</span><span class="span2">, koja dolazi sa desne strane, a zatim i intenzivnog kočenja. Upravljanjem Golfom nepravilnom putanjom unutrašnjom saobraćajnom trakom lijeve kolovozne trake, pretičući  nn putničko vozilo, vozač Golfa je učinio propust koji je u vezi sa  izazivanjem opasnosti i nastankom ove nezgode. Propuštanjem da blagovremeno preduzme intenzivno kočenje, vozač Golfa je učinio propust koji je u vezi sa nastankom ove nezgode, a odnosi se na propuštanje tehničke mogućnosti za  njeno izbjegavanje.Upravljanjem golfom brzinom od oko 53 km/h, većom od dozvoljene za put u naselju do 50 km/h, vozač golfa je učinio propust  vezan za doprinos  posljedicama nezgode. Iz dopune nalaza i mišljenja vještaka sobraćajne struke </span><span class="span2">Č.M.</span><span class="span2">a od 05. 12. 2015. godine, proizilazi  da danju, kada je asfaltni kolovoz bio suv, na putu u naselju, na potezu gdje je put prav, pregledan i ravan, po izlazu iz tzv. T raskrsnice, na mjestu gdje se sa desne strane priključuje parking trgovinskog objekta, u uslovima neograničenja brzine kretanja vozila saobraćajnim znakom i po kolovozu obilježene razdjelne neisprekidane linije između kolovoznih traka, u saobraćajnoj situaciji kada je desnom kolovznom trakom puta prolazio ''Golf'' unutrašnjom saobraćajnom  trakom namijenjenom za vozila koja izlazom iz raskrsnice nastavljaju dalje kretanje bez promjene pravca kretanja-pravo i </span><span class="span2">kada je na nn putničko vozilo prolazilo spoljnjom saobraćajnom trakom za uključivanje vozila u saobraćaj sa sporednog obilaznog puta, iza Golfa,  vozač </span><span class="span2">B.</span><span class="span2"> preduzeo je uključivanje vozilom na kolovoz puta sa priključka parking prostora sa desne strane kolovoza, putanjom polukružnog okretanja, ispred Golfa i ispred  nn putničkog vozila, presijecajući njihove putanje, stvarajući pokretnu prepreku na njima,   zbog čega je došlo do čeono bočnog sudara, čeonom desnom stranom Golfa i bočnom lijevom zadnjom stranom </span><span class="span2">B.</span><span class="span2">, na spoljnoj saobraćajnoj  traci lijeve kolovozne trake. Preduzimanjem uključivanja vozilom na kolovoz puta sa priključka parkinga sa desne strane ispred Golfa, koji nailazi kolovozom puta, vozač </span><span class="span2">B.</span><span class="span2"> je učinio propust koji je u vezi sa izazivanjem opasnosti i nastankom ove nezgode. U datim uslovima i opisanoj saobraćajnoj situaciji vozač Golfa upravljao je vozilom pravilnom putanjom unutrašnjom saobraćajnom trakom namijenjenom za vozila koja izlazom iz raskrsnice nastavljaju dalje kretanje bez promjene pravca kretanja-pravo, za vrijeme u kom je nn putničko vozilo prolazilo spoljnjom saobraćajnom trakom za uključivanje vozila u saobraćaj sa sporednog obilaznog puta, manjom brzinom od brzine kretanja Golfa od oko 53 km/h, a na opasnost  stvorenu uključivanjem </span><span class="span2">B.</span><span class="span2"> sa desne strane, vozač Golfa je reagovao preduzimanjem, prvo, izmicanja vozila bočno u lijevo, udaljavajući ga od </span><span class="span2">B.</span><span class="span2"> koja dolazi sa desne strane, a zatim  i  intezivnog kočenja.  Vremensko prostornom analizom mogućnosti za izbjegavanje događanja ove nezgode vještak je našao da se nezgoda mogla izbjeći u slučaju da je vozač Golfa na opasnost stvorenu uključivanjem </span><span class="span2">B.</span><span class="span2"> sa desne strane blagovremeno reagovao preduzimanjem intezivnog kočenja. Ako se utvrdi da vozač Golfa reagovanjem kao u nezgodi prvo, izmicanjem vozila bočno u lijevo, udaljavanjem od </span><span class="span2">B.</span><span class="span2"> koja dolazi sa desne strane, a zatim i intenzivnim kočenjem nije preduzeo sve potrebne mjere  radi izbjegavanja opasne situacije nastale nepropisnim  ponašanjem vozača </span><span class="span2">B.</span><span class="span2"> i da je mogao blagovremeno preduzeti intenzivno kočenje, tada bi na strani vozača Golfa postojao propust koji bi bio u vezi sa nastankom  ove nezgode, a odnosio bi se na propuštanje  tehničke mogućnosti za  njeno izbjegavanje.  Upravljenjem Golfom brzinom od oko 53 km/h, većomod dozvoljene za put u naselju do 50 km/h, vozač Golfa je učinio propust vezan za doprinos  posljedicama nezgode. </span>
</li>
<p>&nbsp;</p>
<li>
<span class="span2">U osnovnom nalazu vještak saobraćajne struke je tvrdio da se vozač ''Golfa'' kritičnog događaja kretao nepravilnom putanjom pretičući nn putničko vozilo unutrašnjom saobraćajnom trakom lijeve kolovozne trake i da je to nepravilno kretanje vozača vozila Golf propust  koji je u vezi sa izazivanjem opasnosti i nastankom nezgode da bi u dopuni svog nalaza i mišljenja vještak </span><span class="span2">Č.</span><span class="span2">a istakao da se kritične prilike vozilo Golf kretalo unutrašnjom saobraćajnom trakom desne kolovozne trake namijenjenom za vozila koja izlazom iz raskrsnice nastavljaju dalje kretanje bez promjene pravca kretanja pravo a da se nn putničko vozilo kretalo spoljnom saobraćajnom trakom za uključivanje vozila u saobraćaj sa sporednog obilaznog puta iza Golfa odnosno da u konkretnom slučaju vozilo Golf nije preticalo nn putničko vozilo koje je prolazilo spoljnom saobraćajnom trakom. U odnosu na ove razlike između osnovnog nalaza vještaka saobraćajne struke i dopune nalaza istog vještaka, sud je prihvatio dopunu nalaza iz razloga što je vještak istu uradio nakon što je  u potpunosti razgledao predmet vještačenja i izvršio analizu fotografija o saobraćajnom profilu puta na potezu do mjesta nezgode snimljenih dana 04.11.2015 godine, u dnevnim uslovima, pa je sud uzeo za utvrđeno da se kritičnog događaja vozač vozila Golf: kretao desnom kolovoznom trakom i to unutrašnjom saobraćajnom  trakom iste namijenjenom za vozila koja izlazom iz raskrsnice nastavljaju dalje kretanje bez promjene pravca kretanja-pravo i kada je na nn putničko vozilo prolazilo spoljnjom </span><span class="span2">saobraćajnom trakom za uključivanje vozila u saobraćaj sa sporednog obilaznog puta, iza Golfa. U ostalom dijelu sud je prihvatio kako osnovni nalaz i mišljenje vještaka saobraćajne struke, tako i dopunu nalaza istog kao realne i objektivne, date po osnovu činjenica konstatovanih u uviđajnoj dokumentaciji, po pravilima struke i nauke a potvrđen odbranom okrivljenog i izvedenim dokazima.</span>
</li>
<p>&nbsp;</p>
<li>
<span class="span2">Imajući u vidu navode iz odbrane okrivljenog i navode iz iskaza oštećenih, sud je uvjerenja da je kritičnog događaja vozač oštećeni </span><span class="span2">D.J.</span><span class="span2">, preduzeo sve potrebne mjere radi  izbjegavanja opasne situacije nastale nepropisnim ponašanjem vozača vozila ''</span><span class="span2">B.</span><span class="span2">'', upozoravajući zvučnim signalom vozača vozila ''</span><span class="span2">B.</span><span class="span2">'' a potom izmičući vozilo bočno ulijevo, što je za posledicu imalo da vozač vozila ''</span><span class="span2">B.</span><span class="span2">'', zaustavi vozilo a potom kada je vozilo ''Bora'' nastavio dalje polukružno kretanje preduzeo intenzivno kočenje u momentu kada se uvjerio da vozač vozila ''</span><span class="span2">B.</span><span class="span2">'', ne namjerava da odustane od započetog uključivanja pa na njegovoj strani po ocjeni suda ne postoje propusti koji bi bili u vezi sa nastankom nezgode, a koji bi se odnosili na propuštanje tehničke mogućnosti za izbjegavanje predmetne nezgode kako je to dao vještak saobraćajne struke u dopuni nalaza.</span>
</li>
<li>
<span class="span2"> </span><span class="span2"></span>
</li>
<li>
<span class="span2">Iz nalaza i mišljenja vještaka medicinske struke dr. </span><span class="span2">S.M.</span><span class="span2">a sa zapisnika o saslušanju vještaka pred zamjenicom ODT-a iz Bijelog Polja Kt. br. 94/15 od 16. 06. 2015. godine, proizilazi da je od medicinske dokumentacije  za oštećenog </span><span class="span2">D.J.</span><span class="span2">a u spise predmeta priložen je ljekarski izvještaj specijaliste Urgentnog bloka Opšte bolnice u Bijelom Polju broj protokola 3307 od 03.03.2015 godine, u kojem se navodi da je oštećeni pregledan navedenog dana zato što je bio učesnik u saobraćajnoj nezgodi. Na pregledu  se žalio na mučninu i na nagon na povraćanje, a dao je podatak da nije  gubio svijest. Klinički objektivno spolja na tijelu bila je vidljiva oguljotina kože u predjelu desnog koljena (bez bližeg opisa) Pokreti u vratu, pri krajnjoj amplitudi, bili su praćeni bolom. Drugih promjena i povreda spolja na tijelu nije bilo. Nakon pregleda, urađen mu je labaratoriski nalaz koji je bio uredan, a takođe su mu urađeni rendgen torakalnog dijela kičme i grudnog koša i oba nalaza su bila uredna. Nakon date terapije, urađena mu je imobilizacija vrata šanc kragnom. U dijagnozi u priloženom izvještaju, napisano je da je oštećeni zadobio povrede u vidu nagnječenja glave (bez bližeg opisa), nagnječenja glave (bez bližeg opisa) i istegnuća vrata. Navedene povrede kako pojedinačno tako i zbirno spadaju u laku tjelesnu povredu i ista je mogla nastati u saobraćajnoj nezgodi.</span>
</li>
<p>&nbsp;</p>
<li>
<span class="span2">Iz nalaza i mišljenja vještaka sudske medicine dr </span><span class="span2">R.N.</span><span class="span2">sa zapisnika o saslušanju vještaka pred zamjenicom ODT-a iz Bijelog Polja Kt. br. 94/15 od 23. 04. 2015. godine, proizilazi  da na osnovu podataka iz spisa predmeta posebno izvještaja ljekara specijaliste OB Bijelo Polje br. protokola 3308 od 03.03. 2015 godine, vidi se da je </span><span class="span2">D.A.</span><span class="span2">a (1960) u predmetnoj saobraćajnoj nezgodi povrijeđen u svojstvu suvozača u putničkom motornom vozilu, kojom prilikom je zadobio sljedeću tjelesnu povredu:Prelom 6 (šestog) vratnog pršljena. Navedena povreda posljedica je indirektnog dejstva tupine mehaničke sile i ista je nastala uslijed inercionog krtanja glave u odnosu na trup, u trenutku sudara vozila. u vrijeme nanošenja, zadobijena povreda se kvalifikuje kao teška tjelesna povreda. Iz dostavljenog medicinskkog dokumenta se vidi da su postavljene i dijagnoze, koje u prevodu sa latinskog jezika znače: nagnječenje glave i nagnječenje grudnog koša. Navedene  dijagnoze su postavljene nedovoljno kritički, bez spolja na koži opisanih bilo kakvih tjelesnih povreda, pa ni oguljotina i krvnih podliva, štaviše ljekar navodi da nema vidljivih </span><span class="span2">promjena na glavi, a da je grudni koš samo bolno osjetljiv, tako da se iste ne mogu prihvatiti i dalje sudsko medicinski elaborirati. Nalaz i mišljenje ovog vještaka sud je u potpunosti prihvatio kao realan i objektivan, dat po osnovu činjenica konstatovanih u medicinskoj dokumentaciji  izdatoj za oštećenog </span><span class="span2">D.A.</span><span class="span2">u, po pravilima struke i nauke a potvrđen odbranom okrivljenog i svim  izvedenim dokazima.</span>
</li>
<p>&nbsp;</p>
<li>
<span class="span2">Iz izvještaja Kliničkog Centra Crne Gore o analizi prisustva alkohola u krvi  za vozača  okrivljenog </span><span class="span2">F.R.</span><span class="span2">a broj 267 od 19.03.2015 godine,  utvrđuje se da kod istog nije konstatovano prisustvo alkohola u organizmu u vrijeme nezgode iz čega proizilazi da je isti u momentu nezgode vozilom upravljao u trijeznom stanju.</span>
</li>
<li>
<span class="span2">  </span>
</li>
<li>
<span class="span2">Iz izvještaja Kliničkog Centra Crne Gore o analizi prisustva alkohola u krvi  za vozača  oštećenog </span><span class="span2">D.J.</span><span class="span2">a br. 266 od 19.03.2015 godine,  utvrđuje se da kod istog nije konstatovano prisustvo alkohola u organizmu u vrijeme nezgode iz čega proizilazi da je isti u momentu nezgode vozilom upravljao u trijeznom stanju.</span>
</li>
<p>&nbsp;</p>
<p>
<span class="span1">Dakle, iz priznanja okrivljenog u potpunosti potvrđenog izvedenim dokazima, sud je utvrdio činjenično stanje da je okrivljeni:'' Dana 03.03.2015.godine, oko 17,10 h, u mjestu Nedakusi, opština Bijelo Polje, ne pridržavajući se saobraćajnih propisa, upravljao putničkim vozilom marke “VW Bora”, reg.oz. BP AT 686 i time ugrozio saobraćaj i doveo u opasnost život i tijelo ljudi, na način što je protivno odredbi čl.27 st.1 ZOBS - a na putevima, preduzeo radnju uključivanja vozila sa priključka parking prostora ispred marketa “Voli”, putanjom polukružnog okretanja na magistralni put Bijelo Polje-Prijepolje, a da se prethodno nije uvjerio da to može da učini bez opasnosti za druge učesnike u saobraćaju, usled čega je, u saobraćajnoj situaciji kada se magistralnim putem iz pravca Bijelog Polja u pravcu Prijepolja, desnom kolovoznom trakom, unutrašnjom saobraćajnom trakom namijenjenom za vozila koja izlazom iz raskrsnice nastavljaju kretanje bez promjene pravca kretanja-pravo, kretalo putničko vozilo marke “VW Golf”, reg.oz. BP AZ 645, kojim je upravljao oštećeni </span><span class="span1">D.J.</span><span class="span1">, kojem vozilu je u kretanju stvorio pokretnu prepreku i bočnom lijevom zadnjom stranom vozila udario u čeonu desnu stranu vozila “Golf”, na spoljnjoj saobraćajnoj traci lijeve kolovozne trake, kojom prilikom su oštećeni </span><span class="span1">D.J.</span><span class="span1"> i saputnik u njegovom vozilu, oštećeni </span><span class="span1">D.A.</span><span class="span1">a zadobili tjelesne povredec i to: </span><span class="span1">D.A.</span><span class="span1">a tešku tjelesnu povredu u vidu preloma VI vratnog pršljena, a </span><span class="span1">D.J.</span><span class="span1"> laku tjelesnu povredu u vidu: oguljotine kože u predjelu desnog koljena, nagnječenja glave i istegnuća vrata, dok je na vozilu “VW Golf” prouzrokovana imovinska šteta, iako je bio svjestan da ovakvom svojom radnjom može učiniti krivično djelo, odnosno izazvati saobraćajnu nezgodu, ali je olako držao da do toga neće doći ili da će je moći spriječiti,</span>
</p>
<p>&nbsp;</p>
<p>
<span class="span1">Postupajući na opisani način okrivljeni ovakvim svojim ponašanjem ostvario obilježja krivičnog djela  teška djela protiv bezbjednosti javnog saobraćaja iz čl.348 st.3 u vezi čl.339 st.3 u vezi st.1 Krivičnog zakonika Crne Gore, , pri čemu je okrivljeni </span><span class="span1">bio svjestan da postupa  suprotno saobraćajnim propisima iz čl. 27. st.1. ZOBS-a, preduzimajući radnju uključivanja vozila sa priključka parking prostora putanjom polukružnog okretanja na magistralni put a da se prethodno nije uvjerio da to može učiniti bez opasnosti za druge učesnike u saobraćaju, usled čega je u saobraćajnoj situaciji kada se magistralnim putem iz pravca Bijelog Polja u pravcu Prijepolja unutrašnjom saobraćajnom trakom desne kolovozne trake, namijenjenom za vozila koja izlazom iz raskrsnice nastavljaju kretanje pravo bez promjene pravca kretanja, kretalo vozilo ''Golf'', kojim je upravljao </span><span class="span1">D.J.</span><span class="span1">, kojem vozilu je svojim vozilom </span><span class="span1">''Bora'', stvorio pokretnu prepreku i potom bočnom lijevom stranom svog vozila udario u čeonu desnu stranu vozila ''Golf'' na spoljnoj saobraćajnoj traci lijeve kolovozne trake, što je za posledicu imalo nastanak povreda opisanih u izreci presude, i oštećenja na vozilu ''Golf'',pri čemu je  okrivljeni bio svjestan da opisanom vožnjom može dovesti u opasnost života tijela i imovinu drugih lica, ali olako držao da ta posledica neće nastupiti, pa je osnovno krivično djelo izvršio s nehatom, a sa nehatom je postupao i u odnosu na posledice saobraćajne nezgode – nastale: teške i  lake tjelesne povrede kod oštećenih </span><span class="span1">D.A.</span><span class="span1">i </span><span class="span1">D.J.</span><span class="span1">a, bliže opisane u izreci presude, te  imovinsku štetu na vozilima.  </span>
</p>
<p>&nbsp;</p>
<p>
<span class="span1">Iz  izvoda iz registra kaznenih evidencija  Ministarstva pravde CG, izdatog od strane Osnovnog suda u Bijelom Polju pod brojem KE 4/2016 od 05.01.2016. godine,      godine, proizilazi da okrivljeni nije osuđivan.  </span>
</p>
<p>&nbsp;</p>
<li>
<span class="span2"></span><span class="span2">Prilikom odlučivanja o vrsti i visini  krivične sankcije sud je cijenio sve okolnosti iz čl. 42 Krivičnog zakonika, koje utiču da kazna bude veća ili manja, pa je na strani okrivljenog našao samo olakšavajuće okolnosti i to: da je on  neosuđivano  lice, znatne životne dobi, otac troje djece , koji se u toku postupka korektno držao, priznajući djelo i krivicu za isto, koji je izrazio kajanje po ocjeni suda iskreno, kome se  oštećeni nijesu pridružili krivičnom gonjenju, već su tražili najblažu kaznu,  pa u odsustvu otežavajućih okolnosti sud je stanovišta da su ispunjeni uslovi za izricanje uslovne osude kojom je okrivljenom utvrdio kaznu zatvora od 3 (tri) mjeseci sa odgovarajućim rokom provjeravanja od 2 (dvije) godine, smatrajući da će se istom dovoljno uticati na okrivljenog, da u buduće ne vrši ova ili slična krivična djela i da će se istom postići svrha izricanja uslovne osude iz čl. 52. st.2. Krivičnog zakonika. Okrivljenom je istovremeno ukazano na značaj uslovne osude i mogućnost njenog opoziva.</span>
</li>
<p>&nbsp;</p>
<li>
<span class="span2">Shodno čl. 226 i 229 Zakonika o krivičnom postupku, odlučeno je da okrivljeni plati na ime paušala iznos od 30,00 €, imajući u vidu složenost i trajanje krivičnog postupka, te imovinske prilike okrivljenog, kao i da plati ostale troškove postupka u ukupnom iznosu od 469,50  €,  a isti troškovi se odnose na troškove vještačenja: vještaka saobraćajne struke </span><span class="span2">Č.M.</span><span class="span2">a u  iznosu od 242,00  €, troškove vještačenja vještaka medicinske struke dr </span><span class="span2">S.M.</span><span class="span2">a u iznosu od 55,00  €.  troškove vještačenja vještaka sudske medicine dr </span><span class="span2">R.N.</span><span class="span2">u iznosu od 60,50  €. troškove vještačenja vještaka saobraćajne struke </span><span class="span2">Z.S.</span><span class="span2">a u  iznosu od 55,00  €,  kao i troškove analize alkohola u iznosu od 57,00 €.</span>
</li>
<p>&nbsp;</p>
<p>
<span class="span1">Oštećeni </span><span class="span1">D.A.</span><span class="span1">a i </span><span class="span1">D.J.</span><span class="span1"> su shodno čl. 239 Zkp-a, radi ostvarivanja imovinsko pravnog zahtjeva upućeni na parnicu.  </span>
</p>
<p>&nbsp;</p>
<li>
<span class="span2">Iz iznijetih razloga shodno čl. 374 Zakonika o krivičnom postupku, odlučeno je kao u izreci presude.</span>
</li>
<p>&nbsp;</p>
<li style="text-align:center;">
<span class="span2">OSNOVNI SUD U BIJELOM POLJU</span>
</li>
<li style="text-align:center;">
<span class="span2">Dana,   25. 01. 2016  godine</span>
</li>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">ZAPISNIČAR,</span><span class="span1"></span><span class="span1"></span><span class="span1"> </span><span class="span1"></span><span class="span1">                   S U D I J A  </span>
</p>
<p>
<span class="span1">Koviljka Lješnjak, s.r.</span><span class="span1"></span><span class="span1"></span><span class="span1"></span><span class="span1"></span><span class="span1">     Dragan Mrdak, s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
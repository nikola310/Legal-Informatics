<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#000000;font-family:'Arial'}
.span3{;font-family:'Arial';font-weight:800}
.span4{;font-family:'Arial';font-weight:800;font-style:italic }
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">K.br.578/10 </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">                                                                  </span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">      U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U BARU, sudija Aleksandra Leković, uz učešće zapisničara Ane Stanišić, u krivičnom predmetu okrivljenog B.Z., zbog krivičnog djela teško djelo protiv bezbjednosti javnog saobraćaja iz čl.348 st.3 u vezi čl.339 st. 3. u vezi st.1. Krivičnog zakonika Crne Gore, po optužnici Osnovnog državnog tužilaštva Kt.br.563/10 od 24.12.2010.godine, nakon glavnog i javnog pretresa održanog dana 29.09.2014.godine, u prisustvu zastupnika optužbe, zamjenika Osnovnog državnog tužioca u Baru Radovana Đurišić i okrivljenog, dana 01.10.2014.godine donio je i istog dana javno objavio</span>
</p>
<p>&nbsp;</p>
<p style="text-align:center;">
<span class="span1">       P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni,</span><span class="span2">B.Z., JMBG ., od oca S. i majke Š., rođene B., rođen .... godine u B., državljanin C. G., oženjen, pismen, završio srednju elektrotehničku školu, taksista, srednjeg imovnog stanja, neosuđivan;</span>
</p>
<p>&nbsp;</p>
<p>&nbsp;</p>
<p>
<span class="span1">Na osnovu čl. 373.tč.2. ZKP-a</span>
</p>
<p>&nbsp;</p>
<p>&nbsp;</p>
<p>
<span class="span1">O S L O B A Đ A  S E  O D  O P T U Ž B E</span>
</p>
<p>&nbsp;</p>
<p>
<span class="span1">Da je: </span>
</p>
<p>&nbsp;</p>
<p>
<span class="span1">Dana 01.10.2010.godine, oko 16,20 časova, na raskrsnici kod supermarketa "Kaća", u naselju Popovići, Opština Bar, upravljajući u saobraćaju putničkim motornim vozilom marke "Audi A4" reg.ozn. BR ..., ne pridržavajući se saobraćajnih propisa, ugrozio saobraćaj i doveo u opasnost život oštećenog - pješaka mldb M.E., olako držeći da do posledice neće doći, na način što protivno odredbama čl. 13 st. 1 i čl. 119 st. 3 Zakona o bezbjednosti saobraćaja na putevima ("Sl list RCG" br. 72/05), upravljajući vozilom iz pravca Starog Bara prema "kružnom toku", nije obratio dužnu pažnju na pješaka koji je prelazio kolovoz na pješačkom prelazu i nije približavajući se pješačkom prelazu vozilom upravljao smanjenom brzinom, odnosno zaustavio svoje vozilo da bi </span><span class="span1">propustio pješaka, već je uslijed neblagovremenog reagovanja u pravcu zaustavljanja vozila ispred pješačkog prelaza, dok se nalazio na prostornoj distanci od oko 18 m od pješaka, kada je mogao da predvidi potencijalnu opasnost koja je rezultirala iz načina i smjera kretanja pješaka istu mogao izbjeći putem zaustavljanjem vozila, obzirom da je zaustavni put vozila iznosio 8 m, pa je prednjim lijevim krajem vozila ostvario fizički kontakt sa pješakom na prostoru desne kolovozne trake smjera kretanja vozila, uslijed čega je došlo do odbačaja i pada oštećenog - pješaka na površinu kolovoza, kojom prilikom je isti zadobio tešku tjelesnu povredu u vidu preloma lijeve butne kosti u donjoj trećini i nagnječenje glave;</span>
</p>
<p>&nbsp;</p>
<p>
<span class="span1">- čime bi izvršio krivično djelo teško djelo protiv bezbjednosti javnog  saobraćaja iz čl.  348 st. 3 u vezi sa  čl.  339 st. 3 u vezi st.1. Krivičnog  zakonika Crne Gore.</span>
</p>
<p>&nbsp;</p>
<p>&nbsp;</p>
<p>
<span class="span1">Jer nije dokazano da je okrivljeni učinio djelo za koje je optužen.</span>
</p>
<p>
<span class="span1">                                </span>
</p>
<p>
<span class="span1">Troškovi krivičnog postupka padaju na teret budžetskih sredstava suda.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnicom Osnovnog državnog tužilaštva Kt.br.563/10 od 24.12.2010.godine, okrivljenom B.Z. </span><span> </span><span class="span1">stavljeno je na teret izvršenje krivičnog djela teško djelo protiv bezbjednosti javnog saobraćaja </span><span class="span2">iz čl. 348 st.3 u vezi čl.339 st.3. u vezi st.1. Krivičnog zakonika Crne Gore. </span>
</p>
<p>
<span class="span1">Okrivljeni je u svojoj odbrani u istražnom postupku izjavio da je dana 01.10.2010. godine upravljao vozilom koje koristi za pružanje taksi usluga. Kretao se iz pravca Starog Bara u pravcu centra grada. Sa njim u vozilu su se nalazila dva putnika, od kojih je jedan sjedio na mjestu suvozača, dok je drugi sjedio pozadi. Kritičnom prilikom nije konzumirao alkohol, kretao se u granicama propisane brzine i cijeli događaj se desio ispred prodavnice "Kaća". Do kontakta sa oštećenim nije došlo na pješačkom prelazu, ali je pješački prelaz bio blizu mjesta gdje se desio cijeli događaj. Kretao se desnom kolovoznom trakom iz pravca Sarog Bara, dok su se suprotnom trakom kretala dva vozila. U trenutku kada se mimoišao sa ova dva vozila, izletjelo je troje djece. Jedno od njih je pretrčalo ispred njegovog vozila, drugo se nekako zaustavilo, dok je treće djete bukvalno naletjelo na njega. Do kontakta je došlo lijevom prednjom stranom njegovog vozila u predjelu žmigavca i blatobrana. Čim je prvo dijete izletjelo, počeo je da koči tako da se vozilo zaustavilo. Pojasnio je da se sve brzo desilo, tako da kontakt sa trećim djetetom nije mogao da izbjegne. Zbog vozila koja su prolazila suprotnom trakom nije mogao primjetiti djecu kako izlijeću, jer su djeca niža od vozila.</span><span class="span3"> </span><span class="span1">Od udarca dijete je palo, a on je odmah izašao iz vozila kako bi mu pomogao. Unio ga je u vozilo, ali policajac koji je bio očevidac cijelog događaja nije dozvolio da ga vozi, već je zaustavio prvo sledeće vozilo koje je odvezlo dijete do bolnice. U konačnom je izjavio da se sve vrijeme dok se ovo dijete nalazilo u bolnici, i po izlasku iz bolnice, on i njegova porodica interesovala za zdravlje dijeteta. Cijeli događaj je snimljen spoljnim sigurnosnim kamerama prodavnice "Kaća". Na glavnom pretresu održanom dana 14.03.2011. godine, u svojoj odbrani je </span><span class="span1">izjavio u svemu isto kao i u istražnom postupku, naglašavajući da ne priznaje krivično djelo koje mu se stavlja na teret, sa razloga jer se ovo krivično djelo nije desilo zbog njegovog propusta u vožnji, već je do krivičnog djela došlo jer je oštećeni, zajedno sa još dvoje djece, bukvalno istrčao ispred auta, tako da nije mogao blagovremeno da zaustavi vozilo, uslijed čega je došlo do kontakta sa oštećenim M.E. Prilikom rekonstrukcije koja se održala dana 10.10.2011. godine, okrivljeni je u svojoj odbrani izjavio da se kretao desnom kolovoznom trakom iz pravca Starog Bara u pravcu grada, da je došao neposredno pred pješački prelaz, i da mu je u tom trenutku istrčao pješak- oštećeni. Dalje je izjavio da mu je, neposredno prije nego što je pješak pretrčao ulicu, u tom trenutku naišlo vozilo koje se kretalo svojom kolovoznom trakom, odnosno desnom kolovoznom trakom gledano iz pravca Bara, tj. navedeno vozilo mu je išlo u susret, tako da je u trenutku mimoilaženja sa tim vozilom, za zadnje strane izletio pješak pretrčavajući ulicu, iz kojih razloga ga nije mogao vidjeti. U konačnom je izjavio da je oštećeni prelazio ulicu sa lijeve na desnu stranu gledajući iz pravca kojim se on kretao i kontakt sa oštećenim nije bio na pješačkom prelazu, već nekih metar dalje od pješačkog prelaza. Na glavnom pretresu održanom dana 12.03.2013. godine, u svojoj odbrani je izjavio da se kretao brzinom od 20 km/h, da je u jednom trenutku troje djece počelo da trči kao što se vidi na snimku. Jedno dijete je istrčalo skroz ispred njega, van pješačkog prelaza, drugo dijete, pošto je prethodno zaustavio vozilo, udara u blatobran i lijevi žmigavac, dok je treće dijete uspjelo da prođe. Pitao ih je šta rade, a oni su mu odgovorili da se trkaju. Ponovio je da, obzirom da se mimoilazio sa dva vozila, nije mogao da vidi djecu koja su istrčala. Djeca su išla van pješačkog prelaza, tj. 3-4 metra iza pješačkog prelaza.</span>
</p>
<p>
<span class="span1"> U dokaznom postupku sud je proveo sledeće dokaze:</span><span class="span1"> </span><span class="span1">na saglasan predlog stranaka pročitani su iskazi svjedoka oštećenog mldb. M.E., svjedoka J.N. i J.M., pročitani su pismeni dokazi: zapisnik o uviđaju Osnovnog suda u Baru Kri.br. 485/10 od 01.10.2010. gopdine, izvještaj ljekara specijaliste Opšte bolnice u Baru br. protokola</span><span> </span><span class="span1">1778, 1645 i 1672 od 13.10.2010.gododine, i od 04.10.2010.godine, na ime M.E., otpusna lista Opšte bolnice u Baru sa epikrizom br. 5776/10, na ime M.E., od 01.10.2010.godine, izvještaj KBC A br. 1556 o prisustvu alkohola u krvi za okrivljenog B.Z.a, od 06.10.2010.godine, zapisnik o rekonstrukciji saobraćajne nezgode od 10.10.2011.godine, nalaz i mišljenje vještaka ing. M.Š. od oktobra mjeseca 2010.godine, nalaz i mišljenje sudskog vještaka medicinske struke dr K. N. od 26.10.2010.godine, nalaz i mišljenje sudskog vještaka mašinske struke B. J. od 12.10.2010.godine, dopunski nalaz i mišljenje vještaka M.Š. od 31.01.2012.godine i od aprila 2013.godine, ekspertiza saobraćajne nezgode mašinskog fakulteta u Podgorici br. 2406 od 31.10.2012.godine,</span><span> </span><span class="span1">izvršen je uvid u skicu lica mjesta saobraćajne nezgode, kao i uvid u fotoelaborat UP PJ Bar br. 391/10 od 01.10.2010. godine,</span><span> </span><span class="span1">izvršen je uvid u predmetni CD snimak, saslušani su vještak saobraćajne struke M. Š., vještak saobraćajne struke M. Z. i vještak saobraćajne struke S. S., pročitan je izvod iz kaznene evidencije za okrivljenog B.Z.a pribavljen od Ministarstva pravede Crne GOre br. 0203/2515 od 03.07.2014. godine. </span>
</p>
<p>
<span class="span1">Svjedok oštećeni mldb. M.E. je u svom iskazu izjavio da se navedenog dana, u popodnevnim časovima, sa svoja dva druga vraćao iz škole. Došao je do pješačkog prelaza koji se nalazi naspram prodavnice "Kaća", a zatim su htjeli da pređu na suprotnu stranu ulice. Prethodno je pogledao u lijevu stranu i vidio je da nailaze dva vozila iz tog pravca. Propustio je ta vozila da prođu, i nakon što se uvjerio da ne dolaze više vozila sa </span><span class="span1">njegove lijeve strane, odmah je preko pješačkog prelaza krenuo da pređe na suprotnu stranu ulice, i sa njim su u tom trenutku bila dva druga. Kada je došao do sredine pješačkog prelaza, u tom trenutku je primjetio da mu nailazi vozilo sa njegove desne strane koje se kretalo brzo, tako da nije uspio da pređe na suprotnu stranu ulice, već ga je to vozilo udarilo u lijevu nogu, odgurnulo ga, tako da je pao na zemlju udarivši glavom o asvalt. Više se ničega nije sjećao, osim da ga je jedan čovjek odvezao do bolnice. Dalje je izjavio da na samom pješačkom prelazu nisu bila parkirana vozila, a on je započeo radnju prelaska kolovoza preko pješačkog prelaza nakon što je prethodno propustio dva vozila. Zakonski zastupnik mldb. M.E. je izjavio da se ne pridružuje krivičnom gonjenju i da ne postavlja imovinskopravni zahtjev. Izjavio je i da se okrivljeni B.Z. u više navrata interesovao za zdravlje njegovog sina i isti je više puta dolazio u posjetu.</span>
</p>
<p>
<span class="span1">Svjedok J.N. je u svom iskazu izjavio da se dana 01.10.2010. godine, zajedno sa suprugom, nalazio u vozilu marke " Audi" A 4. Pomenutim vozilom je upravljao B., koji je taksirao toga dana. U vozilu je sjedio na mjestu suvozača, dok je njegova supruga sjedela na zadnjem sjedištu. Kretali su se iz pravca Starog Bara u pravcu centra grada. U trenutku kada su došli do  samog pješačkog prelaza koji se nalazio nedaleko od prodavnice "Kaća", primjetio je da se sa lijeve strane kolovoza, gledano iz pravca Bara, nalaze dva vozila koja su bila parkirana. Vozila su bila parkirana uz samu lijevu ivicu kolovoza na samom pješačkom prelazu. Vozač taxi vozila se kretao polako, otprilike brzinom oko 20 km/h. U trenutku kada je pomenuto vozilo došlo na sami pješački prelaz, iza parkiranih vozila, istrčalo je troje djece. U tom trenutku vozač pomenutog automobila je zahvatio jedno dijete svojom prednjom lijevom stranom vozila. Zajedno sa vozačem je odmah izašao iz vozila, i u tom trenutku je vidio dijete koje je bilo jako uplašeno i koje je stajalo na nogama. Dalje je izjavio da je vozač pomenutog automobila uzeo dijete u naručje i stavio ga u vozilo, međutim, u tom trenutku je naišao policajac u civilu koji je rekao vozaču da ne može da vodi dijete do bolnice, već da mora ostati na lice mjesta. Nakon određenog vremena došli su neki ljudi koji su dijete odvezli do bolnice.</span>
</p>
<p>
<span class="span1">Svjedok J.M. je u svom iskazu izjavila da se dana 01.10.2010. godine, zajedno sa suprugom, nalazila u PMV marke " Audi A 4" kojim je upravljao taksista. Njen suprug je sjedio na mjestu suvozača, dok je ona sjedela na zadnjem sjedištu. Došli su do raskrsnice koja se nalazi nedaleko od prodavnice "Kaća", tačnije na samom pješačkom prelazu, i u tom trenutku je začula udar. Nije znala šta se desilo. Vozilo se u tom trenutku zaustavilo. Zajedno sa suprugom je izašla iz vozila, i tada je vidjela da je vozač predmetnog automobila već bio pored povrijeđenog dijeteta kojeg je stavio u vozilo.</span><span> </span><span class="span1">Međutim, u tom trenutku je naišao policajac u civilu koji je rekao vozaču da ne može da vodi dijete do bolnice, već da mora ostati na lice mjesta.</span><span> </span><span class="span1">Nakon određenog vremena došli su neki ljudi koji su dijete odvezli do bolnice. Dalje je izjavila da nije vidjela sam udes, odnosno trenutak kada je vozač PMV marke " Audi A 4" udario oštećeno dijete, a takođe nije vidjela odakle se stvorilo do dijete.</span>
</p>
<p>
<span class="span1">U zapisniku o uviđaju Osnovnog suda u Baru Kri.br. 485/10 od 01.10.2010. gopdine, navedeno je da je dana 01.10.2010. godine, oko 16,20 časova, došlo do saobraćajne nezgode koja se dogodila u Baru, naselje Popovići. Dalje je navedeno da su u predmetnoj saobraćajnoj nezgodi učestvovali B.Z., kao vozač PMV marke " Audi A4", reg. ozn. BR ..., E.M., kao pješak. U konačnom je naveden opis lica mjesta, fiksirani tragovi na kolovozu, oštećenja na vozilu, kao i povrijeđena lica.</span>
</p>
<p>
<span class="span1">U skici lica mjesta saobraćajne nezgode i fotoelaboratu UP PJ Bar br. 391/10 od 01.10.2010. godine, navedeni su tragovi zatečeni na licu mjesta, kao i reperna tačka, širi i bliži izgled lica mjesta gledano iz pravca Biskupade prema kružnom toku,</span><span> </span><span class="span1">širi i bliži izgled lica mjesta gledano iz pravca samoposluge „ Kaća“,</span><span> </span><span class="span1">širi i bliži izgled lica mjesta gledano iz pravca kružnog toka prema Biskupadi, širi i bliži izgled oštećenja od udara na vozilu, bliži izgled traga kočenja lijevim i desnim točkom, bliži izgled udara u ivičnjak desnog prednjeg točka, a označeni su i tragovi na licu mjesta. </span>
</p>
<p>
<span class="span1">U izvještaju KBC A br. 1556 o prisustvu alkohola u krvi za okrivljenog B.Z.a, od 06.10.2010.godine, navedeno je da kod B.Z.a nije zabilježeno prisustvo apsulutnog alkohola u krvi.</span>
</p>
<p>
<span class="span1">U nalazu i mišljenju sudskog vještaka medicinske struke dr K.N. od 26.10.2010.godine, a koji nalaz je zasnovan na osnovu izvještaja ljekara specijaliste Opšte bolnice u Baru br. protokola 1778, 1645 i 1672 od 13.10.2010.godine, i od 04.10.2010.godine i otpusne liste Opšte bolnice u Baru sa epikrizom br. 5776/10 od 01.10.2010.godine, navedeno je da je M.E. u predmetnoj saobraćajnoj nezgodi zadobio prelom lijeve butne kosti u donjoj trećini, kao i nagnječenje glave, kao i da navedene povrede predstavljaju u vrijeme nanošenja, skupno procjenjeno, tešku tjelesnu povredu i nanešene su dejstvom tupine mehaničkog oruđa. Dalje je navedeno da prelom lijeve butne kosti u donjoj trećini predstavlja u vrijeme nanošenja, sam za sebe, procjenjen ponaosob, tešku tjelesnu povredu, dok nagnječenje glave predstavlja samo za sebe, procjenjeno ponaosob, laku tjelesnu povredu. U konačnom je navedeno da se M.E. u vrijeme zadobijanja tjelesnih povreda nalazio u uspravnom položaju, okrenut lijevom bočnom stranom svog tjela prema nailazećem motornom vozilu i prelom lijeve butne kosti u donjoj trećini nastao je uslijed primarnog kontakta predmetnog motornog vozila i M.E., dok je nagnječenje glave nastalo uslijed udara glavom imenovanog o predmetno motorno vozilo, a nakon nabacivanja na isto.</span>
</p>
<p>
<span class="span1">U nalazu i mišljenje sudskog vještaka mašinske struke Braca Jovetića od 12.10.2010.godine, navedeno je da su svi uređaji na PMV marke " Audi A 4" bili ispravni i funkcionalni, kao i da sva oštećenja potiču od udesa.</span>
</p>
<p>
<span class="span1">U nalazu i mišljenju vještaka ing. M.Š.od oktobra 2010.godine,</span><span class="span3"> </span><span class="span1">navedeno je da je dana 01.10.2010. godine, u 16,20 časova, u naselju Popovići,</span><span> </span><span class="span1">u Baru, na raskrsnici kod supermarketa "Kaća", došlo do saobraćajne nezgode u kojoj su učestvovali B.Z., kao vozač PMV marke " Audi A4" reg.ozn. BR ..., i mldb. M.E., kao pješak. Kritično mjesto nezgode predstavlja prostornu zonu raskršća saobraćajnica Bar- Stari Bar i saobraćajnice koja se prostire prema kružnom toku, kolovoz puta je od asvaltnog zastora operativne širine 7,20 metara, podjeljen središnjom punom razdjelnom linijom na dvije kolovozne trake. Dalje je navedeno da je površina kolovoza u vrijeme nastanka nezgode bila suva, da duž desne i lijeve ivice kolovoza, u smjeru kretanja vozila, postoje trotoari širine 1,10 metara, kao i da na samom mikro lokalitetu nezgode postoji obilježeni pješački prelaz "zebra", i saobraćajni znak opasnosti "obilježeni pješački prelaz" koji označava blizinu mjesta na putu na kome se nalazi obilježeni pješački prelaz. U konačnom je navedeno da je fizički kontakt između PMV marke " Audi A 4 " reg.ozn. BR ... i mldb. pješaka M.E. ostvaren na prostoru desne kolovozne trake, smjera kretanja vozila, na distanci od 5,6 metara od lijeve ivice kolovoza, smjera kretanja vozila, a na prostoru obilježenog pješačkog prelaza. Kontakt je ostvaren na način što je vozilo svojom frontalnom lijevom regijom ostvarilo kontakt sa mldb. pješakom na obilježenom pješačkom prelazu, približno na početku tragova kočenja ovog vozila, a nakon fizičkog </span><span class="span1">kontakta došlo je do odbačaja i pada mldb. pješaka na površinu kolovoza. PMV marke "Audi A 4" reg.ozn. BR ... voženo je brzinom 20 km/h u trenutku reakcije vozača, a mldb. pješak se najvjerovatnije ubrzano kretao što odgovara brzini kretanja ove kategorije pješaka 6 km/h ili 1,7 ms/ec. Vozač se sa PMV marke " Audi A 4" reg.ozn. BR ... nalazio na prostornoj distanci od 18 metara od mldb. pješaka kada je mogao da predvidi potencijalnu opasnost koja je rezultirala iz načina i smjera kretanja pješaka, iz kojih razloga je vozač mogao da izbjegne nezgodu putem zaustavljanja vozila, jer je zaustavni put vozila iznosio svega 8 metara.</span>
</p>
<p>
<span class="span1">U zapisniku o rekonstrukciji saobraćajne nezgode od 10.10.2011.godine, navedeni su razlozi vršenja rekonstrukcije, opis lica mjesta, tragovi na kolovozu koji su označeni u skladu sa zapisnikom o uviđaju i skicom lica mjesta, kao i navodi okrivljenog i oštećenog o toku saobraćajne nezgode.</span>
</p>
<p>
<span class="span1">U dopunskom nalazu i mišljenju od 31.01.2012. godine, koji nalaz je dat nakon obavljene rekonstrukcije nezgode, vještak M. Š. je  naveo je ostaje pri datom nalazu i mišljenju koji je dao u prethodnom postupku. Dalje je naveo da je zaustavni put vozila marke " Audi A4", čija je brzina kretanja bila 20 km/h, iznosio 8 metara, dok je vozač vozila bio na udaljenosti od mldb pješaka oko 12 metara u trenutku prolaska NN vozila iz suprotnog smjera, a u kojem trenutku je pješak morao biti u vidnom polju vozača vozila „Audi“ .</span><span class="span3"> </span><span class="span1">U konačnom je navedeno da se mldb. pješak- dijete uzrasta 10 godina nalazilo na trotoaru, po lijevoj strani puta, okrenuto prema kolovozu, da je vozač putničkog vozila marke "Audi A4", koji se kretao desnom kolovoznom trakom u smjeru kretanja i bio ispred pješačkog prelaza, morao preduzeti mjere zaustavljanja vozila ispred pješačkog prelaza, te da je tako postupio ne bi došlo do nezgode, a i imao je vremena da aktivira zvučni signal i upozori djecu na prisustvo vozila. </span>
</p>
<p>
<span class="span1">Isti vještak je na glavnom pretresu održanom dana 11.04.2012. godine naveo da je okrivljeni, upravljajući vozilom, vidio djecu, te da je, kako se u konkretnom slučaju radilo o zoni pješačkog prelaza, okrivljeni morao vidjeti pješaka. Naveo je da mora postojati veća pažnja kada su u pitanju djeca, tako da se mora upotrebiti sirena. Dalje je naveo da na strani pješaka stoji doprinos nastanku nezgode koji nije u uzročnoj vezi sa nastankom nezgode.</span>
</p>
<p>
<span class="span1">U ekspertizi saobraćajne nezgode Mašinskog fakulteta u Podgorici br. 2406 od 31.10.2012.godine, a koja je zasnovana između ostalog i na osnovu uvida u CD snimak predmetne saobraćajne nezgode, navedeno je da se dana 01.10.2010. godine, oko 16,20 minuta, u naselju Popovići u Baru, dogodila saobraćajna nezgoda u kojoj su učestvovali PMV marke Audi A4 1.8, reg.ozn. BR ..., kojim je upravljao B.Z., i pješak M.E. Dalje je navedeno da je za zonu nezgode karakteristična trokraka raskrsnica od kojih jedan krak služi za kretanje ka Starom Baru, drugi krak služi za kretanje ka kružnom toku, dok treći krak služi za kretanje ka Popovićima-Marovićima. Kolovozna traka koja od centra raskrsnice vodi ka kružnom toku izvedena je asfaltnim zastorom koji je u vrijeme nezgode kao i u trenutku uviđaja bio suv,  a  vidljivost je dnevna. Referentni smjer u ovom nalazu je smjer od središta raskrsnice ka kružnom toku, a orjentacioni pravac je lijeva ivica kolovoza posmatrano u orjentacionom smjeru. Kolovoz je u zoni nezgode širok 7,20 m, a na početku kolovoza se nalazi pješački prelaz, dok se uz desnu ivicu kolovoza na jednom stubu nalaze saobraćajni znakovi "obilježeni pješački prelaz" i "ograničenje brzine", koja brzina je ograničena na 20 km/h. Uz lijevu i desnu ivicu kolovoza postoje trotoari širine 1,10 m, a uz trotoare, i sa lijeve, i sa desne strane, postoje metalne ograde. Na raskrsnici su, posmatrano u smjeru kretanja vozila „Audi“ </span><span class="span1">vidljive linije vodilje, a posmatrano u smjeru koji je suprotan referentnom smjeru ispred pješačkog prelaza je izvedena</span><span class="span3"> </span><span class="span1">zaustavna linija.</span><span class="span3"> </span><span class="span1">Neposredno prije nezgode vozilo "Audi" kretalo se kolovozom od Starog Bara ka predmetnoj raskrsnici, na kojoj je, skrećući u lijevo, započelo kretanje po kolovozu koji vodi ka kružnom toku, a pješak se kretao ka raskrsnici, po trotoaru, koji se nalazi uz lijevu ivicu kolovoza posmatrano u referentnom smjeru od kružnog toka ka predmetnoj raskrsnici. Nakon kretanja po trotoaru pješak se zaustavio i nakon toga počeo pretrčavanje kolovoza. Dalje je u nalazu navedeno da su na osnovu tragova kočenja vozila „Audi“ utvrdili da je brzina ovog vozila neposredno prije započetog kočenja iznosila 22,95 km/h. U vremensko prostornoj analizi ove nezgode navedeno je da vozač vozila „Audi“ vidio opasnu situaciju kada je vozilo „Audi“ prednjim točkovima od započetih tragova desnih točkova bilo na udaljenosti 6,37 metara, a da je prednji dio vozila Audi, u momentu uočavanja opasne situacije, od mjesta kontakta bio na udaljenosti 5,65 metara, te da je na putu dužine 5,65 metara vozilo Audi moglo bitii zaustavljeno samo pri brzinama manjim od 15,55 km/h. Dalje je u ekspertizi, a na osnovu kompletne analize predmetne nezgode (mjesto kontakta, način kontakta, vremenskoprostorne analize, analize načina kretanja pješaka, dinamike nezgode nakon kontakta) te koristeći sve podatke iz spisa predmeta, kao i dostavljeni video materijal, dato je mišljenje u kojem je navedeno da se neposredno prije nezgode vozilo „Audi“ kretalo kolovozom od Starog Bara ka raskrsnici na kojoj je vršilo lijevo skretanje ka kružnom toku. Neposredno prije nezgode pješak se kretao trotoarom koji se nalazi uz lijevu ivicu kolovoza posmatrano u referentnom smjeru od kružnog toka ka predmetnoj raskrsnici. Pješak je stupio na kolovoz u zoni van pješačkog prelaza i to na stacionaži koja prolazi kroz početak zaustavne linije koja se nalazi ispred pješačkog prelaza, posmatrano u smjeru od kružnog ka predmetnoj raskrsnici. Neposredno prije dolaska pješaka na mjesto sa kog otpočinje prelazak kolovoza, kolovoznom trakom koja služi za kretanje vozilima od kružnog toka ka predmetnoj raskrsnici, prolazi vozilo crvene boje. Nakon vozila crvene boje, istom kolovoznom trakom u istom smjeru, prolazi i vozilo crne ili teget boje, koje je u momentu kada pješak stupa na kolovoz prednjom osovinom na stacionaži koja prolazi kroz završetak navedene zaustavne linije. U momentu kada se pješak nalazio na oko 0,50 m na kolovozu, vozilo crne ili teget boje je zadnjom osovinom na stacionaži koja prolazi kroz završetak navedene zaustavne linije. Nakon toga, dok je zadnji dio vozila crne ili teget boje na stacionaži koja prolazi kroz sredinu razmaka završetka zaustavne linije i početka pješačkog prelaza, pješak počinje sa trčanjem. Putanja trčanja pješaka nije normalna na osu kolovoza, već je ukoso, udesno ka pješačkom prelazu. Do kontakta između vozila Audi i pješaka došlo je na 1m od lijeve ivice pješačkog prelaza posmatrano u smjeru kretanja pješaka, ili na 3 m širine pješačkog prelaza posmatrano u referentnom smjeru. U momentu kontakta, vozilo crne ili teget boje još uvijek bilo  skoro 1/3 svoje dužine na pješačkom prelazu. Dalje je navedeno da se vozilo „Audi“ neposredno prije otpočetog kočenja kretalo brzinom ne većom od 23 km/h. Pješak je, od momenta stupanja na kolovoz do momenta kontakta sa vozilom Audi, na kolovozu boravilo oko 2 s, a za te dvije sekunde pješak je od mjesta stupanja na kolovoz do mjesta kontakta prešao put dužine 5,20- 5,50 m. Dalje je navedeno da se, na osnovu vremena provedenog na kolovozu, od momenta stupanja na kolovoz do momenta kontakta, i dužine pređenog puta od mjesta stupanja na kolovoz do mjesta kontakta, brzina pješaka može opisati kao normalno trčanje. Do kontakta vozila Audi i pješaka došlo je na 1m od završetka pješačkog prelaza i na 2,00- 2,50 m od desne ivice kolovoza, posmatrano u referentnom smjeru. Vozilo "Audi" je svojim </span><span class="span1">prednjim lijevim dijelom ostario kontakt sa unutrašnjim dijelom lijeve butine pješaka, a u momentu kontakta lijeva noga pješaka bila isturena unaprijed u odnosu na desnu nogu i pješak se oslanjao na lijevu nogu. U momentu kada vozilo Audi započinje lijevo skretanje, odnosno počinje pratiti liniju vodilju, pješak još uvijek nije na poziciji kojom najavljuje mogućnost prelaska kolovoza, odnosno pješak se još uvijek kreće ka pješačkom prelazu, a u momentu kada se pješak zaustavlja na trotoaru, u liniji početka zaustavne linije, vozač vozila Audi je mogao vidjeti pješaka. U momentu kada je pješak stupio na kolovoz (0,50m) vozač vozila Audi mogao vidjeti pješaka i to između zadnjeg dijela crvenog vozila i prednjeg djela crnog ili teget vozila, a nakon tog vozač vozila Audi nije opet mogao vidjeti pješaka koji se već nalazi na sredini kolovozne trake iza vozila crne ili teget boje, i to na sredini zaustavne linije u podužnom i poprečnom smislu, pa je vozač vozila Audi ponovo mogao vidjeti pješake tek pri njihovoj pojavi iza vozila crne ili teget boje. Vozač vozila Audi je vidio opasnu situaciju kada je vozilo Audi prednjim točkovima od započetih tragova desnih točkova bilo na udaljenosti od 6,00 do 6,50 m, da je prednji dio vozila Audi od mjesta kontakta bio udaljen 5,40 do 5,70 m, pa je na ovom putu vozilo Audi moglo biti zaustavljeno samo pri brzinama ispod 15 km/h. Nakon kontakta pješak je odbačen uvis i unaprijed, a prvi kontakt tjelo pješaka sa kolovozom ostvarilo je na 5,50 do 6,00 m od mjesta kontakta, a mjesto zaustavljanja pješaka na kolovozu je od 8,00 do 9,00 od mjesta kontakta.</span>
</p>
<p>
<span class="span1">U dopunskom nalazu i mišljenju od aprila 2013.godine vještak M. Š. je naveo da prihvata rezultate analize dinamike nezgode istaknute u Ekspertizi Centra za saobraćajno- mašinska vještačenja. Dalje je naveo da je vozač PMV marke „ Audi“ reg.ozn. BR ... mogao da primjeti mldb. pješaka- dijete koje se nalazilo na trotoaru po lijevoj strani ulice smjera kretanja vozila, na prostornoj distanci 24,5 metara, te da je vozač morao tada, po njegovoj procjeni, da reaguje u pravcu zaustavljanja vozila. Da je okrivljeni tada reagovao i pored toga što je dijete neoprezno pokušalo preći kolovoz u trenutku kada se vozilo nalazilo na opasnoj prostornoj udaljenosti, to rezultira da i na strani vozača postoji propust u vožnji jer nije obratio adekvatnu pažnju prema mldb. pješaku- djetetu koje se nalazilo pored kolovoza i nije blagovremeno reagovao kada je morao da preduzme mjere prevencije i zaustavljanje vozila. Prema vještaku, vozač je morao reagovati i prije stupanja mldb. pješaka na kolovoz, što u datoj situaciji nije postupio, te ovaj propust stoji u uzročnoj vezi sa nastalom nezgodom.</span>
</p>
<p>
<span class="span1">Vještak Centra za saobraćajno mašinska vještačenja Univerziteta Crne Gore M.Z. je u svom iskazu na glavnom pretresu održanom dana 02.07.2013. godine pojasnio i naveo da je do kontakta između vozila "Audi" i pješaka došlo na pješačkom prelazu, i to je prikazano na strani 11 mišljenja, slika 7 - V, i mjesto kontakta vozila i pješaka je prikazano crvenom zvjedicom na pješačkom prelazu, a sledeće dvije zelene tačke na ovoj slici predstavljaju poziciju druga dva pješaka koja nisu učesnici nezgode, ali su bili u društvu sa oštećenim. Na istoj slici pod tačkom VI dvije crvene zvjezdice predstavljaju mjesto prvog kontakta pješaka sa kolovozom nakon udara, to je desna zvjezdica bliža vozilu, a sledeća udaljenija crvena zvjezdica predstavlja mjesto-poziciju zaustavljanja pješaka nakon klizanja po kolovozu. Dalje je naveo da ovaj predmet ima jaku specifičnost jer, iako je došlo do kontakta između vozila i pješaka na pješačkom prelazu, osnovni problem same saobraćajne nezgode, po njihovom mišljenju, je mogućnost uočavanja pješaka i samim tim mogućnost izbjegavanja samog kontakta od strane vozača. Na sreću, postoji video zapis kompletne saobraćajne nezgode koji je u suštini osnov za donošenje mišljenja u onakvom obliku kakav su dali u osnovnom nalazu, jer da </span><span class="span1">nije bilo tog video zapisa, njihov zaključak i mišljenje bi potpuno bio dijametralno različit od onoga što su naveli u nalazu. Vještak M.je dalje naveo da u konkretnom slučaju imamo djecu koja se kreću po trotoaru desnom stranom gledajući iz pravca Bara i dva vozila koja se kreću u istom smjeru po kolovozu, što je vrlo bitno za analizu nezgode. Nakon prolaska prvog vozila, koje su u nalazu opisali kao crvene boje, ali ne u potpunosti prolaska preko pješačkog prelaza, pješaci, koji još uvijek nisu u zoni pješačkog prelaza, su vidljivi za vozača vozila "Audi" i to je prikazano na slici br. 6 i to vidno polje je predstavljeno zelenim trouglom. Nakon toga sve dok sledeće vozilo, odnosno plavo vozilo ne dođe u poziciju da je prednjim dijelom na skoro polovini pješačkog prelaza, što je prikazano na II prilogu slike 6, a crveno već značajno udaljeno od pješačkog prelaza,</span><span class="span3"> </span><span class="span1">pješaci nisu vidljivi za vozača vozila "Audi", tek u toj graničnoj varijanti koja je prikazana na II prilogu slike 6, pješak koji je učestvovao u samoj nezgodi je jedini vidljiv za vozača vozila "Audi" koji pješak se u tom momentu kreće kroz raskrsnicu ka obilježenom pješačkom prelazu. Nakon toga pješak ponovo ulazi u tzv. slijepu zonu za vozača vozila "Audi" i ponovo postaje vidljiv tek kada se vozilo "Audi" nalazi na tolikoj udaljenosti od pješaka da više ni na kakav način i bilo kakvom reakcijom ne može izbjeći kontakt sa tim pješakom.</span><span class="span3"> </span><span class="span1">Takođe je vrlo indikativan iskaz svjedoka J.N. koji je rekao da se sa lijeve strane kolovoza gledano iz pravca Bara nalaze dva vozila koja su parkirana. To se odnosi na ova dva vozila crveno i plavo. Na snimku sa kamere se vidi da je plavo vozilo u pokretu, ali minimalnom brzinom se kreće i to odaje utisak saputniku vozila "Audi" da on zapravo stoji, što, kako navodi vještak, može da dočara saobraćajnu situaciju u tom trenutku. Vještak je dalje naveo da mora da kaže i to da kada je dobio predmet i kada je vidio da je taksista udario dijete na pješačkom prelazu, imao je potpuno drugačiji odnos prema predmetu, odnosno bilo mu je došlo da vozaču odsječe uši. Kada su ušli u analizu nezgode i uvidom u kompletne spise predmeta i video zapis sa kamere, potpuno su dobili jednu drugačiju predstavu o samoj saobraćajnoj nezgodi. Na pitanje zastupnika optužbe vještak je naveo da vozač "Audija" vidi pješaka u trenutku kada se pješak nalazi na trotoaru i ne pokazuje namjeru stupanja na kolovoz, i u drugom momentu kada se dijete nalazi na kolovozu u blizini plavog vozila, tako da ga vozač može vidjeti izmedju crvenog i plavog vozila i to samo u varijanti ako je u tom momentu gledao između vozila, a pri tome se vozač "Audija" kreće kroz raskrsnicu ka obilježenom pješačkom prelazu, ali ni tada pješak nije na pješačkom prelazu već je samo na kolovozu na zaustavnoj liniji.</span><span class="span3"> </span><span class="span1">Na sledeće pitanje zastupnika optužbe je naveo da su veću obavezu prema djetetu imali vozači crvenog i plavog vozila jer su oni imali obavezu da se zaustave ispred zaustavne linije i tada bi pješaci zasigurno bili vidljivi vozaču vozila "Audi". Pri tome se oba vozila kreću preko pješačkog prelaza, a djeca iza plavog vozila kreću da prelaze ulicu-kolovoz, i to van pješačkog prelaza da bi onda oštećeni dijagonalno iza plavog vozila utrčao u zonu pješačkog prelaza gdje dolazi do kontakta. Dijete se u početku kreće normalnim hodom i nakon toga počinje da trči, zato su i uzeli srednju vrijednost brzine pješaka. Dalje je naveo da se vozač vozila "Audi" kretao brzinom 22,95 km/h, odnosno kretao se ne većom od 23 km/h, a po njegovom mišljenju najveći je propust na strani vozača plavog vozila, a u konkretnom slučaju dijete je istrčalo ispred vozila okrivljenog. U konačnom je na pitanje zastupnika optužbe naveo da po njegovom ličnom mišljenju osnovni propust je na strani vozača plavog vozila koji se nije zaustavio ispred pješačkog prelaza u zoni zaustavne linije, koje je i osnovno značenje zaustavne linije, bez obzira da li ima nekog na pješačkom prelazu ili ne. Tada bi pješaci mogli biti uočeni od strane vozača vozile "Audi" </span><span class="span1">i vozač audija bi mogao doći u posjedu informacije da se radi o djeci, čak iako dijete nije na pješačkom prelazu i nije započelo prelaženje, i tada bi svaki kontakt između vozila i već viđenih pješaka bio u ogromnoj mjeri doprinos na strani vozača "Audija".  U analizi prouzrokovanja nezgode u odnosu izmedju vozača vozila "Audi" i oštećenog pješaka, mišljenja je da je pješak svojim radnjama na direktan način prouzrokovao ovu nezgodu, ulazeći u zonu pješačkog prelaza, a pri tome stupajući na kolovoz van pješačkog prelaza i u momentu kada ispred sebe (i desno od sebe) ima vozila koja mogu da predstavljaju, a i predstavljala su prepreku koja formira promjenljivu tzv. mrtvu zonu ili zonu nevidljivosti. Na strani vozača vozila "Audi" eventualni propust je da nije gledao u lijevu stranu između vozila gdje su pješaci bili vidljivi samo u vremenskim fragmentima. Ako se vozač vozila "Audi" kreće kroz raskrsnicu, pri tome vrši lijevo skretanje i prilazi zoni pješačkog prelaza, preko kojeg se krećući se suprotnom kolovoznom trakom kreću vozila, mišljenja je da nije mogao ni na kakav način skretati i koncentrisati pogled u pravcu ova dva vozila, plavo i crveno, gledajući između njih, a da ih je gledao sve vrijeme vidio bi s vremena na vrijeme djecu. </span>
</p>
<p>
<span class="span1">U dopunskom nalazu i mišljenju vještaka M.Š.od novembra 2013.godine (usaglašavanje nalaza i mišljenja) vještak je naveo da što se tiče rezulata analize dinamike nezgode, da prihvata rezultate analize dinamike nezgode Centra za saobraćajno tehnička vještačenja, s obzirom da njihovi i njegovi rezulati analize dinamike nezgode približno jednaki i da se kreću u granicama odstupanja, a da je zaključak o uzroku nezgode prevashodno pravno pitanje, a u svom zaključku o uzroku nezgode je naveo da je prostorna distanca, na kojoj je vozač putničkog vozila-okrivljeni mogao da primjeti mldb. pješaka, omogućavala vozaču da izbjegne nezgodu, kao i da iznenadan i nekontrolisan pokušaj pretrčavanja kolovoza od strane mldb. pješaka, u trenutku kada se vozilo nalazilo na kritičnoj prostornoj udaljenosti,</span><span> </span><span class="span1">predstavlja dominantni faktor uzroka ove nezgode, a da propust u vožnji vozača PMV marke „ Audi“ reg.ozn. BR ..., koji se ogleda u tome što nije obratio adekvatnu pažnju prema mldb. pješaku, odnosno nije blagovremeno reagovao u pravcu zaustavljanja vozila ispred pješačkog prelaza, predstavlja zajedno sa propustom pješaka faktor uzroka ove nezgode. </span>
</p>
<p>
<span class="span1">Vještak M. Š. je na glavnom pretresu održanom dana 25.03.2014. godine naveo da je dao dopunu nalaza i mišljenja nakon upoznavanja sa nalazom i mišljenjem Centra za saobraćajna vještačenja Mašinskog fakulteta Podgorica. Iz kooperativne analize se vidi da su svi pokazatelji dinamike nezgode utvrđeni od strane Zavoda i pokazatelje do kojih je on došao tokom analize dinamike nezgode uglavnom identični i da se kreću u granicama standardnog odstupanja. Iz tih razloga, kako je naveo, u cjelosti prihvata nalaz i mišljenje Instituta za saobraćajno tehnička vještačenja. </span>
</p>
<p>
<span class="span1">Takođe na ovom glavnom pretresu je i vještak Z. M.naveo da što se tiče tehničkog dijela oni i vještak Š. u potpunosti saglasni, te da je jedina razlika u detaljnoj analizi video zapisa, a da ne postoji video zapis oni bi imali identičan nalaz sa vještakom Š. Analizirajući video zapis po frejmovima, po sličicama, vidi se da postoje dva NN vozila, koja u momentu kada je vozilo "Audi" već bilo u fazi skretanja ulijevo, s vremena na vrijeme sprečavaju vizuzelni kontakt vozača vozila "Audi" sa pješacima koji u tom momentu stupaju na kolovoz. Međutim, postoje fragmenti u tom vremenu kada je vozač vozila "Audi", da je posmatrao kroz rastojanja koja su ova dva NN vozila imala, mogao vidjeti pješake. Sa druge strane prilikom vršenja rekonstrukcije, izvršena je analiza mogućnosti vidljivosti pješaka prije ulaska u lijevo skretanje vozila "Audi", a po njihovom </span><span class="span1">mišljenju tada pješaci još uvijek nisu bili ni blizu pješačkom prelazu. Ovo je sve vidljivo na video zapisu. Po njihovom mišljenju sav doprinos vozila "Audi" se ogleda u tome što nije gledao između crvenog i teget vozila, a tada bi mogao vidjeti pješaka na kolovozu. Na pitanje zastupnika optužbe je naveo da je vozač dužan u takvoj situaciji da postupa sa povećanom pažnjom kad se približava pješačkom prelazu i pri ovakvoj situaciji gdje vozila koja nailaze iz suprotnog smjera zaklanjaju pogled. Na pitanje suda je naveo da je vozač vozila "Audi" mogao vidjeti pješaka, a to je predstavljeno na slici br. 6-I, u trenutku kada se pješak zaustavlja na trotoaru u liniji početka zaustavne linije. Dalje je naveo da je pješak bio okrenut desnom bočnom stranom prema vozilu, pri čemu je bio u iskoraku i to tako što je lijeva noga bila prema naprijed i pješak je bio oslonjen na tu lijevu nogu, i vozilo udara pješaka u lijevu nogu sa unutrašnje strane.</span>
</p>
<p>
<span class="span1">Iz izvoda iz KE za okrivljenog pribavljen od Ministarstva pravde Crne Gore od 03.07.2014.godine, utvrđeno je da okrivljeni B.Z. do sada nije osuđivan. </span>
</p>
<p>
<span class="span1">Ocjenom izvedenih dokaza nije dokazano da je okrivljeni izvršio krivično djelo</span><span> </span><span class="span1">koje mu se stavlja na teret.</span>
</p>
<p>
<span class="span1">U toku postupka je na nesumnjiv način utvrđeno da je dana 01.10.2010.godine, oko 16,20 časova, na raskrsnici kod supermarketa "Kaća" u naselju Popovići, Opština Bar, došlo do saobraćajne nezgode u kojoj su učestvovali PMV marke “Audi” BR ..., kojim je upravljao ovdje okrivljeni B.Z., i pješak, ovdje oštećeni mldb. M.E. Nadalje je utvrđeno da je do fizičkog kontakta između pomenutog vozila i pješaka došlo na obilježenom pješačkom prolazu, kao i da je mldb. M.E. kritičnom prilikom zadobio te[ke tjelesne povrede bliže opisane u izreci presude. Utvrđeno činjenično stanje proizlazi prvenstveno iz</span><span> </span><span class="span1">zapisnika o uviđaju Osnovnog suda u Baru Kri.br. 485/10 od 01.10.2010. godine, a zatim i iz</span><span> </span><span class="span1">ekspertize saobraćajne nezgode Mašinskog fakulteta u Podgorici br. 2406 od 31.10.2012.godine, te nalaza i mišljenja vještaka medicinske struke dr. K.N. od 26.10.2010.godine</span><span> </span><span class="span1">u kojem nalazu su navedene povrede koje je kritičnom prilikom zadobio oštećeni mldb M.E. Sud je pomenute nalaze cijenio kao jasne, stručne i sveobuhvatne. Takođe je tokom postupka nesporno utvrđeno, i to kako iz odbrane okrivljenog, tako i iz iskaza oštećenog, kao i provedenog saobraćajnog vještačenja Mašinskog fakulteta, da je neposredno prije samo nezgode, okrivljenom u susret dolazilo dvoje vozila koja se se kretala preko obilježenog pješačkog prelaza, da je oštećeni, kako je sam naveo, počeo da prelazi kolovoz iza drugog vozila, i kada je došao negdje do sredine kolovoza vidio je da mu nailazi vozilo sa desne strane. Iz Ekspertize, koju sud u cjelosti prihvata kao jasnu stručnu i objektivnu, koja je urađena na osnovu cjelokupnog fonda podataka iz spisa predmeta, kao i na osnovu detaljne analize video materijala odnosno snimka same nezgode, nesporno je utvrđeno da je mldb. pješak stupio na kolovoz u zoni van pješačkog prelaza i to u trenutku kada je drugo vozilo (teget ili crne boje) prednjom osovinom bilo na stacionaži koja prolazi kroz završetak navedene zaustavne linije, zatim da je malodobni pješak trčao preko kolovoza, ali njegovo trčanje nije bilo normalno u odnosu na osu kolovoza, već udesno prema pješačkom prelazu. </span>
</p>
<p>
<span class="span1">Okrivljenom B.Z.u je stavljeno na teret da je ne pridržavajući se saobraćajnih propisa ugrozio saobraćaj i doveo u opasnost život i tjelo oštećenog M.E., na način što protivno odredbama čl. 13 st. 1 i čl. 119 st. 3 Zakona o bezbjednosti saobraćaja na putevima ("Sl list RCG" br. 72/05), upravljajući vozilom iz pravca Starog Bara prema "kružnom toku", </span><span class="span1">nije obratio dužnu pažnju na pješaka koji je prelazio kolovoz na pješačkom prelazu i nije, približavajući se pješačkom prelazu, vozilom upravljao </span><span class="span1">smanjenom brzinom, odnosno zaustavio svoje vozilo da bi propustio pješaka, već je uslijed neblagovremenog reagovanja u pravcu zaustavljanja vozila ispred pješačkog prelaza dok se nalazio na prostornoj distanci od oko 18 m od pješaka, kada je mogao da predvidi potencijalnu opasnost koja je rezultirala iz načina i smjera kretanja pješaka, istu mogao izbjeći putem zaustavljanjem vozila, obzirom da je zaustavni put vozila iznosio 8 m.</span><span class="span4"> </span>
</p>
<p>
<span class="span1">Članom 13 st.1 ZOBS-a na putevima ("Sl. list RCG" br. 72/05) je propisano da je vozač dužan da obrati pažnju na pješake koji se nalaze na kolovozu ili stupaju na kolovoz, dok je članom 119 st.3 istog zakona propisano da ako na obilježenom pješačkom prelazu saobraćaj nije regulisan uređajima za davanje svjetlosnih saobraćajnih znakova, niti znacima policijskog službenika, vozač je dužan da se takvom pješačkom prelazu približava smanjenom brzinom i da ne ugrožava pješake koji su već stupili ili stupaju na pješački prelaz, a po potrebi, i da zaustavi svoje vozilo da bi propustilo pješake. </span>
</p>
<p>
<span class="span1">Prema tome, po mišljenju suda, osnovno pitanje, u cilju utvrđivanja uzroka ove saobraćajne nezgode odnosno da li je okrivljeni svojim postupanjem skrivio predmetnu nezgodu i da li je neblagovremeno reagovao u pravcu zaustavljenja vozila kada je mogao da predvidi potrencijalnu opasnost koja je rezultirala iz načina i smjera kretanja pješaka, jeste u kojem trenutku je okrivljeni vidio odnosno mogao da vidi pješaka i da li je imao prostorno vremenskih mogućnosti da u tom trenutku izbjegne nezgodu. Po mišljenju suda, okrivljeni u trenutku kada je mogao da predvidi potencijalnu opasnost nije imao prostorno vremenskih mogućnosti da zaustavi vozilo i tako izbjegne nezgodu.  </span>
</p>
<p>
<span class="span1">Naime, iz</span><span> </span><span class="span1">ekspertize saobraćajne nezgode Mašinskog fakulteta u Podgorici, koju je sud cijenio kao jasnu, stručnu i sveobuhvatnu, i u kojoj su fragmentarno–pomoću fotografija predstavljene karakteristične pozicije toka nezgode (slika 6.), utvrđuje se da u trenutku kada okrivljeni svojim vozilom započinje lijevo skretanje i kada počinje da prati liniju vodilju ka pješačkom prelazu, pješak se nalazi na trotoaru i još uvijek se kreće ka pješačkom prelazu i nije na poziciji kojom najavljuje mogućnost prelaska kolovoza. Takođe, iz slike 6.I se utvrđuje da se u trenutku, kada se pješak zaustavlja na trotoaru u liniji početka zaustavne linije, okrivljeni nalazi u sredini raskrsnice, a da se vozilo crvene boje, koje dolazi okrivljenom u susret, nalazi u kretanju preko obilježenog pješačkog prelaza, a pješak iza ovog vozila na trotoaru, i u tom trenutku okrivljeni može vidjeti pješaka da je zaustavljen na trotoaru. Iz saobraćajne ekspertize Mašinskog fakulteta te slike 6.II, kao i iz objašnjenja vještaka M. na glavnom pretresu, se utvrđuje da je pješak bio u vidnom polju okrivljenog u trenutku kada je stupio na kolovoz (o,50m) i to između zadnjeg dijela crvenog vozila i prednjeg dijela crnog ili teget vozila. Prema tome, u trenutku kada je pješak–oštećeni stupio na kolovoz bio je vidljiv za okrivljenog, odnosno okrivljeni ga je mogao vidjeti ali samo između ova dva vozila. Okrivljeni je u svojoj odbrani naveo da je u trenutku kada se mimiošao sa ova dva vozila, izletjelo troje djece koja su bukvalno istrčala ispred auta, a da zbog vozila koja su prolazila suprotnom trakom nije mogao primjetiti djecu kako izlijeću, jer su djeca niža od vozila. Pojasnio je da je došao neposredno pred pješački prelaz i da mu je u tom trenutku istrčao pješak-oštećeni, kao i da mu je neposredno prije nego što je pješak pretrčao ulicu, u tom trenutku naišlo vozilo koje se kretalo svojom kolovoznom trakom, odnosno desnom kolovoznom trakom gledano iz pravca Bara, odnosno išlo mu u susret, tako da je u trenutku mimoilaženja sa tim vozilom, sa zadnje strane izletio pješak pretrčavajući ulicu, iz kojih razloga ga nije mogao vidjeti. Sud je odbranu okrivljenog u ovom djelu cijenio </span><span class="span1">kao jasnu i iskrenu, ista je potvrđena dokazima provedenim na glavnom pretresu, odnosno saobraćajnom ekspertizom Mašinskog fakulteta, kao i izjašnjenjem njihovog vještaka na glavnom pretresu, zbog čega joj je sud poklonio punu vjeru. Naime, iz iskaza vještaka M.Z., čiji iskaz sud cijeni kao jasan, stručan i sveobuhvatan utvrđuje se da je vozač "Audija" mogao vidjeti pješaka u trenutku kada se pješak nalazio na trotoaru i nije pokazivao namjeru stupanja na kolovoz, i u drugom momentu kada je dijete-pješak stupio na kolovozu u blizini plavog vozila, tako da ga je vozač mogao vidjeti izmedju crvenog i plavog vozila i to samo u varijanti ako je u tom momentu gledao između vozila, kao i da je</span><span> </span><span class="span1">pješak stupio na kolovoz u zoni van pješačkog prelaza, i to u momentu kada je ispred sebe (i desno od sebe) imao vozila koja mogu da predstavljaju, a i predstavljala su prepreku koja formira promjenljivu tzv. mrtvu zonu ili zonu nevidljivosti. </span>
</p>
<p>
<span class="span1">U smislu odredbe čl. 13 ZOBS-a na putevima, vozač je dužan da obrati pažnju na pješake koji se nalaze na kolovozu ili stupaju na kolovoz. Međutim, postavlje se pitanje da li je u konkretnoj saobraćajnoj situaciji okrivljeni zaista i objektivno mogao da vidi oštećenog u trenutku kada je na kolovozu odnosno kada stupa na kolovoz. Naime, činjenica je da su okrivljenom dok je upravljao vozilom, a u trenutku kada se kretao kroz predmetnu raskrsnicu i kada se približavao pješačkom prelazu, naišla dva vozila iz suprotnog smjera koja su se u trenutku kada pješak stupa na kolovoz nalazila ispred pješaka, gledajući iz pravca okrivljenog, tako da su realno predstavljala prepreku okrivljenom da može vidjeti pješaka. Pri tome, crveno vozilo je već prešlo pješački prelaz, a teget vozilo se, u trenutku stupanja pjašaka na kolovoz, nalazi svojim prednjim dijelom na pješačkom prelazu, zadnjim dijelom na zaustavnoj liniji, a pješak u tom trenutku stupa na kolovoz i to na početku zaustavne linije, kod zadnjeg dijela plavog vozila. Iz Ekspertize kao i izjašnjenja na glavnom pretresu vještaka M., utvrđuje se da je okrivljeni mogao vidjeti pješaka samo u vremenskim fragmentima, i to u trenutku kada se pješak nalazio na trotoaru i nije pokazivao namjeru stupanja na kolovoz, zatim u momentu kada je pješak na kolovozu u blizini plavog vozila, tako da ga je okrivljeni mogao vidjeti izmedju crvenog i plavog vozila. Vještak je pojasnio da nakon prolaska prvog vozila crvene boje, ali ne u potpunosti prolaska preko pješačkog prelaza, pješaci, koji još uvijek nisu u zoni pješačkog prelaza, su vidljivi za vozača vozila "Audi" i to je prikazano na slici br. 6 i to vidno polje je predstavljeno zelenim trouglom. Nakon toga sve dok sledeće vozilo, odnosno teget vozilo ne dođe u poziciju da je prednjim dijelom na skoro polovini pješačkog prelaza, što je prikazano na II prilogu slike 6, a crveno već značajno udaljeno od pješačkog prelaza, pješaci nisu vidljivi za vozača vozila "Audi", tek u toj graničnoj varijanti koja je prikazana na II prilogu slike 6, pješak koji je učestvovao u samoj nezgodi je jedini vidljiv za vozača vozila "Audi" koji pješak se u tom momentu kreće kroz raskrsnicu ka obilježenom pješačkom prelazu. Nakon toga pješak ponovo ulazi u tzv. slijepu zonu za vozača vozila "Audi" i ponovo postaje vidljiv tek kada se vozilo "Audi" nalazi na tolikoj udaljenosti od pješaka da više ni na kakav način i bilo kakvom reakcijom ne može izbjeći kontakt sa tim pješakom. Prema tome, prema izjašnjenju vještaka, koje izjašnjenje sud prihvata u cjelosti, utvrđuje se da okrivljeni vidi pješaka u trenutku kada se pješak nalazi na trotoaru i ne pokazuje namjeru stupanja na kolovoz, i u drugom momentu kada se pješak nalazi na kolovozu u blizini plavog vozila, tako da ga vozač može vidjeti izmedju crvenog i plavog vozila i to samo u varijanti ako je u tom momentu gledao između vozila, i na kraju u trenutku kada izlazi iza plavog vozila, ali u tom trenutku okrivljeni ne može ni na koji način izbjeći kontakt sa pješakom. Imajući u vidu sve okolnosti date nezgode, odnosno da se okrivljeni kreće kroz tzv. trokraku </span><span class="span1">raskrsnicu ka obilježenom pješačkom prelazu, da mu u susret sa lijeve strane nailaze dva vozila koja prelaze preko pješačkog prelaza, da mldb. pješak stupa i počinje da prelazi kolovoz van pješačkog prelaza i to u momentu kada ispred sebe (i desno od sebe) ima vozila koja su predstavljala prepreku odnosno formirala tzv. mrtvu zonu ili zonu nevidljivosti okrivljenom, zatim da je pješak bio vidljiv samo u vremenskim fragmentima, to je sud mišljenja da u ovakvoj datoj saobraćajnoj situaciji okrivljeni nije bio dužan niti mogao, s obzirom da se kreće kroz raskrsnicu, svoju pažnju usmjeriti i skoncentrisati samo ulijevo i to baš između dva vozila i tako eventualno uočiti pješaka, kojeg je samo s vremena na vrijeme i mogao vidjeti.</span><span class="span3"> </span><span class="span1">Prethodno navedene činjenice dovedene u vezu sa činjenicom da se okrivljeni kritičnom prilikom kretao</span><span> </span><span class="span1">kroz trokraku raskrsnicu, brzinom manjom od 23 km/h, da je izvršio lijevo skretanje, a zatim prišao zoni pješačkog prelaza preko kojeg su se suprotnom trakom kretala vozila, upućuju sud na zaključak da na strani okrivljenog u konkretnom slučaju nije postojala mogućnost da uoči pješaka- ovdje oštećenog, pa samim tim i mogućnost</span><span> </span><span class="span1">izbjegavanja samog kontakta, jer se u datim uslovima saobraćaja ( trokraka raskrsnica, skretanje ulijevo, prilazak zoni pješačkog prelaza preko kojeg se iz suprotnog smjera kreću vozila) nije moglo očekivati od okrivljenog da skrene i koncentriše pogled u pravcu između pomenuta dva vozila koja su dolazila iz suprotnog pravca, kada bi, kako je to navedeno u ekspertizi, mogao uočiti pješaka. Po mišljenju suda, u konkretnom slučaju odgovornost za nastalu saobraćajnu nezgodu leži na drugim učesnicima saobraćajne nezgode. Ovakav stav suda je u saglasnosti i sa iskazom vještaka M.Z. koji je između ostalog naveo da je najveći propust na strani vozača plavog vozila (vozilo koje se kretalo iz suprotnog smjera) koji se nije zaustavio ispred pješačkog prelaza u zoni zaustavne linije, jer bi tada pješaci mogli biti uočeni od strane vozača vozila "Audi", ovdje okrivljenog, i vozač audija bi mogao doći u posjed informacije da se radi o djeci koja stupaju i prelaze kolovoz. Prema tome, da je vozač teget vozila, koji se kretao suprotnom kolovoznom trakom, zaustavio svoje vozilo ispred pješačkog prelaza u zoni zaustavne linije, kao i da pješak nije stupio na kolovoz van pješačkog prelaza  u momentu kada je ispred sebe (i desno od sebe) imao vozila koja su predstavljala  prepreku koja formira promjenljivu tzv. mrtvu zonu ili zonu nevidljivosti, sud smatra da do predmetne saobraćajne nezgode ne bi došlo. Prema tome, sud smatra da nije dokazano da je okrivljeni povrijedio odredbu čl. 13 st. ZOBS-a na putevima. </span>
</p>
<p>
<span class="span1">Takođe sud smatra da nije dokazano ni da je okrivljeni postupao suprotno odredbi čl.119 st.1 ZOOBS-a na putevima. </span>
</p>
<p>
<span class="span1">Naime, nesporno je da okrivljeni vidi oštećenog na pješkom prelazu i to tek pri njegovoj pojavi iza vozila crne odnosno teget (plave) boje. Međutim, u tom trenutku oštećeni se nalazi na prostornoj distanci kada okrivljeni ne može izbjeći nezgodu. Ovo proizilazi kako iz ekspertize tako i iz izjašnjenja vještaka M. na glavnom  pretresu. Naime, u ekspertizi je, u vremensko prostornoj analizi ove nezgode navedeno da je vozač vozila „Audi“ vidio opasnu situaciju kada je vozilo „Audi“ prednjim točkovima od započetih tragova desnih točkova bilo na udaljenosti 6,37 metara, a prednji dio vozila Audi, u momentu uočavanja opasne situacije, od mjesta kontakta je bio na udaljenosti 5,65 metara, te da je na putu dužine 5,65 metara vozilo Audi moglo biti zaustavljeno samo pri brzinama manjim od 15,55 km/h, odnosno kako je to vještak M. na glavnom pretresu 02.07.20113. godine naveo da u tom trenutku okrivljeni apsolutno ni na kakav način niti bilo kakvom reakcijom ne može izbjeći nezgodu. Prema tome, nije dokazano da okrivljeni nije blagovremeno reagovao u trenutku kada se nalazio na prostornoj </span><span class="span1">distanci od oko 18 metara od pješaka kada je mogao da predvidi potencijalnu opasnost koja je rezultirala iz načina i smjera kretanja pješaka. Zastupnik optužbe je svoju optužnicu temeljio na osnovnom nalazu i mišljenju vještaka M.Š. od oktobra 2010. godine u kojem je navedeno da je okrivljeni mogao vidjeti oštećenog na ovoj distanci. Međutim, ovaj nalaz je vještak Š. dao kada nije imao u vidu i video snimak predmetne nezgode i kada je raspolagao manjim fondom podataka, (nije uzeo u obzir postojanje i kretanje dva vozila koja su okrivljenom išla u susret), a nakon urađene Ekspertize od strane Mašinskog fakulteta, sam vještak Š.je naveo da u u cijelosti prihvata ekspertizu saobraćajne nezgode Mašinskog fakulteta u Podgorici br. 2406 od 31.10.2012.godine. Stoga ovaj sud smatra da posebna ocjena nalaza i mišljenja vještaka Š. nije potrebna.</span>
</p>
<p>
<span class="span1">Kako nije dokazano da je okrivljeni postupao na način opisan u izreci presude, to ga je sud oslobodio od optužbe.</span>
</p>
<p>
<span class="span1">Odluka o troškovima krivičnog postupka zasniva se na odredbi čl. 230.st.1. ZKP-a, zbog čega troškovi krivičnog postupka padaju na teret budžetskih sredstava suda.</span>
</p>
<p>&nbsp;</p>
<p>
<span class="span1">Na osnovu izloženog odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U BARU</span>
</p>
<p style="text-align:center;">
<span class="span1">Dana 01.10.2014.godine</span>
</p>
<p>&nbsp;</p>
<p>&nbsp;</p>
<p>
<span class="span1">ZAPISNIČAR,</span><span class="span1"></span><span class="span1"></span><span class="span1">                               S U D I J A,</span>
</p>
<p>
<span class="span1">Ana Stanišić</span><span class="span1"></span><span class="span1"></span><span class="span1"></span><span class="span1"></span><span class="span1">              Aleksandra Leković</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude može se izjaviti žalba Višem sudu u Podgorici u roku od 8 dana od dana prijema pismenog otpravka. Žalba se predaje ovom sudu u dva primjerka.</span>
</p>
<p>&nbsp;</p>
<p>
<span class="span1">D.n.a.</span>
</p>
<p>
<span class="span1">- ODT iz Bara,</span><span> </span><span class="span1">okrivljenom,</span><span> </span><span class="span1">u spise,1x oštećeni</span>
</p>
<p>&nbsp;</p>
</div>
</div>


</body>
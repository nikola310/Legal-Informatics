<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';text-decoration:underline}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K.br.38/2014</span>
</p>
<p>&nbsp;</p>
<p style="text-align:center;">
<span class="span1"></span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">VIŠI SUD U PODGORICI, kao prvostepeni krivični, po sudiji Vladimiru Novoviću, kao pojedincu, uz učešće Tišma Mirjane, kao zapisničara, u krivičnom predmetu protiv okrivljenog M. A. iz P. koga brani S. J. advokat iz P. zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore, odlučujući po optužnici Višeg državnog tužilaštva u Podgorici  Kt.br.31/14 od 16.04.2014. godine, koju je na glavnom pretresu zastupala Lepa Medenica zamjenik VDT-a u Podgorici, nakon održanog glavnog i javnog pretresa dana 26.05.2014. godine, u prisustvu zastupnika optužbe, okrivljenog i njegovog branioca, dana  29.05.2014. godine, donio je i istog dana javno objavio</span>
</p>
<p>&nbsp;</p>
<p style="text-align:center;">
<span class="span1">PRESUDU</span>
</p>
<p>&nbsp;</p>
<p>
<span class="span1">Okrivljeni M. A. JMBG .... od oca B. i majke J. rođene M. rođen .... godine, u P. sa mjestom prebivališta u P. ul. ...., državljanin C. G. pismen, završio srednju elektro tehničku školu, po zanimanju elektro mehaničar, zaposlen u R. U. kao fizički radnik, neoženjen, bez djece, srednjeg imovnog stanja, neosuđivan, u pritvoru od 18.03.2014.godine od 14,10 časova do 29.05.2014.godine.    </span>
</p>
<p>&nbsp;</p>
<p style="text-align:center;">
<span class="span1">Kriv je</span>
</p>
<p>&nbsp;</p>
<p>
<span class="span1">Što je: </span>
</p>
<p>&nbsp;</p>
<p>
<span class="span1">Dana 18.03.2014.godine, u P. neovlašćeno radi dalje prodaje držao i prenosio opojnu drogu heroin - supstancu proglašenu za opojnu drogu Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga ("Sl.list CG", br. 56/2012 od 09.11.2012.godine), iako je bio svjestan da postupa neovlašćeno i protivpravno, pa je to i htio, na način što je navedenog dana u putničkom vozilu marke "M. reg. oznaka ... kojim je upravljao iz pravca P, u pravcu P. držao i prenosio opojnu drogu heroin zapakovanu u tri zamotuljka od PVC kese, ukupne neto mase 11,57 grama, koju opojnu drogu su prilikom kontrole vozila u mjestu B. pronašli i oduzeli ovlašćeni službenici Uprave policije - Grupe za suzbijanje droge Podgorica, a koja droga je od strane okrivljenog bila namijenjena daljoj prodaji.</span>
</p>
<p>&nbsp;</p>
<p>
<span class="span1">- čime je počinio krivično djelo neovlašćena proizvodnja, držanje i stavljanje u promet opojnih droga iz čl.300 st. 1 Krivičnog zakonika Crne Gore. </span>
</p>
<p>&nbsp;</p>
<p>
<span class="span1">Pa sud okrivljenog M. A. primjenom citiranih zakonskih odredbi, te čl. 4, 5, 15, 32, 36, 42, 45, 46 i 51 Krivičnog zakonika Crne Gore i čl. 226, 229 i 374 Zakonika o krivičnom postupku</span>
</p>
<p>&nbsp;</p>
<p style="text-align:center;">
<span class="span1">OSUĐUJE</span>
</p>
<p>&nbsp;</p>
<p>
<span class="span1">Na kaznu zatvora u trajanju od 1 (jedne) godine i 6 (šest) mjeseci, </span><span class="span1">u koju kaznu mu se uračunava vrijeme provedeno u pritvoru od 18.03.2014.godine od 14,10 časova do 29.05.2014.godine. </span>
</p>
<p>&nbsp;</p>
<p>
<span class="span1">Dužan je okrivljeni M. A. da na ime troškova krivičnog postupka-sudskog paušala plati Budžetu Crne Gore iznos od 50,00 eura, te da na ime troškova vještačenja po vještaku hemijske struke dipl. ing. B. S. plati i iznos od 44,00 eura, a sve u roku od 15 dana po pravosnažnosti presude, dok će o ostalim troškovima krivičnog postupka, sud odlučiti naknadno, posebnim rješenjem, po pribavljanju podataka o njihovoj visini.</span>
</p>
<p>&nbsp;</p>
<p>
<span class="span1">Na osnovu čl. 300 st. 7 i 75 Krivičnog zakonika Crne Gore od okrivljenog M. A. trajno se oduzima 11,57 grama opojne droge heroina i ista se ima uništiti.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnicom Višeg državnog tužilaštva u Podgorici Kt.br. 31/14 od 16.04.2014. godine, okrivljenom M. A. stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz člana 300 st.1 Krivičnog zakonika, pri kojoj optužnici je njen zastupnik u cjelosti ostao do završetka glavnog pretresa, predlažući sudu u završnoj riječi da okrivljenog oglasi krivim i osudi na kaznu u zakonom propisanim granicama.</span>
</p>
<p>&nbsp;</p>
<p>
<span class="span1">Okrivljeni M. A. u prethodnom postupku nije iznosio svoju odbranu.</span>
</p>
<p>
<span class="span1">Okrivljeni M. A. u odbrani datoj na glavnom pretresu u bitnom je naveo </span><span class="span1">da priznaje izvršenje krivičnog djela i krivicu, te da je sve tačno što piše u optužnici. Istakao je da ga je dana 17.03.2014.godine, dok se nalazio u P. i to u svojoj porodičnoj kući, pozvao B. Ć. koga poznaje iz viđenja iz P. i tražio od njega da pođu u P. kako bi B. Ć. kupio opojnu drogu heroin. Nije pristao da ga vozi. Međutim, sljedećeg dana tj. 18.03.2014.godine, B. C ga je ponovo pozvao i tražio od njega da pođe u P. i da kupi opojnu drogu heroin. Pristao je i dogovor je bio da heroin kupi za novac B. Ć. a da on snosi troškove potrošenog goriva. Napomenuo je da B. Ć. iz nekog razloga nije mogao da pođe sa njim. Tvrdi da mu je B. Ć. dao novac za kupovinu heroina u iznosu od 130 €. Očevim vozilom marke "M" reg. oznaka .... uputio se prema P. U putu prema P. B. Ć. mu je poslao SMS porukom broj mobilnog telefona čovjeka kojem se on trebao javiti u P. kako bi od njega kupio heroin. Kada je došao u P. pozvao je telefonski broj koji mu je dao B. Ć. Na tom broju se niko nije javljao. Međutim, poslije određenog vremena stigla mu je SMS poruka sa tog broja, i putem komunikacije SMS porukama on se sa tim licem dogovorio da se nađu na parkingu ispred privrednog društva Lj. na Z. Kada je svojim vozilom došao do ovog parkinga, jedno lice koje je opisao kao visočije, tamnijeg tena, sa uređenom bradom i brkovima tj. umjetničkom bradicom mu je prišlo, ubacilo mu </span><span class="span1">kroz otvoreni prozor tri pakovanja heroina, a on je tom licu dao 130 €. Ova pakovanja heroina je sakrio u presvlaci za sjedište suvozača, a zatim se uputio prema P. U mjestu B. zaustavila ga je patrola policije. Po izlasku iz vozila, a nakon što su ga pitali da li ima što da prijavi, on je policajcima predao heroin koji je prethodno kupio. Objasnio je da je od ovog heroina on trebao da dobije jedno pakovanje, a dva pakovanja je trebao da, da B. Ć. Ovo jedno pakovanje htio je da iskoristi isključivo za svoje potrebe. Pojasnio je da je 2-3 puta prije ovog događaja konzumirao heroin, ušmrkavanjem na nos. Ta 2-3 puta heroin je kupio od B. Ć. i to svaki put za iznos od 10 €. Isti je konzumirao u razmacima od mjesec dana. Dodao je da je u ovim slučajevima kada je konzumirao heroin kupljen od B. Ć. uzimao po 2-3 linije. Još je naveo da je prilikom kupovine heroin bio upakovan u tri pakovanja, da nakon kupovine heroina ništa nije činio sa pakovanjima, već ih je samo zavukao ispod presvlake na sjedištu za suvozača, da nikada ranije nije vidio čovjeka od koga je kupio heroin, da je isključivo od novca ostvarenog po osnovu zarade, 2-3 puta kupio heroin od B. Ć. te da je mogao da ne uživa heroin i da sebe ne smatra zavisnikom. Posebno je istakao da je lice B. Ć. poznat građanima P. te da je sigurno poznat policiji.</span>
</p>
<p>&nbsp;</p>
<p>
<span class="span1">Okrivljeni M. A. u završnoj riječi je kazao da prihvata završnu riječ svog branioca, te da planira ubrzo da zaključi brak.</span>
</p>
<p>&nbsp;</p>
<p>
<span class="span1">Branilac okrivljenog M. A. adv. S. J. u završnoj riječi je zastupao tezu da je njegov branjenik kupio za ličnu upotrebu i prenosio praškastu materiju koja sadrži opojnu drogu heroin.</span>
</p>
<p>&nbsp;</p>
<p>
<span class="span1">Sud je u dokaznom postupku saslušao svjedoka H. R. saslušao svjedoka L. S. </span><span class="span1">pročitao iskaz svjedoka M. S. iz istražnog postupka sa zapisnika o saslušanju svjedoka Kti.br. 28/14 od 31.03.2014.godine, sačinjenom kod VDT Podgorica, pročitao iskaz svjedoka D. M. iz istražnog postupka sa zapisnika o saslušanju svjedoka  Kti.br. 28/14 od 15.04.2014.godine, sačinjenom kod VDT Podgorica, </span><span class="span1">pročitao</span><span class="span1"> službenu zabilješku Uprave policije - Grupe za suzbijanje droge Podgorica Ku.br.215/14 od 18.03.2014.godine, pročitao službenu zabilješku Uprave policije - Stanice za bezbjednost saobraćaja Podgorica Ku.br.215/14 od 18.03.2014.godine, pročitao potvrdu o privremeno oduzetim predmetima Uprave policije CB Podgorica Ku.br.215/14 od 18.03.2014.godine, izdatu na ime okrivljenog M. A. a koja se odnosi na oduzimanje tri ručno pravljena zamotuljka, pročitao potvrdu o privremeno oduzetim predmetima Uprave policije CB Podgorica Ku.br.215/14 od 18.03.2014.godine, izdatu na ime okrivljenog M. A. a koja se odnosi na oduzimanje mobilnog telefona i novca, pročitao potvrdu o privremeno oduzetim predmetima Uprave policije CB Podgorica Ku.br.215/14 od 18.03.2014.godine, izdatu na ime okrivljenog M. A. a koja se odnosi na oduzimanje vozila, ključa i saobraćajne dozvole, izvršio uvid u foto-dokumentaciju Uprave policije CB Podgorica br. 64-28-244-403/792 od 18.03.2014.godine, pročitao dopis Uprave policije Grupe za suzbijanje droge Podgorica Ku.br. 215/14 od 21.03.2014.godine, pročitao dopis Uprave policije Odsjek za borbu protiv droge i krijumčarenja Grupa za suzbijanje droga Bijelo Polje, Berane i Pljevlja 47/4 br. 240/14-40-80/488 od 20.03.2014.godine, pročitao izvještaj o hemijskom vještačenju Forenzičkog centra Uprave policije Crne Gore br. 757/14 od 31.03.2014.godine, a koji je urađen po naredbi </span><span class="span1">tužilaštva, sa uvidom u foto-dokumentaciju koja je sastavni dio istog, saslušao vještaka B. S. i pročitao izvod iz kaznene evidencije Ministarstva pravde Crne Gore broj 0203/557 od 13.05.2014.godine, izdat na ime okrivljenog M. A.</span>
</p>
<p>&nbsp;</p>
<p>
<span class="span1">Svjedok M. S. službenik U. P. u iskazu datom u istražnom postupku u bitnom je naveo da su kritičnom prilikom on i kolege D. M. i H. R. postupali po operativnim saznanjima koja su imali vezano za dolazak jednog lica iz P. sa putničkim motornim vozilom marke "M", a u kojem će se nalaziti opojna droga-heroin. Zbog toga su pošli u naselje Z. u P. i zajedno sa kolegama iz saobraćajne patrole se pozicionirali u cilju praćenja ovog vozila. Negdje oko 14,00 časova primijetili su da se navedeno vozilo kretalo iz P. prema K. odnosno najvjerovatnije prema P. i uputili se za ovim vozilom. U mjestu B. saobraćajna policija je zaustavila predmetno vozilo. Istakao je da su i oni odmah stigli, izveli okrivljenog M. A. iz vozila, legitimisali ga i pitali ga ima li što kod sebe nedozvoljeno. Tvrdi da im je tom prilikom okrivljeni M. A. predao tri zamotuljka sa opojnom drogom heroinom, zapakovanog u pvc kese, kao i jednu pocijepanu kesu koja je bila prazna i sličnog oblika i veličine kao i drugi zamotuljci. Objasnio je da je okrivljeni M. A. dva zamotuljka izvadio iz naslona sjedišta suvozača, a jedan negdje iz svog sjedišta, dok misli da je pocijepana kesa takođe izvađena iz sjedišta suvozača.</span>
</p>
<p>&nbsp;</p>
<p>
<span class="span1">Svjedok H. R.  službenik U. P. u iskazu datom u istražnom postupku i na glavnom pretresu u bitnom je naveo da su dana 18.03.2014.godine on i kolege D. M. i M. S. postupali po operativnim saznanjima da će jedno lice iz P. sa bijelim vozilom marke M. doći u P. radi nabavke opojne droge heroin. Sa službenim vozilom marke "F. civilnih reg. oznaka, postavili su se u naselju Z. u P. a kako bi propratili ovo vozilo. Primijetili su kada je ovo vozilo i lice u njemu stiglo iz pravca K. u P. Nijesu išli za ovim licem, već su ostali da ga sačekaju, jer je procjena bila da je najbolje da ga sačekaju na istoj poziciji, a ovo zbog toga što bi prilikom njegovog praćenja i primopredaje, mogli biti otkriveni. Nakon nekih sat vremena od njihovog pozicioniranja primijetili su da se navedeno vozilo kreće iz pravca P. prema K. Istakao je da je D. M. pozvao saobraćajnu patrolu koja se nalazila u mjestu B. javio im da zaustave ovo vozilo. Pojasnio je da su i oni odmah krenuli za ovim vozilom. Dalje je naveo da je u mjestu B. ovo vozilo zaustavljeno od strane saobraćajne patrole, da su i oni odmah stigli, da su izveli vozača iz vozila i utvrdili da se radi o okrivljenom M. A. te da im je okrivljeni M. A. nakon što su ga pitali da li ima što sumnjivo da prijavi, iz navlaka sjedišta suvozača i vozača izvadio i predao tri zamotuljka praškaste materije, braon boje, koja je ličila na heroin, kao i jednu praznu kesicu. Lišili su slobode okrivljenog M. A. i priveli ga u CB Podgorica, a okrivljeni M. A. im je govorio da je konzument droge.</span>
</p>
<p>&nbsp;</p>
<p>
<span class="span1">Svjedok D. M. službenik U. P. u iskazu datom u istražnom postupku u bitnom je naveo da su kritičnom prilikom on i kolege M. S. i H. R. raspolagali operativnim podacima da će jedno lice doći iz P. u P. radi kupovine heroina, zbog čega su se pozicionirali u naselju Z. u P.  Negdje oko 13,00 časova primijetio je vozilo marke "M. bijele boje, P. registarskih oznaka, koje je došlo iz pravca P. u P. Istako je da im je procjena bila da ovo vozilo ne prate već da ga sačekaju pri povratku iz P. i tada izvrše kontrolu. Tvrdi da su ostali na postavljenom mjestu i nakon nekih sat-sat ipo vremena, ovo isto vozilo se pojavilo krećući se iz pravca P. prema K. odnosno P. Pozvali su saobraćajnu patrolu </span><span class="span1">koja se nalazila u mjestu B. kako bi zaustavila ovo vozilo, a oni su odmah krenuli za njim. Kada su došli u mjesto B. saobraćajna patrola je već bila zaustavila vozilo marke "M". Odmah su prišli vozilu i nakon što je vozač izašao iz vozila i pokazao saobraćajnu dozvolu, pristupili su njegovom legitimisanju kada su utvrdili da se radi o okrivljenom M. A. Pitali su okrivljenog M. A. da li ima što da prijavi, a on je iz naslona sjedišta, a moguće i sa drugog mjesta, izvadio i predao im tri pvc kesice u kojima se nalazio heroin i jednu praznu pvc kesicu. </span>
</p>
<p>&nbsp;</p>
<p>
<span class="span1">Svjedok L. S. službenik U. P. u iskazu datom u istražnom postupku i na glavnom pretresu u bitnom je naveo da su kritičnom prilikom on i kolega B. D. dobili naređenje da pruže asistenciju kolegama iz grupe za suzbijanje droga. Pozicionirali su se u mjestu B. ispred nekadašnjeg restorana "K. N. Obzirom da je B. D. bio vođa patrole, njega su kontaktirale kolege iz grupe za suzbijanje droga i prenijeli mu podatke da zaustavi vozilo marke"M", bijele boje. Tvrdi da je on ostao u službenom vozilu kako bi krenuo za ovim vozilom u slučaju da se ne zaustavi na znak B. D. a B. D. je imao zadatak da sa "STOP" palicom zaustavi vozilo. Kada je vozilo naišlo B. D. ga je zaustavio. Na ovom vozilu je bila registarska oznaka za P. Nije čuo razgovor između kolege B. i vozača ovog vozila, jer je i dalje sjedio u službenom vozilu. Odmah po zaustavljanju ovog vozila prišle su i kolege iz grupe za suzbijanje droga, legitimisale ovo lice, i pitali ga da li ima što da prijavi. Naknadno je od kolega čuo da je ovo lice iz naslona sjedišta izvadilo i predalo neki zamotuljak za koji se pretpostavljalo da je droga. Dodao je da je čuo da je ovo lice kazalo kolegama da je u mjestu S. potrošilo jedan dio droge. </span>
</p>
<p>&nbsp;</p>
<p>
<span class="span1">U službenoj zabilješci Uprave policije - Grupe za suzbijanje droge Podgorica, Ku.br.215/14 od 18.03.2014.godine, sačinjenoj od strane ovlašćenih policijskih službenika M. S. H. R. i D. M. navedeno je da su dana 18.03.2014.godine, u naselju Z. primijetili vozilo marke "M", reg. oznaka ..... koje se kretalo magistralnim putem P - K. U saradnji sa službenicima Stanice policije za bezbjednost saobraćaja u mjestu B. u cilju kontrole, zaustavljeno je navedeno vozilo, a kojim je upravljao okrivljeni M. A. Prilikom kontrole okrivljeni M. A. je iz naslona sjedišta vozača i suvozača izvadio i predao službenicima policije tri pvc zamotuljka u kojima se nalazila svijetlo-braon supstanca NN porijekla, za koju se pretpostavlja da je opojna droga heroin. Od okrivljenog M. A. je oduzet novac u iznosu od 24 eura i mobilni telefon "N, sa SIM karticom "M.</span>
</p>
<p>&nbsp;</p>
<p>
<span class="span1">U službenoj zabilješci Uprave policije - Stanice za bezbjednost saobraćaja Podgorica Ku.br.215/14 od 18.03.2014.godine, sačinjenoj od strane ovlašćenih policijskih službenika B. D. i L. S. navedeno je da su dana 18.03.2014.godine, bili u mestu B. kada su pružali asistenciju kolegama iz Odjeljenja za suzbijanje narkotika. U mjestu B. zaustavljeno je putničko motorno vozilo marke "M. bijele boje, reg. br. .... kojim je upravljao okrivljeni M. A. Okrivljeni M. A. je poslije traženja dao na uvid vozačku i saobraćajnu dozvolu. Odmah potom prišli su inspektori iz Odjeljenja za suzbijanje narkotika i pitali okrivljenog M. A. da li ima što da prijavi.</span>
</p>
<p>&nbsp;</p>
<p>
<span class="span1">Iz potvrde o privremeno oduzetim predmetima Uprave policije CB Podgorica Ku.br.215/14 od 18.03.2014.godine, izdate na ime okrivljenog M. A. a koja se odnosi na oduzimanje tri ručno pravljena zamotuljka, utvrđuje se da su  dana 18.03.2014.godine, </span><span class="span1">ovlašćeni policijski službenici CB Podgorica, od okrivljenog M. A. oduzeli tri ručno pravljena zamotuljka, napravljena od isječka providne pvc kese, u kojima se nalazi praškasta braon materija za koju se pretpostavlja da je opojna droga heroin.</span>
</p>
<p>&nbsp;</p>
<p>
<span class="span1">Iz potvrde o privremeno oduzetim predmetima Uprave policije CB Podgorica Ku.br.215/14 od 18.03.2014.godine, izdate na ime okrivljenog M. A. a koja se odnosi na oduzimanje mobilnog telefona i novca, utvrđuje se da su  dana 18.03.2014.godine, ovlašćeni policijski službenici CB Podgorica, od okrivljenog M. A. oduzeli: mobilni telefon marke "N", crne boje, model .. IMEI ... sa sim karticom broja.... i novac u iznosu od 24,50 eura (u apoenima 1x20 €, 2x2 € i 1x0,50 €).</span>
</p>
<p>&nbsp;</p>
<p>
<span class="span1">Iz potvrde o privremeno oduzetim predmetima Uprave policije CB Podgorica Ku.br.215/14 od 18.03.2014.godine, izdate na ime okrivljenog M. A. a koja se odnosi na oduzimanje vozila, ključa i saobraćajne dozvole, utvrđuje se da su  dana 18.03.2014.godine, ovlašćeni policijski službenici CB Podgorica, od okrivljenog M. A. oduzeli: putničko motorno vozilo marke "M", bijele boje, reg. oznaka ... ključ od ovog vozila i saobraćajnu dozvolu ser. br. ... izdatu od PJ P. za navedeno vozilo na ime M. B.</span>
</p>
<p>&nbsp;</p>
<p>
<span class="span1">U foto-dokumentaciji Uprave policije CB Podgorica br. 64-28-244-403/792 od 18.03.2014.godine, nalaze se fotografije tri ručno pravljena zamotuljka, napravljena od isječka providne pvc kese, u kojima se nalazi praškasta svijetlo-braon materija i jednog pocijepanog zamotuljka od pvc kese u kojem nije vidljiv bilo kakav sadržaj.</span>
</p>
<p>&nbsp;</p>
<p>
<span class="span1">Iz dopisa Uprave policije Grupe za suzbijanje droge Podgorica Ku br. 215/14 od 21.03.2014.godine i dopisa Uprave policije Odsjek za borbu protiv droge i krijumčarenja Grupa za suzbijanje droga Bijelo Polje, Berane i Pljevlja 47/4 br. 240/14-40-80/488 od 20.03.2014.godine, koji predstavljaju odgovore povodom zahtjeva za utvrđivanja identiteta lica B. Ć. utvrđuje se da lice B. Ć. ne postoji u njihovim evidencijama.</span>
</p>
<p>&nbsp;</p>
<p>
<span class="span1">Iz izvještaja o hemijskom vještačenju Forenzičkog centra Uprave policije Crne Gore br. 757/14 od 31.03.2014.godine, a koji je urađen po naredbi tužilaštva, foto-dokumentacije koja je sastavni dio istog, te saslušanja vještaka B. S. utvrđuje se da su na hemijsku analizu dostavljena: tri ručno pravljena zamotuljka od plastične kese sa sadržajem praškaste supstance svijetlo-braon boje, neto masa: m1=4,17 g, m2=3,61 g i m3=3,79 g, što ukupno iznosi 11,57 grama, koji dokazni materijal je označen brojem 1, i prazna plastična kesa, koji dokazni materijal je označen brojem 2, a koji predmeti su oduzeti od okrivljenog M. A. Preeliminarni hemijski testovi su primijenjeni u skladu sa preporukama ENFSI-a i UN-a. Infracrvena spektrometrija je metoda koja se zasniva na apsorpciji infracrvenog zračenja od strane ispitivanog jedinjenja pri čemu se dobija apsorpcioni spektar koji se upoređuje sa bazom spektara i na taj način utvrđuje identitet supstance. Ovim metodama konstatovano je da dostavljeni dokazni materijal naveden pod rednim brojem 1 sadrži heroin, a da dostavljeni dokazni materijal naveden rednim brojem 2 ne sadrži tragove opojnih droga u granicama detekcije primijenjenih metoda analize. Heroin je supstanca koja djeluje na centralni nervni sistem, izaziva stanje zavisnosti i nalazi se u Pravilniku o utvrđivanju spiska droga, psihotropnih supstanci i bilja koje se može koristiti za proizvodnju droga ("Sl.list" CG br. 56/2012). Na glavnom pretresu </span><span class="span1">vještak S. B. je pojasnila da su u konkretnom slučaju vršeni preeliminarni hemijski testovi i metoda infracrvene spektrofotometrije. Naime, uzet je uzorak praškaste materije kome je dodat reagent frőhde i dobijeno je intezivno ljubičasto obojenje koje upućuje da je pozitivan na heroin. Potom je rađena metoda infracrvene spektrofotometrije i sa ova dva testa, a pogotovo sa infracrvenom spektro fotometrijom nesumnjivo je utvrđeno postojanje heroina. Hemijski naziv za heroin je diacetil morfin. Na tržištu narkotika ne postoji čist heroin, već se isti nalazi razblažen sa paracetamolom ili kofeinom, najčešće. Bilo koji dio materije od ovih 11,57 grama da se odvoji isti ima svojstva heroina. Svako hemijsko jedinjenje ima svoje karakteristične pikove koji su određeni za to hemijsko jedinjenje. Ne postoji ni jedno drugo jedinjenje koje ima iste pikove kao heroin. Zbog svega iznijetog tvrdi da predmetnih 11,57 grama materije predstavlja opojnu drogu heroin. </span>
</p>
<p>&nbsp;</p>
<p>
<span class="span1">Sud je cijenio navedeni izvještaj o vještačenju sa pojašnjenjem vještaka pa je isti prihvatio kao stručan, jasan i objektivan i dat prema pravilima struke i nauke, a na koji ni stranke na kraju nijesu imale primjedbi.</span>
</p>
<p>&nbsp;</p>
<p>
<span class="span1">Iz izvoda iz kaznene evidencije Ministarstva pravde Crne Gore, broj 0203/557 od 13.05.2014.godine, izdatog na ime okrivljenog M. A. utvrđuje se da isti nije osuđivan.</span>
</p>
<p>&nbsp;</p>
<p>
<span class="span1">Cijeneći navode optužbe, odbranu okrivljenog, te sve provedene dokaze kako pojedinačno, tako i u njihovoj medjusobnoj povezanosti, ovaj sud nalazi da je okrivljeni izvršio krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore, na način, mjesto i vrijeme kako je to predstavljeno izrekom presude.</span>
</p>
<p>&nbsp;</p>
<p>
<span class="span1">Naime, u postupku je nesumnjivo utvrdjeno, da je okrivljeni M. A. </span><span class="span1">dana 18.03.2014.godine, u P. neovlašćeno radi dalje prodaje držao i prenosio opojnu drogu heroin - supstancu proglašenu za opojnu drogu Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga ("Sl.list CG", br. 56/2012 od 09.11.2012.godine), iako je bio svjestan da postupa neovlašćeno i protivpravno, pa je to i htio, na način što je navedenog dana u putničkom vozilu marke "M." reg. oznaka .... kojim je upravljao iz pravca P. u pravcu P. držao i prenosio opojnu drogu heroin zapakovanu u tri zamotuljka od PVC kese, ukupne neto mase 11,57 grama, koju opojnu drogu su prilikom kontrole vozila u mjestu B. pronašli i oduzeli ovlašćeni službenici Uprave policije - Grupe za suzbijanje droge Podgorica, a koja droga je od strane okrivljenog bila namijenjena daljoj prodaji.</span>
</p>
<p>&nbsp;</p>
<p>
<span class="span1">Iz potpuno saglasnih iskaza svjedoka M. S. H. R. i D. M. službenika U. P. koje iskaze je sud cijenio kao uvjerljive i istinite i kojim svjedocima nije imao razloga da ne vjeruje, utvrđuje se da su oni kritičnog dana bili u naselju Z. u P. u cilju praćenja lica koje će iz P. vozilom marke "M" doći u P. radi nabavke opojne droge heroin, da su primijetili ovo vozilo da se kreće iz pravca P. prema K. i uputili se za njim, da je svjedok D. M. pozvao saobraćajnu patrolu koja je u mjestu B. zaustavila predmetno vozilo, da su oni po dolasku izveli okrivljenog M. A. iz vozila i da im je okrivljeni M. A. nakon što su ga pitali da li ima što sumnjivo da prijavi, predao tri zamotuljka od PVC kese sa sadržajem </span><span class="span1">praškaste materije nalik heroinu, a koje je okrivljeni M. A. prethodno izvadio iz navlaka sjedišta za vozača i suvozača.</span>
</p>
<p>&nbsp;</p>
<p>
<span class="span1">Iskazi svjedoka M. S. H. R. i D. M. potvrđeni su službenom zabilješkom Uprave policije-Grupe za suzbijanje droge Podgorica Ku. br. 215/14 od 18.03.2014.godine, a iz koje još proističe da je kritični događaj bio dana 18.03.2014.godine,  da je vozilo kojim je upravljao okrivljeni bilo marke "M." reg. Oznaka ..... potvrdom o privremeno oduzetim predmetima Uprave policije CB Podgorica Ku. br. 215/14 od 18.03.2014.godine, izdatom na ime okrivljenog M. A. a koja se odnosi na oduzimanje tri ručno pravljena zamotuljka, kojom je utvrđeno da su ovlašćeni policijski službenici od okrivljenog oduzeli tri ručno pravljena zamotuljka, napravljena od isječka providne PVC kese, u kojima se nalazila praškasta braon materija za koju se pretpostavlja da je opojna droga heroin, te foto-dokumentacijom Uprave policije CB Podgorica br. 64-28-244-403/792 od 18.03.2014.godine u kojoj je na fotografijama predstavljen izgled ovih zamotuljaka i njihovog sadržaja.</span>
</p>
<p>&nbsp;</p>
<p>
<span class="span1">Takođe, sud je prihvatio kao uvjerljiv i istinit iskaz svjedoka L. S. službenika U. P. Naime, iz iskaza ovog svjedoka utvrđuje se da su on i njegov kolega B. D. kritičnom prilikom dobili naređenje da pruže asistenciju kolegama iz Grupe za suzbijanje droga, da su se pozicionirali u mjestu B. te da je njegov kolega po dobijenom naređenju zaustavio vozilo marke "M" P. registarskih oznaka, nakon čega su došli službenici policije iz Grupe za suzbijanje droga i preuzeli dalje postupanje. Iskaz ovog svjedoka u svemu korespondira sa iskazima svjedoka M. S. H. R. i D. M. a potvrđen je i službenom zabilješkom Uprave policije-Stanice za bezbjednost saobraćaja Podgorica Ku. br. 215/14 od 18.03.2014.godine.</span>
</p>
<p>&nbsp;</p>
<p>
<span class="span1">Vrstu i količinu opojne droge koja je pronađena i oduzeta od okrivljenog M. A. sud je utvrdio iz izvještaja o hemijskom vještačenju Forenzičkog centra Uprave policije Crne Gore br. 757/14 od 31.03.2014.godine, foto-dokumentacije koja je sastavni dio istog i saslušanja vještaka hemijske struke S. B. iz kojih dokaza proizilazi da su na hemijsku analizu dostavljena tri ručno pravljena zamotuljka od plastične kese sa sadržajem praškaste supstance, svijetlo braon boje, neto masa: m1=4,17 g, m2=3,61 g i m3=3,79 g, što ukupno iznosi 11,57 grama, a za koju supstancu je hemijskim vještačenjem nesporno utvrđeno da se radi o opojnoj drogi heroin, koja djeluje na centralni nervni sistem, izaziva stanje zavisnosti i nalazi se u Pravilniku o utvrđivanju spiska droga, psihotropnih supstanci i bilja koje se može koristiti za proizvodnju droga ("Sl.list CG", br. 56/2012). </span>
</p>
<p>&nbsp;</p>
<p>
<span class="span1">Ni okrivljeni u odbrani datoj na glavnom pretresu nije poricao da je držao i prenosio opojnu drogu heroin na relaciji od P. prema P. da ga je u mjestu B. zaustavila patrola policije, te da je policajcima predao tri pakovanja heroina koje je kupio u P. Da je okrivljeni M. A. navedenu opojnu drogu heroin držao i prenosio radi dalje prodaje, sud izvodi zaključak iz količine iste - 11,57 grama i načina pakovanja - tri zamotuljka približno iste mase (m1=4,17 g, m2=3,61 g i m3=3,79 g), a pogotovo kod činjenice da okrivljeni M. A. sebe ne smatra zavisnikom od uživanja opojne droge heroin koju je prethodno konzumirao samo 2-3 puta u razmacima od mjesec dana. </span>
</p>
<p>&nbsp;</p>
<p>
<span class="span1">Okrivljeni M. A. se branio da je predmetni heroin kupio u P. za novac koji mu je dao B. Ć. iz P. da je od navedene količine on trebao da uzme jedno pakovanje po osnovu troškova prevoza, da je B. Ć. trebao da, da dva pakovanja, te da heroin nije bio namijenjen daljoj prodaji. Ovakva odbrana okrivljenog M. A. bila je neistinita, nelogična i sračunato data u cilju izbjegavanja krivice, pa ista nema status priznanja iako je okrivljeni naveo da priznaje izvršenje krivičnog djela. Njegova odbrana obesnažena je dopisom Uprave policije Grupe za suzbijanje droge Podgorica Ku. br. 215/14 od 21.03.2014.godine i dopisom Uprave policije Odsjeka za borbu protiv droge i krijumčarenja Grupa za suzbijanje droga Bijelo Polje, Berane i Pljevlja 47/4 br. 240/14-40-80/488 od 20.03.2014.godine, koji predstavljaju odgovore povodom zahtjeva za utvrđivanje identiteta lica B. Ć. a iz kojih se utvrđuje da lice B. Ć. ne postoji u njihovim evidencijama, a okrivljeni je na glavnom pretresu isticao da je B. Ć. poznat građanima P. a da je sigurno poznat policiji, pa je imajući u vidu količinu opojne droge heroin i način pakovanja izveden nesumnjiv zaključak da je okrivljeni istu prenosio i držao radi prodaje.</span>
</p>
<p>&nbsp;</p>
<p>
<span class="span1">Cijeneći naprijed utvrdjeno činjenično stanje, ovaj sud nalazi, da su se u radnjama okrivljenog M. A. stekli svi bitni elementi bića krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore, obzirom da je u postupku nesumnjivo utvrdjeno, da je okrivljeni M. A. kritičnom prilikom neovlašćeno radi dalje prodaje držao i prenosio opojnu drogu heroin upakovanu u tri zamotuljka od PVC kese, ukupne neto mase 11,57 grama, a koja je proglašena za opojnu drogu </span><span class="span1">Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga ("Sl.list CG", br. 56/2012 od 09.11.2012.godine). Sve činjenice utvrđene u postupku, okolnosti konkretnog slučaja, doveli su ovaj sud do zaključka, da je okrivljeni M. A. predmetno krivično djelo izvršio sa direktnim umišljajem. Okrivljeni je bio u potpunosti svjestan da radi dalje prodaje drži i prenosi opojnu drogu heroin, te da za to nema potrebna ovlašćenja, a što predstavlja bitno obilježje ovog krivičnog djela, a koja okolnost je okrivljenom svakako bila poznata, obzirom da se radi o punoljetnoj osobi, srednjeg nivoa obrazovanja, što sve znači da je kod okrivljenog postojala svijest o svim obilježjima predmetnog krivičnog djela i htjenje njegovog izvršenja. </span>
</p>
<p>&nbsp;</p>
<p>
<span class="span1">Krivično djelo za koje je okrivljeni oglašen krivim je krivično djelo sa blanketnom dispozicijom, pa je kod ovih krivičnih djela, pored navođenja činjenica i okolnosti koje čine bitna obilježja ovog krivičnog djela, a o kojima se Sud već izjasnio, bilo nužno navesti i materijalno pravni propis, od kojeg zavisi postojanje ovog krivičnog djela. Naime, Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga </span><span class="span1">("Sl.list CG", br. 56/2012 od 09.11.2012.godine) </span><span class="span1">heroin je proglašen za opojnu drogu.</span>
</p>
<p>&nbsp;</p>
<p>
<span class="span1">Sud je cijenio i druge provedene dokaze, pa je našao da su bez uticaja na odluku u ovoj krivičnoj stvari.</span>
</p>
<p>&nbsp;</p>
<p>
<span class="span1">Branilac okrivljenog i okrivljeni su, nakon saslušanja vještaka hemijske struke S. B. odustali od predloga da se vrši dopunsko hemijsko vještačenje.</span>
</p>
<p>&nbsp;</p>
<p>
<span class="span1">Sud je prilikom odlučivanja o kazni, imao u vidu sve okolnosti na strani okrivljenog M. A. koje utiču da kazna bude manja ili veća u smislu člana 42 KZ CG, pa je od olakšavajućih okolnosti na strani okrivljenog našao da namjerava ubrzo da zaključi brak i da je neosuđivan dok otežavajućih okolnosti nije bilo pa je okrivljenog osudio na kaznu zatvora u trajanju od 1 (jedne) godine i 6 (šest) mjeseci, utvrdjujući navedene olakšavajuće okolnosti kao naročito olakšavajuće okolnosti u smislu čl. 45 KZ CG, a cijeneći da iste daju osnova da se okrivljenom izrekne kazna ispod zakonskog minimuma, a u okviru granica propisanih čl. 46 KZ CG, te da se ublaženom kaznom može postići svrha kažnjavanja iz čl. 32 KZ CG, i na taj način dovoljno uticati na okrivljenog M. A. da ubuće ne vrši ista ili slična krivična djela, a u okviru opšte svrhe propisivanja i izricanja krivičnih sankcija iz čl. 4 st. 2 KZ CG.</span>
</p>
<p>&nbsp;</p>
<p>
<span class="span1">Okrivljenom se osnovom čl. 51 KZ CG u izrečenu kaznu ima uračunati vrijeme provedeno u pritvoru od 18.03.2014. godine od 14,10 časova, do 29.05.2014. godine.</span>
</p>
<p>&nbsp;</p>
<p>
<span class="span1">Shodno čl. 300 st.7 i 75 Krivičnog zakonika Crne Gore, Sud je okrivljenom izrekao i mjeru bezbjednosti oduzimanja predmeta - opojne droge heroina i to u količini od 11,57 grama, kao predmeta izvršenja krivičnog djela, koja se ima uništiti i za koje predmete Zakon predviđa obavezno oduzimanje.</span>
</p>
<p>&nbsp;</p>
<p>
<span class="span1">O troškovima krivičnog postupka odlučeno je na osnovu čl.226 i 229 ZKP-a, pa kako je okrivljeni oglašen krivim obavezan je da na ime troškova krivičnog postupka uplati budžetu Crne Gore iznos od 44,00 eura, a koji troškovi se odnose na nagradu odmjerenu vještaku hemijske struke S. B. kao i iznos od 50,00 eura na ime sudskog paušala, koji paušal je određen shodno složenosti i trajanju postupka uz ocjenu imovinskih prilika okrivljenog, a sve prednje u roku od 15 dana po pravosnažnosti presude. O ostalim troškovima krivičnog postupka, sud će odlučiti naknadno, posebnim rješenjem, po pribavljanju podataka o njihovoj visini. </span>
</p>
<p>&nbsp;</p>
<p>
<span class="span1">Sa izloženog, a primjenom čl.374 ZKP-a, odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p>
<span class="span1">ZAPISNIČAR                                                                                       SUDIJA</span>
</p>
<p>
<span class="span1">Tišma Mirjana,s.r.                                                                      Vladimir Novović,s.r.</span>
</p>
<p>&nbsp;</p>
<p>
<span class="span2">PRAVNA POUKA:</span><span class="span1"> Protiv ove presude može se izjaviti žalba Apelacionom sudu Crne Gore, u roku od 15 dana od dana prijema pismenog otpravka, a preko ovog suda.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">Tačnost otpravka tvrdi i ovjerava</span>
</p>
<p style="text-align:center;">
<span class="span1">namještenik suda  </span>
</p>
<p style="text-align:center;">
<span class="span1">______________________</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
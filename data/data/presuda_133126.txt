<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1">K.br.593/14</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće Valentine Vukašinović, kao zapisničara, u krivičnom predmetu protiv okrivljene </span><span class="span1">Ž.LJ.</span><span class="span1"> zbog krivičnog djela krađa iz čl.239 stav 1 u vezi čl.24 Krivičnog Zakonika Crne Gore, odlučujući po optužnom predlogu ODT-a Podgorica Kt.br. 1496/13 od 26.09.2014 godine, kojeg je na glavnom pretresu zastupao Milić Siniša savjetnik na radu kod ODT-a Podgorica, nakon glavnog i javnog pretresa, održanog u prisustvu zastupnika optužbe i okrivljene, dana 12.03.2015 godine donio je i istog dana javno objavio,</span>
</p>
<p>&nbsp;</p>
<p style="text-align:center;">
<span class="span1">P R E S U D U </span>
</p>
<p>&nbsp;</p>
<p>
<span class="span1">Okrivljena:</span>
</p>
<p>&nbsp;</p>
<p>
<span class="span1">Ž.LJ.</span><span class="span1">, JMBG </span><span class="span1">...</span><span class="span1">, od oca </span><span class="span1">B.</span><span class="span1"> i majke </span><span class="span1">R.</span><span class="span1">, rođene </span><span class="span1">K.</span><span class="span1">, rođena </span><span class="span1">...</span><span class="span1">.godine u P</span><span class="span1">.</span><span class="span1">, sa prebivalištem u Podgorici, ul.</span><span class="span1">....</span><span class="span1">, crnogorka, po zanimanju komercijalni tehničar, razvedena, majka jednog djeteta, pismena, završila srednju ekonomsku školu, lošeg imovnog stanja, nezaposlena, ranije neosuđivana,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">K R I V A   J E</span>
</p>
<p>&nbsp;</p>
<p>
<span class="span1">Zato što je: </span>
</p>
<p>&nbsp;</p>
<p>
<span class="span1">Dana 10.oktobra 2013.god.u Podgorici, u ulici </span><span class="span1">...</span><span class="span1"> br.</span><span class="span1">..</span><span class="span1"> svjesna svog djela čije je izvršenje htjela, znajući da je njeno djelo zabranjeno, u iznajmljenom stanu u namjeri da oduzme i prisvoji tuđu pokretnu stvar-vodu, vlasništvo oštećene d.o.o „</span><span class="span1">V. i K. </span><span class="span1">“ u vrijednosti preko 150,00 €, nakon isključenja sa javne mreže zbog neplaćenog duga, umišljajno podstrekla NN lice da ugradi cijev kako bi koristila vodu sa vodovodnog sistema bez ugrađenog vodomjera, tako da se potrošnja vode nije mogla registrovati, u čemu je otkrivena prilikom kontrole radnika oštećenog preduzeća,</span>
</p>
<p>&nbsp;</p>
<p>
<span class="span1">-čime je izvršila krivično djelo krađa iz čl.239 st.1 u vezi čl.24 Krivičnog zakonika Crne Gore,</span>
</p>
<p>&nbsp;</p>
<p>
<span class="span1">-pa joj Sud primjenom citiranih zakonskih propisa, te čl. 3, 4, 5, 13, 15, 32, 36, 42, 52, 53 i 54 Krivičnog zakonika Crne Gore, te čl. 226, 227, 229 i 374 Zakonika o krivičnom postupku, i z r i č e, </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom joj utvrđuje  kaznu zatvora u trajanju od 30 (trideset) dana, i istovremeno određuje da se utvrđena kazna zatvora neće izvršiti ukoliko okrivljena u roku od 1 (jedne) godine po pravnosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljena da  na račun budžetskih sredstava  Crne Gore uplati iznos od 50,00 (pedeset) eura, na ime paušala u roku od 15 dana po pravnosnažnosti presude pod prijetnjom prinudnog izvršenja.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnim predlogom ODT-a Podgorica Kt.br.1496/13 od ,26.09.2014.godine, kojeg je na glavnom pretresu zastupao Milić Siniša, savjetnik na radu kod ODT-a Podgorica, okrivljenoj </span><span class="span1">Ž.LJ.</span><span class="span1"> stavljeno je na teret izvršenje krivičnog djela krađa iz čl.239 st.1 u vezi čl.24 Krivičnog zakonika Crne Gore.Zastupnik optužbe je precizirao dispozitiv optužnog akta na glavnom pretresu na način kao u izreci presude, a u završnoj riječi izjavio da u svemu ostaje pri preciziranom optužnom aktu, i predložio sudu da okrivljenu oglasi krivom i osudi po zakonu.</span>
</p>
<p>&nbsp;</p>
<p>
<span class="span1">Okrivljena </span><span class="span1">Ž.LJ.</span><span class="span1"> je u prethodnom postupku pred Osnovnim državnim tužilaštvom u Podgorici na zapisniku Kt.br.1496/13 od 18.09.2014.gopdine u bitnom navela da je u stanu g</span><span class="span1">dje su predmetnom prilikom iz V.</span><span class="span1"> zatekli nelegalnu potrošnju, živjela oko 6 godina, i taj stan je bio vlasništvo kćerke </span><span class="span1">M.Z. - M-</span><span class="span1">, i gdje je ona u početku redovno izmirivala račune za komunalije, dok je za to bila u mogućnosti, ali je zbog teške materijalne situacije to plaćanje postalo neredovno i došlo je do nagomilavanja duga.Navela je da su koliko se sjeća u martu 2013.godine iz V</span><span class="span1">.</span><span class="span1"> dolazili i isključili joj vodu zbog duga, i odnijeli sat, našta po njoj oni nijesu imali pravo, pa je tako bez vode živjela kao samohrana majka koja podiže dijete staro 13.godina.Kako nije mogla bez vode, pitala je jednog radnika sa građevine, za kojeg zna samo da je sa terirtorije Bosne, i za kog ne zna ni ime ni prezime, ni mjesto gdje je tačno radio, da joj priključi vodu za stan.Za tu uslugu mu nije plaćala već je on jednog dana samo došao i prikopčao joj vodu.Istakla je da ne zna konkretnije objasniti kako joj je taj radnik prikopčao vodu, zato što se u to ne razumije, jedino zna da joj je on vodu ponovo obezbijedio.Izjavila je da sigurno nekih 7 mjeseci nije živjela u tom stanu, već je išla kod porodice u mjesto Šćepan Polje, a nakon svega je sa Vodovodom napravila ugovor o izmirenju dugovanja gdje je obuhvaćen i period krađe, dodajući da je na to bila primorana.</span>
</p>
<p>
<span class="span1">Na glavnom pretresu okrivljena je izjavila da priznaje izvršenje krivičnog djela stavljenog joj na teret, i da priznaje svoju krivicu.Ponovila je navode odbrane pred ODT-om i dodala da je tačno da je preko tog čovjeka kojem ne zna ni ime,a  nakon isključenja od strane vodovoda, ponovo priključila objekat gdje je tada živjela kao podstanar - u ul.</span><span class="span1">...</span><span class="span1"> na trećem spratu, kod </span><span class="span1">R.M.</span><span class="span1"> na vodovodnu mrežu.Istakla je da je to uradila jer nije mogla bez vode jer ima maloljetno dijete,a  to je utvrđeno 10.10.2013.godine kada su došli kontrolori iz V</span><span class="span1">.</span><span class="span1">.Napomenula je da je </span><span class="span1">sa V.</span><span class="span1"> sklopila sporazum o isplati dugovanja u šta je uključen i taj period krađe, sa kojim izmirenjem tog dugovanja je počela još prije 7 mjeseci, dodajući da joj je žao zbog toga, ali je to morala da uradi.</span>
</p>
<p>&nbsp;</p>
<p>
<span class="span1">U završnoj riječi okrivljena nije imala šta dodati, osim da se kaje, te da moli sud da uzme u obzir to što je samohrana majka, da je ranije neosuđivana, i da je nužda na to natjerala. </span>
</p>
<p>&nbsp;</p>
<p>
<span class="span1">Sud je u smislu čl. 458 st.2 ZKP-a u dokaznom postupku pročitao izvod iz kaznene evidencije izdat od strane Ministarstva pravde Crne Gore za okrivljenu pod br. 0203/8401 od 03.10.2014.godine,dok nije provodio ostale dokaze budući da je na saglastan predlog stranaka prekinuo dokazni postupak usljed jasnog, nedvosmislenog i potpunog priznanja okrivljene. </span>
</p>
<p>&nbsp;</p>
<p>
<span class="span1">Cijeneći potpuno,nedvosmisleno i jasno priznanje okrivljene kao dokaz, koje pri tom ničim nije dovedeno u sumnju, ovaj Sud je neosporno utvrdio da je okrivljena</span><span class="span1"> tog 10.oktobra </span><span class="span1">2013.godine u Podgorici, u ulici </span><span class="span1">...</span><span class="span1">, u iznajmljenom stanu u namjeri da oduzme i prsivoji tuđu pokretnu stvar-vodu, vlasništvo oštećene d.o.o. „</span><span class="span1">V. i K. </span><span class="span1">“ u vrijednosti preko 150,00 €, nakon isključenja sa javne mreže zbog neplaćenog duga, podstrekla NN lice da ugradi cijev kako bi koristila vodu sa vodovodnog sistema bez ugrađenog vodomjera, tako da se potrošnja vode nije mogla registrovati, u čemu je otkrivena prilikom kontrole radnika oštećenog preduzeća.</span>
</p>
<p>&nbsp;</p>
<p>
<span class="span1">U takvim naprijed utvrđenim radnjama okrivljene su se, po nalaženju Ovog suda, stekla sva bitna obilježja bića krivičnog djela  krađa  iz čl.239 st.1 u vezi čl.24 Krivičnog Zakonika Crne Gore, u odnosu na koje djelo je okrivljena postupala sa direktnim umišljajem, odnosno bila je svjesna svog djela i htjela njegovo izvršenje.</span>
</p>
<p>&nbsp;</p>
<p>
<span class="span1">Odlučujući o krivičnoj sankciji, Sud je cijenio sve okolnosti iz čl. 42 KZ-a, pa je u odsustvu otežavajućih okolnosti, od olakšavajućih okolnosti na strani okrivljene cijenio njene lične  prilike, to da je riječ o samohranoj majci jednog djeteta, imovinske prilike, odnosno loše imovno stanje, priznanje izvršenja krivičnog djela, kojim je doprinijela bržem i efikasnijem okončanju krivičnog postupka, a posebno raniju neosuđivanost utvrđenu izvodom iz Kaznene evidencije, pa je sud, imajući u vidu navedene okolnosti i njihov međusobni odnos, okrivljenoj utvrdio kaznu zatvora u trajanju od 30 (trideset) dana, a zatim, nalazeći da nije neophodno da okrivljena kaznu zatvora utvrđenu izrekom ove presude i efektivno izdržava, istu uslovio sa rokom probacije u trajanju od jedne godine, čime će se, po nalaženju Suda u dovoljnoj mjeri uticati na okrivljenu da ubuduće ne vrši ovakva i slična  krivična djela, pa se  istom, po nalaženju suda, pored svrhe propisivanja i izricanja uslovne osude iz čl.52 Krivičnog zakonika Crne Gore, ima ostvariti i opšta svrha propisivanja i izricanja krivičnih sankcija iz čl.4 st.2 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Kako stvarnih troškova postupka nije bilo, sud je primjenom odredbi čl. 226, 227, 229 ZKP-a, obavezao okrivljenu da na račun budžetskih sredstava Crne Gore na ime paušala uplati iznos od 50,00 (pedeset) eura, koji paušal je odmjeren shodno dužini trajanja postupka, složenosti predmeta i imovinskim prilikama okrivljene.</span>
</p>
<p>&nbsp;</p>
<p>
<span class="span1">Na osnovu izloženog, a u smislu čl. 374 ZKP-a, odlučeno je kao u izreci.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana, 12.03.2015. godine</span>
</p>
<p>&nbsp;</p>
<p>&nbsp;</p>
<p>
<span class="span1">       ZAPISNIČAR                                                                     SUDIJA,   </span>
</p>
<p>
<span class="span1">Valentina Vukašinović, s.r.</span><span class="span1"></span><span class="span1"></span><span class="span1"></span><span class="span1">   Larisa Mijušković-Stamatović, s.r.                                                            </span>
</p>
<p>&nbsp;</p>
<li>
<span class="span2">PRAVNA POUKA : </span>
</li>
<li>
<span class="span2">Protiv ove presude može se izjaviti</span>
</li>
<li>
<span class="span2">žalba u roku od 8 (osam) dana od</span>
</li>
<li>
<span class="span2">dana prijema pismenog otpravka iste </span>
</li>
<li>
<span class="span2">Višem sudu u Podgorici,a preko ovog suda.</span>
</li>
<p>&nbsp;</p>
<li style="text-align:center;">
<span class="span2">ZTO: Valentina Vukašinović</span>
</li>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.5in 0.9in 0.5in 0.9in;}
.p1{text-align:end;hyphenate:auto;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
</style>
<meta content="zorica.dabetic" name="author">
</head>
<body class="b1 b2">
<p class="p1">
<span>	                                                                                      Posl.br.K.14/13</span>
</p>
<p class="p2"></p>
<p class="p2">
<span>	OSNOVNI SUD U HERCEG NOVOM, po sudiji Leković Branislavu, u krivičnom predmetu protiv okrivljenOG D.S. , zbog krivičnog djela iz čl.326 a KZ , povodom optužnog prijedloga R.Ž. od 26.11.2012. godine,koji je podnio u svojstvu oštećenog kao tužioca, dana 19.02.2013.godine donio je slijedeće</span>
</p>
<p class="p3">
<span>R J E Š E NJ E</span>
</p>
<p class="p2">
<span> </span>
</p>
<p class="p2">
<span>	Na osnovu čl.453.stav 1. u vezi čl.294. st.1. tačka 1 ZKP-a  o d b i j a   s e  optužni prijedlog oštećenog kao tužioca R.Ž. od 26.11.2012. godine, protiv okrivljenog D.S., zbog krivičnog djela građenje objekta bez građevinske dozvole iz čl.326 a Krivičnog zakonika jer djelo koje je predmet optužbe nije krivično djelo.</span>
</p>
<p class="p2"></p>
<p class="p3">
<span>O b r a z l o ž e nj e:	</span>
</p>
<p class="p3"></p>
<p class="p2"></p>
<p class="p2">
<span>	R.Ž. podnio je u svojstvu oštećenog kao tužioca Osnovnom sudu   Herceg Novi dana 26.11.2012. godine optužni prijedlog protiv okrivljenog D.S., zbog krivičnog djela građenje objekta bez građevinske dozvole iz čl.326 a KZ,a nakon što je Osnovni državni tužilac Herceg Novi rješenjem br.Kt.127/12 od 08.08.2012. godine odbacio krivičnu prijavu protiv okrivljenog.</span>
</p>
<p class="p2"></p>
<p class="p4">
<span>Sud je u smislu čl.451.stav 1. ZKP-a prethodno ispitao optužni prijedlog, pa je ocijenio da postoje uslovi  za odbijanje optužnog prijedloga iz čl.453. st.1. u vezi čl.294. st.1. tač. 1. ZKP-a, jer  djelo koje je predmet optužbe nije krivično djelo .</span>
</p>
<p class="p2"></p>
<p class="p4">
<span> Optužnim prijedlogom oštećenog kao tužioca u bitnom je predstavljeno da je okrivljeni D.S.  u periodu od početka oktobra 2011 godine  do juna 2012 godine u Herceg Novom ,B. ,protivno propisima o izgradnji objekata ,planiranju i uređenju prostora ,započeo i izgradio objekat bez prethodno pribavljene građevinske dozvole ,na način što je na stambenom objektu koji se nalai na kat.parceli ... čiji su suvlasnici okrivljeni,P.K. i pok.Č.R.(čiji je nasljednik R.Ž.) ,ispred svojih ulaznih vrata na zajedničkoj nedjeljivoj svojini –dvorištu ozidao dva zida betonskim blokovima i izlio četiri stuba povezanih sa betonskim gredama,a zatim postavio drvene grede i crijep i time shodno čl.9 Zakona o uređenju prostora i izgradnji objekata izvršio rekonstrukciju ,dogradnjom i promijenio spoljni izgled objekta  i tako onemogućio prolaz oštećenom R.Ž. do svojih ulaznih vrata,čime je izvršio krivično djelo građenje objekta bez građevinske dozvole iz čl.326 a Krivičnog zakonika.</span>
</p>
<p class="p4"></p>
<p class="p4">
<span>Prilikom prethodnog ispitivanja optužnog predloga oštećenog kao tužioca  sud je pribavio spise Osnovnog državnog tužioca Herceg Novi Kt.br.127/12 te uvidom u iste i u njima priloženo Obavještenje Uprave za inspekcijske poslove  br.01-667/2 od 17.07.2012 godine , sud je našao da su ispunjeni uslovi za odbijanje optužnog predloga.</span>
</p>
<p class="p4"></p>
<p class="p2">
<span> 	Naime, iz Obavještenja Uprave za inspekcijske poslove  br.01-667/2 od 17.07.2012 godine proizilazi da je inspektor zaštite prostora  Podgorica dana 14.07.2012 godine izvršio inspekcijski nadzor u KO B.  na kat.parceli ... Opština Herceg Novi i tom prilikom utvrdio i na zapisniku konstatovao da je investitor D.S. ispred ulaznih vrata suterena svog porodičnog objekta  izgradio nadstrešnicu od drvenih elemenata sa crijepom kao pokrivačem na četiri betonska stuba koji su postavljeni na postojeći ogradni zid.Površina nadstrešnice je oko 15m2.Dalje iz predmetnog Obavještenja Uprave za inspekcijske poslove proizilazi da taj objekat pripada grupi objekata koji se definišu kao pomoćni objekti uređenja terena,te da za građenje ovakvog objekta nije potrebno pribaviti građevinsku dozvolu ,a postavljanje i uklanjanje ovakvog objekta uređuje jedinica lokalne samouprave .,pa je iz navedenih razloga Inspektor zaštite prostora predmet proslijedio na nadležnost Komunalnoj policiji Opštine Herceg Novi.</span>
</p>
<p class="p2"></p>
<p class="p4">
<span>Dakle predmetni objekat koji je izgradio okrivljeni spada u pomoćne objekte uređenja terena ,a građenje ,postavljanje i uklanjanje takvih objekata uređuje jedinica lokalne samouprave u smislu čl.117 Zakona o uređenju prostora i izgradnji objekata  i čl.3.stav 3. Odluke o pomoćnim objektima  Opštine Herceg Novi. Članom 18 odluke o pomoćnim objektima Opštine herceg novi(Sl.list CG OP.br.08/10 od 01.03.2010 godine)propisano je prekršajno kažnjavanje za gradnju pomoćnog objekta bez odobrenja za gradnju .</span>
</p>
<p class="p4">
<span>Stoga ,kako iz spisa predmeta i Obavještenja Uprave za inspekcijske poslove br.01-667/2 od 17.07.2012 godine nesumnjivo proizilazi da predmetni objekat pripada grupi objekata koji se definišu kao pomoćni objekti uređenja terena ,a za koje nije potrebna građevinska dozvola,to u djelo djelo koje je predmet optužbe nije krivično djelo .</span>
</p>
<p class="p2"></p>
<p class="p4">
<span>Sa iznijetog,odlučeno je  kao u izreci ovog rješenja na osnovu čl.453. st.1. u vezi čl.294. st.1. tač. 1. ZKP -a .</span>
</p>
<p class="p2"></p>
<p class="p2"></p>
<p class="p3">
<span>OSNOVNI SUD U HERCEG NOVOM</span>
</p>
<p class="p3">
<span>Dana, 19.02.2013.godine.</span>
</p>
<p class="p3"></p>
<p class="p2"></p>
<p class="p2">
<span>PRAVNA POUKA:                                                                        S u d i j a:</span>
</p>
<p class="p2">
<span>Protiv ovog rješenja dozvoljena je</span>
</p>
<p class="p2">
<span>žalba u roku od 3 dana od dana prijema,                                 Leković Branislav</span>
</p>
<p class="p2">
<span>Višem sudu u Podgorici, putem ovog suda</span>
</p>
<p class="p2"></p>
<p class="p2">
<span>DNA:</span>
</p>
<p class="p2">
<span>Oštećenom kao tužiocu </span>
</p>
<p class="p2">
<span>Okrivljenom</span>
</p>
<p class="p2">
<span>U spise </span>
</p>
<p class="p2">
<span>				</span>
</p>
<p class="p5"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:center;">
<span class="span1"></span>
</p>
<p>&nbsp;</p>
<p style="text-align:right">
<span class="span1">                                                            </span>
</p>
<p style="text-align:center;">
<span class="span1">U IME CRNE GORE</span>
</p>
<p style="text-align:center;">
<span class="span1"> K.br.355/14</span>
</p>
<p>&nbsp;</p>
<p>
<span class="span1">OSNOVNI SUD U NIKŠIĆU, kao prvostepeni krivični, sudija Vesna Kovačević, uz sudjelovanje namještenika Nikolić Rade kao zapisničara, rješavajući u krivičnom predmetu protiv okrivljenog B</span><span class="span1">....</span><span class="span1"> V</span><span class="span1">....</span><span class="span1">a zbog krivičnog dijela ugrožavanje sigurnosti iz člana 168 stav 1 KZ, po optužnom predlogu ODT-a u Nikšiću Kt.br.368/14 od 01.09.2014.godine nakon dovršenog glavnog i javnog pretresa održanog dana 29.09.2014. godine u prisustvu zastupnika ODT-a Rutović Sanje i okrivljenog B V</span><span class="span1">....</span><span class="span1">a, istog dana donio je  i  javno objavio </span>
</p>
<p>&nbsp;</p>
<p>&nbsp;</p>
<p>
<span class="span1">                                          P   R  E   S  U  D  U  </span>
</p>
<p>&nbsp;</p>
<p>
<span class="span1">Okrivljeni: B V</span><span class="span1">....</span><span class="span1">, jmbg: 0</span><span class="span1">-----</span><span class="span1">, od oca M</span><span class="span1">....</span><span class="span1">i majke K</span><span class="span1">...</span><span class="span1">, rođene  </span><span class="span1">...</span><span class="span1"> rođen </span><span class="span1">...</span><span class="span1">1945. godine u Š</span><span class="span1">...</span><span class="span1">u, sa prebivalištem u Nikšiću-</span><span class="span1">.....</span><span class="span1"> ulica </span><span class="span1">......</span><span class="span1">, državljanin Crne Gore, penzioner, oženjen-otac troje djece, lošeg imovnog stanja, ranije neosuđivan;</span>
</p>
<p>&nbsp;</p>
<p style="text-align:center;">
<span class="span1">K r i v       j  e</span>
</p>
<p>&nbsp;</p>
<p>
<span class="span1">Što je:</span>
</p>
<p>
<span class="span1">Dana 13.08.2014. godine u Nikšiću, u ulici Budoškoj, iako je bio svjestan svog djela i htio njegovo izvršenje, ugrozio sigurnost oštećenog M</span><span class="span1">..</span><span class="span1"> M</span><span class="span1">...</span><span class="span1">, prijetnjom da će napasti na njegov život i tijelo, na način što je držeći u ruci kuhinjski nož, dužine sječiva oko 30 cm, imenovanom uputio riječi:“Zaklaću te kao jare, danas ti je zadnji dan i tebi i kozama“,</span>
</p>
<p>&nbsp;</p>
<li>
<span class="span1">-čime je izvršio krivično djelo ugrozavanje sigurnosti iz člana 168 stav 1 Krivičnog zakonika,</span>
</li>
<li>
<span class="span1">-pa sud okrivljenom za navedeno krivično djelo primjenom čl.4 st.2, čl.42 st.1, čl.52, 53 i čl.54 Krivičnog zakonika i čl. 226, čl. 229 i čl.374 Zakonika o krivičnom postupku   </span><span class="span1">i z r i č e</span>
</li>
<p style="text-align:center;">
<span class="span1">U S L O V N U    O S U D U</span>
</p>
<p style="text-align:center;">
<span class="span1"></span><span class="span1"></span><span class="span1"></span><span class="span1"></span>
</p>
<p>
<span class="span1">Sa kojom mu utvrđuje kaznu zatvora u trajanju od 90 (devedeset) dana i ujedno određuje da se ova kazna neće izvršiti ukoliko okrivljeni u roku od 1 (jedne) godine od dana pravosnažnosti presude ne učini novo krivično djelo.</span>
</p>
<li>
<span class="span1">OBAVEZUJE SE okrivljeni da na ime troškova krivičnog postupka plati iznos od 40,00 eura u roku od 15 dana od dana pravosnažnosti presude, pod prijetnom prinudnog izvršenja, na žiro račun ovog suda br. 832-152-32 i da sudu dostavi dokaz o uplati.</span>
</li>
<p>&nbsp;</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>&nbsp;</p>
<li>
<span class="span2">Osnovno državno tužilaštvo u Nikšiću svojim optužnim predlogom Kt.br.368/14 od 01.09.2014.godine stavilo je na teret okrivljenom B V</span><span class="span2">....</span><span class="span2">u izvršenje krivičnog djela koje je činjenično i pravno opisano izrekom presude, pa je zastupnik ODT-a Nikšić Rutović Sanja zastupajući optužni predlog na glavnom pretresu</span><span class="span2">, imajući u vidu rezultate dokaznog postupka, u svojoj završnoj riječi ostajući pri navodima podnijetog optužnog akta, predložila sudu da okrivljenog oglasi krivim i osudi po zakonu.  </span>
</li>
<p>&nbsp;</p>
<li>
<span class="span2">Okrivljeni B V</span><span class="span2">....</span><span class="span2"> negirao je izvršenje krivičnog djela koje mu je optužbom stavljeno na teret i u tom pravcu objasnio da je tog dana bio na svom imanju kada je izašao M</span><span class="span2">...</span><span class="span2"> M</span><span class="span2">...</span><span class="span2"> sa svojom suprugom i tom prilikom je sa sobom vodio 5-6 koza i to pored međe od njegovog imanja, a zatim prošao livadom koju je on uzeo da koristi od komšije K</span><span class="span2">....</span><span class="span2">, nakon čega je njegovoj supruzi kazao da ne mogu da progone tuda koze iz kog razloga je M</span><span class="span2">....</span><span class="span2"> reagovao i počeo da ga gađa kamenjem, usled čega ga je udario u predjelu noge, ruke i glave zbog čega još ima vidne povrede, ali o istim ne posjeduje medicnisku dokumentaciju. Naveo je da kada se obratio supruzi M</span><span class="span2">....</span><span class="span2">, na način da bi mu nešto odgovorio na te njegove riječi, isti je odmah uzeo kamenje i počeo da ga gađa.Okrivljeni je tokom postupka pojasnio da je išao kod doktora, koji ga je pregledao, ali mu nije dao medicinsku dokumentaciju jer to nije ni tražio. Dalje je naveo da je tom prilikom M</span><span class="span2">....</span><span class="span2"> njega prvi prijavio da bi ispalo da je on njega napao jer on lično nije mogao odmah da nađe broj policije, koji je u međuvremenu broj izmijenjen, a kasnije je kod njega došla policija po prijavi M</span><span class="span2">....</span><span class="span2">, a isti ga kako je naveo nijesu vodili već je on sam pošao u policiju. Istakao je da konkretnom prilikom u ruci nije imao nož ali je priznao da je prije ovog događaja oštećenog napao kosom.</span>
</li>
<p>&nbsp;</p>
<li>
<span class="span2">U svojoj završnoj riječi ostajuči pri svojoj odbrani, okrivljeni je istakao da se ne osjeća krivim i da nema šta više da doda u svoju odbranu. </span>
</li>
<p>&nbsp;</p>
<li>
<span class="span2">Sud je u dokaznom postupku na glavnom pretresu neposredno saslušao oštećenog M</span><span class="span2">....</span><span class="span2">ć M</span><span class="span2">....</span><span class="span2"> i pročitao izvod iz kaznene evidencije na ime okrivljenog.</span>
</li>
<p>&nbsp;</p>
<p>
<span class="span1">Cijeneći navode optužbe i odbrane, te provedene dokaze, kako pojedinačno, tako i u njihovoj međusobnoj povezanosti, sud nalazi da je okrivljeni počinio krivično djelo stavljeno mu na teret, kako je to bliže predstavljeno izrekom ove presude, pa ga je oglasio krivim i krivično-pravno odgovornim iz sledećih razloga:</span>
</p>
<p>&nbsp;</p>
<li>
<span class="span2">Saslušan u svojstvu svjedoka oštećeni M</span><span class="span2">...</span><span class="span2"> M</span><span class="span2">....</span><span class="span2"> u svom iskazu u bitnom je istakao da je dana 13.08.2014.godine, oko 18:20 časova, dok se nalazio u blizini svoje kuće u ulici Budoškoj broj 6, tačnije dok je sa suprugom Biljanom vodio na pašu koze na imanje P</span><span class="span2">....</span><span class="span2"> K</span><span class="span2">....</span><span class="span2">, presreo ga je komšija B V</span><span class="span2">....</span><span class="span2"> sa kojim inače nije u dobrim odnosima na način što je u ruci držao poveći kuhinjski nož, dužine sječiva oko 30 cm i tom prilikom mu uputio riječi prijetnje govoreći mu:“Zaklaću te kao jare, danas ti je zadnji </span><span class="span2">dan i tebi i kozama“, nakon čega je pobjegao u kuću komšije P</span><span class="span2">....</span><span class="span2"> K</span><span class="span2">....</span><span class="span2"> i odmah pozvao službenike policije i obavijestio ih o tom događaju. Naveo je da je od tih upućenih riječi prijetnje u tom trenutku je osjetio strah i ugroženost za svoj život i tjelesni integritet, jer dobro poznaje B V</span><span class="span2">....</span><span class="span2">a, pa je po njegovom mišljenju isti te prijetnje mogao i ostvariti, a to mu kako je naveo nije bio prvi put da ga napada i prijeti, odnosno tako ga je jedno 15-ak dana prije tog događaja začekivao i prijetio sa kosom, a razlog svemu tome je to što mu smetaju njegove koze, a kako je naglasio iste nikada nije pustio na njegovu livadu, ali B smeta što ih on uopšte drži i pušta u okolne livade. Na glavnom pretresu je pojasnio da ga je prije 10-ak dana od tog događaja prijavio policiji kada je krenuo kosom na njega, pa je dolazila policija ali prijava nije otišla iz razloga što su se tada dogovorili i policija ga je samo opomenula. U konačnom se pridružio krivičnom gonjenju protiv okrivljenog.   </span>
</li>
<p>&nbsp;</p>
<li>
<span class="span2">Da je okrivljeni izvršio krivično djelo stavljeno mu optužbom na teret sud je utvrdio iz iskaza oštećenog M</span><span class="span2">....</span><span class="span2"> M</span><span class="span2">....</span><span class="span2"> jer je oštećeni u toku cijelog postupka na istovjetan način opisao kritični događaj i u istom detaljno opisao radnje koje je </span><span class="span2">povodom događaja u pitanju  preduzeo okrivljeni B V</span><span class="span2">....</span><span class="span2">, dakle da je okrivljeni kritičnom prilikom </span><span class="span2">presreo oštećenog sa kojim inače nije u dobrim odnosima i tom prilikom je u ruci držao poveći kuhinjski nož, dužine sječiva oko 30 cm, a zatim mu uputio riječi prijetnje govoreći mu:“Zaklaću te kao jare, danas ti je zadnji dan i tebi i kozama“, nakon čega je oštećeni pobjegao u kuću komšije P</span><span class="span2">....</span><span class="span2"> K</span><span class="span2">....</span><span class="span2"> i odmah pozvao službenike policije i obavijestio ih o tom događaju. Sud je posebno imao u vidu navode oštećenog da je od tih upućenih riječi prijetnje u tom trenutku osjetio strah i ugroženost za svoj život i tjelesni integritet, jer dobro poznaje B V</span><span class="span2">....</span><span class="span2">a, pa je po njegovom mišljenju isti te prijetnje mogao i ostvariti, ističući da to nije bio prvi put da ga okrivljeni napada i prijeti, jer ga je isti jedno 15-ak dana prije tog događaja začekivao i prijetio sa kosom, pa je dolazila policija ali prijava nije otišla iz razloga što su se tada dogovorili i policija ga je samo opomenula, a kao razlog svemu tome istakao je to što okrivljenom smetaju njegove koze, a koje nikada nije pustio na livadu okrivljenog, ali Bu smeta što ih on uopšte drži i pušta u okolne livade. Ni sam okerivljeni ne spori da je prije ovog dogadjaja napao oštećenog kosom što daje na neki način kredibilitet iskazu oštećenog jer ako ga je prvi put napao kosom logično je i za očekivati da je i konkretnom prilikom okrivljeni u ruci držao nož i prijetio oštećenom. </span>
</li>
<p>&nbsp;</p>
<p>
<span class="span1">Znači, činjenično stanje iz izreke presude temelji se na dokazima provedenim u toku postupka odnosno na iskazu oštećenog –svjedoka M</span><span class="span1">....</span><span class="span1"> M</span><span class="span1">....</span><span class="span1">, koji je sud cijenio kao utemeljen i vjerodostojan, poklonio im punu vjeru jer je isti bio određen i jasan u svom iskazu prilikom opisa toka događaja. Imajući u vidu prednje utvrđeno činjenično stanje sud je na nesumnjiv način utvrdio da je okrivljeni dana 13.08.2014. godine u Nikšiću, u ulici Budoškoj, iako je bio svjestan svog djela i htio njegovo izvršenje, ugrozio sigurnost oštećenog M</span><span class="span1">....</span><span class="span1"> M</span><span class="span1">....</span><span class="span1">, prijetnjom da će napasti na njegov život i tijelo, na način što je držeći u ruci kuhinjski nož, dužine sječiva oko 30 cm, imenovanom uputio riječi:“Zaklaću te kao jare, danas ti je zadnji dan i tebi i kozama“, kojim radnjama je okrivljeni sa direktnim umišljajem izvršio krivično djelo ugrozavanje sigurnosti iz člana 168 stav 1 KZ. </span>
</p>
<p>&nbsp;</p>
<p>
<span class="span1">Dakle, po mišljenju suda u konkretnom slučaju okrivljeni je zaprijetio oštećenom sa kojim još od ranije nije u dobrim odnosima, zbog čega je očigledno da je upravo htio da inkriminisanom radnjom zastraši oštećenog i da oštećeni tu njegovu prijetnju shvati ozbiljno, a radi se o ozbiljnoj prijetnji kojom se ugrožava sigurnost oštećenog </span><span class="span1">kada mu se stavlja u izgled opasnost po život jer se ozbiljnost prijetnje i objektivnost mogućnosti da se ona ostvari zaista mora cijeniti sa gledišta lica kome se prijeti a po mišljenju suda pod ozbiljnom prijetnjom po pravilnoj primjeni zakona, treba razumjeti takvu prijetnju koja je po svom karakteru i okolnostima pod kojima je izražena objektivno podobna da kod lica kome je upućena izazove osjećaj straha, lične ugroženosti, nesigurnosti ili neposkojstva, što je kod oštećenog zasigurno postojalo. Objekt napada ovog krivičnog djela je lična sigurnost drugog lica njegovo pravo da živi spokojno i nesmetano i to pravo na duševni mir i osjećaj sigurnosti ne smije biti povrijeđeno ma čijim prijetnjama, pa je bez uticaja da li je onaj koji upućuje prijetnje namjeravao da ih realizuje jer se ovdje radi o prijetnjama napadom na život ili tijelo koje se objektivno mogu uzeti kao ozbiljne tj.kao podobne da kod onog kome su namijenjene izazovu osjećaj ugroženosti i uvjerenja da će biti ostvarene kao što je to shvatio oštećeni, jer je inače isto subektivni osjećaj svakog pojedinca naročito cijeneči pri tom činjenicu da je okrivljeni konkretnom prilikom držao nož u ruci.</span>
</p>
<p>&nbsp;</p>
<p>
<span class="span1">Nadalje, riječi prijetnje koje je okrivljeni uputio su od strane oštećenog shvaćene ozbiljno kako je i naveo u svom iskazu, da se osjećao ugroženim za svoj život, zbog čega je nakon kritičnog događaja i nadležnim organima odnosno policiji prijavio slučaj, pa su se tako pored objektivnih stekli i subjektivni elementi bića predmetnog krivičnog djela budući da je okrivljeni bio svjestan da će navedene riječi prijetnje koje je uputio oštećenom, naročito cijeneći okolnost što je konkretnom prilikom uputio riječi prijetnje držeći kuhinjski nož u rukama izazvati strah i ličnu ugroženost kod oštećenog a što je i htio što ukazuje da je prilikom izvršenja krivičnog djela u pitanju postupao sa direktnim umišljajem.</span>
</p>
<p>&nbsp;</p>
<li>
<span class="span2">U tom pravcu sud je cijeneći odbranu okrivljenog u dijelu u kojem je isti negirao da je u ruci imao nož, već je konkretnom prilikom supruzi oštećenog</span><span class="span2"> kazao da ne mogu da progone tuda koze, zbog čega je oštećeni reagovao i počeo da ga gađa kamenjem, usled čega ga je udario u predjelu noge, ruke, glave zbog čega još ima vidne povrede, ali o istim ne posjeduje medicnisku dokumentaciju, nakon čega ga je oštećeni M</span><span class="span2">....</span><span class="span2"> prvi prijavio da bi ispalo da je on njega napao, našao da je ista neosnovana sračunato data u cilju izbjegavanje krivične odgovornosti okrivljenog, posebno cijeneći činjenicu da su od ranije u lošim odnosima, da okrivljeni nije sudu pružio nijedan dokaz kako bi argumentovao te svoje tvrdnje (medicinsku dokumentaciju) a i nelogično je da nije prijavio oštećenog koji ga je navodno prvi napao jer nije znao broj policije obzirom da mu to nije bila smetnja da direktno podje u stanicu policije i prijavi oštećenog. U prilog prednjeg zaključka suda je i predhodno ustanovljena činjenica da je okrivljeni i ranije napao oštećenog kosom ali da nije otišla prijava. </span>
</li>
<p>&nbsp;</p>
<li>
<span class="span1">Prilikom utvrđivanja vrste i visine krivične sankcije, sud je na strani okrivljenog u smislu čl.42 st. 1 KZ, kao olakšavajuće okolnosti cijenio činjenicu da je isti penzioner pa u vezi sa tim njegove loše imovne prilike, njegovu porodičnost, otac troje djece, raniju neosuđivanost u što se sud uvjerio uvidom u izvod iz kaznene evidencije na ime okrivljenog, dok otežavajućih okolnosti sud nije našao, pa je primjenom čl.53 i 54 KZ, okrivljenom izrekao uslovnu osudu, kao u izreci, nalazeći da će se sa prijetnjom izvršenja utvrđene kazne zatvora, te  provjerom ponašanja okrivljenog u periodu od jedne godine u dovoljnoj mjeri uticati na okrivljenog da ubuduće ne čini nova krivična djela, čime će se sa uspjehom ostvariti svrha uslovne osude iz čl.52 KZ u okviru opšte svrhe izricanja krivčne sankcije u smislu čl.4 st. 2 KZ.</span>
</li>
<p>
<span class="span1">Pošto je okrivljeni oglašen krivim sud ga je obavezao da na ime troškova kriv. postupka plati iznos od 40.00 eura, na ime paušala kao dijela troškova kriv.postupka, a koji iznos troškova kriv.postupka je srazmjeran trajanju i složenosti krivičnog postupka i imovnim prilikama okrivljenog, a ovo shodno čl.226 u vezi čl.229 ZKP-a  i Uredbe o naknadi troškova u sudskim postupcima.</span>
</p>
<p>&nbsp;</p>
<li>
<span class="span2">Sa svega izloženog a primjenom čl.374 ZKP-a  odlučeno je kao u izreci.</span>
</li>
<p>&nbsp;</p>
<li style="text-align:center;">
<span class="span2">OSNOVNI SUD U NIKŠIĆU, dana 29.09.2014.godine.</span>
</li>
<p>&nbsp;</p>
<p>&nbsp;</p>
<p>
<span class="span1">Zapisničar,                                                                                    SUDIJA</span>
</p>
<p>
<span class="span1">Rada Nikolić,s.r.</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">Vesna Kovačević,s.r</span>
</p>
<p>&nbsp;</p>
<p>
<span class="span1">                       Za tačnost otpravka tvrdi i ovjerava</span>
</p>
<p>
<span class="span1">                                              službenik suda</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude nezadovoljna stranka ima pravo žalbe u roku od 8  dana od dana prijema iste preko ovog suda, Višem  sudu Podgorica</span>
</p>
<p>&nbsp;</p>
<p>&nbsp;</p>
</div>
</div>


</body>
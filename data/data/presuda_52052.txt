<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-size:12pt}
</style>
</head>
<body class="b1" style="background: #aaa;">
<div class="window1">
<div class="page1">
<li style="text-align:right">
<span class="span1">K br. 437/13</span>
</li>
<p>&nbsp;</p>
<li>
<span></span>
</li>
<li>
<span class="span1">                                                         </span>
</li>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<li style="text-align:center;">
<span class="span1">U IME CRNE GORE</span>
</li>
<p>&nbsp;</p>
<li>
<span class="span1"> OSNOVNI SUD U BARU, kao prvostepeni krivični, sudija Ljiljana Joković, kao sudija pojedinac, sa zapisničarom Amirom Nikičić, u krivičnom predmetu okrivljenog </span><span class="span1">V.S.</span><span class="span1">, zbog krivičnog djela – samovlašće iz čl. 384 st. 1 Krivičnog zakonika Crne Gore, po optužnom predlogu Osnovnog državnog tužilaštva u Baru Kt. br. </span><span class="span1">….</span><span class="span1">od</span><span class="span1">…</span><span class="span1">. godine, nakon održanog glavnog javnog pretresa u prisustvu zastupnika optužbe ZODT u Baru Slađane Španjević i okrivljenog </span><span class="span1">V.S.</span><span class="span1">, dana 04.12.2013. godine donio je I istog dana javno objavio </span>
</li>
<p>&nbsp;</p>
<li style="text-align:center;">
<span class="span1">PRESUDU</span>
</li>
<p>&nbsp;</p>
<li>
<span class="span1">Okrivljeni</span>
</li>
<p>&nbsp;</p>
<li>
<span class="span1">V.S.</span><span class="span1">, JMB 2706965220019, od oca M</span><span class="span1">. </span><span class="span1">i majke M</span><span class="span1">.</span><span class="span1">, rođene D</span><span class="span1">.</span><span class="span1">, rođen </span><span class="span1">….</span><span class="span1">godine u B</span><span class="span1">.</span><span class="span1">, sa prebivalištem u B</span><span class="span1">.</span><span class="span1">, </span><span class="span1">…..</span><span class="span1">, Crnogorac, po zanimanju inženjer brodomašinstva, oženjen, otac dvoje djece, sa završenom Visokom školom, srednjeg imovnog stanja, neosudjivan,</span>
</li>
<p>&nbsp;</p>
<li style="text-align:center;">
<span class="span1">K r i v  j e</span>
</li>
<p>&nbsp;</p>
<li>
<span class="span1">Što je:</span>
</li>
<p>&nbsp;</p>
<li>
<span class="span1">U julu 2012. godine u Baru, u naselju</span><span class="span1">…</span><span class="span1">, svjestan svog djela čije izvršenje je htio iako je znao da je njegovo djelo zabranjeno, protivno odredbi člana 141 st.1 Zakona o energetici ( „Sl.list Crne Goreu 28/10) samovlasno pribavio pravo za koje je smatrao da mu priprada, na način što je angažovao NN lice koje mu je stambeni objekat  preko brojila marke "Iskra" br</span><span class="span1">…..</span><span class="span1"> priključilo na elektrodistributivnu mrežu bez prethodno pribavljene saglasnosti za priključenje operatora distributivnog sistema Elektroprivrede Crne Gore AD Nikšić, Elektrodistribucija Bar u čemu je otkriven dana 03.09.</span><span class="span1">2013.godine kontrolom ovlašćenog</span><span class="span1"> lica Elektrodistribucije Bar,</span>
</li>
<p>&nbsp;</p>
<li>
<span class="span1">- čime je izvršio krivično djelo - samovlašće iz čl.384 st.1 Krivičnog zakonika  Crne Gore,</span>
</li>
<p>&nbsp;</p>
<li>
<span class="span1">pa mu sud primjenom čl. 4, 32, 36, 42, 52, 53 i 54 Krivičnog zakonika Crne Gore i čl. 369, 370 i 374  ZKP-a,  i z r i č e</span>
</li>
<p>&nbsp;</p>
<p>&nbsp;</p>
<p>&nbsp;</p>
<li style="text-align:center;">
<span class="span1">USLOVNU OSUDU</span>
</li>
<p>&nbsp;</p>
<li>
<span class="span1">Kojom mu utvrđuje kaznu zatvora u trajanju od 30 (trideset) dana i istovremeno određuje da se kazna neće izvršiti ukoliko okrivljeni u roku od 1 (jedne) godine, od pravosnažnosti presude, ne učini novo krivično djelo. </span>
</li>
<p>&nbsp;</p>
<li>
<span class="span1">Okrivljeni je dužan da plati troškove krivičnog postupka u iznosu od 70,00 eura, u roku od 15 dana od dana pravosnažnosti, pod prijetnjom izvršenja.</span>
</li>
<p>&nbsp;</p>
<li style="text-align:center;">
<span class="span1">O b r a z l o ž e nj e</span>
</li>
<p>&nbsp;</p>
<li>
<span class="span1">Optužnim predlogom Osnovnog državnog tužilaštva u Baru Kt. br. </span><span class="span1">…</span><span class="span1">od 10.10.2013. godine, kojeg je zastupnik optužbe precizirao dana 04.12.2013.godine, stavljeno je na teret okrivljenom izvršenje krivičnog djela bliže opisanog u izreci presude. </span>
</li>
<p>&nbsp;</p>
<li>
<span class="span1">Okrivljeni </span><span class="span1">V.S.</span><span class="span1"> je u prethodnom postupku izjavio da priznaje izvršenje krivičnog djela stavljenog mu na teret. Vlasnik je stambenog objekta koji se nalazi u Baru, u naselju</span><span class="span1">….</span><span class="span1">, a koji je površine oko 270 m2. Započeo je izgradnju objekta 1998.godine, a ove godine privodi kraju građevinske radove na izgradnji ovog objekta. U julu 2012.godine, angažovao je jednog električara, čijeg imena se ne može sjetiti, kojem je platio da mu priključi struju u ovaj objekat. Lično je kupio brojilo, a električar je isto postavio u njegov stambeni objekat i priključio ga na elektrodistributivnu mrežu, tako što je kablom podzemno povezao brojilo i stub elektromreže koji se nalazi u blizini njegove kuće. Lično je prisustvovao kontroli od strane radnika Elektrodistribucije, koja je obavljena u njegovom  stambenom objektu dana 03.09.2013.godine i on je lično potpisao zapisnik o kontroli mjernog mjesta. Dana 10.09.2013.godine, Elektrodistribuciji Bar je izmirio neovlašćenu potrošnju za preuzetu električnu energiju, a takodje je tada Elektrodistribuciji Bar podnio zahtjev i svu potrebnu dokumentaciju za dobijanje elektroenergetske saglasnosti, odnosno za legalizaciju priključka za električnu energiju, za njegov stambeni objekat. Na glavnom pretresu dana 04.12.2013.godine je izjavio da je odbranu dao kod ODT i da priznaje izvršenje krivičnog djela koje mu se stavlja na teret.  Tačno je da je jula 2012. godine objekat koji se nalazi u naselju</span><span class="span1">….</span><span class="span1">, priključio na elektrodistributivnu mrežu, preko električnog brojila marke "Iskra" br</span><span class="span1">…..</span><span class="span1">  iako prethodno nije  imao saglasnost od strane Elektrodistribucije u Baru. To je učinio tako što je angažovao jednog električara da mu on priključi  brojilo na navedeni način.  Kaje se zbog učinjenog krivičnog djela, jer nije očekivao da će krivično odgovarati za ovo što je  činio. Naime, svjestan je da na ovaj način nije smio da priključi objekat. Bio je prisutan kada je radnik iz Elektrodistribucije bio prisutan prilikom kontrole i on je lično potpisao zapisnik o kontroli mjernog mjesta  i tada nije imao nikakvih primjedbi.</span>
</li>
<p>&nbsp;</p>
<li>
<span class="span1">U dokaznom postupku provedeni su sledeći dokazi: saslušani su ovlašćeni predstavnik Elektrodistribucije u Baru D</span><span class="span1">.</span><span class="span1">P</span><span class="span1">.</span><span class="span1">, svjedok </span><span class="span1">Đ.S.</span><span class="span1">, pročitani su  zapisnik o kontroli mjernog mjesta broj </span><span class="span1">.....</span><span class="span1"> od 03.09.2013.godine i izvod  iz KE MUP UP CB Bar br. </span><span class="span1">….</span><span class="span1">od 31.10.2013.godine za okrivljenog </span><span class="span1">V.S.</span><span class="span1">.</span>
</li>
<li>
<span class="span1">Ovlašćeni predstavnik Elektrodistribucije u Baru D</span><span class="span1">.</span><span class="span1">P</span><span class="span1">.</span><span class="span1"> je izjavila  da se pridružuje  krivičnom gonjenju, ali da ne postavlja imovinsko pravni zahtjev, jer je okrivljeni platio </span><span class="span1">svu električnu energiju i uveden je u bazi nelegalnih potrošača septembra ove godine i uredno dobija račune kao nelegalan potrošač.</span>
</li>
<p>&nbsp;</p>
<li>
<span class="span1">Svjedok </span><span class="span1">Đ.S.</span><span class="span1"> je izjavio da  je prilikom kontrole potrošača </span><span class="span1">V.S.</span><span class="span1"> dana 03.09.2013.godine kao radnik Elektrodistribucije Bar bio na lice mjesta vršeći kontrolu i primjetio je da je objekat potrošača </span><span class="span1">V.S.</span><span class="span1"> priključen preko brojila tipa i marke kako je naveo u  zapisniku o kontroli, a da nije imao saglasnost Elektrodistribucije odnosno imenovani potrošač se nije nalazio u bazi podatak kod Elektrodistribucije i isti je bio nelegalno priključen kod Elektrodistribucije. Prilikom kontrole zatekao je okrivljenog </span><span class="span1">V.S.</span><span class="span1"> koji je i potpisao zapisnik o kontroli i koji nije imao nikakvih primjedbi koliko se sjeća.  Stanje na brojilu je lično fotografisao, kao i  objekat. O zatečenom stanju je sačinio zapisnik o kontroli koji  je popunio. Potvrdjuje u cjelosti sadržinu zapisnika o kontroli mjernog mjesta. </span>
</li>
<p>&nbsp;</p>
<li>
<span class="span1">Iz zapisnika o kontroli mjernog mjesta broj </span><span class="span1">.....</span><span class="span1"> od 03.09.2013.godine proizilazi da je dana 03.09.2013.godine izvršena kontrola mjernog mjesta</span><span class="span1"> od strane</span><span class="span1"> radnika Elektrodistribucije u Baru </span><span class="span1">Đ.S.</span><span class="span1">a kod potrošača </span><span class="span1">V.S.</span><span class="span1">  u Baru, </span><span class="span1">….</span><span class="span1">,  na bro</span><span class="span1">jilu marke "Iskra" br…... Potrošač je samovoljno priključen, te da je potrošač dužan dostaviti Elektrodistribuciji atest o ispravnosti električne instalacije  objekta sa bilansom snaga i jednopolnom šemom koji je izdat od strane ovlašćene  organizacije u roku od 60 dana i u istom roku platiti dug za neovlašćeno preuzetu električnu energiju ili potpisati Sporazum o priznanju i dinamici izmirenja duga. B</span><span class="span1">rojilo fotografisano sa stanjem električne energije  na njemu. S priključak je  izveden na stubu.  Zapisnik je potpisan od strane radnika Elektrodistribucije u Baru </span><span class="span1">Đ.S.</span><span class="span1">a i predstavnik potrošača S</span><span class="span1">.</span><span class="span1">V</span><span class="span1">.</span><span class="span1">.</span>
</li>
<p>&nbsp;</p>
<li>
<span class="span1">Iz izvoda iz KE MUP UP CB Bar br. </span><span class="span1">…..</span><span class="span1">od 31.10.2013.godine za okrivljenog </span><span class="span1">V.S.</span><span class="span1"> utvrdjeno je da imenovani nije osudjivan.</span>
</li>
<p>&nbsp;</p>
<li>
<span class="span1">Ocjenom izvedenih dokaza utvrđeno je da je okrivljeni učinio krivično djel</span><span class="span1">o koje mu je stavljeno na teret.</span><span class="span1"> Okrivljeni je priznao izvršenje krivičnog djela koje mu se stavlja na teret ne sporeći da je</span><span class="span1"> jula 2012. godine objekat koji se nalazi u naselju</span><span class="span1">…..</span><span class="span1">, priključio na elektrodistributivnu mrežu, preko električnog brojila marke "Iskra" br</span><span class="span1">…..</span><span class="span1"> iako prethodno nije  imao saglasnost od strane Elektrodistribucije u Baru,na način  što je angažovao jednog električara da mu on priključi  brojilo na elektrodistributivnu mrežu.Dalje je izjavio i da je bio prisutan kada je radnik iz Elektrodistribucije vršio kontrolu  i da je on  lično potpisao zapisnik o kontroli mjernog mjesta  i nije imao nikakvih primjedbi.</span><span class="span1"> </span><span class="span1">Priznanje okrivljenog je po ocjeni suda jasno i potpuno.</span>
</li>
<p>&nbsp;</p>
<li>
<span class="span1">U postupku je utvrđeno da je okrivljeni </span><span class="span1">V.S.</span><span class="span1"> </span><span class="span1">u julu 2012. godine u Baru, u naselju</span><span class="span1">….</span><span class="span1">, samovlasno pribavio pravo za koje je smatrao da mu priprada, na način što je angažovao NN lice koje mu je stambeni objekat  </span><span class="span1">preko brojila marke "Iskra" br…..</span><span class="span1"> priključilo na elektrodistributivnu mrežu bez prethodno pribavljene saglasnosti za priključenje operatora distributivnog sistema Elektroprivrede Crne Gore AD Nikšić, Elektrodistribucija Bar u čemu je otkriven dana 03.09</span><span class="span1">.2013.godine kontrolom ovlašćenog</span><span class="span1"> lica Elektrodistribucije Bar.</span>
</li>
<p>&nbsp;</p>
<li>
<span class="span1">Navedeno činjenično stanje utvrđeno je kako iz odbrane okrivljenog koji je u cjelosti priznao izvršenje krivičnog djela koje mu se stavlja na teret</span><span class="span1">, </span><span class="span1">opisujući vrijeme, </span><span class="span1">način i mjesto izvršenja krivičnog djela, tako i iz iskaza svjedoka</span><span class="span1"> </span><span class="span1">Đ.S.</span><span class="span1">a</span><span class="span1">, koji iskaz je sud cjenio kao jasan i objektivan, a koji iskaz je potvrđen sadržinom zapisnika o kontroli mjernog mjesta Elektrodistribucije  Bar </span><span class="span1">br.  </span><span class="span1">.....</span><span class="span1"> od 03.09.2013.godine,</span><span class="span1">koji zapisnik je okrivljeni potpisao. Naime, iz iskaza svjedoka  </span><span class="span1">Đ.S.</span><span class="span1">a</span><span class="span1"> je utvrđeno da je</span><span class="span1"> dana 03.09.2013.godine kao radnik Elektrodistribucije Bar bio na lice mjesta vršeći kontrolu ,kada je utvrdio da je objekat potrošača </span><span class="span1">V.S.</span><span class="span1"> priključen preko brojila tipa i marke kako je navedeno u  zapisniku o kontroli, a da navedeni potrošač nije imao saglasnost Elektrodistribucije u Baru.Isti svjedok je  pojasnio i da je  prilikom kontrole zatekao  okrivljenog </span><span class="span1">V.S.</span><span class="span1"> koji je i potpisao zapisnik o kontroli i koji nije imao nikakvih primjedbi na zapisnik.</span><span class="span1">Iskaz svjedoka </span><span class="span1">Đ.S.</span><span class="span1">a,</span><span class="span1"> je potvrđen sadržinom zapisnika o kontroli mjernog mjesta Elektrodistribucije  Bar </span><span class="span1">br.  </span><span class="span1">.....</span><span class="span1"> od 03.09.2013.godine .</span><span class="span1">Sud je i iskaz ovlašćenog predstavnika Ele</span><span class="span1">ktrodistribucije u Baru  D.</span><span class="span1">P</span><span class="span1">.</span><span class="span1"> cjenio kao jasan i uvjerljiv. </span>
</li>
<p>&nbsp;</p>
<p>
<span class="span2">Okrivljeni je postupao suprotno čl. 141 st.1 Zakona o energetici ("Službeni List Crne Gore" 28/10), kojom je propisano da se priključenje objekta na prenosni ili distributivni sistem električne energije ili gasa vrši na osnovu saglasnosti za priključenje koju izdaje operator prenosnog ili distributivnog sistema. Okrivljeni nije imao saglasnost za priključenje izdato od strane oštećenog preduzeća, već je to pravo samovlasno pribavio.</span>
</p>
<p>&nbsp;</p>
<p>
<span class="span2">Okrivljeni je ostvario objektivna obilježja krivičnog djela samovlašće, jer je samovlasno pribavio pravo koje je smatrao da mu pripada, tačnije smatrao je da mu pripada pravo korišćenja električne energije, pa je svoj stambeni objekat samovlasno priključio na elektrodistributivnu mrežu, radi dobijanja električne energije, preko brojila marke "Iskra" br</span><span class="span2">…..</span><span class="span2">.Okrivljeni je krivično djelo izvršio sa direktnim umišljajem jer je bio svjestan svog djela i htio je njegovo izvršenje, obzirom da je sam u svojoj odbrani naveo da je znao da objekat ne smije priključiti na elektrodistributvinu mrežu bez saglasnosti Elektrodistribucije, a znao je i da nema salgasnost od Elektroprivrede Crne Gore - Elektrodistribucije u Baru.</span>
</p>
<p>&nbsp;</p>
<p>
<span class="span2">Sud je precizirao tačan naziv krivičnog zakonika u skladu sa čl.1. Zakona o izmjenama i dopunama Krivičnog zakonika ("Sl.list CG br. 40/13 od 13.08.2013. godine), kojim je propisano da se naziv zakonika "Krivični zakonik" mijenja i sada glasi "Krivični zakonik Crne Gore". Ocijenjeno je da se navedenim preciziranjem ne narušava identitet optužbe i presude.</span>
</p>
<p>&nbsp;</p>
<p>
<span class="span2">Odlučujući se za krivičnu sankciju prema okrivljenom sud je cijenio sve olakšavajuće i otežavajuće okolnosti iz čl. 42 Krivičnog zakonika Crne Gore. Od olakšavajućih okolnosti na strani  okrivljenog cijenjene  su porodične  prilike okrivljenog jer je isti oženjen, otac dvoje djece, kao i njegov raniji život obzirom da nije osuđivan. Otežavajućih okolnosti na strani okrivljenog nije bilo. Imajući u vidu navedene olakšavajuće okolnosti a u nedostatku otežavajućih okolnosti, ocijenjeno je da prema okrivljenom nije potrebno izricanje efektivne kazne zatvora, da će se izricanjem uslovne osude prema okrivljenom u potpunosti postići svrha izricanja uslovne osude i na taj način dovoljno uticati da u buduće ne vrši krivična djela.</span>
</p>
<p>
<span class="span2">Kako </span><span class="span2">ovlašćeni predstavnik oštećene </span><span class="span2">Elektroprivrede Crne Gore AD Nikšić, Elektrodistribucije u Baru ,</span><span class="span2">nije postavila postavila imovinsko pravni zahtjev,to sud o </span><span class="span2">istom nije ni odlučivao.</span>
</p>
<p>&nbsp;</p>
<p>
<span class="span2">Odluka o troškovima krivičnog postupka zasniva se na odredbi čl. 229. ZKP-a. Dosuđeni iznos se odnosi na troškove za rad suda koji su određeni prema trajanju, složenosti krivičnog postupka i imovinskim prilikama okrivljenog.</span>
</p>
<p>&nbsp;</p>
<p>
<span class="span2">Na osnovu izloženog odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span2">OSNOVNI SUD U BARU</span>
</p>
<p style="text-align:center;">
<span class="span2">Dana 04.12.2013. godine</span>
</p>
<p>&nbsp;</p>
<p>&nbsp;</p>
<p>
<span class="span2"> ZAPISNIČA                                                                                             S U D I J A</span>
</p>
<p>
<span class="span2">Amira Nikičić                                                                                      </span><span class="span2">   </span><span class="span2">Ljiljana Joković </span>
</p>
<p>&nbsp;</p>
<p>&nbsp;</p>
<p>
<span class="span2">PRAVNA POUKA:Protiv ove presude može se </span>
</p>
<p>
<span class="span2">izjaviti žalba Višem sudu u Podgorici u roku od</span>
</p>
<p>
<span class="span2">8 (osam) dana od dana prijema pismenog otpravka.</span>
</p>
<p>
<span class="span2">Žalba se predaje ovom sudu u dva primjerka.</span>
</p>
<p>&nbsp;</p>
<p>
<span class="span2">DNA:</span>
</p>
<p>
<span class="span2">- 1 x ODT,</span>
</p>
<p>
<span class="span2">- 1 x okrivljenom </span>
</p>
<p>
<span class="span2">- 1 x Elektrodistribucija u Baru nakon pravosnažnosti,</span>
</p>
<p>
<span class="span2">- u spise</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
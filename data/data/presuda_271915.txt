<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800;text-decoration:underline}
.span3{;font-family:'Arial';font-weight:800}
.span4{;font-size:12pt;font-family:'Arial';font-weight:800}
.span5{;font-size:12pt;font-family:'Arial'}
.span6{;font-size:12pt;font-family:'Arial';text-decoration:underline}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span class="span1"></span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:right">
<span class="span2">     </span>
</p>
<p>&nbsp;</p>
<p style="text-align:right">
<span class="span3">K.br. 26/17</span>
</p>
<li>
<span class="span4">U  IME CRNE GORE</span>
</li>
<p>&nbsp;</p>
<li>
<span class="span5">Viši sud u Bijelom Polju u vijeću sastavljenom od sudije Bošković Vukomira, kao predsjednika vijeća, stalnih sudija Dješević Šefkije i Đalović Gorice, kao članova vijeća, uz učešće namještenika suda Duborija Radmile, kao zapisničara, u krivičnom predmetu optuženog </span><span class="span5">V. N. iz K, zbog krivičnog djela ubistvo u pokušaju iz čl. 143 u vezi čl. 20 Krivičnog zakonika Crne Gore,</span><span class="span5"> </span><span class="span5">po optužnici Višeg državnog tužilaštva iz Bijelog Polja, Kt. br. </span><span class="span5">6/17 od 25.04.2017</span><span class="span5"> </span><span class="span5">godine, nakon održanog usmenog, javnog i glavnog pretresa u prisustvu zamjenika Višeg državog tužioca M. V, optuženog V. N, njegovog branioca A. V, donio je 13.09.2017 godine, a javno objavio 15.09.2017 godine,</span><span class="span6">                                     </span>
</li>
<p>&nbsp;</p>
<li>
<span class="span5">    P  R  E  S  U  D  U</span>
</li>
<p>&nbsp;</p>
<p>
<span class="span1">Optuženi </span><span class="span3">V. N,</span><span class="span1"> JMBG..., zv. "Š", od oca M. i majke S, rođene B, rođen 13.05.1981 godine, u N, sa stalnim boravkom u K, B. b, bb, neoženjen, nezaposlen, srednjeg imovnoog stanja, državljanin Crne Gore, osuđivan</span><span class="span1"> i to presudama Osnovnog suda u K: Kv. br. 51/16 od 19.08.2016 godine, na kaznu zatvora u trajanju od 8 mjeseci i 15 dana zbog krivičnog djela nasilničko ponašanje u sticaju sa krivičnim djelom teška tjelesna povreda; K. br. 37/11 od 14.10.2011 godine, zbog krivičnog djela iz čl. 376 st. 3 u vezi st. 2 i 1 Kz, na kaznu zatvora od šest mjeseci, K. br. 103/01 od 23.01.2005 godine, zbog krivičnog djela iz čl. 37 st. 2 u vezi st. 1 Kz, na kaznu zatvora u trajanju od tri mjeseca, uslovno na godinu dana; K. br. 83/01 od 21.11.2003 godine, zbog krivičnog djela iz čl. 145 Kz, na kaznu zatvora u trajanju od pet mjeseci; presudama Višeg suda u B. P. i to: K. br. 99/09-07 zbog krivičnog djela iz čl. 143 u vezi čl. 20 st. 1 Kz-a, na kaznu zatvora u trajanju od dvije godine; Kž. br. 169/10 od 30.03.2010 godine, zbog krivičnog djela iz čl. 152 u vezi čl. 21 Kz, na kaznu zatvora u trajanju od 7 mjesec; K. br. 113/09 od 17.03.2009 godine, zbog krivičnog djela iz čl. 300 st. 2 Kz, na kaznu zatvora u trajanju od osam mjeseci; i presudom Osnovnog suda iz  B. P, K. br. 587/05 od 14.02.2006 godine, zbog krivičnog djela iz čl. 154 Kz, na novčanu kaznu u iznosu od 500 eura</span><span class="span1">, nalazio se u pritvoru od 20.02.2017 godine, do 15.09.2017 godine. </span>
</p>
<p>&nbsp;</p>
<p>
<span class="span3">    K r i v    j e</span>
</p>
<p>&nbsp;</p>
<p>
<span class="span1">Što je: </span>
</p>
<p>
<span class="span1">Dana, 19.02.2017 godine,oko 02,45 h. u diskoteci "S" koja se nalazi na uglu ulica B.T. i V.M. u K, s umišljajem pokušao da liši života oštećenog D. P, sposoban da shvati značaj svog djela i upravlja svojim postupcima, svjestan zabranjenosti sovg djela i htio je njegovo izvršenje, na način što je nožem dužine sječiva 8,5 cm, istog udario u nanio mu ubodnu ranu u nivou prednejg okrajka IV rebra desne polovine grudnog koša dimenzija 18 mm x 3 do 4 mm, ubodnu ranu dužine oko 1 cm iznad lijeve ključne kosti, ubodnu ranu dužine oko 1 cm u predjelu spoljašnje strane lijeve nadlaktice u nivou ramena, koje povrede predstavljaju laku tjelesnu povredu, </span>
</p>
<p>&nbsp;</p>
<p>
<span class="span1">- Čime je izvršio krivično djelo ubistvo u pokušaju iz čl. 143 u vezi sa čl. 20  Krivičnog zakonika Crne Gore, </span>
</p>
<p>&nbsp;</p>
<p>
<span class="span1">Pa ga sud primjenom tog zakonskog propisa i čl. 14, 15, 20, 32, 36, 42, 45, 46 i 51 Kz</span><span class="span1"> </span><span class="span1">i čl. 226, 227, 239 i 374 ZKP-a Crne Gore, </span>
</p>
<p>&nbsp;</p>
<p>
<span class="span3">           O s u đ u j e</span>
</p>
<p>
<span class="span1">Na kaznu zatvora u trajanju od 3 (tri) godine, u koju kaznu mu se ima uračunati vrijeme provedeno u pritvoru od 20.02.2017 godine, do 15.09.2017 godine.</span>
</p>
<p>
<span class="span1">Optuženi se obavezuje da na ime troškova krivinog postupka plati iznos </span><span class="span1">od 2.844,37 € </span><span class="span1">i paušala u iznosu od 50,00 €, u korist Budžeta Crne Gore, na žiro račun br. 832-7114-98, u roku od 15 dana po pravnosnažnosti presude pod prijetnjom prinudnog izvršenja. </span>
</p>
<p>&nbsp;</p>
<p>
<span class="span1">Oštećeni D. P. se radi ostvarivanja imovinsko-pravnog zahtjeva upućuje na parnicu.</span>
</p>
<p>&nbsp;</p>
<p style="text-align:center;">
<span class="span3">O b r a z l o ž e n j e</span>
</p>
<p>
<span class="span1"> </span>
</p>
<p>
<span class="span1">Više državno tužilaštvo u Bijelom Polju podnijelo je ovom sudu optužnicu Kt. br</span><span class="span1">.6/17 od 25.04.2017</span><span class="span1"> </span><span class="span1">godine, protiv optuženog </span><span class="span1">V. N. iz K, zbog krivičnog djela ubistvo u pokušaju iz čl. 143 u vezi čl. 20 Krivičnog zakonika Crne Gore</span><span class="span1">.</span>
</p>
<p>&nbsp;</p>
<p>
<span class="span1">U završnoj riječi tužilac nalazi da izvedeni dokazi tokom postupka na nesumljiv način ukazuju da je optuženi počinio krivično djelo stavljeno mu na teret, pa je zatražio od suda da istog oglasi krivim i osudi na kaznu po zakonu. </span>
</p>
<p>&nbsp;</p>
<p>
<span class="span1">Oštećeni D. P. se u konačnom nije pridružio krivičnom gonjenju, niti postavio imovinsko-pravni zahtjev.  </span>
</p>
<p>&nbsp;</p>
<p>
<span class="span1">Optuženi V. tokom postupka priznaje da je nanio povrede oštećenom D, ali ne i sa namjerom da ga liši života. </span>
</p>
<p>&nbsp;</p>
<p>
<span class="span1">U bitnom je predočio da je dana 19.02.107 godine, oko 23,30 h. došao u diskoteku "S" u K. sa drugom M. M. Diskoteka je bila puna gostiju. Oštećeni D. P. poznaje od ranije i sa istim je bio u dobrim odnosima. Te večeri oštećeni je u diskoteci radio kao obezbjeđenje. Nakon što je došao u lokal, sjeo je u ložu koja se nalazi u blizini didžeju. Išao je dva puta kako bi naručivao pjesme. Međutim, didžej nije puštao pjesme, već je govorio da će to urditi kasnije. U jednom momentu kada je bio okrenut licem prema didžeja, sa leđa mu je prišao oštećeni, povukao ga unazad dva-tri metra i udario ga pesnicom u predjelu nosa. Zadobio je povredu o čemu posjeduje izvještaj ljekara specijaliste. </span>
</p>
<p>&nbsp;</p>
<p>
<span class="span1">Nakon što ga je oštećeni udario pesnicom, iz džepa jakne je izvadio nož na preklapanje i udario ga tri puta tim nožem, a ne zna u koji dio tijela. </span>
</p>
<p>&nbsp;</p>
<p>
<span class="span1">Toga dana bio je popio 10-15 piva. </span>
</p>
<p>&nbsp;</p>
<p>
<span class="span1">Pred zoru, pozvao je svog druga M. M, koji mu je do u detalje ispričao šta se desilo te večeri, nakon čega je otišao u policiju. </span>
</p>
<p>&nbsp;</p>
<p>
<span class="span1">Kada je treći put nožem udario oštećenog D, nož mu je ispao iz ruke i ne zna šta se dalje desilo sa njim. </span>
</p>
<p>&nbsp;</p>
<p>
<span class="span1">Tom prilikom i on je zadobio povredu u predjelu desnog rebra, ali ne zna ko mu je nanio povredu. Ne sjeća se šta se sve dešavalo u toj gužvi, jer je diskoteka bila puna gostiju, a i sa razloga što je zadobio udarac u predjelu nosa - između očiju. Sjeća se da je u jednom momentu P. I. prišao do njega i odvukao ga od oštećenog i nepoznatih lica koja su bila u društvu oštećenog, nakon čega je pobjegao. </span>
</p>
<p>&nbsp;</p>
<p>
<span class="span1">Smatra da ga niko iz društva oštećenog nije udarao, a siguran je da ga je oštećeni udario pesnicom u predjelu nosa. </span>
</p>
<p>&nbsp;</p>
<p>
<span class="span1">Dalje je predočio da se sa oštećenim od ranije poznavao i da su bili u dobrim odnosima. Nikada nijesu bili u konfliktu, pa ni te večeri. Smatra da je tako postupio zbog stanja pijanstva u kojem se nalazio, a da nije bio pijan, vjerovatno bi "istrpio" to što ga je oštećeni povukao i udario. </span>
</p>
<p>&nbsp;</p>
<p>
<span class="span1">Predočio je da se nož slučajno našao u njegovom džepu, te da se radi o malom nožu na preklapanje, sa dužinom sječiva u širini dlana. </span>
</p>
<p>&nbsp;</p>
<p>
<span class="span1">Izrazio je spremnost da se izvini oštećenom i da se sa njim izmiri. </span>
</p>
<p>
<span class="span1">  </span>
</p>
<p>
<span class="span1">U završnoj riječi branilac optuženog cijeni da tokom postupka navodi optužbe nijesu u potpunosti dokazani.  Smatra da se u konkretnom radi o prekoračenju nužne odbrane, jer je utvrđeno da je oštećeni napao optuženog i zadao mu udarac, a da je nakon toga optuženi nanio povrede oštećenom braneći se od njegovog napada i da djelo nije motivisano bilo čime. </span>
</p>
<p>&nbsp;</p>
<p>
<span class="span1">Optuženi je prihvatio završnu riječ branioca, te istakao da nema drugo šta dodati, stim što je izrazio kajanje i žaljenje zbog događaja koji se desio i nastupjelih posledica. </span>
</p>
<p>&nbsp;</p>
<p>
<span class="span1">Sud je u dokaznom postupku na glavnom pretresu izveo dokaze: saslušao: svjedoka - oštećenog D. P; svjedoke: Ž. D, K. V, D. I, D. V, N. H, M. M; pročitao </span><span class="span1">iskaze svjedoka: L. M. i B. M; zapisnik o uviđaju Višeg državnog tužilaštva u B. P. Kt. br. 6/17; službenu zabilješku Up OB K. od 19.02.2017 godine; potvrdu UP OB K. bez broja od19.02.2017 godine, na ime D. P; izvještaj ljekara jedinice z HMP u K. dr. M. I, na ime V. N. br. protokola 617 od 20.02.2017 godine; nalaz i mišljenje vještaka dr. M.S. dat na zapisniku kod VDT-a u B. P. od 20.02.2017 godine; izvještaj ljekara jedinice za HMP u K. dr. J. P, na ime oštećenog od 19.02.2017 godine; izvještaj ljekara specijaliste JZU Kliničkog centra Crne Gore - Urgentnog centra dr. M. i dr. V. na ime oštećenog od 19.02.2017 godine; laboratorijski nalaz krvi Kliničkog cntra Crne Gore na ime oštećenog od 19.02.2017 godine; CT nalaz KC CG, radiologa dr. A. M. na ime oštećenog od 19.02.2017 godine; izvršio uvid u: CT nalaz KC CG, radiologa dr. A. M. na ime oštećenog od 19.02.2017 godine; pročitao: nalaz i mišljenje vještaka dr. M. S. na ime oštećenog od 08.03.2017 godine; izvješaj Forenzičkog centra Danilovgrad o DNK vještačenju od 28.03.2017 godine, vještaka dr. S. K; izvještaj Forenzičkog centra od 30.03.2017 godine, vještaka trasologa D. G; izvod iz registra kaznenih evidencija Ministarstva pravde Crne Gore, br. 86/17 od 25.05.2017 godine; fotoelaborat UP OB K. od 19.02.2017 godine, sa skicom lica mjesta i foto-dokumentacija Forenzičkog centra Danilovgrad od 28.03.2017 godine, </span><span class="span1">pa je cijeneći iste i u kontekstu dovodeći ih u vezu sa odbranom optuženog utvrdio činjenično stanje kao u izreci presude. </span>
</p>
<p>&nbsp;</p>
<p>
<span class="span1">Kao nesporno u ovoj krivično-pravnoj stvari utvrđeno je sledeće činjenčno stanje: </span>
</p>
<p>&nbsp;</p>
<p>
<span class="span1">Optuženi V. N. i oštećeni D. P. se poznaju od ranije. Nesporno je da je oštećenom nanio više povreda nožem dana 19.02.2017 godine, oko 02,45 h. u diskoteci "S" u K. koja se nalazi na uglu ulica B.T. i V.M. Međutim, sporno je da li je optuženi povrede oštećenom nanio braneći se od njegovog napada i da li je takav napad prethodno od strane oštećenog postojao, te je sporno da li je između optuženog i sada oštećenog postojao bilo kakav konflikt prethodno koji bi bio od uticaja na brže donošenje odluke kod optuženog da oštećenom nanese povrede ili pak uzrokuje njegovo činjenje. </span>
</p>
<p>&nbsp;</p>
<p>
<span class="span1">Odbranu optuženog da je djelo počinio braneći se od napada oštećenog, kao i odbranu da ranije sa oštećenim nije imao nesporazuma, sud nije mogao prihvatiti. </span>
</p>
<p>&nbsp;</p>
<p>
<span class="span1">Po nalaženju suda, njegova odbrana je sračunata na izbjegavanje krivično-pravne odgovornosti, te da isti pokušava da uvjeri i ubijedi sud da je to morao uraditi braneći se od napada. Njegova odbrana u tom dijelu je obezvrijeđena u bitnom kazivanjem oštećenog D, te svjedoka N.H. i D. I. i V, kao i svjedoka B. M, L. M, a u dijelu odbrane kojom predočava da je sa oštećenim bio do tada u dobrim odnosima i iskazima svjedoka Ž. D. i K. V, kao i iskazom oštećenog.  </span>
</p>
<p>&nbsp;</p>
<p>
<span class="span1">Tako, svjedok - oštećeni D. P. u bitnom predočava da u diskoteci "S" radio kao konobar i obezbjeđenje po potrebi, a da je te večeri radio kao konobar. Optuženog poznaje od ranije. Mjesec dana ranije posmatrano od predmetnog događaja kada je radio u kafe-baru "B" kao obezbjeđenje. Sada optuženi je došao sa M. M. u lokal i pravili su probleme, o čemu je on tada obavijestio policiju. Policajci su mu rekli da će doći odmah, i zatražili da izvede optuženog i M. ispred lokala, što je on i učinio. Po preduzetim radnjama od strane policije, isti su namjeravali da se vrate u lokal, ali im on nije dozvolio. Tom prilikom mu je optuženi zaprijetio, govoreći da će to biti njegova zadnja greška, te da će mu platiti, što su čuli policajci Ž, kao i drugi koji su se nalazili na tom mjestu. Od tada se sa optuženim nije sretao. Te večeri zapazio je da je optuženi više puta prilazio do didžeja, od kojeg je zahtijevao da mu pušta pjesme po njegovoj želji. Didžej mu je rekao da je na zahtjev optuženog pustio par pjesama, te da ga trpi kako ne bi pravio probleme. Zapazio je da je optuženi bio drzak kada je zadnji put došao do didžeja. Čuo je da mu je govorio povišenim tonom "čuješ ti, kad ti kažem pusti mi tu pjesmu" i unosio mu se u lice. Nije se mogao sjetiti da li je tada, optuženog povukao unazad kako bi ga sklonio od didžeja, ali je optuženi u jednom momentu zakoračio jedan korak prema njemu i lijevoj rukom u kojoj je imao nož udario ga u predjelu desne srane trbuha. U tom momentu, bio je okrenut licem prema njemu. Od bola se savio i tada mu je optuženi zadao udarac pesnicom u predjelu desne strane lice više brade, kao i mali rez na vratu. Potom je prišao do njih radnik obezbjeđenja L. M. uhvatio za ruke optuženog i povukao ga prema sebi. Prišao je do njih i pokušali su da savladaju optuženog. U tom momentu je dobio udarac nožem u predjelu lijevog ramena i lijeve lopatice leđno. Optuženi mu je udarce zadao vrlo brzo, te nije bio ni svjestan i nije znao čime ga udara. U prvom momentu, pomislio je da je u lijevoj šaci ima boks, pa je pokušao da ga otme. Nakon što mu je otvorio šaku iz iste mu je ispao nož koji je pao na podlogu. Podigao je nož i otišao u hitnu zbog obimnog krvarenja, a nož ponio sa sobom. Nož je predao policiji kada je došao u bolnicu.  </span>
</p>
<p>&nbsp;</p>
<p>
<span class="span1">Bio je u šoku, te nije bio svjestan čime mu optuženi nanosi povrede, niti zbog čega, a smatra da je sve to uradio zbog događaja koji se desio mjesec dana ranije, kada mu je optuženi u diskoteci "B" zaprijetio. Ne sjeća se da li je sada optuženog V. udario bilo čime i u bilo koji dio tijela, a sa razloga jer je bio u šoku od bola zbog prvog udarca nožem u predjelu rebarnog luka. Smatra da ga optuženi nije lišio života samo zbog toga što ga je nož ubo u rebro, te da je optuženi prethodno pripremio nož i da je njegova </span><span class="span1">namjera bila prvo da tim nožem udari didžeja, međutim, kada je vidio njega u neposrednoj blizini, uputio se prema njemu i nanio mu povrede. </span>
</p>
<p>&nbsp;</p>
<p>
<span class="span1">Kao oštećeni u konačnom se nije pridružio krivičnom gonjenju, niti postavio imovinsko-pravni zahtjev, sa razloga jer se u međuvremenu izmirio sa optuženim, koji mu se izvinio i izrazio namjeru da ubuduće žive u dobrim odnosima, a što je on prihvatio i izvinjenje optuženog ocijenio kao iskreno. </span>
</p>
<p>&nbsp;</p>
<p>
<span class="span1">Kazivanje oštećenog u bitnom u dijelu dešavanja u diskoteci "S", se potvrđuje kazivanjem svjedoka N. H, D. I. i V, te svjedoka B. M. i L. M, a vezano za događaj koji se desio u kafiću "B" i kazivanje svjedoka Ž. V. i K. V, a sa čime se obezvređuje odbrana optuženog. </span>
</p>
<p>&nbsp;</p>
<p>
<span class="span1">Tako, svjedok N. H. u bitnom predočava da se te večeri nalazio u diskoteci "S". Diskoteka je bila puna gostiju. U diskoteci su se nalazili i optuženi i oštećeni. Zapazio je da je optuženi više puta išao do didžeja i naručivao pjesme. Didžej je puštao neke pjesme, a neke je optuženi čekao da dođe na red. Po njegovoj procjeni optuženi je bio pod uticajem alkohola i povišenim tonom se obraćao didžeju da mu pusti pjesmu. U jednom momentu optuženi je priglio didžeja oko vrata i stegao ga grubo. Tada je do njih prišao oštećeni i povukao V. za garderobu unazad kako bi ga odvojio od didžeja. Tada je došlo do gužve i on nije zapazio šta se dešava, ali je zapazio kada je optuženi nekoliko puta šakom ili pesnicom zamahivao u pravcu oštećenog, ali nije vidio udarce, niti je vidio da je optuženi držao u ruci neki predmet. Zapazio je kada su neka lica iz diskoteke izvela i optuženog i oštećenog. </span>
</p>
<p>&nbsp;</p>
<p>
<span class="span1">Nije se mogao izjasniti kojom rukom je optuženi zamahivao u pravcu oštećenog, niti je vidio da je optuženog neko udario. </span>
</p>
<p>&nbsp;</p>
<p>
<span class="span1">Svjedok D. I. u bitnom tokom postupka predočava da je te večeri u diskoteci "S" radio kao didžej u vremenu od 01,00 h. do 03,30 h. U diskoteci se nalazio i sada optuženi V, koji je više puta dolazio do njega i naručivao da mu pušta pjesme, što je on činio u najmanje pet navrata. Kada je zadnji put došao do njega, bio je prilično grub, zagrlio ga je lijevoj rukom oko vrata i jako stisnuo i rekao mu povišenim tonom da mu odmah pusti pjesmu. Do njega za stolom su sjedjeli D. V. i N. H. i vidjeli su kako se ponašao optuženi. I u prethodnim navratima kada je dolazio do njega, optuženi je bio grub, nekad manje, a nekad više. Nakon što ga je optuženi zaglio lijevom rukom oko vrata i stisnuo, do njih je prišao sada oštećeni D, koji mu je neposredno prije toga rekao da ga pozove ukoliko optuženi bude pravio probleme. Međutim, on oštećenog nije pozivao, a nastojao je da smiri situaciju. Kada je zadnji put došao optuženi do njega i pokušao je da ga udari, skinuo je slušalice i pitao ga je li problem da sačeka da pusti prethodno naručene dvije-tri pjesme. Tada je prišao do njih oštećeni. Misli da je optuženi vidio oštećenog kada je došao do njih, pa je krenuo prema njemu i udario ga rukom u predjelu stomaka. Nije vidio da li je optuženi imao u ruci nož ili neki drugi predmet. Nakon toga, oštećeni je kleknuo i tada ga je optuženi još dva puta udario šakom. Ne zna da li je imao nešto u šaci. Po njegovom mišljenju, V. je iz čista mira udario D, a kako je saznao najvjerovatnije zbog problema koji su imali od ranije. </span>
</p>
<p>&nbsp;</p>
<p>
<span class="span1">Nije siguran, ali postoji mogućnost da je oštećeni udario optuženog rukom, ne zna u koji dio tijela, ali nakon što mu je optuženi zadao sva tri udarca. </span>
</p>
<p>&nbsp;</p>
<p>
<span class="span1"> Svjedok D. V. u bitnom predoačva da se te večeri nalazio u diskoteci "S" u društvu sa N.H. Tada je prvi put vidio D. i V. U diskoteci je radio njegov brat Ivan kao </span><span class="span1">didžej. Zapazio je kada mu je optuženi prilazio više puta, a jedan put ga je on spriječio, jer se plašio problema. Kada je pokušao da spriječi optuženog da dođe do didžeja, optuženi mu je govorio da je on tu gazda, te da će da zove neke problematične momke iz B. P. Pošto je vidio o kakvom licu se radi, više nije pokušavao jer se plašio problema. Optuženi je više puta prilazio do didžeja, a u jednom momentu je didžej zagrlio lijevom rukom. Vidio je kada je oštećeni optuženog povukao unazad od didžeja. </span>
</p>
<p>&nbsp;</p>
<p>
<span class="span1">Nije vidio da li je neko nekog tada udarao, jer se stvorila odmah gužva, a zapazio je kada su neki momci odveli prvo optuženog, a zatim oštećenog prema izlazu. </span>
</p>
<p>&nbsp;</p>
<p>
<span class="span1">Navodi da se optuženi osjećao na alkohol. </span>
</p>
<p>&nbsp;</p>
<p>
<span class="span1">Svjedok B. M. predočava da je suvlasnik diskoteke "S" u K, te da se nalazio se u diskoteci i stajao u blizini mjesta gdje se nalazio didžej. U jednom momentu primijetio je gužvu i vidio optuženog kako zamahuje u pravcu oštećenog. Nije vidio od gužve da li ga je udario, niti da li je oštećeni udario optuženog. Kada je došao do njih, oba su bila na patosu i to oštećeni okrenut leđima, a iznad njega se nalazio optuženi koji je zamahivao rukom u pravcu oštećenog, a oštećeni je pružao ruke prema njemu. Po njegovom mišljenju, oštećeni se branio od optuženog. Razvadili su ih i tada niko od prisutnih nije vidio nož kod bilo koga. Zajedno sa L. M. poveo je optuženog prema izlazu iz diskoteke i u jednom momentu se optuženi otrgao i pobjegao. Kada su se nalazili na ulazu, oštećeni je istrčao iz diskoteke, govoreći da je uboden nožem od strane optuženog. Vidio je krv, koliko je zapazio, na njegovom lijevom ramenu. Pošao je taksijem u HMP, a on za njim. U hitnoj je vidio da oštećeni ima tri rane i to jednu u predjelu abdomena i dvije u predjelu ramena. Dok se nalazio u hitnoj, oštećeni je iz džepa pantalona izvadio nož i rekao da ga je optuženi tim nožem povrijedio i tada je nož predao policiji. Nož je bio na rasklapanje. Dužina drške noža je iznosila od oko 8 do 10 cm. Kada je zapazio gužvu optuženi je stajao na pultu, tako da je bio visočiji od D. Vidio je tada da je oštećeni prišao do optuženog i tada su bili okrenuti licem jedan prema drugom. Optuženi je nasrnuo na oštećenog zamahujući rukom u njegovom pravcu. </span>
</p>
<p>&nbsp;</p>
<p>
<span class="span1">Svjedok L. M. u bitnom tokom postupka predočava da se te večeri nalazio u diskoteci "S" i stajao je za stolom u društvu sa B. M. i D. P. Od pulta gdje se nalazio diždjej bili su udaljeni oko tri metra. Na istoj udaljenosti, ali na drugoj strani nalazili su se optuženi, M. M. i njemu nepoznato lice. Zapazio je da je optuženi u više navrata dolazio do didžeja i tražio da mu pušta pjesme. Zapazio je da se optuženi ponaša bahato, te da je gestikulirao rukama. Obzirom da je bila velika gužva u diskoteci i buka od muzike nije čuo šta je govorio. U jednom momentu optuženi je pokušao da udari didžeja, pa su on, B. i sada oštećeni pritrčali do njih. Uhvatio je optuženog za rame i spriječio ga da udari didžeja. Tada se optuženi okrenuo i bio je licem u licem sa oštećenim, pa je odmah nasrnuo na njega i udario ga rukom u predjelu abdomena i u predjelu, koliko se sjeća, desnog ramena. Potom su se uhvatili u koštac, a zatim je optuženi oštećenog dva-tri puta udario, u čemu ga je on dalje spriječio hvatanjem za ruku. Optuženog su izgurali sa tog mjesta, nakon čega je pobjegao. Nije znao da je oštećeni povrijeđen. Nož je vidio kada je oštećeni kazao da optuženi ima nešto oštro u ruci. Vidio je kada je oštećeni oduzeo nož od optuženog. Radilo se o britvi - lovačkom nožu na rasklapanje, koji je u momentu kada mu je isti oduzeo oštećeni bio otvoren. Nož je bio dužine sječiva oko 8 do 10 cm. Kada je oštećeni oduzeo nož od optuženog zapazio je u momentu kada su izlazili iz diskoteke krv u predjelu njegovog abdomena, kao i na dukserici u predjelu leđa fleku od krvi. </span>
</p>
<p>&nbsp;</p>
<p>
<span class="span1">Opisuje da je optuženi u momentu kada mu je oštećeni oduzeo nož, djelovao razjareno, pa je stekao utisak da bi ih sve tada fizički napao. </span>
</p>
<p>&nbsp;</p>
<p>
<span class="span1">Oštećeni je u diskoteci zavrnuo duksericu i on je vidio da krvari iz rane u predjelu abdomena, kao i iz ramena kako je prethodno predočio. Nakon toga, oštećeni je taksi vozilom pošao u HMP, a B. svojim vozilom za njim, dok se on vratio po D. jaknu i svojim vozilom pošao u HMP. Nakon ukazane pomoći, oštećeni je prebačen u Klinički centar. </span>
</p>
<p>&nbsp;</p>
<p>
<span class="span1">Dalje je predočio da je oštećeni te večeri radio kao konobar, te da je u jednoim momentu primijetio da su se i optuženi i oštećeni našli u polučučećem položaju. Dalje predočava da je čuo priču u gradu da je otprilike prije pola godine optuženi nasrćao na oštećenog. Nije primijetio povrede na licu optuženog, već samo da mu je šaka bila krvava, niti je primijetio da je bilo ko u toj gužvi udario optuženog. </span>
</p>
<p>&nbsp;</p>
<p>
<span class="span1">Svjedoci Ž. D. i K. V. predočavaju da su zaposleni u Odjelenju bezbjednosti K. </span>
</p>
<p>&nbsp;</p>
<p>
<span class="span1">Svjedok Ž. u bitnom navodi da lično poznaje i V. i D, te da je V. više puta privodio i da se kod službe vodi kao bezbjednosno interesantno lice, a i višestruki je povratnik u vršenju krivičnih djela, kao i prekršaja iz javnog reda i mira. </span>
</p>
<p>&nbsp;</p>
<p>
<span class="span1">Predočava da je jednom prilikom kada je policija privela M. M, druga N, kao i K. B, da je sada optuženi nepozvan došao i na njegov zahtjev da napusti prostorije, optuženi se prema njemu ponašao veoma drsko, a kada ga je on izveo ispred zgrade policije i nijesu mu dozvolili da uđe, te kada su zaključali vrata optuženi je lupao na vrata i prijetio. </span>
</p>
<p>&nbsp;</p>
<p>
<span class="span1">Istog dana, oko 23,00 h. ga je pozvao D. P. govoreći mu da se u kafani "B" nalaze V. N. i M. M, te da ima informaciju da V. kod sebe ima nož. Misli da je D. radio kao obezbjeđenje lokala, pa mu je rekao da ih izvede ispred lokala i da će oni doći vrlo brzo. Odmah su došli i ispred lokala su zatekli D, V. i M. Izvršili su njihov pregled i nijesu našli bilo kakav predmet. U jednom momentu optuženi je pokušao da se vrati u lokal, navodno kako bi uzeo jaknu, na šta mu je oštećeni rekao da će mu on donijeti jaknu. Optuženi mu se tada obratio riječima "ovo će vam biti poslednje, sve jednog dana dođe na naplatu". Tada im je oštećeni zaprijetio B. D, koji je gazdu tog lokala više puta reketirao. </span>
</p>
<p>&nbsp;</p>
<p>
<span class="span1">Svjedok K. predočava da ga je pozvao vođa grupe Ž. i obavijestio o sadržini razgovora koji je prethodno imao sa sada oštećenim. Nakon toga su pošli u taj lokal. Čuo je kada je optuženi uputio riječi "ovo će mu biti  zadnji put, tebra, sve jednog dana dođe na naplatu". Smatra da su te riječi bile upućene oštećenom, sa razloga jer ga je isti izveo iz kafića i nije mu dozvolio da se vrati u kafić. Dok je išao za njima prema zgradi OB-a, govorio je "sad će da izađe D. B. iz zatvora, biće da vi strecate od njega kao što ste strecali". Ne zna da li su te riječi bile upućene njima ili D. </span>
</p>
<p>&nbsp;</p>
<p>
<span class="span1">Taj događaj nijesu procesuirali, ali su sačinili zabilješku.</span>
</p>
<p>&nbsp;</p>
<p>
<span class="span1">Iskaze ovih svjedoka, sud je u potpunosti prihvatio. Po nalaženju suda, svjedoci su se izjasnili onako kako su zapazili i kako se događaj desio. Njihovi iskazi se udopunjuju u pogledu bitnih činjenica odlučnih za utvrđivanje istine i daju pregledniju sliku o događaju koji se desio. Sadržinom svojih iskaza su negirali odbranu optuženog i nalaženje njegovog branioca da je povrede oštećenom nanio braneći se od njegovih napada, a potvrdili kazivanje oštećenog u pogledu bitnih činjenica vezanih za događaj koji se desio i način na koji se događaj desio. </span>
</p>
<p>&nbsp;</p>
<p>
<span class="span1">Tako, svjedok N. predočava da je oštećeni samo povukao optuženog za garderobu unazad kako bi ga odvojio od didžeja, nakon čega je zapazio da optuženi rukom zamahuje u pravcu oštećenog. </span>
</p>
<p>&nbsp;</p>
<p>
<span class="span1">Svjedok D. I. potvrđuje da je oštećeni došao do optuženog, te kada je optuženi vidio oštećenog pošao je u njegovom pravcu i udario ga rukom u predjelu stomaka. Nije siguran da li je oštećeni udario optuženog, ali tvrdi da ukoliko jeste da je to uradio nakon što mu je optuženi zadao sva tri udarca. </span>
</p>
<p>&nbsp;</p>
<p>
<span class="span1">Svjedok D. V. predočava da je optuženi više puta prilazio do didžeja i u jednom momentu ga zagrlio lijevom rukom, nakon čega je vidio da je oštećeni optuženog povukao unazad od didžeja. Nije vidio da li je neko nekog udarao. </span>
</p>
<p>&nbsp;</p>
<p>
<span class="span1">Svjedok B. između ostalog predočava da je vidio kada je oštećeni prišao do optuženog, te da je vidio kada je optuženi nasrnuo na oštećenog, zamahujući rukom u njegovom pravcu.</span>
</p>
<p>&nbsp;</p>
<p>
<span class="span1">Svjedok L. predočava da je zapazio da je optuženi pokušao da udari didžeja, pa su on, B. i sada oštećeni pritrčali do njih, te je on uhvatio optuženog za rame, nakon čega se optuženi okrenuo i tada je bio licem u lice sa oštećenim, nakon čega je odmah nasrnuo na oštećenog i udario ga rukom u predjelu abdomena. Tvrdi da oštećeni prethodno nije udario optuženog. </span>
</p>
<p>&nbsp;</p>
<p>
<span class="span1">Svjedoci Ž. i K. su negirali odbranu optuženog da nije bio prethodno u konfliktu sa sada oštećenim. Iz njihovih iskaza se izvodi zaključak da su isti kao službenici policije po pozivu oštećenog koji je tada radio kao obezbjeđenje u lokalu "B", došli do tog lokala, te da je optuženi zaprijetio oštećenom D, govoreći u smislu da će sve jednog dana doći na naplatu i da će mu platiti. </span>
</p>
<p>&nbsp;</p>
<p>
<span class="span1">Svjedok M. M. u bitnom tokom postupka predočava da je te večeri zajedno sa svojim prijateljem sada optuženim V. N. došao u diskoteku "S" u K. Tada je V. bio pod uticajem alkohola i odlazio je više puta do didžeja i naručivao pjesmu koju je didžej obećao da će mu pustiti, ali to nije uradio. Zadnji put, a misli da je to bio peti put pred sam fajront, optuženi je ponovo pošao do didžeja i zamolio ga da pusti pjesmu. Dok je razgovarao sa didžejem prišao mu je sa leđa oštećeni D, koji je tada radio kao obezbjeđenje u lokalu, uhvatio ga sa leđa za ruke, povukao unazad, a zatim udario pesnicom u predjelu glave - lica. Odmah potom se stvorila gužva u lokalu. Poznato mu je da je V. stalno sa sobom nosio nož na rasklapanje, koji je vjerovatno imao kod sebe i tom prilikom. </span>
</p>
<p>&nbsp;</p>
<p>
<span class="span1">Nije vidio kada je optuženi povrijedio oštećenog, a to je saznao nakon što je izašao iz diskoteke. Tvrdi da između optuženog i oštećenog nije bilo svađe, da je on čuo, a vidio je momenat rvanja između njih kada je nastala gužva. </span>
</p>
<p>&nbsp;</p>
<p>
<span class="span1">Da je optuženi povrijeđen u predjelu lijevog oka vidio je sjutradan. </span>
</p>
<p>&nbsp;</p>
<p>
<span class="span1">Činjenica je da svjedok M. M. u bitnom potvrđuje odbranu optuženog da se branio od napada oštećenog koji ga je prethodno uhvatio za ruke sa leđa, a zatim povukao unazad, nakon čega ga je udario pesnicom u predjelu glave i lica. Iz njegovog iskaza se da zaključiti da je optuženi nanio povrede oštećenom nakon što je zadobio udarac od oštećenog.</span>
</p>
<p>&nbsp;</p>
<p>
<span class="span1">Kazivanje ovog svjedoka je obezvrijeđeno iskazima ostalih saslušanih svjedoka, koji su se izjasnili o dešavanju u diskoteci "S", čijom ocjenom iskaza se izvodi zaključak da oštećeni nije zadao udarac optuženom prije nego nakon što mu je isti nanio povrede nožem. </span>
</p>
<p>&nbsp;</p>
<p>
<span class="span1">Po nalaženju suda, svjedok M. "slijedi" odbranu optuženog i pokušava da popravi njegov položaj u postupku, predočavajući da je optuženi nanio povrede oštećenom braneći se od njegovog napada, a koja činjenica nije potvrđena nijednim drugim izvedenim dokazom. </span>
</p>
<p>&nbsp;</p>
<p>
<span class="span1">Osim odbrane optuženog i iskaza M. nijedan drugi dokaz ne ukazuje da je oštećeni zadao udarac optuženom prije nego što mu je on nanio povrede nožem, pa stoga, po nalaženju suda, ne može ni postojati niti nužna odbrana, niti prekoračenje nužne odbrane, jer nije postojao napad od strane oštećenog. Stoga, optuženi nije ni imao bilo kakve potrebe da se brani, jer napada oštećenog prije nego što je on nanio povrede optuženom, nije ni bilo. </span>
</p>
<p>&nbsp;</p>
<p>
<span class="span1">U prilogu ovakvom zaključavanju i iskaz oštećenog koji je bio kategoričan da nije prethodno zadao udarac optuženom, već da ga je samo povukao unazad kako bi spriječio konflikt koji je optuženi imao sa didžejom, te da mu je nejasno zbog čega mu je optuženi nanio povrede jer za to nije imao razloga, a smatra da je upravo to uradio sa razloga što su ranije imali nesporazum u diskoteci "B" kada mu je zaprijetio. </span>
</p>
<p>&nbsp;</p>
<p>
<span class="span1">Sud je cijenio i ostale izvedene dokaze tokom postupka kojim je predstavljeno i to: </span>
</p>
<p>&nbsp;</p>
<p>
<span class="span1">Zapisnikom o uviđaju Višeg državnog tužilaštva u B. P. Kt. br. 6/17 od 20.02.2017 godine, predstavljeno je mjesto gdje se desio događaj i opisani zatečeni tragovi. Naznačeno je između ostalog da je krimi tehničaru naloženo da izuzme DNK uzorke od osumnjičenog V. i oštećenog D, te data naredba vještaku S. K. da uporedi DNK uzorke osumnjičenog i oštećenog sa DNK uzorcima na dostavljenim predmetima i izuzetim tragovima, te data naredba vještaku trasologu da da nalaz i mišljenje o oštećenjima na dostavljenoj dukserici-majci oštećenog, sa zadatkom da se izjasni da li su ista nastala od dostavljenog noža. </span>
</p>
<p>&nbsp;</p>
<p>
<span class="span1">Službenom zabilješkom Up OB K. od 19.02.2017 godine, OPS Ž. D, je između ostalog predočeno da je od oštećenog izuzt nož koji je potom predat vođi dežurne službe. </span>
</p>
<p>&nbsp;</p>
<p>
<span class="span1">Iz potvrde UP OB K. bez broja od19.02.2017 godine, proizilazi da su ovlašćeni slubženici od oštećenog D. izuzeli nož sa kojim mu je po kazivanju oštećenog, optuženi nanio povrede. </span>
</p>
<p>&nbsp;</p>
<p>
<span class="span1">Izvještajem ljekara jedinice za HMP u K. dr. M. I, br. protokola 617 od 20.02.2017 godine, su opisane povrede kod optuženog V. N, u predjelu korijena nosa u vidu otoka i podliva. </span>
</p>
<p>&nbsp;</p>
<p>
<span class="span1">Vještak dr. M. S. se izjasnio da je po osnovu medicinske dokumentacije i pregleda optuženog utvrdio postojanje krvnih podliva u predjelu unutrašnjeg ugla lijevog oka starosti od oko dva dana, te da je na korijenu nosa vidljiv otok, kao i manja ogrebotina nosa u vidu zarastanja. Naznačeno je da se optuženi žali i na bolove u predjelu desnog rebarnog luka sa spoljne strane, gdje ne postoji vidljiv trag povreda, ali da isti osjeća </span><span class="span1">blagi bol pri dodiru. Te povrede su konstatovane i u izvještaju Hitne medicinske pomoći iz K. Dalje se nalazi da usled toga optuženi ne može imati nikakvih posledica.  </span>
</p>
<p>&nbsp;</p>
<p>
<span class="span1">Izvještajem ljekara jedinice za HMP u K. dr. J. P, na ime D. P, br. protokola 604 od 19.02.2017 godine, konstatovane su i opisane povrede kod oštećenog D. u vidu uboda nožem u predjelu abdomena ispod DRL. i dvije rane u predjelu lijevog ramena, te oguljotina u predjelu vrata naprijed. </span>
</p>
<p>&nbsp;</p>
<p>
<span class="span1">Izvještajem ljekara specijaliste JZU Kliničkog centra Crne Gore - Urgentnog centra dr. M. i dr. V. na ime oštećenog, opisane su povrede, te naznačeno prisustvo ubodnih rana, supraskapularno lijevo, te u predjelu desnog hemitoraksa i u predjelu spoljašnje strane lijeve nadlaktice. </span>
</p>
<p>&nbsp;</p>
<p>
<span class="span1">Laboratorijskim nalazom krvi Kliničkog centra Crne Gore na ime D. P. od 19.02.2017 godine, data je hematološka analiza krvi oštećenog. </span>
</p>
<p>&nbsp;</p>
<p>
<span class="span1">Iz dva CT nalaza KC CG, radiologa dr. A. M. na ime oštećenog od 19.02.2017 godine, dati su nalazi radiologa jetre, žučne kese, pankerasa, bubrega, nadbubrežne žlijezde, slezine, aorte, retroperitonealne LGL, te naznačeno da u trbušnoj duplji i maloj karlici nema slobodne tečnosti, te označeno postojanje kondezicione rane veličine oko 18x3-4 mm, u nivou prednjeg okrajka četvrtog rebra. </span>
</p>
<p>&nbsp;</p>
<p>
<span class="span1">Nalazom i mišljenjem vještaka dr. M. S. na ime oštećenog od 08.03.2017 godine, su opisane povrede, te naznačeno da je isti zadobio ubodnu ranu u nivou prednjeg okrajka četvrtog rebra desne polovine grudnog koša dimenzija 18 mmx3-4 mm, ubodnu ranu dužine oko 1 cm, iznad lijeve ključne kosti, te ubodnu ranu dužine oko 1 cm, u predjelu spoljašnje strane lijeve nadlaktice, kao i ogrebotinu kože na prednjoj strani vrata. Vještak nalazi da se sve povrede i pojedinačno i zbirno lake tjelesne povrede, koje povrede su nanijete aktivnim dejstvom - ubadanjem šiljkom i oštricom zamahnutog mehaničkog oruđa koje pored šiljka ima i oštricu sječiva i mogle su nastati od više udaraca nožem (najmanje tri). Vještak dalje navodi da je crtasta oguljotina kože na prednjoj strani vrata nastala uspravnim ili kosim dinamičkim dejstvom svih mehaničkih oruđa na površinu kože. </span>
</p>
<p>&nbsp;</p>
<p>
<span class="span1">Izvješajem Forenzičkog cnetra Danilovgrad Up o DNK vještačenju br. 871/17 od 28.03.2017 godine, vještaka dr. S. K, dato je mišljenje da se na osnovu izvršenih DNK i seroloških analiza i biostatističkog proračuna može zaključiti da rezultat DNK analize daje ekstremno jaku podršku hipotezi da je V. N. glavni donor biološkog materijala sa uzorka izuzetog sa drške noža, te da rezultat DNK analize daje ekstremno jaku podršku hipotezi da krv koja je izuzeta brisem sa sječiva noža potiče od oštećenog D. </span>
</p>
<p>&nbsp;</p>
<p>
<span class="span1">Izvještajem Forenzičkog centra Up ovještačenju br. 872-1/17 od 30.03.2017 godine,vještaka trasologa D. G, dato je mišljenje da su mehanička oštećenja na dostavljenoj dukserici oštećenog karakteristična za oštećenja koja nastaju dejstvom oštrog metalnog predmeta sa sječivom i mogla su nastati dejstvom dostavljenog noža. </span>
</p>
<p>&nbsp;</p>
<p>
<span class="span1">Iz izvoda iz registra kaznenih evidencija Ministarstva pravde Crne Gore, br. 86/17 od 25.05.2017 godine, se utvrđuje da je optuženi V. N. osuđivan presudama Osnovnog suda u K: Kv. br. 51/16 od 19.08.2016 godine, na kaznu zatvora u trajanju od 8 mjeseci i 15 dana zbog krivičnog djela nasilničko ponašanje u sticaju sa krivičnim djelom teška tjelesna povreda; K. br. 37/11 od 14.10.2011 godine, zbog krivičnog djela iz čl. 376 st. 3 u vezi st. 2 i 1 Kz, na kaznu zatvora od šest mjeseci, K. br. 103/01 od 23.01.2005 godine, </span><span class="span1">zbog krivičnog djela iz čl. 37 st. 2 u vezi st. 1 Kz, na kaznu zatvora u trajanju od tri mjeseca, uslovno na godinu dana; K. br. 83/01 od 21.11.2003 godine, zbog krivičnog djela iz čl. 145 Kz, na kaznu zatvora u trajanju od pet mjeseci; presudom Višeg suda u B. P. i to: K. br. 99/09-07 zbog krivičnog djela iz čl. 143 u vezi čl. 20 st. 1 Kz-a, na kaznu zatvora u trajanju od dvije godine; Kž. br. 169/10 od 30.03.2010 godine, zbog krivičnog djela iz čl. 152 u vezi čl. 21 Kz, na kaznu zatvora u trajanju od 7 mjesec; K. br. 113/09 od 17.03.2009 godine, zbog krivičnog djela iz čl. 300 st. 2 Kz, na kaznu zatvora u trajanju od osam mjeseci; i presudom Osnovnog suda iz  B. P, K. br. 587/05 od 14.02.2006 godine, zbog krivičnog djela iz čl. 154 Kz, na novčanu kaznu u iznosu od 500 eura.</span>
</p>
<p>&nbsp;</p>
<p>
<span class="span1">Fotoelaboratom UP OB K. br. 61/3-18/17 od 19.02.2017 godine, sa skicom lica mjesta, prikazani su zatečeni tragovi prilikom vršenja uviđaja i bliže predstavljeno mjesto gdje se događaj desio. </span>
</p>
<p>&nbsp;</p>
<p>
<span class="span1"> Foto-dokumentacijom Forenzičkog centra Danilovgrad UP br. 871/17 od 28.03.2017 godine, između ostalog bliže je prikazan nož kojim su nanijete povrede. </span>
</p>
<p>&nbsp;</p>
<p>
<span class="span1">Sadržini izvedenih dokaza nije imalo prigovora, isti nijesu dovedeni u sumnju bilo kojim izvedenim dokazom tokom postpuka, pa ih je sud u potpunosti prihvatio, uz nalaženje da iste sa tih razloga ne treba posebno komentarisati. </span>
</p>
<p>&nbsp;</p>
<p>
<span class="span3"></span><span class="span1">Svestranom analizom svih izvedenih dokaza, nedvosmisleno se zaključuje da je optuženi počinio krivično djelo stavljeno mu na teret, na način kako je to predstavljeno izrekom presude, a suprotno odbrani optuženog i nalaženju njegovog branioca. </span>
</p>
<p>&nbsp;</p>
<p>
<span class="span1">Postupanje optuženog u konkretnom slučaju dokazano je i kvalifikuje se kao izvršenje krivičnog djela ubistvo u pokušaju iz čl. 143 u vezi čl. 20 Kz.  </span>
</p>
<p>&nbsp;</p>
<p>
<span class="span1">Na ovo ukazuje upotreba sredstva-noža kojim su povrede nanijete, kao i mjesto povređivanja, te upornost optuženog prilikom nanošenja povreda, jer je oštećenom tim sredstvoim nanio tri udarca, u vitalne djelove tijela. </span>
</p>
<p>&nbsp;</p>
<p>
<span class="span1">Optuženi je htio i nastojao da krivičnom radnjom ostvari zabranjenu posledicu, ulažujući svoj voljni napor na ostvarenje tog cilja. Optuženi je bio svjestan i radnje i posledice. Optuženi je bio svjestan da su radnje koje je preduzeo podobne da oštećenog liši života i to je htio.    </span>
</p>
<p>&nbsp;</p>
<p>
<span class="span1">Prilikom izvršenja predmetnog krivičnog djela optuženi je postupao sa direktnim umišljajem. Optuženi je bio svjestan da preduzima radnju kojom je moguće da će lišiti života oštećenog. Njegova radnja je bila usmjerena prema živom čovjeku, te je isti htio da oštećenog D. P. liši života. Preduzetim radnjama nastupila je konkretna opasnost, tj. povređivanje oštećenog. To što kod oštećenog nije nastupila smrt nije proizvod volje i činjenja optuženog, već splet srećnih okolnosti, a ovo obzriom na upotrijebljeno sredstvo i mjesto gdje je povreda nanesena, kao i broj nanijetih povreda. </span>
</p>
<p>&nbsp;</p>
<p>
<span class="span1">Sa iznijetnog, u radnjama optuženog su sadržana sva obilježja kriivčnog djela za koje je kriv i krivično-pravno odgovoran.  </span>
</p>
<p>&nbsp;</p>
<p>
<span class="span1">Odlučujući o vrsti i visine kazne optuženom, sud je cijenio sve okolnosti koje su od značaja na izricanje vrste i visine kazne, pa je kao olakšavajuću okolnost na strani optuženog cijenio da se radi o relativno mladom čovjeku, da se izmirio sa oštećenim, te da se oštećeni nije pridružio krivičnom gonjenju, da su oba izmirenje shvatili kao iskreno i </span><span class="span1">potpuno, sa željom da ubuduće žive u dobrim odnosima, te okolnosti pod kojima se događaj desio, u smislu da je optuženi bio pod uticajem alkohola, a što je optuženi priznao, te naznačio da se u takvom stanju nije nalazio, da najvjerovatnije ne bi ni došlo do nastupanja ovakvih posledica, da nije nastupila najteža posledica,  a kao otežavajuću okolnost cijenio da je ranije više puta osuđivan za istorodna krivična djela, pa je optuženog shodno odredbama čl. 45 i 46 Kz-a, istom ublažio kaznu, cijeneći označene olakšavajuće okolnosti kao osobito olakšavajuće, i istog osudio na kaznu zatvora u trajanju od 3 (tri) godine, cijeneći da je ista srazmjerna težini izvršenog krivičnog djela i društvenoj opasnosti počinio, te da će se sa istom u dovoljnoj mjeri uticati kako na optuženog, tako i na druge da ubuduće ne vrše krivična djela.</span><span class="span3"> </span>
</p>
<p>&nbsp;</p>
<p>
<span class="span1">Shodno čl. 51 Kz, optuženom V. N. se u izrečenu kaznu zatvora ima uračunati vrijeme provedeno u pritvoru od 20.02.2017 godine, do 15.09.2017 godine.</span>
</p>
<p>&nbsp;</p>
<p>
<span class="span1">Na osnovu odredbe čl. 226 Zkp-a, optuženi se obavezuje da na ime paušala plati iznos od 50,00 €, koji paušal je određen obzirom na trajanje i složenost  postupka i imovno stanje optuženog. </span>
</p>
<p>&nbsp;</p>
<p>
<span class="span1">Shodno odredbi čl. 229 Zkp-a, optuženi se obavezuje da nadoknadi troškove koji su isplaćeni tokom postupka u ukupnom iznosu od 2.844,37 €, i to: sudskom vještaku S. M. iznos od 82,50 €, adv. A. V. iznos od 2.751,87 €, a koji troškovi su isplaćeni u toku istrage, kao i svjedoku Ž. D. iznos od 10,00 € na ime troškova prevoza, a sve u roku od 15 dana po pravnosnažnosti presude.</span>
</p>
<p>&nbsp;</p>
<p>
<span class="span1">Shodno odredbi čl. 239 Zkp-a CG, oštećeni D. P, se radi ostvarivanja imovinsko-pravnog zahtjeva upućuje na parnični postupak. </span>
</p>
<p>&nbsp;</p>
<p>
<span class="span1">Sa iznijetog, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">VIŠI SUD U BIJELOM POLJU</span>
</p>
<p style="text-align:center;">
<span class="span1">Dana, 15.09.2017 godine.</span>
</p>
<p>&nbsp;</p>
<p>
<span class="span1">Zapisničar,</span><span class="span1"></span><span class="span1"></span><span class="span1">  </span><span class="span1">     </span><span class="span1">       PREDSJEDNIK VIJEĆA-SUDIJA,</span>
</p>
<p>
<span class="span1">Radmila Duborija,s.r.</span><span class="span1"></span><span class="span1"></span><span class="span1"></span><span class="span1">       Vukomir Bošković,s.r.</span><span class="span1"></span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA  POUKA :</span>
</p>
<p>
<span class="span1">Protiv ove presude može se izjaviti žalba</span>
</p>
<p>
<span class="span1">Apelacionom sudu RCG Podgorica u roku</span>
</p>
<p>
<span class="span1">od 15 dana od dana prijema a preko ovog </span>
</p>
<p>
<span class="span1">suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
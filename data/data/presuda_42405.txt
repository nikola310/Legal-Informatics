<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="dragisa.baletic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
<span>							    </span>
</p>
<p class="p1"></p>
<p class="p1">
<span>										K.br.251/11</span>
</p>
<p class="p1"></p>
<p class="p1"></p>
<p class="p2"></p>
<p class="p2">
<span class="s1">U IME CRNE GORE</span>
</p>
<p class="p1"></p>
<p class="p1"></p>
<p class="p1">
<span>	Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Krivavac Mirjane  u krivičnom predmetu protiv okrivljene Dž. E. iz P., koju brani advokat Novaković Zorica iz Pljevalja, zbog krivičnog djela neovlašćeno fotografisanje iz čl.174. st.1. Krivičnog zakonika, po privatnoj tužbi privatnog tužitelja K. M.iz P. od dana 05.12.2011. godine koga zastupa punomoćnik advokat N. B. sa C., nakon odžanog glavnog i javnog pretresa u prisustvu privatnog tužitelja, njegovog punomoćnika, okrivljene i njenog branioca, dana 02.04.2012. godine, donio je i javno objavio </span>
</p>
<p class="p1"></p>
<p class="p1"></p>
<p class="p2">
<span class="s1">P R E S U D U</span>
</p>
<p class="p1"></p>
<p class="p1"></p>
<p class="p1">
<span>	Okrivljena </span><span class="s1">DŽ. E.</span><span>,  JMBG .... od oca H. i majke H. rodjena Ć., rodjena .... godine u P.gdje i živi ul. I. A. br. ., ekonomski tehničar, penzioner, udovica, bez djece, živi od penzije u iznosu od 315,00 eura, državljanka  CG, govori crnogorskim jezikom, ranije osudjivana presudom ovog Suda K.br.68/91 od 18.12.1991. godine, zbog krivičnog djela iz čl.172. st.1. KZ SFRJ, izrečena joj uslovna osuda</span>
</p>
<p class="p1"></p>
<p class="p1">
<span>	Na osnovu člana 373. st.1. tačka 1. ZKP CG </span>
</p>
<p class="p1"></p>
<p class="p1"></p>
<p class="p2">
<span class="s1">OSLOBADJA SE OD OPTUŽBE</span>
</p>
<p class="p1"></p>
<p class="p1"></p>
<p class="p1">
<span>	Da je:</span>
</p>
<p class="p1">
<span>	dana 21.09.2011. godine ispred upraven zgrade  AD R. u. P. protestvujući sa većom grupom radnika pokazivala prisutnima fotografije komentarišući ih riječima "da tužilac ima ljubavnicu, da se posao dobija preko kreveta, da neovlašćeno upravlja službenim vozilom, da je privatni tužilac pijanac", a zatim je lično predala jednu fotografiju predsedniku borda direktora gospodinu P. B. na kojoj je prikazana jedna ženska osoba kako prelazi ulicu preko raskrsnice,</span>
</p>
<p class="p1">
<span>	čime bi izvršila krivično djelo neovlašćeno fotografisanje iz čl.174. st.1. Krivičnog zakonika,</span>
</p>
<p class="p1"></p>
<p class="p1">
<span>	jer krivično djelo koje se okrivjenoj stavlja na teret nije krivično djelo.</span>
</p>
<p class="p2">
<span> </span>
</p>
<p class="p1"></p>
<p class="p1"></p>
<p class="p1">
<span>	Protiv okrivljene </span>
</p>
<p class="p1"></p>
<p class="p1">
<span>	Okrivljena  </span><span class="s1">DŽ. E.</span><span>,  JMBG .... od oca H. i majke H. rodjena Ć., rodjena .... godine u P. gdje i živi ul. I. A. br. ., ekonomski tehničar, penzioner, udovica, bez djece, živi od penzije u iznosu od 315,00 eura, državljanka  CG, govori crnogorskim jezikom, ranije osudjivana presudom ovog Suda K.br.68/91 od 18.12.1991. godine, zbog krivičnog djela iz čl.172. st.1. KZ SFRJ, izrečena joj uslovna osuda.</span>
</p>
<p class="p1"></p>
<p class="p1">
<span>	</span>
</p>
<p class="p2">
<span class="s1">OPTUŽBA SE ODBIJA</span>
</p>
<p class="p1"></p>
<p class="p1"></p>
<p class="p1">
<span>	Da je: </span>
</p>
<p class="p1">
<span>	tokom maja i juna mjeseca 2011. godine u Upravnoj zgradi AD R. u. P., osoblju obezbedjenja i slučajnim prolaznicima pokazivala fotografije na kojima se nalazi jedna ženska osoba i vozilo tužioca, službeno vozilo tužioca ispred H. "D.", tužilac sa jednom ženskom osobom ispred H. "D.", komentarišući "da tužilac ima ljubavnicu, da se posao dobija preko kreveta, da je tužilac pijanac, da je oštetio R., da neovlašćeno upravlja službenim vozilom", </span>
</p>
<p class="p1">
<span>	te da je od aprila pa do septembra mjeseca 2011. godine pozivala suprugu privatnog tužioca na telefon broja 020-231-817  govoreći "da joj suprug ima ljubavnicu, da će joj dostaviti dokaze i fotografije za to",</span>
</p>
<p class="p1">
<span>	čime bi izvršila krivično djelo neovlašćeno fotografisanje iz čl.174. st.1. Krivičnog zakonika,</span>
</p>
<p class="p1">
<span>	jer se krivično gonjenje ne može preduzeti zbog nastupanja zastarjelosti.</span>
</p>
<p class="p1"></p>
<p class="p1">
<span>	Obavezuje se privatni tužilac K. M. iz P. da okrivljenoj na ime troškova vodjenja krivičnog postupka ispalti iznos od 262,50 eura, a ovo u roku od 15 dana po pravnosnažnosti presude pod prijetnjom prinudnog izvršenja. </span>
</p>
<p class="p1"></p>
<p class="p2">
<span class="s1">O b r a z l o ž e n j e</span>
</p>
<p class="p1"></p>
<p class="p1">
<span>	Privatni tužilac K. M. iz P. je dana 05.12.2011. godine podnio privatnu tužbu protiv okrivljene Dž. E. iz P. navodeći da je okrivljena počinila krivično djelo neovlašćeno fotografisanje iz čl.174. st.1. Krivičnog zakonika, a na način mjesto i vrijeme kako je to bliže opisano u izreci ove presude.</span>
</p>
<p class="p1">
<span>	U završnoj riječi punomoćnik privatnog tužioca je u cjelosti ostao pri podnesenoj privatnoj tužbi i predložio da sud okrivljenu oglasi krivom i osudi po zakonu.</span>
</p>
<p class="p1">
<span>	Okrivljena Dž. E. u svoju odbranu na glavnom pretresu je istakla da je dana 21.09.2011. godine bila na protestu radnika ispred Upravne zgrade AD R. u.  P. sa većom grupom radnika pa je kod sebe imala fotografije, ali su to bile sasvim druge fotogravije od ovih koje joj se stavljaju na teret da je pokazivala. Te fotografije koje je tada pokazivala nemaju nikakve veze sa privatnim tužiocem. Te fotografije je dobila u grupi od nekih prisutnih i tačno je da je ona te fotografije uzimala u ruke gledala ih i proslijedila dalje u grupu, ali nezna kome ih je dodala, a kasnije su te fotografije išle u krug u grupi. Takodje, nezna ni od koga je dobila te fotografije, ali svakako od nekoga koje tu bio prisutan sa njom u grupi. Ističe da je tu bilo više fotografija koje je dobila kako je već istakla od nekoga iz grupe neko je tu pokazivao svoju porodicu, djecu, suprugu itd. medjutim, jedna fotografija je bila na kojoj je bila fotografisana jedna ženska osoba koja je bila fotografisana sa ledja i može samo da predpostavi o kojoj ženskoj osobi se radi, a takodje ističe da je vidjela na istoj fotografiji i vozilo džip i vidjela da je to vozilo vlasništvo R. u. jer koliko ona zna takva vozilo ima R. u. P. i to 3 komada, ali nije uspjela da vidi registraciju tog vozila, tako da uopšte nezna koje vozio to vozilo. Posebno ističe da je na toj fotografiji to vozilo stajalo pored jedne zgrade, a u blizini njene kuće. Ističe da je više osoba iz njene grupe pominjalo upravo privatnog tužioca u negativno kontekstu kako je on njima ukinuo nekakve kredite da se pravi zgrada koje su oni bili dobili i to njih 35 radnika. Posebno ističe da ona nije komentarisala u grupi ništa vezano za privatnog tužioca. Medjutim, druge osobe u grupi su komentarisale da privatni tužilac ima ljubavnicu itd. Dalje je dodala da kada joj je sudeći sudija pokazao fotografiju na kojoj je prikazana jedna ženska osoba kako prelazi preko raskrsnice okrivljena je istakla da predpostavlja da zna koja je to osoba, ali neće da kaže pošto nije sigurna. Ističe takodje da su joj kritičnog dana u ruke došle 3-4 fotografije koje su komentarisali prisutni u grupi, a pretpostavlja da je bila i ova fotografija koju je sada vidjela gdje je prikazana ženska osoba kako prelazi preko raskrsnice snimljena sa ledja. Dalje, dodaje da je tu fotografiju dodala i predsedniku borda direktora B. P. te da mu je rekla sledeće: "kada svi vide neka vidi i direktor, zašto nedate direktoru da vidi fotografiju, a zašto dajete meni". Takodje, ističe da nije tačno da je ona slala fotografije supruzi privatnog tužioca, takodje, nije tačno da je prije 21.09.2011. godine pokazivala fotografije zaposlenima u R. u. P. Takodje, dodaje da nikakve snimke vezane za privatnog tužioca nikome nije pokazivala niti je snimala jer nema mobilni telefon sa kamerom kao ni kameru. Takodje, ističe da nezna sa čijeg balkona je napravljena fotografija koja stoji u spisima predmeta gdje je prikazana ženska osoba kako prelazi ulicu. Upravo ističe da je ovu fotografiju gdje je prikazana ta ženska osoba kako prelazi ulicu dala B. P., ali pri tome nije imala nikakvu namjeru da nikog komprimituje niti tužioca niti bilo koga drugog. </span>
</p>
<p class="p1">
<span>	U završnoj riječi branilac okrivljene je istakla da nema dokaza da je okrivljena počinila predmetno krivično djelo pa traži od suda da sud okrivljenu oslobodi od krivične odgovornosti, kao i da privatni tužilac nakanadi troškove privatnog postupka okrivljenoj po priloženom troškovniku. </span>
</p>
<p class="p1">
<span>	U dokaznom postupku sud je saslušao u svojstvu svjedoka B. G., R. S., B. B., K. E., Ž. B., M. B., B. E., K. S., V. D., P. D. i D. T., izvršio uvid u fotografije koje je dostavio privatni tužilac kao i u CD cjelokupnog snimka skupa održanog dana 21.09.2011. godine, a koji je snimljen od strane T. P., izvršio uvid u dnevni list "D." od dana 22.09.2011. godine, izvršio uvid u fotografiju koja je priložena uz privatnu tužbu i pročitao izvještaj iz KE za okrivljenu izdatutu od strane UP PJ Pljevlja.	</span>
</p>
<p class="p1">
<span>	Nakon provedenog dokaznog postupka i nakon ocjene svih izvedenih dokaza sud je utvrdio da je za dogadjaj koji se desio tokom maja i juna mjeseca 2011. godine, a koji navodi privatni tužilac u privatnoj tužbi kao i dogadjaj koji se dešavao od aprila do septembra mjeseca 2011. godine nastupila zastarjelost krivičnog gonjenja, jer je za ove dogadjaje privatni tužilac podnio privatnu tužbu nakon isteka roka od 3 mjeseca, jer se istekom roka od 3 mjeseca krivično gonjenje ne može preduzeti za krivično djelo koje se goni po privatnoj tužbi.</span>
</p>
<p class="p1">
<span>	Što se tiče dogadjaja koji se desio dana 21.09.2011. godine sud je mišljenja da krivično djelo koje se okrivljenoj stavlja na teret nije krivično djelo jer je sud utvrdio da je okrivljena preduzela radnju pokazivanja fotografije na kojoj je prikazana jedna ženska osoba kako prelazi raskrsnicu, a ista fotografija se nalazi kao prilog uz privatnu tužbu. Ta fotografija je snimljena sa </span>
</p>
<p class="p1">
<span>veće daljine i prikazuje samo jednu žensku osobu sa ledja kako prelazi preko ulice, medjutim, na toj fotografiji se ni ukom slučaju se ne može utvrditi o kojoj ženskoj osobi se radi. Tu istu fotografiju je okrivljena i predala predsedniku borda direktora AD R. u. P. B. P. što i sama priznaje. Sud je uvidom u ovu Fotografiju utvrdio da ista ni u najmanjem dijelu ne zadire u lični život privatnog tužioca. Iz tog razloga sud je mišljenja da nema u radnjama okrivljene predmetnog krivičnog djela jer je sud utvrdio da nema osjetnog zadiranja u privatni život privatnog tužioca na predmetnoj fotografiji. </span>
</p>
<p class="p1">
<span>	Svjedog B. G. je istakao da je bio u obezbedjenju R. u. kritičnog dana 21.09.2011. godine te da je vidio da je okrivljena pokazivala nekoliko fotografija te da je dodala jednu fotografiju P. B. direktoru borda direktora R. u., ali nezna šta je bilo na toj fotografiji. </span>
</p>
<p class="p1">
<span>	Svjedok R. S. je istakao takodje da je vidio kada je okrivljena pokazivala neke fotografije te da je dodala jednu fotografiju predsedniku borda direktora B. na kojoj je prikazana jedna ženska osoba kako prelazi preko raskrsnice. </span>
</p>
<p class="p1">
<span>	Svjedok B. B. je istakao, da nije vidio da je okrivljena pokazivala neke fotografije, jer je radio prvu smjenu i dok je on bio u smjeni ništa se to nije dešavalo, ali se sjeća da je negdje u maju mjesecu okrivljena pokazivala njemu neke fotografije izmedju kojih je bila jedna fotografija jedne ženske osobe kako prelazi ulicu.</span>
</p>
<p class="p1">
<span>	Svjedok K. E. je istakao da je vidio da je kritičnog dana okrivljena predala jednu fotografiju B. P., ali nezna šta se na njoj nalazi i koje na istoj prikazan.</span>
</p>
<p class="p1">
<span>	Svjedoci Ž. B., M. B. i B. E. su istakli da su bili prisutni dana 21.09.2011. godine, ali da im ništa nije poznato u vezi pomenutih fotografija niti znaju koje iste donosio ni šta je bilo prikazano na tim fotografijama.</span>
</p>
<p class="p1">
<span>	Svjedokinja K. S.  je istakla da je kritičnog dana bila na poslu u Upravnoj zgradi R. u. P. te da je prošla kroz masu koja je bila okupljena ispred zgrade te da je tu bila i okrivljena koja joj je pokazivala nekakve fotografije, ali joj nije poznato koje bio prikazan na tim fotografijama jer nije imala naočare i nije mogla da vidi i nije obraćala puno pažnju. </span>
</p>
<p class="p1">
<span>	Svjedokinja V. D. je istakla da je kritičnog dana pošla sa posla na pauzu da je ispred zgrade R. u. vidjela više desetina bivših radnika koji su protestvovali ispred zgrade, a vidjela je i okrivljenu. Nije se zadržavala već je odmah prošla kroz masu i tu joj niko nije pokazivao nikakve fotografije niti je čula kakve komentare. </span>
</p>
<p class="p1">
<span>	Svjedokinja P. D. je istakla da joj ništa nije poznato i da nije vidjela da okrivljena ima kod sebe bilo kakve fotografije. </span>
</p>
<p class="p1">
<span>	Svjedok D. T. je takodje istakao da njemu okrivljena nije pokazivala nikakve fotografije niti zna o čemu se radi niti ga interesuje koje prikazan na tim fotografijama.</span>
</p>
<p class="p1">
<span>	Sud je prihvatio iskaze svjedoka B. G., R. S. kao i svjedoka K. E. koji su istakli da je tačna činjenica da je okrivljena tu jednu fotografiju predala predsedniku borda direktora B. P. te da je na istoj prikazana jedna ženska osoba kako prelazi ulicu, medjutim, i sama okrivljena je tu činjenicu priznala da je predala tu fotografiju ,dok je iskaze ostalih svjedoka odbacio.</span>
</p>
<p class="p1">
<span>	 Iz dnevnog lista "D." od dana 22.09.2011. godine sud je zaključio da je toga dana u tom dnevnom lisu objavljen tekst o protestu radnika ispred Upravne zgrade od prethodnog dana sa fotografijom, ali iz istoga sud ništa nije zaključio vezano za ovaj dogadjaj.</span>
</p>
<p class="p1">
<span>	Iz fotografija koje je priložio privatni tužilac, a koje su snimljene od strane snimatelja T. P. se zaključuje da su na fotografijama prikazani radnici kako protestuju ispred zgrade R. u. P., prikazana je i okrivljena kako pokazuje neke fotografije prisutnima kao i nekim svjedocima, ali sud nije mogao da zaključi koje fotografije je okrivljena pokazivala.</span>
</p>
<p class="p1">
<span>	Iz ivještaja iz kaznene evidencije za okrivljenu sud je utvrdio da je okrivljena jednaput osudjena presudom ovog Suda K.br.68/91 od 18.12.1991. godine zbog krivičnog djela iz čl.172. st.1. KZ SFRJ gdje joj je izrečena uslovna osuda. </span>
</p>
<p class="p2">
<span> </span>
</p>
<p class="p1"></p>
<p class="p1">
<span>	Kod ovakvog činjeničnog stanja sud je utvrdio da se predmetnim fotografijama ne zadire u privatnu sveru ili lični život privatnog tužioca pa otuda sud smatra da  i nema krivičnog djela. Sud posebno naglašava da je u zakonu propisano da to zadiranje u lični život i privatnu sveru treba </span>
</p>
<p class="p1">
<span>da je "osjetno". Pošto je sud procijenio da nema bilo kakvog zadiranja u privatnu sveru i u lični život privatnog tužioca to je sud odlučio da okrivljenu oslobodi od krivične odgovornosti shodno članu 373. st. 1 tačka 1 ZKP CG. </span>
</p>
<p class="p1">
<span>	Što se tiče troškova krivičnog postupka sud je obavezao privatnog tužioca da okrivljenoj na ime troškova vodjenja krivičnog postupka plati iznos od 262,50 eura, a koji sačinjavaju prisustvo branioca okrivljene na dva održana glavna pretresa po 75,00 eura, sa po jednim započetim satom od po 18,75 eura, kao i na dva odložena glavna pretresa od po 37,50 eura, što sve ukupno iznosi 262,50 eura.</span>
</p>
<p class="p1">
<span>	Sa iznijetih razloga odlučeno je kao u izreci presude.</span>
</p>
<p class="p1"></p>
<p class="p1"></p>
<p class="p1"></p>
<p class="p2">
<span class="s1">OSNOVNI SUD U PLJEVLJIMA</span>
</p>
<p class="p2">
<span class="s1">dana 02.04.2012. godine</span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1">
<span class="s1">Zapisničar,									S u d i j a,</span>
</p>
<p class="p1">
<span>Krvavac Mirjana  							            Branko Pejović</span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1">
<span class="s1">PRAVNA POUKA</span><span>: protiv ove presude dozvoljena je žalba u roku od 8 dana po prijemu iste</span>
</p>
<p class="p1">
<span>                                  Višem sudu u Bijelom Polju, a preko ovog suda.</span>
</p>
<p class="p1"></p>
<p class="p1"></p>
<p class="p1">
<span class="s1">DOSTAVLJENO:</span>
</p>
<p class="p1">
<span>1x privatnom tužiocu</span>
</p>
<p class="p1">
<span>1x punomoćniku privatnog tužioca</span>
</p>
<p class="p1">
<span>1x okrivljenoj</span>
</p>
<p class="p1">
<span>1x braniocu okrivljene</span>
</p>
<p class="p1">
<span>4x u predmet</span>
</p>
<p class="p1"></p>
<p class="p1"></p>


</body>
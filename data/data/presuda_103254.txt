<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-weight:800}
.span2{;font-size:14pt}
.span3{;font-size:14pt;font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span class="span1"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span3">K.br. 122/14</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span3">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span2">Osnovni sud u Kolašinu kao prvostepeni krivični po sudiji Mirjani Čepić, kao sudiji pojedincu, uz učešće zapisničara Bošković Slavke, u krivičnom predmetu protiv okrivljene Dž</span><span class="span2">.</span><span class="span2"> S</span><span class="span2">.</span><span class="span2"> iz S</span><span class="span2">.</span><span class="span2">, zbog krivičnog djela krađa iz člana 239 stav 1 Krivičnog zakonika Crne Gore, postupajući po optužnom predlogu ODT iz Kolašina Kt.br.133/14 od 27.10.2014. godine, nakon održanog glavnog javnog pretresa dana 09.12.2014. godine u prisustvu zamjenika ODT Kolašin Šćepanović Maje, a u odsustvu okrivljene, donio je i javno objavio,-</span>
</p>
<p>&nbsp;</p>
<p style="text-align:center;">
<span class="span3">P R E S U D U</span>
</p>
<p>&nbsp;</p>
<p>
<span class="span3">Okrivljeni:</span>
</p>
<p>&nbsp;</p>
<p>
<span class="span3">1. DŽ</span><span class="span3">.</span><span class="span3">S</span><span class="span3">.</span><span class="span2">, od oca R</span><span class="span2">.</span><span class="span2">, rođena </span><span class="span2">.</span><span class="span2">. godine u S</span><span class="span2">.</span><span class="span2">, sa prebivalištem u Sarajevu, državljanka B</span><span class="span2">.</span><span class="span2">i H</span><span class="span2">.</span><span class="span2">e, bez podataka iz KE</span>
</p>
<p>&nbsp;</p>
<p style="text-align:center;">
<span class="span3">K r i v a    je :</span>
</p>
<p>&nbsp;</p>
<p>
<span class="span3">Zato što je:</span>
</p>
<p>&nbsp;</p>
<p>
<span class="span2">Dana 30.07.2014.godine oko 18,00 časova, iz prodajnog objekta- koji se nalazi u gradskoj pijaci u Kolašinu, svjesna svog djela čije je izvršenje htjela, znajući da je isto zabranjeno, oduzela tuđu pokretnu stvar u namjeri da njenim prisvajanjem sebi pribavi protivpravnu imovisnku korist u vrijednosti od preko 150,00 €, na način što je došla u prodajni objekat vlasništvo oštećene Đ</span><span class="span2">.</span><span class="span2"> B</span><span class="span2">.</span><span class="span2">, a zatim iskoristila nepažnju oštećene , pa joj je dok je ista bila okrenuta leđima, iz torbice koja se nalazila ispod banka, oduzela novac u iznosu od 3.000,00 €, u kom iznosu je sebi pribavila protivpravnu imovinsku korist, nakon čega se udaljila u nepoznatom pravcu,</span>
</p>
<p>
<span class="span2">- čime je izvršio  krivično djelo krađa iz člana 239 stav 1 Krivičnog zakonika Crne Gore.</span>
</p>
<p>&nbsp;</p>
<p>
<span class="span2">Pa joj sud, primjenom citiranih zakonskih odredbi, te člana 2, 3, 4, 5, 13, 15, 32, 42, 52, 53 i 54 </span><span> </span><span class="span2">KZ CG i čl. 229 i 374 ZKP CG izriče,-</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span3">USLOVNU OSUDU </span>
</p>
<p>&nbsp;</p>
<p>
<span class="span2">kojom okrivljenoj utvrđuje kaznu zatvora u trajanju od 3 (tri) mjeseca i istovremeno određuje da se ista neće izvršiti ukoliko okrivljena u roku od 1 (jedne) godine po pravosnažnosti presude ne počini novo krivično djelo.</span>
</p>
<p>&nbsp;</p>
<p>
<span class="span2">Obavezuje se okrivljena na plaćanje sudskog paušala u iznosu od 30,00 € </span><span class="span2">uplatom na budžetska sredstva suda u roku od 15 dana od pravosnažnosti ove presude, a pod prijetnjom prinudnog izvršenja</span><span class="span2">.</span>
</p>
<p>&nbsp;</p>
<p>
<span class="span2">Oštećena Đurović Branka radi ostvarivanja imovinsko-pravnog zahtjeva upućuje na parnicu.</span>
</p>
<p style="text-align:center;">
<span class="span3">O b r a z l o ž e nj e</span>
</p>
<p>&nbsp;</p>
<p>
<span></span><span class="span2">Optužnim predlogom ODT iz Kolašina Kt.br.133/14 od 27.10.2014.godine stavljeno je na teret Džindo Sabaheti iz Sarajeva da je počinila krivično djelo krađa iz člana 239 stav 1 Krivičnog zakonika Crne Gore. Pri podnijetom optužnom predlogu do okončanja glavnog pretresa ostala je zamjenica ODT Kolašin Šćepanović Maja, te je u završnoj riječi predložila sudu da okrivljenu oglasi krivom i osudi po zakonu.</span>
</p>
<p>
<span class="span2">Glavni pretres održan je u odsustvu okrivljene Džindo Sabahete, shodno članu 457 ZKP-a, a sa razloga što je ista nepoznate adrese, nedostupna je državnim organima, te joj se poziv nije mogao uručiti, a obzirom da se radi o skraćenom postupku.</span>
</p>
<p>
<span class="span2">Sud je u dokaznom postupku saslušao oštećenu Đurović Branku i izvršio uvid u fotoelaborat  OB-i Kolašin, broj 66/3-83/14 od 30.07.2014.godine.</span>
</p>
<p>
<span class="span2">Svjedok oštećena Đurović Branka je u svom iskazu datom na glavnom pretresu navela da ostaje u cjelosti pri iskazu datom na zapisnik pred ODT Kolašin Kt.br.133/14 od 20.10.2014.godine u kome je u bitnom navela da je dana 30.07.2014.godine, negdje pred kraj njenog radnog vremena ispred 18,00 časova, sjedjela ispred svoje tezge koja se nalazi na lokalnoj tržnici u Kolašinu, kada se pojavila jedna gospođa krupnije građe. Ista je pitala da li ima neke pantalone za nju, a prije toga je pitala da li je ona vlasnica tezge. Navodi da joj je to pitanje bilo malo čudno. Neposredno prije pojavljivanja ove gospođe, ona je uzimala svoju crnu torbicu koja je uglavnom stajala otvorena kako bi lakše funkcionisala sa novcem, pa je istu nakon toga vratila na mjesto na kojem je i inače stajala- ispod banka, a to mjesto je bilo vidno. Navodi da je toga dana u torbici bilo nešto oko 3.000,00 €, jer je tog dana trebala da plati ranije preuzetu </span><span class="span2">robu. Kada joj je ova gospođa tražila pantalone, ona se zbog prostora u kome se nalazila morala okrenuti leđima istoj kako bi potražila pantalone u mnoštvu robe koje ima u tezgi. To traženje je trajalo veoma kratko, ne duže od pet minuta, nakon čega je za tu gospođu pronašla jedne ljetnje pantalone i iste joj ponudila, ali ih je gospođa samo uzela u ruku, nije ih ni pogledala, zatim ih je bacila na banak i bez ikakvog pozdrava otišla. Kako joj je sve to bilo malo čudno, odmah je pogledala da li su joj tu mobilni telefoni koji su stajali na polici i vidjela je da su isti na svom mjestu. U tom trenutku nije obraćala pažnju na torbicu sa novcem jer nije očekivala da bi neko otuđio njen novac. Nakon toga nekih 10 do 15 minuta je sjedjela ispred tezge i kada je krenula da zatvara uzela je torbicu i primijetila da je ista prazna. Zbog ponašanja gospođe koja je prethodno bila tu, odmah je posumnjala da je ona ta koja je otuđila njen novac. Otišla je u policiju i prijavila da joj je nestao novac. U policiji je detaljno opisala kako je izgledala gospođa koja je tražila pantalone, pa navodi da je ista bila krupnije građe, obučena u svijetle- bež pantalone dok je gore na sebi imala crnu majicu preko koje je nosila tuniku na raskopčavanje 3/4 koja je bila neke svijetle bež boje. Navodi da je gospođa imala kratku tamno plavu kosu, dužine nešto malo ispod ušiju. Smatra da je gospođa imala oko 60 godina, a takođe dodaje da je nosila tamnu tašnu okačenu preko ruke. Istog dana policija je pozvala i tražila da izvrši radnju prepoznavanja, ali je ona odmah nedvosmisleno utvrdila da nijedna od pomenutih osoba ne odgovara gospođi koja je tog dana kod nje kupovala, iako su imale nekih grubih sličnosti sa njom. Smatra da je novac mogla otuđiti samo gospođa koju je opisala, jer je neposredno prije njenog dolaska ona uzimala torbicu i novac je bio tu, a nakon odlaska te gospođe više niko nije dolazio kod tezge. Pošto se radi o većoj količini novca koja je za nju značajna, ona je nakon toga po internetu tražila slične slučajeve u nadi da će možda prepoznati gospođu koja je toga dana dolazila kod nje. Tada je njen brat pronašao jedan snimak koji su zabilježile bezbjednosne kamere na nekoj radnji u Bijelom Polju, a ona je velikom izvjesnošću utvrdila da gospođa sa snimka ima sličnosti sa gospođom koja je dolazila kod nje. O tome je obavijestila i policiju, pa joj je saopšteno da će nastaviti sa preduzimanjem radnji kako bi se ista identifikovala. Pridružuje se krivičnom gonjenju i ističe imovinsko-pravni zahtjev u iznosu od 3.000,00 €.</span>
</p>
<p>
<span class="span2">Iz fotoelaborata OB-i Kolašin, broj 66/3-83/14 od 30.07.2014.godine utvrđuje se bliži izgled lica mjesta gdje se odigrao sporni događaj, te izgled torbice iz koje je otuđen novac.</span>
</p>
<p>&nbsp;</p>
<p>
<span class="span2">Ocjenom svih izvedenih dokaza kako pojedinačno tako i u njihovom medjusobnom odnosu sud je na nesumnjiv način utvrdio da su se u radnjama okrivljene  Džindo Sabahete stekla sva obilježja bića krivičnog djela krađa iz čl.239 st.1 Krivičnog zakonika. Naime, nesporno je da je </span><span class="span2">dana 30.07.2014.godine oko 18,00 časova, iz prodajenog objekta- koji se nalazi u gradskoj pijaci u Kolašinu, svjesna svog djela čije je izvršenje htjela, znajući da je isto zabranjeno, oduzela tuđu pokretnu stvar u namjeri da njenim prisvajanjem </span><span class="span2">sebi pribavi protivpravnu imovisnku korist u vrijednosti od preko 150,00 €, na način što je došla u prodajni objekat vlasništvo oštećene Đurović Branke, a zatim iskoristila nepažnju oštećene , pa joj je dok je ista bila okrenuta leđima, iz torbice koja se nalazila ispod banka, oduzela novac u iznosu od 3.000,00 €, u kom iznosu je sebi pribavila protivpravnu imovisnku korist, nakon čega se udaljila u nepoznatom pravcu- čime je izvršila krivično djelo stavljeno joj na teret. Ovakav zaključak suda proizilazi iz iskaza oštećene Đurović Branke, koja je na decidan način opisala okrivljenu kao i način na koji je došlo do oduzimanja novca u njenom prodajnom objektu, što je u saglasnosti sa fotoelaboratom OB-i Kolašin.</span>
</p>
<li>
<span class="span2">Cijeneći psihički odnos okrivljene prema izvršenom krivičnom djelu sud je našao da je ista postupala sa umišljajem jer je bila svjesna da iz pritežanja drugog lica oduzima tudju pokretnu stvar, u namjeri da njenim prisvajanjem sebi pribavi protivpravnu imovinsku korist. </span>
</li>
<li>
<span class="span2"></span><span class="span2">Opredjeljujući se za krivičnu sankciju kod okrivljene Džindo Sabahete, sud je cijenio sve okolnosti od značaja za individualizaciju iste, a tiču se ličnosti okrivljene i djela koje joj se stavlja na teret, pa je od otežavajućih okolnosti na strani okrivljene našao to da se oštećena pridružila krivičnom gonjenju, dok olakšavajućih okolnosti nije bilo. Pri činjenici da je za ovo krivično djelo predviđena novčana kazna ili kazna zatvora do tri godine, sud je izrekao okrivljenoj uslovnu osudu u trajanju od 3 (tri) mjeseca na 1 (jednu) godinu, pa je mišljenja da će se ovakvom osudom dovoljno uticati na okrivljenu da u buduće ne vrši krivična djela, a da je uslovljeni period od jedne godine dovoljno dug u cilju provjere njenog ponašanja. Po mišljenju suda izrečenom uslovnom osudom postići će se svrha propisivanja i izricanja krivičnih sankcija, predviđena čl.32 Krivičnog zakonika.</span>
</li>
<p>
<span class="span2">Kako je okrivljena Džindo Sabaheta oglašena krivom, sud ju je, shodno članu 229 u vezi člana 226 ZKP-a, obavezao na plaćanje sudskog paušala u iznosu od 30,00 €, koji iznos je srazmjeran trajanju i složenosti krivičnog postupka.</span>
</p>
<p>
<span class="span2">Obzirom da je oštećena Đurović Branka istakla imovinsko-pravno zahtjev, ali da sud nije imao dovoljno dokaza za presuđenje istog, oštećenu je shodno članu 239 stav 2 u vezi stava 1 ZKP-a radi ostvarivanja imovinsko-pravnog zahtjeva uputio na parnicu.</span>
</p>
<p>&nbsp;</p>
<p>
<span class="span2">Na osnovu izloženog, a shodno članu 374 ZKP-a, odlučeno je kao i izreci presude.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span3">OSNOVNI SUD U KOLAŠINU,</span>
</p>
<p style="text-align:center;">
<span class="span3">Dana, 09.12.2014. godine</span>
</p>
<p>&nbsp;</p>
<p>&nbsp;</p>
<p>
<span class="span3">Zapisničar,</span><span class="span3"></span><span class="span3"></span><span class="span3"></span><span class="span3"></span><span class="span3">                        Sudija,</span>
</p>
<p>
<span class="span3">Bošković Slavka </span><span class="span3">s.r.</span><span class="span3"></span><span class="span3"></span><span class="span3"></span><span class="span3"></span><span class="span3">     Čepić Mirjana s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span3">PRAVNA POUKA: Protiv ove presude dozvoljena je žalba u roku od 8 dana od dana prijema iste, Višem sudu u Bijelom Polju a preko ovog suda.</span><span class="span2"> </span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
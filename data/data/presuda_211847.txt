<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span>
</p>
<p>&nbsp;</p>
<p style="text-align:right">
<span class="span1">K.br.456/13</span>
</p>
<p style="text-align:center;">
<span class="span1">U IME CRNE GORE </span>
</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće Valentine Vukašinović, kao zapisničara, u krivičnom predmetu protiv okrivljenog M. A., iz Podgorice, zbog krivičnog djela teško djelo protiv bezbjednosti javnog saobraćaja iz čl. 348 st. 3 u vezi čl.339 st.3 u vezi st.1 Krivičnog zakonika, odlučujući po optužnom predlogu ODT-a Podgorica Kt.br.601/13 od 07.05.2013. godine, kojeg  je na glavnom pretresu zastupala Pavličić Biljana, savjetnik na radu kod ODT-u Podgorica, nakon glavnog i javnog pretresa održanog dana 21.04.2016 godine, u prisustvu zastupnika optužbe i branioca okrivljenog G. N., advokata iz Podgorice, po zamjeničkom punomoćju G. V., advokata iz Podgorice, donio je, a dana 25.04.2016. godine i javno objavio, </span>
</p>
<p style="text-align:center;">
<span class="span1">P R E S U D U</span>
</p>
<p>
<span class="span1">Okrivljeni: </span>
</p>
<p>
<span class="span1">M. A., JMB ... od oca I. rođen ....godine u B. sa prebivalištem u P. K. P. bb, ranije osuđivan, i to:presudom Osnovnog suda u Podgorici K.br.246/11 od 11.02.2012.godine zbog krivičnog djela iz čl.154 Krivičnog zakonika na kaznu zatvora u trajanju od tri mjeseca, uslovno na jednu godinu; presudom Osnovnog suda u Rožajama K.br.196/11 od 15.02.2011.godine zbog krivičnog djela iz čl.376 st.1 Krivičnog zakonika na kaznu zatvora u trajanju od 45 dana;</span>
</p>
<p style="text-align:center;">
<span class="span1">K R I V   J E</span>
</p>
<p>
<span class="span1">Zato što je: </span>
</p>
<p>
<span class="span1">Dana xx.maja xxxx.godine, oko xx časova, na lokalnom putu u mjestu K.P., opština P. ne pridržavajući se saobraćajnih propisa iz čl.13 st.1 i čl.31 st.1 Zakona o bezbjednosti saobraćaja na putevima, tako ugrozio saobraćaj da je doveo u opasnost život i tijelo ljudi, na način što, upravljajući putničkim vozilom marke „Golf III“, registarskih oznaka PG ... iz pravca Tuzi, nije obratio pažnju na pješaka oštećenog mldb.L.Dž., koji je prelazio kolovoz sa desne na lijevu stranu, u smjeru kretanja okrivljenog i vozilom nije upravljao brzinom od 26 km/h, kao brzinom prilagođenom karakteristikama i stanju puta i drugim saobraćajnim uslovima, tako da vozilo može blagovremeno da zaustavi pred svakom preprekom koju, pod datim uslovima može da predvidi, već se kretao neprilagođenom brzinom od 66,98 km/h, usljed čega je desnim čeonim dijelom vozila udario oštećenog, nanoseći mu osobito tešku tjelesnu povredu u vidu nagnječenja u predjelu glave i tijela, potresa mozga, mnogobrojne rane razderine u predjelu glave, nagnječenje mozga, povredno krvarenje u mozgu i u moždanim komorama, praćeno unutrašnjim hidrocefalusom i djelimičnom oduzetošću po lijevoj strani tijela, nagnječenje oba plućna krila, rascjep slezine i više oguljotina po tijelu, pri čemu je okrivljeni bio svjestan da ovakvom nepropisnom vožnjom može ugroziti javni saobraćaj i dovesti u opasnost život i tijelo ljudi, ali je olako držao da do toga neće doći, dok je u odnosu na posljedicu – tešku tjelesnu povredu, takođe postupao sa svjesnim nehatom, jer je znao da njegovom radnjom takva posljedica može nastupiti, ali je olako držao da do toga neće doći,</span>
</p>
<p>
<span class="span1">- čime je izvršio krivično djelo teško djelo protiv bezbjednosti javnog saobraćaja iz čl. 348 st. 3 u vezi čl.339 st. 3 u vezi st.1 Krivičnog zakonika, </span>
</p>
<p>
<span class="span1">- pa ga Sud,  primjenom citiranog zakonskog propisa, te čl. 3, 4, 5, 13, 16, 32, 36, 42,   Krivičnog zakonika, te čl. 226, 227, 229, 239 i 374 Zakonika o krivičnom postupku, </span>
</p>
<p style="text-align:center;">
<span class="span1">O S U Đ U J E </span>
</p>
<p>
<span class="span1">Na kaznu zatvora u trajanju od 6 (šest) mjeseci.</span>
</p>
<p>
<span class="span1">Obavezuje se okrivljeni da na račun budžetskih sredstava Crne Gore na ime troškova krivičnog postupka uplati iznos od 231,00 € (dvijestotinetridesetjedaneuro), kao i iznos od 50,00 € (pedeseteura), na ime sudskog paušala, sve prednje u roku od 15 (petnaest) dana od dana pravnosnažnosti presude pod prijetnjom prinudnog izvršenja. </span>
</p>
<p>
<span class="span1">Oštećeni mldb. L.Dž. se preko svog zakonskog zastupnika, radi postavljenog imovinsko - pravnog zahtjeva,upućuje na redovnu gradjansku parnicu. </span>
</p>
<p style="text-align:center;">
<span class="span1">O b r a z l o ž e nj e</span>
</p>
<p>
<span class="span1">Optužnim predlogom ODT-a Podgorica Kt.br. 601/13  od 07.05.2013.godine kojeg je na glavnom pretresu zastupala Pavličić Biljana, savjetnk na radu kod ODT-a Podgorica, okrivljenom  M.A. stavljeno je na teret da je izvršio krivično djelo teško djelo protiv bezbjednosti javnog saobraćaja  iz čl. 348 st.3 u vezi čl. 339 st. 3 u vezi st. 1 Krivičnog zakonika, činjenično bliže opisano izrekom ove presude. </span>
</p>
<p>
<span class="span1">Zastupnik optužbe je do kraja glavnog pretresa ostala pri podnijetom optužnom predlogu, i u završnoj riječi navela da predlaže sudu da okrivljenog oglasi krivim i osudi po zakonu, sa razloga što je tokom postupka nesumnjivo utvrđeno da je izvršio krivično djelo koje mu se optužnim aktom stavlja na teret.</span>
</p>
<p>
<span class="span1">Rješenjem Krivičnog vijeća Ovog suda Kv.br.73/15 određeno je da se okrivljenom M. A. sudi u odsustvu zbog izvršenja krivičnog djela teško djelo protiv bezbjednosti javnog saobraćaja iz čl.348 st.3 u vezi čl.339 st.3 u vezi st.1 Krivičnog zakonika, sa razloga što postoje naročito važni razlozi da se okrivljenom sudi u odsustvu.</span>
</p>
<p>
<span class="span1">Branilac okrivljenog G. N., adv. iz Podgorice, je u završnoj riječi naveo da izvedenim dokazima nije nesumnjivo utvrdjena krivica okrivljenog M. A., te da primjećuje da tužilac ima selektivan pristup konkretnoj krivično - pravnoj stvari kod činjenice da je u toku istrage uradjeno vještačenje po vještaku saobraćajne struke, a u mišljenju je vještak bio više nego decidan kada je rekao "pješak je malodoban, pa je morao biti pod nadzorom odrasle osobe jer se od njega ne očekuje poznavanje saobraćajnih propisa i praćenje saobraćajne situacije. Za ovakvo ponašanje pješaka odgovornost treba tražiti kod odrasle osobe pod čijim nadzorom je trebalo biti dijete koje se nalazi u zoni kolovoza kojim se kreću vozila". Istakao je da je više nego jasan i nedvosmislen zaključak vještaka ko bi još eventualno biti odgovoran za dešavanje saobraćajne nezgode, dok je prilikom pojašnjavanja nalaza i mišljenja na glavnom pretresu vještak saobraćajne struke dodatno pojasnio momenat, odnosno situaciju šta to znači kada se malodobno dijete uključuje u saobraćaj, odnosno nalazi na trotoaru bez nadzora roditelja. Pojasnio je da, ukoliko ipak sud okrivljenog M. A. oglasi krivim, moli da se uzmu u obzir sve olakšavajuće okolnosti na strani istog, a to su da je u pitanju lice mladje životne dobi, porodičan čovjek, otac jednog mldb. djeteta, a takodje u kontekstu olakšavajućih okolnosti da sud cijeni i sam doprinos drugog učesnika u saobraćaju, dešavanju saobraćajne nezgode, koja je predmet krivično pravne stvari.  </span>
</p>
<p>
<span class="span1">Sud je u dokaznom postupku: saslušao zakonskog zastupnika mldb. oštećenog L. A., pročitao zapisnik o uvidjaju UP PJ Podgorica br. 1258/2012 od 19.05.2012 godine, pročitao medicinsku dokumentaciju na ime oštećenog mldb. L. Dž., pročitao nalaz i mišljenje </span><span class="span1">sudskog vještaka medicinske struke dr. Č. D. Ktr.br. 622/12 od 28.03.2013 godine, istu neposredno saslušao na glavnom pretresu od 11.02.2016 godine, pročitao nalaz i mišljenje sudskog vještaka saobraćajne struke Č. G. Ktr.br. 622/12 od 15.03.2013 godine i istog neposredno saslušao na glavnom pretresu od 06.05.2015 godine, pročitao izvod iz kaznene evidencije  na ime okrivljenog izdat od MUP-a Berane dana 10.10.2013 godine, pročitao izvod iz registra kaznenih evidencija izdat od Ministarstva pravde Crne Gore Ke.br. 279/2016, izvršio uvid u skicu lica mjesta predmetne saobraćajne nezgode. </span>
</p>
<p>
<span class="span1">Slijedeći provedeni dokazni postupak, te izvore saznanja o odlučnim činjenicama sadržanim u istom, Ovaj sud zaključuje da su se u naprijed preduzetim radnjama okrivljenog stekli svi subjektivni i objektivni elementi bića krivičnog djela koje mu se činjeničnim navodima optuženja stavlja na teret, radi čega je Sud najprije utvrdio krivicu okrivljenog, i ocijenio da će se efektivnom kaznom zatvora na način i u trajanju kao u izreci presude ostvariti svrha kažnjavanja propisana čl. 32 Krivičnog zakonika. </span>
</p>
<p>
<span class="span1">Zakonski zastupnik mldb. oštećenog L. A. je, kako u prethodnom postupku pred ODT-om u Podgorici, tako i na glavnom pretresu, posvjedočio da se dana 10.05.2012 godine negdje oko podne nalazio u kući sa članovima svoje porodice, te da je u jednom trenutku njegov sin Dž., koji je rodjen ... godine izašao iz kuće. Istakao je da mu nije bilo poznato gdje će, ali je mislio da će kao što to obično i čini da se igra ispred, ali se u jednom trenutku začula škripa kočnica vozila i udar, kao i da je tada u kuću utrčala njegova kćerka i kazala mu da je Dž. udarilo vozilo. Istrčao je vani i vidio je jednog momka koji je u rukama držao njegovog sina bez svijesti, koji je bio vidno povrijedjen i sa ranama koje su krvarile. Pojasnio je da je tada iz kuće izašla i njegova supruga koja je uzela njihovog sina, sjela ga u vozilo "Golf III" koje je bilo zaustavljeno na kolovozu i onda ih je momak koji je upravljao tim vozilom koje je udarilo njihovog sina prevezao u Urgentni centar. Naglasio je da je nakon tog dogadjaja njegov sin Dž. bio na bolničkom liječenju skoro mjesec dana, te da je tom prilikom zadobio tjelesne povrede koje su evidentirane u obimnoj medicinskoj dokumentaciji. Pojasnio je da, koliko se može sjetiti, predmetna saobraćajna nezgoda se dogodila oko 12,15 časova i da je on  u trenutku kada je začuo škripu kočnica bio u svojoj kući, tako da mu nije poznato gdje se njegov sin nalazio i kuda se kretao, ali mu je kasnije kćerka Dž. kazala da je njegov sin Dž. bio pored ulice i da je brao cvijeće koje je raslo na zemljanom proširenju pored puta uz ogradu AD "P". Dodao je da je predmetnog dana bilo sunčano, da je vidljivost bila dobra, da se odnosna dionica puta pruža u pravcu od glavne magistrale Podgorica - Tuzi prema Šipčaniku, kao i da se njegov sin Dž. još uvijek nalazi u fazi oporavka. </span>
</p>
<p>
<span class="span1">U ime oštećenog mldb. L. Dž. pridružio se krivičnom gonjenju i postavio imovinsko - pravni zahtjev, koji nije mogao precizirati. </span>
</p>
<p>
<span class="span1">Iz zapisnika o uvidjaju UP PJ Podgorica br. 1258/2012 od 19.05.2012 godine, sa skicom lica mjesta proizilazi da je isti sačinjen povodom obaranja pješaka u mjestu K. P., u P., gdje je oko ... časova dana .... godine došlo do saobraćajne nezgode  u kojoj su učestvovali M. A. kao vozač vozila marke "Golf III" reg oznaka PG AS 461 i L. Dž. kao pješak. Dalje proizilazi da je lice mjesta predmetne saobraćajne nezgode na lokalnom putu u mjestu K. P. u blizini kuće M. R., da je kolovoz asfaltni, jedinstven, suv, i da se sa obije strane kolovoza nalazi zemljana površina gledano od pravca Tuzi u pravcu naselja  sa desne strane kolovoza nalazi se i žičana ograda s betonskim stubovima vlasništvo AD "P.", a sa lijeve strane nakon zemljane površine ograde dvorišta. nadalje proizilazi da je na tom dijelu puta, na desnoj strani kolovoza gledano iz opisanog pravca zatečeno oštećenje u vidu udarne rupe prečnika 45 cm dužine 90 cm i da policijski službenici dolaskom na lice mjesta nijesu zatekli vozilo PG ... koje je pomjereno sa lica mjesta jer je vozač istog prevezao povrijedjenog pješaka do Urgentnog centra KC CG. Od materijalnih tragova na licu mjesta zatečeni su kristali stakla, djelovi plastike sa vozila PG ... trag kočenja vozila PG ..., kao i tragovi krvi. </span>
</p>
<p>
<span class="span1">Iz nalaza i mišljenja sudskog vještaka saobraćajne struke Č. G. Ktr.br. 622/12 od ...3 godine proizilazi da je isti sačinjen povodom obaranja pješaka u mjestu K. P., u ., gdje je oko 12,00 časova dana ... godine došlo do saobraćajne nezgode  u kojoj su učestvovali M. A. kao vozač vozila marke "Golf III" reg oznaka PG ... i L. Dž. kao pješak. Dalje proizilazi da je vozač "Golfa" prije mjesta kontakta sa udaljenosti od 10,97 metara mogao da vidi pješaka koji se kreće poprečno po kolovozu sa desne na lijevu stranu posmatrano za smjer njegovog kretanja, i on bi kočenjem mogao izbjeći nezgodu samo ako tada ne bi vozio vozilo većom brzinom od 26 km/h, te da vozač vozila "Golf" sa posjedovanom brzinom od oko 67 km/h, ni pravovremenim reagovanjem na kočioni sistem u konkretnoj saobraćajnoj situaciji ne bi zaustavio svoje vozilo ispred mjesta kontakta sa pješakom. Na osnovu analize svih okolnosti koje karakterišu nastanak i razvoj predmetnog dogadjaja, vještak je mišljenja da je nezgoda nastupila kao posljedica sljedećih propusta učesnika nezgode: pješak je prelazio poprečno preko kolovoza na dijelu gdje nema obilježenog pješačkog prelaza, i imao je mogućnosti da blagovremeno uoči nailazeći "Golf", koji se najavljivao bukom motora, pa je imao razloga da na kolovoz ne stupa ispred nailazećeg automobila koje ima prvenstvo u prolazu, po mišljenju vještaka. Dalje proizilazi da je pješak malodoban (dijete) pa je morao biti pod nadzorom odrasle osobe, jer se od njega ne očekuje poznavanje saobraćajnih propisa i praćenje saobraćajne situacije, pa za takvo ponašanje pješaka odgovornost treba tražiti kod odrasle osobe pod čijim nadzorom je trebalo biti dijete koje se nalazi u zoni kolovoza kojim se kreću vozila. Vozač vozila "Golf" nije sa dužnom pažnjom pratio saobraćajnu situaciju ispred svog vozila, nailazak na grupu djece koja se nalaze van kolovoza uz desnu ivicu, smjera njegovog kretanja, pa je vozač vozila "Golf" sa udaljenosti veće od dužine zaustavnog puta sa posjedovanom brzinom imao mogućnosti da primijeti grupu djece koja se nalaze pored kolovoza uz desnu ivicu, tako da je isti imao potrebu da smanji brzinu i zvučnim signalom upozori djecu na njegov nailazak, jer vozač vozila mora imati saznanje da pješaci - djeca ne poznaju saobraćajne propise, pa je brzina kojom je vožen "Golf" bila neprilagodjena za konkretnu saobraćajnu situaciju. </span>
</p>
<p>
<span class="span1">Saslušan na glavnom pretresu od 06.05.2015 godine, stalni sudski vještak saobraćajne struke je pojasnio da je pješak prelazio kolovoz na mjestu gdje ne postoji pješački prelaz, da je imao mogućnosti da uoči vozilo koje nailazi sa njegove lijeve strane, pa je imao razloga da ne stupa na kolovoz ispred nailazećeg automobila, koje je po njegovom mišljenju prioritet u odnosu na kretanje pješaka. Istakao je da je činjenica da je pješak dijete malodobno, starosti oko pet godina, koje je moralo biti pod nadzorom odrasle osobe, ukoliko je isto učesnik u saobraćaju, tako da se od tog malodobnog djeteta ne može očekivati poznavanje saobraćajnih propisa, niti njegova reakcija na pojavu nekog automobila, kako je to i dato u nalazu. Ustvrdio je, a što je više pravno pitanje, da te osobe, odnosno djeca u saobraćaju starosti od pet godina, moraju biti pod nadzorom neke odrasle osobe, a posebno u konkretnoj saobraćajnoj nezgodi, te da ukoliko dijete od šest godina ide samo u školu, na primjer, ono mora imati odredjenu edukaciju  odraslih osoba, odnosno dijete treba uputiti na mjesto gdje mu je bezbjedan prelaz kolovoza - pješački prelaz, ili eventualno semafori, tako da to dijete uvijek zna gdje će preći kolovoz, ne preko puta na kome nema takvih oznaka, već precizno i tačno gdje i kako, bez trčanja i na pravom mjestu, po mišljenju vještaka. Vozač koji se kreće svojom saobraćajnom trakom ne može da predvidi naglo kretanje pješaka poprečno preko kolovoza, jer za njega je pješak učesnik u saobraćaju koji se kreće trotoarom, i on po mišljenju vještaka ne može da predvidi da će se pješak naglo kretati poprečno preko kolovoza u nekom trenutku koji je za vozača nepredvidiv. </span>
</p>
<p>
<span class="span1">Iz nalaza i mišljenja sudskog vještaka medicinske struke dr. Č. D. Ktr.br. 622/12 od 28.03.2013 godine, sa medicinskom dokumentacijom na ime oštećenog mldb. L. Dž., proizilazi da je mldb. L. Dž. u predmetnom dogadjaju zadobio sljedeće povrede: nagnječenje u predjelu glave i tijela; potres mozga; mnogobrojne rane razderine u predjelu glave; </span><span class="span1">nagnječenje mozga; povredno krvarenje u mozgu i u moždanim komorama praćeno unutrašnjim hidrocefalusom i djelimičnom oduzetošću po lijevoj strani tijela; nagnječenje oba plućna krila; rascjep slezine; više oguljotina po tijelu, koje povrede su nastale djelovanjem tupine mehaničkog orudja, vjerovatno dok se mldb. L. Dž. nalazio u svojstvu pješaka kada je udaren vozilom, nakon čega je došlo do odbacivanja tijela pješaka i njegovog pada na tvrdu podlogu, a koje povrede se u vrijeme nanošenja kvalifikuju kao naročito (osobito) teška tjelesna povreda. Dalje proizilazi da je do primarnog kontakta vozila i tijela pješaka došlo u predjelu lijeve strane tijela pješaka i prednjeg desnog dijela vozila, dok je pješak prelazio kolovoz sa desne na lijevu stranu u odnosu na smjer kretanja vozila. </span>
</p>
<p>
<span class="span1">Saslušana na glavnom pretresu od 11.02.2016 godine ovaj sudski vještak je u cjelosti ostala kod pisano datog nalaza i mišljenja od 28.03.2013 godine, a koje se odnosi na vještačenje povreda kod mldb. L. Dž. </span>
</p>
<p>
<span class="span1">Iz izvoda iz kaznene evidencije na ime okrivljenog izdat od MUP-a Berane dana 10.10.2013 godine proizilazi da isti ranije nije osudjivan. </span>
</p>
<p>
<span class="span1">Iz izvoda iz registra kaznenih evidencija izdat od Ministarstva pravde Crne Gore Ke.br. 279/2016,  proizilazi da je okrivljeni ranije osudjivan i to: presudom Osnovnog suda u Podgorici K.br.246/11 od 11.02.2012.godine zbog krivičnog djela iz čl.154 Krivičnog zakonika na kaznu zatvora u trajanju od tri mjeseca, uslovno na jednu godinu; presudom Osnovnog suda u Rožajama K.br.196/11 od 15.02.2011.godine zbog krivičnog djela iz čl.376 st.1 Krivičnog zakonika na kaznu zatvora u trajanju od 45 dana.</span>
</p>
<p>
<span class="span1">Član 13 st. 1 Zakona o bezbjednosti saobraćaja na putevima propisuje da je vozač dužan da obrati pažnju na pješake koji se nalaze na kolovozu, a čl. 31 st. 1 Istog zakona propisuje da je vozač dužan da brzinu kretanja vozila prilagodi okolnostima, karakteristikama i stanju puta, vidljivosti, preglednosti, atmosferskim prilikama, stanju vozila i tereta, frekvenciji saobraćaja, i drugim saobraćajnim uslovima, tako da vozilo može blagovremeno da zaustavi pred svakom preprekom koju, pod datim uslovima, može da predvidi. </span>
</p>
<p>
<span class="span1">Tokom postupka je nesumnjivo utvrdjeno da se okrivljeni nije pridržavao naprijed citiranih saobraćajnih propisa, već je dana .. maja ...godine, oko 12,00 časova, na lokalnom putu u mjestu K. P., opština P. tako ugrozio saobraćaj da je doveo u opasnost život i tijelo ljudi, na način što, upravljajući putničkim vozilom marke „Golf III“, registarskih oznaka PG ..., iz pravca Tuzi, nije obratio pažnju na pješaka oštećenog mldb.L. Dž., koji je prelazio kolovoz sa desne na lijevu stranu, u smjeru kretanja okrivljenog i vozilom nije upravljao brzinom od 26 km/h, kao brzinom prilagođenom karakteristikama i stanju puta i drugim saobraćajnim uslovima, tako da vozilo može blagovremeno da zaustavi pred svakom preprekom koju, pod datim uslovima može da predvidi, već se kretao neprilagođenom brzinom od 66,98 km/h, usljed čega je desnim čeonim dijelom vozila udario oštećenog, nanoseći mu osobito tešku tjelesnu povredu u vidu nagnječenja u predjelu glave i tijela, potresa mozga, mnogobrojne rane razderine u predjelu glave, nagnječenje mozga, povredno krvarenje u mozgu i u moždanim komorama, praćeno unutrašnjim hidrocefalusom i djelimičnom oduzetošću po lijevoj strani tijela, nagnječenje oba plućna krila, rascjep slezine i više oguljotina po tijelu. </span>
</p>
<p>
<span class="span1">Ovaj sud je stanovišta da krivica okrivljenog u odnosu na činjenične navode optuženja počiva na analizi cjelokupne dokazne gradje, prevashodno materijalnih dokaznih sredstava u vidu zapisnika o uvidjaju UP PJ Podgorica br. 1258/2012 od 19.05.2012 godine, sa skicom lica mjesta predmetne saobraćajne nezgode iz kojih se nesumnjivo utvrdjuju kako akteri odnosne saobraćajne nezgode, tako stanje i karakteristike kolovoza u vrijeme odvijanja iste, kao i materijalni tragovi zatečeni na licu mjesta, nastali kao posljedica predmetne saobraćajne nezgode. U tom smislu, za sud je relevantnan i nalaz i mišljenje, te </span><span class="span1">neposredno izjašnjenje vještaka saobraćajne struke, koji Sud ocjenjuje stručnim, jasnim, objektivnim i zasnovanim na pravilima struke i vještine, a iz kojih se nesumnjivo utvrdjuje da je vozač vozila "Golf" (dakle okrivljeni M. A.) prije mjesta kontakta sa udaljenosti od 10,97 m mogao da vidi pješaka, koji se kreće poprečno po kolovozu sa desne na lijevu stranu posmatrano za smjer njegovog kretanja, i mogao je kočenjem izbjeći nezgodu samo ako tada ne bi vozilo vozio većom brzinom od 26 km/h. Dakle, Ovaj sud ukazuje da je vještak saobraćajne struke u svom nalazu i mišljenju utvrdio da je okrivljeni kritičnom prilikom vozilom upravljao brzinom od oko 67 km/h, što dalje ukazuje da se kretao u okviru brzine od oko 26 km/h, isti bi, reagovanjem na kočioni sistem mogao izbjeći predmetnu saobraćajnu nezgodu, i izbjeći posljedicu manifestovanu u zadobijanju teške tjelesne povrede kod oštećenog mldb. L. Dž.. </span>
</p>
<p>
<span class="span1">U sklopu ocjene dokaza Sud istinitim, ali sa stanovišta odlučnih činjenica irelevantnim u konkretnoj krivično - pravnoj stvari, cijeni svjedočki iskaz zakonskog zastupnika mldb. oštećenog L. A., koji po sopstvenom kazivanju nije neposredni očevidac predmetne saobraćajne nezgode, koji je tek poslije saobraćajne nezgode izašao iz kuće u kojoj se nalazio i tada vidio jednog momka koji u rukama drži njegovog sina bez svijesti. U prilog ovakvom zaključivanju Suda ide i okolnost što je ovaj svjedok posvjedočio da mu je kasnije njegova kćerka Dž. kazala da je njegov sin Dž. bio pored ulice i da je brao cvijeće koje je raslo na zemljanom proširenju pored puta uz ogradu AD "P.", iz čega se izvlači jasan i nedvosmislen zaključak da se radi o tzv. svjedoku "po čuvenju", odnosno svjedoku koji je na posredan način preko svoje kćerke došao do saznanja šta je njegov sin radio neposredno prije odnosne saobraćajne nezgode. </span>
</p>
<p>
<span class="span1">Sud posebno cijeni  navode branioca apostrofirane u završnoj riječi da je pješak malodoban pa je morao biti pod nadzorom odrasle osobe, jer se od njega ne očekuje poznavanje saobraćajnih propisa i praćenje saobraćajne situacije, pa za takvo ponašanje pješaka odgovornost treba tražiti kod odrasle osobe pod čijim nadzorom je trebalo biti dijete koje se nalazi u zoni kolovoza kojim se kreću vozila, a što u nalazu i mišljenju, te neposrednom izjašnjenju potvrdjuje i vještak saobraćajne struke. Medjutim, objašnjenje za ovakve navode, po ocjeni Suda, vještak promoviše na glavnom pretresu, kada navodi da "te osobe odnosno djeca u saobraćaju starosti od pet godina moraju biti pod nadzorom neke odrasle osobe, što je pravno pitanje". Dakle, evidentno je da vještak naprijed citirane navode nije iznio sa aspekta saobraćajno tehničke struke i vještine, jer je isti i sam zaključio da se radi o situaciji koja se ima podvesti pod ocjenu pravnog pitanja u konkretnom slučaju. Stoji činjenica koju ni Ovaj sud ne spori da se mldb. djeca prilikom učešća u saobraćaju moraju kretati pod nadzorom odrasle osobe, ali se takodje ne smije zanemariti ni činjenica koja proizilazi iz iskaza zakonskog zastupnika mldb. oštećenog da su se neposredno prije nezgode on, njegova supruga, kćerka i mldb. oštećeni nalazili u svojoj kući, pa objektivno i životno realno nije uvijek i u svakoj situaciji, te pod svim okolnostima vršiti permanentni nadzor, tim prije što se mldb. oštećeni igrao, odnosno brao cvijeće u neposrednoj blizini svoje kuće. Medjutim, Sud ukazuje da se u svakoj situaciji kada sudi mora kretati u okviru životnog dogadjaja, na način kako je taj dogadjaj i opisan optužnim aktom, a kod činjenice da se okrivljenom M. A. na teret stavlja kršenje saobraćajnih propisa iz čl. 13 st. 1 i čl. 31 st. 1 Zakona o bezbjednosti saobraćaja na putevima, odnosno okolnost da konkretnom prilikom nije prilagodio svoju brzinu stanju i karakteristikama puta, i nije obratio pažnju na pješaka - mldb. oštećenog L. Dž, to za Sud nema nikakve sumnje da pravna ocjena radnji okrivljenog u meritumu slijedi utvrdjenju svih provedenih dokaza na glavnom pretresu. </span>
</p>
<p>
<span class="span1">Sud takodje cijeni akcentovanje branioca okrivljenog da ukoliko Sud, pak, nadje da je njegov branjenik kriv za predmetno krivično djelo kao olakšavajuće okolnosti istom uzme to što je u pitanju lice mladje životne dobi, porodičan čovjek, otac jednog mldb. djeteta, te sam </span><span class="span1">doprinos drugog učesnika u odnosnoj saobraćajnoj nezgodi. Medjutim, sud ukazuje na imperativnu odredbu čl. 370 st. 1 Zakonika o krivičnom postupku da se presuda zasniva samo na činjenicama i dokazima koji su neposredno izvedeni na glavnom pretresu ili su sadržani u zapisnicima, odnosno drugim materijalima koji su u skladu sa Zakonikom na glavnom pretresu pročitani i na odgovarajući način izneseni, što dalje znači da se okrivljenom M. A. rješenjem Krivičnog vijeća Ovog suda sudilo u odsustvu, tako da isti na glavnom pretresu nikada nije saslušan, dok iskaz koji je dao u prethodnom postupku pred Osnovnim državnim tužilaštvom u Podgorici, u ovom postupku se ne može koristiti kao dokaz, budući da je okrivljeni u prethodnom postupku pred ODT-om Podgorica iskaz dao u svojstvu svjedoka, tako da okolnost koju branilac navodi da se radi o porodičnom čovjeku, ocu jednog mldb. djeteta, predstavlja kategoriju koja je samo braniocu okrivljenog poznata, što dalje znači da Sud navedena akcentovanja niti može prihvatiti, a još manje na istima zasnivati svoje činjenično utvrdjenje prilikom odmjeravanja olakšavajućih i otežavajućih okolnosti na strani okrivljenog. Da je mldb. oštećeni L. Dž. u predmetnoj saobraćajnoj nezgodi zadobio tešku tjelesnu povredu u vidu nagnječenja u predjelu glave i tijela, potresa mozga, mnogobrojnih rana razderina u predjelu glave, nagnječenje mozga, povredno krvarenje u mozgu i u moždanim komorama praćeno unutrašnjim hidrocefalusom i djelimičnom oduzetošću po lijevoj strani tijela, nagnječenje oba plućna krila, rascjep slezine, te više oguljotina po tijelu, koje povrede su nastale djelovanjem tupine mehaničkog orudja, vjerovatno dok se mldb. oštećeni nalazio u svojstvu pješaka kada je udaren vozilom, Sud je utvrdio iz medicinske dokumentacije izdate na ime mldb. oštećenog, te nalaza i mišljenja i neposrednog izjašnjenja sudskog vještaka medicinske struke, koji Sud ocjenjuje jasnim, objektivnim i zasnovanim na pravilima medicinske struke i nauke. </span>
</p>
<p>
<span class="span1">Rezimirajući činjenične i pravne aspekte predmetne krivično pravne stvari, sud zaključuje da su se u naprijed preduzetim radnjama okrivljenog M. A. stekla sva subjektivna i obektivna obilježja bića krivičnog djela teško djelo protiv bezbjednosti javnog saobraćaja  iz čl.348 st.3 u vezi čl.339 st. 3 u vezi st.1 Krivičnog zakonika, pa je okrivljeni na subjektivnom planu, i u odnosu na osnovno djelo koje se sastoji u nepridržavanju saobraćajnih propisa iz čl.13 st.1 i čl. 31 st. 1 Zakona o bezbjednosti saobraćaja na putevima, i u odnosu na tešku tjelesnu povredu manifestovanu u zadobijanju teške tjelesne povrede kod oštećenog mldb. L. Dž. postupao sa svjesnim nehatom kao oblikom krivice, budući da je bio svjestan da svojom nepropisnom vožnjom može ugroziti javni saobraćaj, i može nastupiti teška tjelesna povreda kod mldb. oštećenog, ali je olako držao da do toga neće doći. </span>
</p>
<p>
<span class="span1">Vrjednujući sve okolnosti iz čl.42 Krivičnog zakonika, koje su od uticaja da kazna bude manja ili veća, sud je od otežavajućih okolnosti na strani okrivljenog cijenio njegovu raniju osuđivanost, utvrđenu uvidom u  izvod iz registra kaznenih evidencija Ministarstva pravde Crne Gore, dok je od olakšavajućih okolnosti na njegovoj strani cijenio doprinos mldb. oštećenog nastanku saobraćajne nezgode, pa je Sud imajući u vidu uz navedeno i stepen krivice okrivljenog, istog osudio na kaznu zatvora u trajanju od šest mjeseci, čime se prema ocjeni Ovog suda, pored svrhe kažnjavanja, propisane čl. 32 Krivičnog zakonika ima ostvariti i opšta svrha propisivanja i izricanja krivičnih sankcija iz čl. 4 st. 2 Krivičnog zakonika. Dakle, sud je uvjerenja da je upravo ovako odmjerena kazna zatvora za okrivljenog adekvatna, kako težini izvršenog krivičnog djela, medjusobnog odnosa otežavajućih i olakšavajućih okolnosti koje stoje na strani okrivljenog, i ista predstavlja pravedan balans izmedju radnji okrivljenog kojim je ostvario subjektivna i objektivna obilježja upitne inkriminacije sa jedne strane, te nastupanja posljedice koja se sastoji u zadobijanju teške tjelesne povrede kod mldb. oštećenog, sa druge strane. </span>
</p>
<p>
<span class="span1">Sud je primjenom čl. 239 Zakonika o krivičnom postupku, mldb. oštećenog L. Dž. preko njegovog zakonskog zastupnika radi ostvarivanja imovinsko - pravnog zahtjeva uputio na </span><span class="span1">redovnu gradjansku parnicu, budući da činjenice u ovom postupku nijesu pružile pouzdan osnov ni za potpuno, ni za djelimično dosudjenje istog, a posebno pri stavu zakonskog zastupnika mldb. oštećenog koji nije mogao precizirati iznos postavljenog imovinsko - pravnog zahtjeva, a utvrdjivanje tih činjenica vodilo bi bespotrebnom odugovlačenju ovog postupka. </span>
</p>
<p>
<span class="span1">Odluku o troškovima krivičnog postupka sud je donio shodno čl.  226, 227 i 229 Zakonika o krivičnom postupku, i obavezao okrivljenog da na račun budžetskih sredstava Crne Gore, na ime troškova krivičnog postupka uplati ukupan iznos od 231,00  €, a isti se odnose na troškove vještačenja po vještaku saobraćajne struke u iznosu od 82,50 €, izjašnjenje istog vještaka na glavnom pretresu u iznosu od 44,00 €,  troškove po vještaku medicinske struke u iznosu od 60,50 €, izjašnjenje istog vještaka na glavnom pretresu u iznosu od 44,00 €, dok je iznos od 50,00 € na ime sudskog paušala, odmjeren shodno trajanju i složenosti postupka kao i imovinskim prilikama okrivljenog. </span>
</p>
<p>
<span class="span1">Na osnovu izloženog, a shodnu članu 374 Zakonika o krivičnom postupku odlučeno je kao u izreci presude. </span>
</p>
<li style="text-align:center;">
<span class="span1">OSNOVNI SUD U PODGORICI</span>
</li>
<li style="text-align:center;">
<span class="span1">Dana, 25.04.2016.godine</span>
</li>
<p>&nbsp;</p>
<li>
<span class="span1">    ZAPISNIČAR                                                                                      SUDIJA</span>
</li>
<li>
<span class="span1">Valentina Vukašinović                  </span><span class="span1"></span><span class="span1">            Larisa Mijušković-Stamatović</span>
</li>
<p>&nbsp;</p>
<li>
<span class="span1">DN-a</span>
</li>
<li>
<span class="span1">Primjerak presude dostaviti:</span>
</li>
<li>
<span class="span1">- ODT-u Podgorica</span>
</li>
<li>
<span class="span1">- Okrivljenom preko oglasne table suda</span>
</li>
<li>
<span class="span1">- Braniocu okrivljenog</span>
</li>
<li>
<span class="span1">- Zakonskom zastupniku mldb. oštećenog nakon pravnosnažnosti</span>
</li>
<li>
<span class="span1">     S u d i j a, </span>
</li>
<li>
<span class="span1">___________________</span>
</li>
<li>
<span class="span1">Postupljeno dana______________</span>
</li>
<li>
<span class="span1">Namještenik__________________</span>
</li>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
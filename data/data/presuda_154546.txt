<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span class="span1">K.br.315/15</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U PODGORICI,kao prvostepeni, krivični, po sudiji Larisi Mijušković - Stamatović, uz učešće Valentine Vukašinović, kao zapisničara, u krivičnom postupku protiv okrivljenog </span><span class="span1">C.S.</span><span class="span1"> iz Podgorice, zbog krivičnog djela nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore, odlučujući po optužnom predlogu ODT-a Podgorica Kt.br 219/15 od 29.04.2015 godine, kojeg je na glavnom pretresu zastupala Ivanović Danijela, savjetnik na radu kod ODT-a Podgorica, nakon glavnog i javnog pretresa održanog dana 16.09.2015. godine u prisustvu zastupnika optužbe i okrivljenog, donio je i dana 17.09.2015 godine  javno objavio, </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">C.S.</span><span class="span1">, od oca </span><span class="span1">M.</span><span class="span1"> i majke </span><span class="span1">B.</span><span class="span1">, rođene </span><span class="span1">B.</span><span class="span1"> rođen </span><span class="span1">...</span><span class="span1"> godine u Podgorici, sa prebivalištem u Podgorici, ulica </span><span class="span1">.... broj ..</span><span class="span1">, državljanin Crne Gore,učenik srednje trgovinske škole „Sergije Stanić“, neoženjen, bez djece, lošeg imovnog stanja, neosuđivan,</span>
</p>
<p>&nbsp;</p>
<p style="text-align:center;">
<span class="span1">K R I V   J E</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 02.03.2015 godine, u Podgorici, u ul. </span><span class="span1">...</span><span class="span1"> br. </span><span class="span1">..</span><span class="span1">, u porodičnoj kući, suprotno čl. 24 Zakona o oružju (Sl.list br.40/11 od 08.08.2011 godine) neovlašćeno držao municiju i to: 6 komada municije kalibra 7,9mm, 2 komada kalibra 7,62x39 mm, 1 komad kalibra 7,62mm,1 komad kalibra 7,65 mm i 5 komada kalibra 9mm, za koje nije imao dozvolu za nabavku, u čemu je istog dana otkriven, kada mu je navedena municija oduzeta od strane ovlašćenih službenika Uprave policije OB Podgorica, pri čemu je  bio svjestan svog djela, čije je izvršenje htio znajući da je njegovo djelo zabranjeno,</span>
</p>
<p>&nbsp;</p>
<p>
<span class="span1">-čime je izvršio krivično djelo  nedozvoljeno držanje oružja i eksplozivnih materija  iz člana 403 st. 1 Krivičnog zakonika Crne Gore,</span>
</p>
<p>&nbsp;</p>
<p>
<span class="span1">-pa mu Sud primjenom citiranog zakonskog propisa, te odredbi čl. 3, 4, 5, 13, 15, 32, 36, 42, 52, 53 i 54 Krivičnog zakonika Crne Gore, te čl. 226, 227, 229 i 374 Zakonika o krivičnom postupku  i z r i č e,</span>
</p>
<p>&nbsp;</p>
<p>
<span class="span1"></span>
</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu utvrdjuje kaznu zatvora u trajanju od 6 (šest) mjeseci i  istovremeno odredjuje da se ista neće izvršiti ako okrivljeni u roku od 2 (dvije) godine po pravnosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljeni da na ime sudskog paušala  uplati na račun budžetskih sredstava Crne Gore,  iznos od 50,00 eura (pedeseteura) u roku od 15 dana po pravnosnažnosti presude pod prijetnjom prinudne naplate. </span>
</p>
<p>&nbsp;</p>
<p>
<span class="span1">Primjenom čl. 75 st.2 Krivičnog Zakonika Crne Gore sud okrivljenom i z r i č e   i </span>
</p>
<p>&nbsp;</p>
<p style="text-align:center;">
<span class="span1">MJERU BEZBJEDNOSTI</span>
</p>
<p>&nbsp;</p>
<p>
<span class="span1">Oduzimanje predmeta -</span><span class="span1"> 6 komada municije kalibra 7,9 mm, 2 komada kalibra 7,62x39 mm,1 komad kalibra 7,62mm,1 komad kalibra 7,65mm i 5 komada kalibra 9mm,kao predmeta izvršenja krivičnog djela.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnim predlogom ODT-a Podgorica Kt.br 219/15 od 29.04.2015 godine okrivljenom </span><span class="span1">C.S.</span><span class="span1">u stavljeno je na teret da je izvršio krivično djelo  nedozvoljeno držanje oružja i eksplozivnih materija  iz člana 403 st. 1 Krivičnog zakonika Crne Gore, bliže opisanog izrekom ove presude. </span>
</p>
<p>&nbsp;</p>
<p>
<span class="span1">Zastupnik optužbe je do kraja glavnog pretresa u cjelosti ostala pri podnijetom optužnom predlogu, a u završnoj riječi predložila da Sud okrivljenog oglasi krivim i osudi po zakonu u granicama koje zakon propisuje za predmetno krivično djelo, i da mu shodno čl. 75 Krivičnog zakonika Crne Gore izrekne mjeru bezbjednosti oduzimanje predmeta izvršenja djela.</span>
</p>
<p>&nbsp;</p>
<p>
<span class="span1">Okrivljeni je u odbrani na zapisniku pred ODT-om Podgorica Kt.br.219/14 od 0203.2015 godine a i na glavnom pretresu  naveo da je tačno da je  dana 02.03.2015 godine, vršen pretres u kući u kojoj živi u ul. </span><span class="span1">...</span><span class="span1"> br.</span><span class="span1">..</span><span class="span1">, kada su u njegovoj spavaćoj sobi na stolu u jednoj kutiji pronašli municiju za oružje i to: šest metaka kalibra 8x57 mm, dva metka kalibra 7,62x39 mm, pet metaka kalibra 9 mm, jedan metak kalibra 7,62 mm,jedan metak kalibra 7,65 mm. Pojasnio je da su navedeni meci njemu služili kao ukras, a iste je uzeo od svog đeda </span><span class="span1">B.C. koji živi u selu D</span><span class="span1">.Izjavio je da apsolutno nikakvu lošu namjeru nije imao kada je uzeo te metke,i nije imao namjeru da ih upotrijebi jer ne posjeduje nikakvo oružje. Dodao je da nije znao da time čini krivično djelo i da mu za nabavku municije treba dozvola.</span>
</p>
<p>&nbsp;</p>
<p>
<span class="span1">U završnoj riječi okrivljeni je izjavio da nema ništa novo dodati,sem da mu je žao što je to pronađeno kod njega, da nije znao da je to zabranjeno držati u kući,te da se kaje zbog učinjenog i da mu se ništa slično neće ponoviti.</span>
</p>
<p>&nbsp;</p>
<p>
<span class="span1">Sud je u dokaznom postupku: pročitao izvještaj o balističkom vještačenju br.61 244/15-2-683-1 od 25.03.2015.godine, pročitao zapisnik o pretresanju stana i drugih prostorija Ku.br.159/2015 od 02.03.2015.godine, pročitao potvrdu o privremeno oduzetim predmetima Uprave policije CB Podgorica Ku.br.159/2015 od 02.03.2015.godine, pročitao izvod iz KE za okrivljenog izdat od Ministarstva pravde CG pod br.535/2015 od 07.05.2015.godine, izvršio uvid u fotodokumentaciju MUP-a UP Podgorica br.64-28-244-404/668 od 02.03.2015.godine.</span>
</p>
<p>&nbsp;</p>
<p>
<span class="span1">Slijedom naprijed izvedenih dokaznih sredstava Ovaj sud je u procesu logičke argumentacije nesumnjivo utvrdio da je okrivljeni </span><span class="span1">C.S.</span><span class="span1">, ostvario sve subjektivne i </span><span class="span1">objektivne elemente upitne inkriminacije, sa kojih razloga je najprije utvrdio krivičnu odgovornost okrivljenog, a potom, vrjednujući prirodu, značaj, karakter, te međusobni odnos otežavajućih i olakšavajućih okolnosti istom izrekao krivičnu sankciju kao u dispozitivu presude.</span>
</p>
<p>&nbsp;</p>
<p>
<span class="span1">Iz izvještaja o balističkom vještačenju br.61 244/15-2-683-1 od 25.03.2015.godine, proizilazi da je dostavljena municija, i to: šest puščanih metaka kal.9mm; dva puščana metka kal.7,62 x 39 mm; jedan pištoljski  metak kal.7,65 mm, i pet pištoljskih metaka kal.9 mm, bila ispravna.</span>
</p>
<p>&nbsp;</p>
<p>
<span class="span1">Iz zapisnika o pretresanju stana i drugih prostorija Ku.br.159/2015 od 02.03.2015.godine CB Podgorica sa fotodokumentacijom MUP-a UP Podgorica br.64-28-244-404/668 od 02.03.2015.godine, proizilazi da su ovlašćeni policijski službenici  CB Podgorica u ul. </span><span class="span1">...</span><span class="span1"> br. </span><span class="span1">..</span><span class="span1"> izvršili pretres sljedećih prostorija: hodnika, spavaće sobe, kupatila, dnevnog boravka, trpezarije, kao i da su u spavaćoj sobi pronađeni: startni pištolj „Umarex“ Unis-Cobra, cal.9 mm, revolver crne boje sa drvenim koricama braon boje; zatim municija, i to: 8 x 57-6 komada; 7,62 x 39 – 2 komada; 9 mm – 5 komada; 7,62 mm- 1 komada i 7, 65 mm-1 komad; kao i saobraćajna dozvola za pmv "Mercedes" registarskih oznaka PG CF </span><span class="span1">...</span><span class="span1">;</span>
</p>
<p>&nbsp;</p>
<p>
<span class="span1">Iz potvrde o privremeno oduzetim predmetima Uprave policije CB Podgorica Ku.br.159/2015 od 02.03.2015.godine, proizilazi da su ovlašćeni policijski službenici od lica </span><span class="span1">C.S.</span><span class="span1"> privremeno oduzeli: startni pištolj „Umarex“ Unis-Cobra, cal.9 mm, revolver crne boje sa drvenim koricama braon boje; zatim municija, i to: 8 x 57-6 komada; 7,62 x 39 – 2 komada; 9 mm – 5 komada; 7,62 mm- 1 komada i 7, 65 mm-1 komad; kao i saobraćajna dozvola za pmv Mercedes reg oznaka PG CF </span><span class="span1">...</span><span class="span1"> </span>
</p>
<p>&nbsp;</p>
<p>
<span class="span1">Iz izvoda iz KE za okrivljenog izdatog od Ministarstva pravde CG pod br.535/2015 od 07.05.2015.godine, proizilazi da okrivljeni </span><span class="span1">C.S.</span><span class="span1"> ranije nije osuđivan, te da ne prolazi kroz kaznenu evideciju tog Ministarstva pravde.</span>
</p>
<p>&nbsp;</p>
<p>
<span class="span1">Član 24 Zakona o oružju (Sl.List br. 40/11 od 08.08.2011 godine) propisuje da municiju za vatreno oružje fizička lica mogu nabaviti na osnovu oružnog lista, a privredna društva i preduzetnici na osnovu odobrenja za držanje oružja, ako Zakonom nije drugačije odredjeno. </span>
</p>
<p>&nbsp;</p>
<p>
<span class="span1">Okrivljeni </span><span class="span1">C.S.</span><span class="span1"> tokom cijelog postupka akcentuje da su predmetni meci njemu služili kao ukras, da je iste uzeo od svog djeda, da nije imao nikakvu lošu namjeru kada ih je uzeo, obzirom na činjenicu da iste nije uzeo sa namjerom da ih upotrijebi jer ne posjeduje nikakvo oružje. Okrivljeni </span><span class="span1">C.</span><span class="span1">, po sopstvenom kazivanju, nije znao da držanjem municije čini krivično djelo, kao i da nije znao da mu treba dozvola za nabavku municije. To što se okrivljenom iz razloga samoodržanja u postupku u skladu sa svojom procesnom pozicijom toleriše da sam bira način u pogledu svoje odbrane, ne mora da znači da okrivljeni nije znao da čini krivično djelo, tim prije što je okrivljeni </span><span class="span1">C.</span><span class="span1"> itekako znao da predmetnu municiju drži u svojoj kući. Takodje, okrivljeni je morao biti upoznat da držanje municije bez odgovarajuće isprave - oružnog lista izdatog od nadležnog organa čini krivično djelo, tim prije što municija i svrha u koju je ona namijenjena predstavlja, osim u zakonom propisanim situacijama, nepoželjnu i društveno neprihvatljivu pojavu, naročito u kontekstu sveukupne situacije u Crnoj Gori, i raznih akcija kako organa nadležnog za policijske poslove, tako i nevladinih organizacija, javnih apela da se smanji i preda na dobrovoljnoj osnovi vatreno oružje i eksplozivne materije, koji se nalaze u </span><span class="span1">nelegalnom posjedu gradjana uz nudjenje aboliranja od krivične odgovornosti ukoliko gradjanin sam i dobrovoljno to uradi. Dakle, sveukupan kontekst bezbjednosne situacije u Crnoj Gori i društveno neprihvatljivo ponašanje u vidu nelegalnog posjeda vatrenog oružja i eksplozivnih materija nikog, pa ni okrivljenog C</span><span class="span1">.</span><span class="span1">, iako se radi o mladoj osobi, ne amnestira i ne opravdava na protivpravna ponašanja koja su Krivičnim zakonikom Crne Gore i blanketnim normama, u konkretnom slučaju Zakonom o oružju, definisana kao krivično djelo. Naime, okrivljeni se branio da je predmetnu municiju držao radi ukrasa, medjutim, okolnost držanja vatrenog oružja i municije radi ukrasa eventualno bi mogla da opravda okrivljenog ukoliko bi se radilo o licu koje je član lovačkog udruženja, ali kako u tom pravcu okrivljeni nije pružio nikakav objektivni kontrolni dokaz na bazi kojeg bi Sud utvrdio postojanje takve činjenice, to za Ovaj sud nema nikakve dileme da je okrivljeni, iako mlada osoba, izvršio krivično djelo koje mu se činjeničnim navodima optuženja stavlja na teret. </span>
</p>
<p>&nbsp;</p>
<p>
<span class="span1">Rezimirajući činjenične i pravne aspekte predmetne krivično - pravne stvari, Sud zaključuje da su se u radnjama okrivljenog </span><span class="span1">C.S.</span><span class="span1"> ostvarili svi subjektivni i objektivni elementi upitne inkriminacije, pa je Sud vrednujući prirodu, karakter, značaj, te medjusobni odnos olakšavajućih i otežavajućih okolnosti na strani okrivljenog istom izrekao krivičnu sankciju kao u dispozitivu presude. Dakle, okrivljeni je, prema ocjeni Ovog suda, bio svjestan da držanjem predmetene municije čini krivično djelo, i u tom kontekstu je samim držanjem bez odgovarajuće isprave izdate od strane nadležnog organa - oružnog lista,htio izvršenje predmetnog krivičnog djela, pa je na subjektivnom planu postupao sa direktnim umišljajem kao oblikom krivice. </span>
</p>
<p>&nbsp;</p>
<p>
<span class="span1">Prilikom odlučivanja o vrsti i visini krivične sankcije, Sud je cijenio sve okolnosti iz čl. 42 Krivičnog zakonika koje su od uticaja da kazna bude veća ili manja (otežavajuće i olakšavajuće okolnosti), pa je u odsustvu otežavajućih okolnosti, od olakšavajućih okolnosti na strani okrivljenog cijenio njegove lične prilike, odnosno činjenicu da se radi o mladoj osobi (mladjem punoljetnom licu), njegove imovinske prilike, odnosno loše imovno stanje, a posebno njegovu raniju neosudjivanost, utvrdjenu uvidom u izvod iz KE, koja ukazuje da se radi o osobi koja nije sklona vršenju krivičnih djela, pa je Sud,  imajući uz navedeno u vidu i stepen krivice okrivljenog, stava da radi krivično - pravne zaštite prema okrivljenom nije nužno primijeniti efektivnu kaznu zatvora, već da će se i utvrdjenom kaznom u trajanju od 6 mjeseci, i rokom provjeravanja u trajanju od dvije godine, u dovoljnoj mjeri uticati na okrivljenog da ubuduće ne vrši ovakva ili slična krivična djela, čime će se prema ocjeni Ovog suda ostvariti svrha propisivanja i izricanja uslovne osude iz čl. 52 Krivičnog zakonika Crne Gore, a u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika Crne Gore. </span>
</p>
<p>&nbsp;</p>
<p>
<span class="span1">Obzirom da stvarnih troškova postupka nije bilo, sud je okrivljenog primjenom čl. 226, 227 i 229 Zakonika o krivičnom postupku, obavezao da na račun budžetskih sredstava Crne Gore, na ime paušala uplati iznos od 50,00 (pedeset) eura, koji paušal je odmjeren  shodno trajanju, složenosti postupka i imovinskim prilikama okrivljenog. </span>
</p>
<p>&nbsp;</p>
<p>
<span class="span1">Sud je primjenom čl. 75 st. 2 Krivičnog zakonika Crne Gore okrivljenom izrekao i mjeru bezbjednosti oduzimanje predmeta - 6 komada municije kalibra 7,9mm, 2 komada kalibra 7,62x39 mm,1 komad kalibra 7,62mm,1 komad kalibra 7,65mm i 5 komada kalibra 9mm,kao predmeta izvršenja krivičnog djela, iako isti, prema kazivanju okrivljenog, nije njegova svojina, u uvjerenju da će se izrečenom mjerom bezbjednosti otkloniti stanja i uslovi koji mogu biti od uticaja da okrivljeni ubuduće ne vrši krivična djela, a Sud je takođe uvjerenja da to zahtijevaju razlozi bezbjednosti.</span>
</p>
<p>&nbsp;</p>
<p>
<span class="span1">Na osnovu izloženog, a shodno članu 374 Zakonika o krivičnom postupku odlučeno je kao u izreci presude. </span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana, 17.09.2015. godine</span>
</p>
<p>&nbsp;</p>
<p>
<span class="span1">     ZAPISNIČAR,</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">         S U D I J A,</span>
</p>
<p>
<span class="span1">Valentina Vukašinović, s.r.</span><span class="span1"></span><span class="span1"></span><span class="span1"></span><span class="span1">       Larisa Mijušković - Stamatović, s.r.</span>
</p>
<p>&nbsp;</p>
<li>
<span class="span1">Pravna pouka:</span>
</li>
<li>
<span class="span1">Protiv ove presude može se izjaviti žalba </span>
</li>
<li>
<span class="span1">u roku od 8 (osam) dana od dana prijema </span>
</li>
<li>
<span class="span1">pisanog otpravka, Višem sudu u Podgorici, </span>
</li>
<li>
<span class="span1">a preko Ovog suda.</span>
</li>
<p>&nbsp;</p>
<li style="text-align:center;">
<span class="span1">ZTO: Valentina Vukašinović</span>
</li>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.75in 0.49930555in 1.25in;}
.s1{font-weight:bold;}
.s2{font-family:Verdana;font-size:11pt;}
.p1{text-align:start;hyphenate:auto;keep-with-next.within-page:always;font-family:Verdana;font-size:11pt;}
.p2{text-align:justify;hyphenate:auto;font-family:Verdana;font-size:11pt;}
.p3{margin-left:2.0in;text-align:justify;hyphenate:auto;font-family:Verdana;font-size:11pt;}
.p4{text-indent:0.5in;text-align:justify;hyphenate:auto;font-family:Verdana;font-size:11pt;}
.p5{text-align:justify;hyphenate:auto;font-family:Times New Roman;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU</span>
</p>
<p class="p1">
<span>	    </span><span class="s1">K.br. 883/09</span>
</p>
<p class="p2"></p>
<p class="p2">
<span>				</span><span class="s1">   U IME NARODA</span>
</p>
<p class="p2"></p>
<p class="p2">
<span>	Osnovni sud u Bijelom Polju, kao prvostepeni krivični sud sudija Dragan Mrdak, kao sudija pojedinac uz učešće zapisničara Marković Sonje, u krivičnom predmetu protiv okrivljenih B.P.a iz Bijelog Polja,  zbog krivičnog djela šumska kradja iz čl.324.st. 1. Krivičnog Zakonika, po optužnom predlogu Osnovng Državnog Tužioca u B.Polju, KT.br. 646/09 od 07.12.2009. godine, nakon održanog usmenog, glavnog i javnog pretresa, u prisustvu okrivljenog B.P.a a u odsustvu uredno obavještenih ODT-a u B.Polju i predstavnika oštene U. za Š.P., dana  11.02.2010. godine, donio je i javno objavio:</span>
</p>
<p class="p2"></p>
<p class="p2"></p>
<p class="p2">
<span>				</span><span class="s1">        P R E S U D U	</span>
</p>
<p class="p2"></p>
<p class="p2"></p>
<p class="p2">
<span>	Okrivljeni </span><span class="s1">B.P., </span><span>od oca B. i majke R., rodjene M., rodjen22.03.1970.godine u Bijelom Polju, sa prebivalištem u mjestu B. opština B. Polje, državljanin CG, oženjen, otac dvoje djece, pismen, sa završenom osnovnom školom, lošeg imovnog stanja, osudjivan presudom Osnovnog suda u B.Polju K.br. 350/97 od 13.03.1997. godine zbog krivičnog djela iz čl. 136 st.1 KZ RCG na novčanu kaznu u iznosu od 300,00 dinara, presudom Osnovnog sudau B. Polju K.br. 380/97 od 22.12.1997. godine zbog krivičnog djela iz čl.  136 st. 2 KZ RCG, presudom Osnovnog suda u B. Polju K.br. 386/04 od 08.11.2004. godine zbog krivičnog djela iz čl. 413 st.1 tačka 5 u vezi č l. 412 st.2 a u vezi st. 1 KZ RCG na kaznu zatvora od 1 godine uslovno na 2 godine, presudom Osnovnog suda u B.Polju K.br. 220/08 od 10.04.2008. godine zbog krivičnog djela iz čl. 324 st.1 KZ CG na kaznu zatvora u trajanju od 45 dana i novčanu u iznosu od 200,00 eura. </span>
</p>
<p class="p2">
<span> </span>
</p>
<p class="p2"></p>
<p class="p2"></p>
<p class="p2">
<span class="s1">				        K r i v  j e  </span>
</p>
<p class="p2"></p>
<p class="p2">
<span>	Što je:</span>
</p>
<p class="p2"></p>
<p class="p2">
<span>          Dana  17.08.2009. godine u mjestu Kameno Polje, opština Bijelo Polje, u državnoj šumi, odjeljenje br. 35, GJ Rudo Polje, radi kradje oborio 3 smrčeva stabla, ukupne drvne mase 2,98 m3 i time je oštećenoj U. za Š.P. PJ Bijelo Polje pričinio štetu.</span>
</p>
<p class="p2"></p>
<p class="p2">
<span>              -čime je izvršio krivično djelo šumska kradja iz čl. 324. st.. 1. Krivičnog Zakonika CG.</span>
</p>
<p class="p2"></p>
<p class="p2">
<span>               -pa  sud primjenom citiranog zakonskog propisa, te čl.2, 4, 5, 13, 15, 32, 36, 39, 42 i 43 Krivičnog Zakonika CG, i čl. 199, 212, i 364, Zakonika o Krivičnom postupku CG, istog</span>
</p>
<p class="p2"></p>
<p class="p2"></p>
<p class="p3">
<span class="s1">  O S U D J U J E</span>
</p>
<p class="p3"></p>
<p class="p2">
<span>	 Na kaznu zatvora u trajanju  od  </span><span class="s1">3 /tri/ mjeseca   </span><span>kao glavnu kaznu.</span>
</p>
<p class="p2">
<span>	</span>
</p>
<p class="p2">
<span>	i</span>
</p>
<p class="p2"></p>
<p class="p2">
<span>	Na novčanu kaznu u iznosu od </span><span class="s1">200,00 /dvesta/ €,</span><span> kao sporednu kaznu, koju kaznu je okrivljeni dužan da plati ovom sudu u roku od tri mjeseca, od dana pravnosnažnosti presude, a ako osudjeni ne plati novčanu kaznu u odredjenom roku, sud će novčanu kaznu zamijeniti kaznom zatvora tako što će za svaki započetih 25,00 €, novčane kazne, odrediti jedan dan zatvora, a ako osudjeni plati samo dio novčane kazne, sud će ostatak kazne srazmjerno zamijeniti kaznom zatvora, pa ako osudjeni isplati ostatak novčane kazne, izvršenje kazne zatvora će se obustaviti.</span>
</p>
<p class="p2"></p>
<p class="p2">
<span>	Okrivljeni se obavezuje da ovom sudu na ime paušala plati iznos od  30,00 €, koji iznos će uplatiti na depozit novčanih kazni ovog suda na žiro račun br. 530-4149-79, u roku od 15 dana, po pravnosnažnosti presude, pod prijetnjom prinudnog izvršenja.</span>
</p>
<p class="p2"></p>
<p class="p2">
<span>	Oštećena U.a za Š. CG – Pljevlja, radi ostvarivanja imovinsko pravnog zahtjeva upućuje se na parnični postupak.</span>
</p>
<p class="p2"></p>
<p class="p2">
<span>	Troškova postupka nije bilo.</span>
</p>
<p class="p2"></p>
<p class="p2"></p>
<p class="p2">
<span class="s1">			           O b r a z l o ž e nj e</span>
</p>
<p class="p2"></p>
<p class="p2">
<span>	Optužnim predlogom ODT-a, iz Bijelog Polja KT.br. 646/09 od 07.12.2009.  godine, optuže je B.P. iz Bijelog Polja, da je izvršio krivično djelo šumska krađa, iz čl.324.st..1. KZ CG, sa činjeničnim i pravnim opisom, kao u izreci presude.</span>
</p>
<p class="p2"></p>
<p class="p2">
<span>	Glavni pretres je održan i zaključen u prisustvu okrivljenog B.P.a a u odsustvu uredno obavještenih ODT-a u B.Polju i predstavnika oštene U. za Š.P.. </span>
</p>
<p class="p2"></p>
<p class="p2">
<span>	Okrivljeni B.P. u svojoj odbrani u toku istražnog postupka je istakao da  nisu tačni navodi iz krivične prijave da je dana 17.08.2009. godine u državnoj šumi u mjestu Kameno Polje odjeljenje br. 35 GJ Rudo Polje opština Bijelo Polje, radi kradje oborio 3 smrčeva stabla ukupne drvne mase 2,98 m3. Istakao je da je kritičnog dana kod njega došao reonski lugar B. D.o i obavio razgovor sa njim  u vezi vlasništva nad  imanjem na kom su pronadjeni trupci, a on je tom prilikom lugaru objasnio da to nije njegovo imanje, da ne zna čiji su trupci i ko je izvršio bespravnu sječu. Na glavnom pretresu dodao je da je u noći izmedju 16.i 17.08.2009. godine radio drugu smjenu u preduzeću D. "P.T." i to do ponoći, a potom je sopstvenim autom došao u B. negdje oko 02 h. izjutra dana 17.08.2009. godine potom je legao da spava potom ga je probudio lugar B. D.o i pitao da li su trupci koje je našao u nekoj dolini njegovi a on je lugaru B.u  odgovorio da to nije njegovo imanje niti mu je poznato da na tom imanju ima trupaca. Lugar B. nije više razgovarao sa njim o tim trupcima već je  popio kafu i rakiju i otišao od njegove kuće. U tom periodu bio je zaposlen kod D. "P.T." i dolazio je svojoj kući u B. nedeljno tako da nekoliko dana prije tog dogadjaja  nije bio u Baricama. Istakao je da posjeduje gater koji je montiran na njegovom imanju u Baricama i na udaljenosti od 10 m od njegove kuće. Mjesto gdje mu je lugar B. kazao gdje se nalaze trupci iz bespravne sječe se od njegove kuće ne vidi isto je zaklonjeno brdom i radi se o jednoj udolini koja je po prirodi livada i koja je vlasnuištvo njegovog pok. strica Petra a poznato mu je da je mjesto gdje su bili trupci udaljeno od ceste koja vodi kroz B. nekih 100 m. Istako je da je mjesto gdje su bili lagerovani trupci je čista livada i preko te livade može da se putuje traktorom, kamionom kao i malim vozilima. Kazao je da je visinka razlika izmedju mjesta gdje je njegova kuća i udolina možda nekih 20-ak metara.</span>
</p>
<p class="p2">
<span>    </span>
</p>
<p class="p2">
<span>	U završnoj riječi B.P. je izjavio da nije izvršio krivično djelo stavljeno mu na teret javnom optužbom i tražio da ga iz navedenih razloga sud oslobodi od optužbe.</span>
</p>
<p class="p2"></p>
<p class="p2">
<span>	Radi utvrdjivanja odlučnih činjenica i donošenja pravilne i zakonite odluke sud je u dokaznom postupku na glavnom pretresu izveo sledeće dokaze: saslušao svjedoka  B. D.a, lugara U. za Š. PJ B. Polje,  pročitao  zapisnik o procjeni štete U. za Š. PJ Bijelo Polje ŠKR br.37/09 od 08.09.2009. godine, pročitao zapisnik o  izvršenoj kontroli - pregledu   U. za Š.P.  PJ Bijelo Polje br. 549 od 24.08.2009.  godine i  izvršio uvid u izvod iz KE za okrivljenog. Drugih predloga za dopunu dokaznog postupka nije bilo.</span>
</p>
<p class="p2"></p>
<p class="p2">
<span>	Cijeneći odbranu okrivljenog i dokaze pojedinačno i u medjusobnoj vezi, shodno čl.360.st.2. ZKP-a,  CG, sud je utvrdio činjenično stanje, i na osnovu istog zaključio da je optuženi  izvršio krivično djelo stavljeno mu na teret javnom optužbom i da je za isto kriv i krivično pravno odgovoran. </span>
</p>
<p class="p2"></p>
<p class="p2">
<span>	Odbranu okrivljenog sud je cijenio kao isključivo usmjerenu na izbjegavanje sopstvene krivice te istu nije prihvatio a ovakva njegova odbrana je opovrgnuta izvedenim dokazima tokom postupka. Naime, iz iskaza saslušanog svjedoka - lugara B. D.a datog u toku istražnog postupka se utvrdjuje da je ovaj svjedok obilazeći dana 17.08.2009. godine državnu šumu u mjestu Kameno Polje GJ "Rudo Polje" odjeljenje br. 35 u ranim jutarnjim časovima oko 07,30 h. pronašao je 3 komada bespravno posječenih smrčevih stabala, potom izvršio premjer panjeva , sačinio zapisnik na licu mjesta i pošao freškim tragom od traktora i prikolice koji ga je poveo do kuće B.P.a. Nedaliko od kuće okrivljenog na udaljenosti nekih 100 m našao je  freške čamove trupce prerezane na dužinu od 4 m i istovarene sa traktorske prikolice od koje je postojao vidan trag a potom uporedio prečnike panjeva  posječenih stabala i nadjene trupce i isti su se u potpunosti složili. Traktorski trag ga je odveo do kuće okrivljenog B.P.a gdje su bili parkirani trakor i prikolica . Potom je obavio razgovor sa B.P.em i saopštio mu da će biti opodnijeta prijava a B.P. mu je negirao da je izvršio ovu bespravnu sječu. Zemljište na kom su pronadjeni posječeni trupci je privatni posjed a njemu nije poznato koje je vlasnik istog. Kuća okrivljenog od mjesta bespravne sječe udaljena je do 1 km. Na traktorskoj prikolici nije zatekao svježe ostatke kore. Na glavnom pretresu od 11.02.2010. godine dodao je da je iz svog iskustva lugara po pilotini na mjestu bespravne sječe zaključio da se radi o sječi koja je starosti najviše do 2 h, a da je ovaj kilometar traga do kuće okrivljenog pratio po putu i preko livada iz razloga što je bila rosa s tim što je najmanje jedna trećina traga vodila preko livada a po makadamskom putu su se vidjeli tragovi prašine a trag trakotora i prikolice se mogao jasno pratiti i na mjestu izlaska traga sa ceste koja vodi kroz Kameno Polje i B. zbog rose s tim što je ovaj trag sa mjesta izlaska sa ceste do mjesta gdje su bili lagerovani trupci bio dužine nekih 200 m. Od mjesta gdje su bili lagerovani trupci do kuće okrivljenog bio je takodje vidan trag traktora i prikolice. Gume od traktora i prikolice bile su kvasne a na njima nije primijetio neke vidljive ostatke zemlje, trave i slično . Poznato mu je da B.P. posjeduje gater na svom imanju a trupci su bili lagerovani na udaljenosti nekih 80 do 100 m od gatera s tim što se kuća okrivljenog nalazi iznad mjesta gdje su bili lagerovani trupci pri strani na visinkoj razlici nekih 30 m. Trupci se nijesu vidjeli od kuće okrivljenog jer su bili zaklonjeni jednim brijegom. Na mjestu izlaska traga sa glavne ceste trag je prvo išao preko livade B.P.a pa zatim iznad brda do jedne livade s tim što njemu nije poznato ko je vlasnik livade na kojoj su bili trupci.  Trupci se nijesu mogli vidjeti sa glavne ceste koja vodi kroz B.. Iskaz ovog svjedoka sud je u potpunosti prihvatio jer je isti veoma precizan, jasan, nesumljiv, dat u uvjerljivom izlaganju potvrdjen zapisnikom o izvršenom kontrolnom pregledu U. za Š. PJ Bijelo Polje br.549 od 24.08.2009.  godine   Iz zapisnika o izvršenom kontrolnom pregledu U. za Š. PJ.  B. Polje  br. 549 od 24.08.2009. godine se utvrdjuje da je lugar  B. D.o prilikom redovnog obilaska terena državne Š. u mjestu "Rudo Polje" dana 17.08.2009. godine u 07,30 h. rano ujutro naišao na trag od traktora i prikolice koji je vodio iz odjeljenja br. 35 od mjesta gdje su bespravno oborena3 smrčeva stabla i da su ga potom freški tragovi traktorskih guma i prikolice doveli do kuće B.P.a gdje je on na udaljenosti od oko 120 m našao 11 trupaca smrče koji su bili izbačeni sa prikolice od traktora. Traktor i prikolica su  bili pred kućom B.a a on je izvršio premjer trupaca sa debljeg kraja i utvrdio da odgovaraju sječi ova 3 smrčeva stabla. B.a je zatekao u kući i kazao mu da je dobio prijavu a B. je negirao djelo. U panjeve je udario žig ŠŠ11A a u trupce suvi žig.</span>
</p>
<p class="p2"></p>
<p class="p2">
<span>	Dakle nesporno je da lugar B. D.o nije zatekao okrivljenog B.P.a u obaranju stabala  i izvlačenju trupaca iz bespravne sječe. Medjutim, takodje je nesporno da je lugar B. D.o od mjesta zatečene bespravne sječe u rano jutro po rosi pratio jasan trag koji su ostavljale gume od traktora i gume od prikolice i koji ga je doveo do mjesta gdje je na livadi ispod kuće okrivljenog B.P.a zatekao trupce koji su po premjeru koji je on izvršio odgovarali panjevima bespravno posječenih stabala. Takodje je nesporno da je lugar B. pred kućom okrivljenog B.P.a zatekao traktor i traktorsku prikolicu čije gume su bile mokre kao i da je u kući okrivljenog zatekao okrivljenog koji je negirao da je on izvršilac bespravne sječe. Nesporno je  i to da je od mjesta gdje su bili lagerovani trupci porijeklom iz bespravne sječe na livadi ispod kuće okrivljenog bio jasno vidljiv trag guma traktora i prikolice koji se jasno ocrtavao  po rosnoj livadi i da je ovaj traktor i prikolicu sa kvasnim gumama lugar zatekao pred kućom okrivljenog.  Ove činjenice iako utvrdjene na osnovu posrednih dokaza  predstavljaju jedan niz medjusobno čvrsto i logički povezan i sa punom sigurnošću upućuju na jedan jedini mogući i logičan zaključak da je izvršilac bespravne sječe vlasnik  traktora i traktorske prikolice okrivljeni B.P..  </span>
</p>
<p class="p2"></p>
<p class="p2">
<span>	Sud je prihvatio navode iz iskaza svjedoka u pogledu starosti sječe odnosno da je ista izvršena najviše  2 h. prije nego što je lugar stigao na mjesto bespravne sječe jer se radi o svjedoku - lugaru koji po ocjeni suda iz svog iskustva može da procijeni starost sječe po pilotini na mjestu sječe iz čega proizilazi da je bespravna sječa izvršena oko 05,30 h. ujutru kritičnog dana te je po ocjeni suda okrivljeni za slučaj da je u svoju kuću u B. došao u 02,00 h. ujutru kako je to istakao u svojoj odbrani imao dovoljno vremena da izvrši ovu bespravnu sječu a ovo kod  činjenice da je kuća okrivljenog udaljena od mjesta bespravne sječe oko 1 km, a i logično je da se učinilac krivičnog  djela šumske kradje trudi da ostane neotkriven te je bespravnu sječu izvršio u ranu zoru  oko 05,30 h. iz razloga što je opšte poznata činjenica da je u to doba dana najmanja frekvencija ljudi u selu. </span>
</p>
<p class="p2"></p>
<p class="p2">
<span>	Po ocjeni suda takodje je logično ponašanje okrivljenog da trupce iz bespravne sječe lageruje na udaljenosti od nekih 100 m od svoga gatera, sakrivene od pogleda sa glavnog puta koji prolazi kroz B.  i da na taj način otkloni sumnju od sebe kao izvršioca bespravne sječe, uvjeren da će lugar  brzo otkriti bespravnu sječu, a sve s namjerom  da naknadno izvrši rezanje ovih trupaca na svom gateru.</span>
</p>
<p class="p2">
<span>	 </span>
</p>
<p class="p2">
<span>	Imajući u vidu  naprijed istačeno sud je utvrdio da je okrivljeni B.P. dana  17.08.2009. godine u mjestu Kameno Polje, opština Bijelo Polje, u državnoj šumi, odjeljenje br. 35, GJ Rudo Polje, radi kradje oborio 3 smrčeva stabla, ukupne drvne mase 2,98 m3 i time je oštećenoj U. za Š.P. PJ Bijelo Polje pričinio štetu.</span>
</p>
<p class="p4"></p>
<p class="p2">
<span>	Postupajući na opisani način okrivljeni je ovakvim svojim ponašanjem ostvario obilježja krivičnog djela šumska krađa iz čl.324 st.1. KZCG pri čemu je okrivljeni bio svjestan da obaranje stabala vrši u državnoj šumi bez odobrenja i doznake, a  transportom trupaca porijeklom iz bespravne sječe  u neposrednu blizinu svog gatera pokazao je namjeru da prisvoji oborena stabla pa je krivično djelo  izvršio s umišljajem.</span>
</p>
<p class="p2"></p>
<p class="p2">
<span>	Za krivično djelo  šumska  krađa iz čl. 324 st.1. KZCG predviđena je  novčana kazna  i kazna zatvora do jedne godine.</span>
</p>
<p class="p2">
<span>	</span>
</p>
<p class="p4">
<span>Odlučujući u pogledu vrste i visine krivične sankcije, a cijeneći sve okolnosti iz čl.42. Krivičnog Zakonika CG, sud je kod okrivljenog od olakšavajućih okolnosti našao da se radi o mladom čovjeku, oženjenom, ocu dvoje djece, u obavezi izdržavanja istih, lošeg imovnog stanja koji se u toku postupka korektno ponašao a od otežavajućih okolnosti sud je cijenio njegovu raniju osudjivanost s tim što je imao u vidu a isti više puta osuđivan za istorodno krivično djelo, da je povratnik u vršenju krivičnog djela  šumska krađa pa je istom izrekao kaznu zatvora u trajanju od 3 /tri/ mjeseca, kao glavnu kaznu smatrajući se da će se istom dovoljno uticati na okrivljenog da ubuduće  ne vrši krivična djela da će se ostvariti svrha kažnjavanja iz čl. 32. KZ CG, u pogledu specijalne prevencije, i da će  izrečena zatvorska kazna uticati na ostale potencijalne izvršioce  da ne vrše ova i slična krivična djela, i da će se na taj način ostvariti ciljevi generalne prevencije.Istovremeno sud je okrivljenog osudio da plati novčanu kaznu u iznosu od 200,00 €, kao sporednu kaznu smatrajući da će se na taj način, ostvariti svrha izricanja krivičnih sankcija.</span>
</p>
<p class="p2"></p>
<p class="p2">
<span>	Shodno čl.199. ZKP CG, odlučeno je da okrivljeni na ime paušala plati iznos od 30,00 eura pri čemu je sud vodio računa o dužini trajanja postupka i imovinskim prilikama okrivljenog. </span>
</p>
<p class="p2"></p>
<p class="p2">
<span>	Pošto je okrivljeni na glavnom pretresu oštećenoj U. za Š., osporio da je pričinio  štetu u iznosu od  345,00 €, to je sud oštećenu U.u za Š.  Pljevlja,  uputio da imovinsko pravni zahtjev u cjelini ostvari u parničnom postupku, a sve prednje u smislu čl.212.st.2. ZKP CG.</span>
</p>
<p class="p2"></p>
<p class="p5">
<span>	</span><span class="s2">Drugih troškova postupka nije bilo.</span>
</p>
<p class="p2"></p>
<p class="p2">
<span>	Sa iznijetih razloga shodno čl.364. ZKP odlučeno je kao u izreci presude.</span>
</p>
<p class="p2"></p>
<p class="p2"></p>
<p class="p2">
<span>		            OSNOVNI SUD U BIJELOM POLJU</span>
</p>
<p class="p2">
<span>			             Dana   11.02.2010. god.</span>
</p>
<p class="p2"></p>
<p class="p2"></p>
<p class="p2">
<span>ZAPISNIČAR,						              S U D I J A,</span>
</p>
<p class="p2">
<span>Marković Sonja        					          Dragan Mrdak </span>
</p>
<p class="p2"></p>
<p class="p6"></p>
<p class="p6"></p>


</body>
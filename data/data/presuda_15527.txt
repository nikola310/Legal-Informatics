<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{margin-right:0.015277778in;text-align:justify;hyphenate:auto;font-family:Arial;font-size:12pt;}
.p6{margin-bottom:0.1388889in;text-align:start;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
.s1{text-decoration:underline;}
</style>
<title>K</title>
<meta content="vesna.cavic" name="author">
</head>
<body class="b1 b2">
<p class="p1">
<span>K.br.38/11</span>
</p>
<p class="p2"></p>
<p class="p2"></p>
<p class="p2">
<!--Image link to '0.png' can be here-->
</p>
<p class="p2"></p>
<p class="p2">
<span>U IME CRNE GORE</span>
</p>
<p class="p2"></p>
<p class="p3"></p>
<p class="p4">
<span>OSNOVNI SUD U DANILOVGRADU, kao krivični, po sudiji Vladimiru Novoviću, kao pojedincu, uz učešće sudijskog pripravnika Marka Markovića, kao zapisničara, u krivičnom predmetu okrivljenog V.P. iz H. N., zbog krivičnog djela nepreduzimanje mjera zaštite životne sredine iz čl.304 st.1 KZ, koga brani V.Š. adv. iz H. N., odlučujući po optužnom predlogu Osnovnog državnog tužilaštva iz Podgorice Kt.br.782/10 od 09.03.2011. godine, koji je na glavnom pretresu zastupala Romina Vlahović, zamjenik ODT-a iz Podgorice, nakon održanog glavnog i javnog pretresa dana 09.10.2012.godine, u prisustvu zastupnika optužbe, okrivljenog i njegovog branioca, donio je dana 12.10.2012. godine i istog dana javno objavio</span>
</p>
<p class="p4"></p>
<p class="p2">
<span>PRESUDU</span>
</p>
<p class="p2"></p>
<p class="p4">
<span>Okrivljeni V.P., od oca B. i majke M., rođene V., rođen ... godine u K., sa mjestom prebivališta u H.N.-ul.Nj.br..., državljanin Crne Gore, pismen, završio srednju školu, oženjen, otac troje djece, vojsku služio 1974/75 godine u Skoplju i Bitolju, vlasnik privrednog društva DOO "P." H. N., većinski vlasnik privrednog društva AD "P." H. N., većinski vlasnik privrednog društva AD "C-V." H. N., većinski vlasnik privrednog društva AD "P." N., dobrog imovnog stanja, osuđivan presudom Osnovnog suda u Herceg Novom K.br.126/06 od 15.04.2008.godine zbog krivičnog djela iz čl.376 st.2 u vezi st.1 KZ na 6 mjeseci zatvora uslovno na 3 godine i  presudom Osnovnog suda u Kotoru K.br.714/09/09 od 22.06.2010.godine zbog krivičnog djela iz čl.168 st.1 KZ na novčanu kaznu od 800,00 eura.</span>
</p>
<p class="p4"></p>
<p class="p4"></p>
<p class="p4">
<span>Kriv je</span>
</p>
<p class="p4"></p>
<p class="p4">
<span>Što je: </span>
</p>
<p class="p4"></p>
<p class="p4">
<span>U vremenskom periodu od 13.03.2009.godine pa do oktobra 2009.godine, u S., opština D., kao odgovorno lice-vlasnik DOO "P." H. N., za preduzimanje mjera zaštite, očuvanja i unapređenja životne sredine, u svom objektu-klanici, postupajući suprotno odredbama čl.27 st.1 Zakona o procjeni uticaja na životnu sredinu ("Sl.list" RCG br.80/2005), nije realizovao sve mjere predviđene Elaboratom procjene uticaja na životnu sredinu od jula 2002. godine i ekološkom saglasnosti na elaborat o procjeni uticaja izgradnje klanice na životnu sredinu Ministarstva zaštite životne sredine i uređenja prostora broj 04-2295/02-2 na način što nije izgradio separator za prečišćavanje otpadnih voda, već je iste direktno ispuštao u prirodni recipijent bez prečišćavanja,</span>
</p>
<p class="p4"></p>
<p class="p4">
<span>- čime je počinio krivično djelo nepreduzimanje mjera zaštite životne sredine iz čl.304 st.1 KZ</span>
</p>
<p class="p4"></p>
<p class="p4">
<span>Pa sud okrivljenog primjenom citiranih zakonskih odredbi te čl. 4, 5, 15, 32, 39 i 42 KZ i čl.226,229 i 374 ZKP-a  </span>
</p>
<p class="p3"></p>
<p class="p2">
<span>OSUĐUJE</span>
</p>
<p class="p2"></p>
<p class="p4">
<span>Na novčanu kaznu u iznosu od 800,00 eura (osamstotinaeura).</span>
</p>
<p class="p4"></p>
<p class="p4">
<span>Okrivljeni će izrečenu novčanu kaznu platiti u roku od tri mjeseca po pravosnažnosti presude. </span>
</p>
<p class="p4"></p>
<p class="p4">
<span>Ukoliko okrivljeni ne plati navedenu novčanu kaznu u navedenom roku ista će se zamijeniti kaznom zatvora, tako što će se za svakih započetih 25,00 eura (dvadesetpeteura) novčane kazne odrediti 1 (jedan) dan kazne zatvora, s tim što kazna zatvora ne može biti duža od šest mjeseci. </span>
</p>
<p class="p4"></p>
<p class="p4">
<span>Dužan je okrivljeni da na ime troškova krivičnog postupka uplati ovom sudu iznos od 6.961,50 eura i po osnovu sudskog paušala iznos od 30,00 eura, u roku od 15 dana po pravosnažnosti presude. </span>
</p>
<p class="p3"></p>
<p class="p2">
<span>O b r a z l o ž e nj e</span>
</p>
<p class="p2"></p>
<p class="p4">
<span>Optužnim predlogom Osnovnog državnog tužilaštva iz Podgorice Kt.br.782/10 od 09.03.2011.godine, stavljeno je na teret okrivljenom V.P. da je izvršio krivično djelo nepreduzimanje mjera zaštite životne sredine iz čl.304 st.3 u vezi st.1 KZ. Zastupnik optužbe je na glavnom pretresu u završnoj riječi precizirao činjenični opis krivičnog djela na način određen kao u izreci presude i okrivljenom stavio na teret da je izvršio krivično djelo nepreduzimanje mjera zaštite životne sredine iz čl.304 st.1 KZ. Predložio je da sud okrivljenog oglasi krivim i osudi u okviru zakonom propisane kazne.</span>
</p>
<p class="p4"></p>
<p class="p4">
<span>Okrivljeni V.P. u odbrani datoj u istražnom postupku i na glavnom pretresu u bitnom je naveo da je privredno društvo DOO “P.” H.N., čiji je on vlasnik, u toku 2008.godine od DOO “C.” Podgorica, kupilo Svinjsku farmu u S., Fabriku za preradu mesa, Klanicu i Fabriku stočne hrane. Prije nego što je privredno društvo DOO “P.” H. N. kupilo od DOO “C.” Podgorica Svinjsku farmu, Fabriku za preradu mesa, Klanicu i Fabriku stočne hrane, u svim ovim objektima je DOO “C.” Podgorica, obavljalo istu djelatnost. Izvršni direktor u privrednom društvu DOO “P.” H. N., unazad 5-6 godina bio je B. B., koji tu funkciju i sada obavlja. Svinjska farma u S., Fabrika za preradu mesa, Klanica i Fabrika stočne hrane imaju svoje posebne rukovodioce, a njima je pretpostavljeni, odnosno nadređeni izvršni direktor DOO “P.” H. N., B. B. Istakao je da izvršni direktori u privrednim društvima, čiji je on većinski vlasnik ili pak isključivi vlasnik, imaju široka ovlašćenja u pogledu obavljanja poslova. Tvrdi da su u cilju sprječavanja zagađivanja životne sredine preduzete određene mjere u sektoru mesne industrije i klanice, dok veće investicije nijesu bile moguće bez dodatnih sredstava. Poznato mu je da je u toku 2009. ili 2010.godine u objektima Klanice i Prerade mesa u S. postavljen kolektor za prečišćavanje otpadnih voda. Pojasnio je da je krematorijum ispravan i da isti ima sve filtere neophodne za spaljivanje uginulih svinja i svinjskog otpada, a da se konfiskati uništavaju u krematorijumu, koji koliko mu je poznato postoji od kupovine od DOO “C.” Podgorica. Dalje je naveo da mu nije poznato gdje se nakon prečišćavanja otpadne vode odlivaju. Misli da Klanica i Fabrika za preradu mesa imaju upotrebnu dozvolu, jer ne bi mogli raditi da tu dozvolu nemaju. Tvrdi da mu nije poznato da li postoje sabirni bunari za prikupljanje otpadnih voda, a smatra da Svinjska farma i Fabrika stočne hrane imaju upotrebnu dozvolu. Jedno vrijeme, možda unazad dvije godine Javno komunalno preduzeće Podgorica vrši preuzimanje klaničnog otpada. Poznato mu je da je bilo određenih pritužbi građana na rad Svinjske farme, Klanice i Fabrike stočne hrane, kao i da je bilo nekih primjedbi oko krematorijuma, pa je zbog toga zaključen ugovor sa JKZP Podgorica za preuzimanje klaničnog otpada. Još je dodao da mjesečno zarađuje oko 500,00 eura, da mu je supruga zaposlena i da ista ostvaruje zaradu oko 200,00 eura, da jedno od njegove troje djece živi sa njim i da se radi o studentu. Istakao je da posjeduje porodičnu kuću u H. N. površine oko 140 m2, a da nema drugih vrijednih pokretnih i nepokretnih stvari. U završnoj riječi je naveo da prihvata završnu riječ svoga branioca.</span>
</p>
<p class="p4"></p>
<p class="p4">
<span>Branilac okrivljenog V.P. adv.V. Š. u završnoj riječi je zastupao tezu da nema dokaza da je njegov branjenik počinio krivično djelo stavljeno mu na teret zbog čega je predložio da ga sud oslobodi od optužbe.</span>
</p>
<p class="p4"></p>
<p class="p4">
<span>Sud je na glavnom pretresu u dokaznom postupku saslušao svjedoka Đ. Z., saslušao svjedoka B. B., saslušao svjedoka V.R., saslušao svjedoka B. Z., saslušao svjedoka R. M., pročitao zapisnik o izvršenoj kontroli Komunalne policije Opština Danilovgrad br.1/3 od 30.01.2009.godine, pročitao zapisnik o izvršenoj kontroli Komunalne policije Opština Danilovgrad br.1/5 od 30.01.2009.godine, pročitao zapisnik o izvršenoj kontroli Komunalne policije Opština Danilovgrad br.1/3 od 04.02.2009.godine, pročitao zapisnik o izvršenoj kontroli Komunalne policije Opština Danilovgrad br.1/1 od 21.01.2009.godine, pročitao zapisnik o izvršenoj kontroli Komunalne policije Opština Danilovgrad br.1/2 od 07.11.2008.godine, pročitao zapisnik o izvršenoj kontroli Komunalne policije Opština Danilovgrad br.1/3 od 07.11.2008.godine, pročitao izvještaj JU Centra za ekotoksikološka ispitivanja Crne Gore br.protokola 34/04 od 19.01.2010.godine, pročitao izvještaj JU Centra za ekotoksikološka ispitivanja Crne Gore br.protokola 35/04 od 19.01.2010.godine, pročitao izvještaj JU Centra za ekotoksikološka ispitivanja Crne Gore br.protokola 36/04 br.00-14-3304/36/04 od  19.01.2010.godine, pročitao izvještaj JU Centra za ekotoksikološka ispitivanja Crne Gore br.protokola 33/04 br.00-14-3304/33/04 od  19.01.2010.godine, pročitao izvještaj JU Centra za ekotoksikološka ispitivanja Crne Gore br.protokola 41/04 br.00-14-3304/41/04 od  20.01.2010.godine, pročitao izvještaj JU Centra za ekotoksikološka ispitivanja Crne Gore br.protokola 37/04 i 38/04 br.00-14-3304/37-38/04 od  20.01.2010.godine, pročitao izvještaj JU Centra za ekotoksikološka ispitivanja Crne Gore br.protokola 39/04 i 40/04 br.00-14-3304/39-40/04 od  20.01.2010.godine, pročitao dopis direktora JU Centra za ekotoksikološka ispitivanja Crne Gore izvještaj o ispitivanju-komentar dobijenih rezultata, pročitao dopunu nalaza i mišljenja JU Centra za ekotoksikološka ispitivanja Crne Gore od 16.03.2012.godine, saslušao ovlašćenog predstavnika JU Centra za ekotoksikološka ispitivanja Crne Gore, specijalistu toksikološke hemije D. Š., pročitao zapisnik Komunalne policije Danilovgrad br.20 od 01.02.2012.godine, pročitao dopis Agencije za zaštitu životne sredine Crne Gore br.UPI 168/1 od 27.03.2009.godine, pročitao elaborat o procjeni uticaja na životnu sredinu od jula 2002.godine, pročitao izvještaje Instituta za javno zdravlje-Centar za medicinsku mikrobiologiju-Odjeljenje za sanitarnu mikrobiologiju, površinske vode rijeke Zete prije uliva otpadne vode  iz Farme S. i poslije uliva, oznake SM-V-04 br.protokola 0144 i SM-V-04 br.protokola 0145, otpadne vode sa Svinjogojske farme “P.” S.  SM-V-04 br.protokola 0146, otpadne vode sa Klaničnog postrojenja Farme S. SM-V-04 br.protokola 0143 i otpadne vode sa Svinjogojske farme S. sa kanala koji ide preko livade i ponire SM-V-04 br.protokola 0165, saslušao ovlašćenog predstavnika Instituta za javno zdravlje-Centar za medicinsku mikrobiologiju-Odjeljenja za sanitarnu mikrobiologiju, dr Lj. T., pročitao Statut DOO “P.” H.N. od 14.03.2008.godine i pročitao izvod iz kaznene evidencije Uprave policije Ispostava Kotor od 21.06.2011.godine, izdat na ime okrivljenog V.P..   </span>
</p>
<p class="p4"></p>
<p class="p4">
<span>Svjedok Đ.Z. u iskazu datom u istražnom postupku i na glavnom pretresu u bitnom je naveo da je zaposlen u Komunalnoj policiji Opštine Danilovgrad gdje vrši funkciju načelnika. U novembru 2008.godine primljeno je obavještenje od strane mještana naselja Stologlav, da se iz pravca svinjske farme, vlasništvo privrednog društva DOO “P.”, šire jako neprijatni mirisi i da se iz iste izliva otpad. Dalje je naveo da su u januaru mjesecu 2009.godine, takođe bili obaviješteni da je u mjestu L. primijećeno deponovanje veće količine otpada uginulih svinja, otpada od mesnih prerađevina, kao i da je ovo deponovanje izvršeno na otvorenom prostoru uz put. Po obavještenju, on je sa svojim kolegama otišao na lice mjesta, kojom prilikom je ustanovljeno da se u okruženju svinjske farme, odnosno farme za preradu mesa šire veoma neprijatni mirisi i da se izliva otpad u otvoreni kanal i to po imanjima koja se graniče sa navedenim objektima. Tom prilikom, sačinjen je zapisnik u kojem je detaljno navedeno zatečeno stanje. Pojasnio je da su u pogledu deponovanja otpada od svinja u mjestu L., primijetili veću količinu deponovanu uz put kao i širenje jako neprijatnih mirisa zbog čega je prijetila opasost zaraze. Zatečeno stanje je fotografisano, a sačinjen je i video zapis. Istakao je da su prilikom fotografisanja, uočili da se na svinjskim glavama nalaze oznake tzv.štipavice sa numerisanim brojevima što je ukazivalo na porijeklo istih. U konkretnom slučaju nijesu uzimali uzorke otpada, a uzeli su broj štipavice i zatečeno stanje su snimili u obliku video zapisa. Napomenuo je da se na zapisniku o izvršenoj kontroli potpisuje onaj službenik koji vrši kontrolu, te da ukoliko bi službenik komunalne policije saznao podatak o tome koje lice je ostavilo neki otpadni materijal na nedozvoljenom mjestu, taj službenik bi bio dužan da obavi razgovor sa tim licem i da sačini zapisnik. Tvrdi da ne zna da li je prije nađenih nepravilnosti bilo kakvih problema u radu koji se odnose na Svinjsku farmu u S., Fabriku za preradu mesa i Klanicu i da mu je poznato samo da je mijenjano više vlasnika. Još je dodao da unazad nekoliko mjeseci nije išao u kontrolu navedenih objekata. </span>
</p>
<p class="p4"></p>
<p class="p4">
<span>Svjedok B.B. u iskazu datom na glavnom pretresu u bitnom je naveo da je izvršni direktor u DOO “P.” sigurno od početka 2008.godine, a možda i ranije. On je odgovorno lice u ovom privrednom društvu i sve odluke u okviru ovog privrednog društva donose on i menadžment društva, a član ovog menadžmenta je između ostalih i okrivljeni V.P.  Opštim aktom njihovog privrednog društva regulisana su njegova ovlašćenja kao izvršnog direktora i menadžmenta. Istakao je da nije vlasnik udjela u DOO “P.” H. N. Krajem 2007. ili početkom 2008.godine, privredno društvo DOO “P.” je od privrednog društva “C.” iz Podgorice kupilo Svinjsku farmu, Fabriku za preradu mesa, Klanicu i Fabriku stočne hrane. Odmah po kupovini u svim segmentima koji su kupljeni je nastavljeno sa radom. Nakon kupovine Svinjske farme, Fabrike za preradu mesa, Klanice i Fabrike stočne hrane, upravljanje je preuzeo C. Đ., koji sada nije u radnom odnosu kod DOO “P.” H. N., a ranije je bio. Poslije odlaska C. Đ., rukovodilac Svinjske farme bio je M. Ž., Fabrike za preradu mesa i Klanice B. R., a Fabrike stočne hrane M. B. i sva ova lica su u radnom odnosu kod DOO “Pantomarket” H.N. Pojasnio je da se njegova komunikacija sa rukovodiocima ovih sektora iz S. obavljala na način što su oni dolazili u H.N. gdje je sjedište privrednog društva DOO “P.” ili se ta komunikacija obavljala putem pošte ili telefona. Pretpostavlja da za sve ove objekte postoji upotrebna dozvola. Nije se mogao izjasniti da li je sve ono što je napisano u elaboratu procjene uticaja na životnu sredinu primijenjeno u okviru Svinjske farme, Fabrike za preradu mesa, Klanice i Fabrike stočne hrane, a ovo stoga što Svinjska farma, Fabrika za preradu mesa, Klanica i Fabrika stočne hrane imaju svoje posebne rukovodioce. Tvrdi da mu nije poznato ništa od toga na koji način je vršeno prečišćavanje otpadnih voda i na koji način su uništavani konfiskati, kao i da mu nije mu poznato da postoje bilo kakve pritužbe građana, a koje su se odnosile na zagađenje životne sredine. Istakao je da okrivljeni V. P. uopšte nije učestvovao u organizaciji rada u okviru Fabrike za preradu mesa, Klanice, Svinjske farme i Fabrike stočne hrane u S.</span>
</p>
<p class="p4"></p>
<p class="p4">
<span>Svjedok V.R. u iskazu datom u istražnom postupku i na glavnom pretresu u bitnom je naveo da je tokom 2009.godine obavljao poslove ekološkog inspektora u Agenciji za zaštitu životne sredine, u kom svojstvu je učestvovao u vršenju kontrole i nadzora nad radom Svinjogojske farme u S. i Klanice za preradu mesa, vlasništvo privrednog društva “P.” iz H. N. Kako se radilo o novom objektu klanice, a mjesto za deponovanje otpada nije bilo izgrađeno kao separator, navedenom privrednom društvu dat je nalog da se izvrši izgradnja separatora za otpadne vode. Po predmetnom nalogu nije postupljeno, već je objekat-klanica počeo sa radom i to bez dozvole za rad. Obzirom da u vrijeme početka rada u klanici nije izgrađen pomenuti separator, od strane Agencije za zaštitu životne sredine sugerisano je da problem čvrstog otpada treba da se riješi na način što će se iskopati jame i posipati kreč na odloženi otpad, što od strane privrednog društva DOO “P.” nije urađeno, već je otpad odlagan na površinu zemljišta, iza objekata, na otvorenom mjestu usljed čega je prijetila opasnost širenja zaraze. Ovakvo stanje je uočeno nakon što su građani podnijeli prijavu i tretirano je kao ekološki incident. Pojasnio je da su u početku otpadne vode odvođene iz Klanice mimo separatora, jer ga nije bilo, kroz jednu kanalizacionu cijev u rijeku Zetu. U oktobru 2009.godine, u objektu Klanice ugrađen je najsavremeniji separator za prečišćavanje otpadnih voda. Tvrdi da je isto stanje kakvo je zatečeno na početku u Klanici u S. bilo i kada je vlasnik Klanice bilo privredno društvo “C.” iz Podgorice, kao i da protiv privrednog društva DOO “C.” iz Podgorice i odgovornih lica nijesu bile podnošene prekršajne ili krivične prijave. Koliko mu je poznato, privrednom društvu “C.” iz Podgorice nije nalagano od strane Ekološke inspekcije da otkloni nepravilnosti.  Još je dodao da je prije privrednog društva “C.”, vlasnik “Svinjogojske farme” u S. bila država. Što se tiče Svinjogojske farme, poznato mu je da je od njenog početka sa radom pa sve do sada stanje takvo da se čvrsti otpad-đubrivo, sakuplja u jedan upojni bunar, nakon čega se čvrsto đubrivo taloži u tom bunaru, a tečni dio ide na površinu i putem kanalizacionih cijevi se uliva u rijeku Zetu. Istakao je da je nakon prvobitnog događaja, prilikom vršenja uviđaja u mjestu L., uočio jedan kamion koji je tom prilikom istovario otpad od svinja pored puta na jednom imanju, da je ovaj otpad bio pokriven nekim granama, usljed čega je prijetila opasnost od zaraze, te je s tim u vezi podnijeta i prekršajna prijava.    </span>
</p>
<p class="p4"></p>
<p class="p4">
<span>Svjedok B.Z.u iskazu datom na glavnom pretresu u bitnom je naveo da je prije više godina u mjestu zvanom L., na imanju koje je bio zakupio od Lj. J., zatekao određenu količinu svinjskog klaničnog otpada. Primijetio je da je nekoliko dana prije toga traktorom dovožen svinjski otpad. Kada je naredni dan vidio M. R., koji se sa praznim traktorom vraćao iz ovog mjesta gdje je on ranije zaticao klanični otpad, pitao ga je šta to radi. M. R. mu je na to odgovorio da je “P.” zakupio tu livadu od Lj.J. Pozvao je Lj. J. koji je i njemu izdao u zakup tu livadu gdje je bio klanični otpad i Lj. J. mu je tom prilikom kazao da je livadu izdao u zakup i DOO “P.”, da više nema pravo da koristi imanje koje je do tada koristio, te da će klanični otpad zatrpati. Pojasnio je da za ovo imanje koje je uzimao u zakup od Lj.J. nema pismenog ugovora, već da se radilo o usmenom ugovoru. Još je dodao da je sve ovo prijavio komunalnoj policiji.</span>
</p>
<p class="p4"></p>
<p class="p4">
<span>Svjedok M.R.u iskazu datom na glavnom pretresu u bitnom je naveo da je prije 2-3 godine po nalogu Lj. J., na njegovo imanje u mjestu L., prevezao dvije traktorske prikolice đubriva i to đubrivo istovario. Dozvolio je mogućnost da je bilo možda i nekih parčadi klaničnog otpada. Pojasnio je da je u obije prikolice bilo oko tonu đubriva. Đubrivo je preuzeo u S. iz objekta Svinjogojske farme i to isključivo po nalogu Lj. J. Uslugu prevoza nije naplatio već je to učinio Lj. J. Odmah sjutradan pošto je istovario đubrivo, Lj.J. je iskopao jednu rupu i klanični otpad ubacio u tu rupu, a zatim na ovaj otpad bacio 5 džakova kreča i zatrpao zemljom. Još je dodao i da je Lj.J. preminuo, kao i da mu je poznato da je isti u periodu na koji se odnosi njegov svjedočki iskaz bio penzioner, s tim što ne zna da li je Lj. J. imao kakve veze sa privrednim društvom DOO “P”.    </span>
</p>
<p class="p4"></p>
<p class="p4">
<span>U zapisniku o izvršenoj kontroli Komunalne policije Opština Danilovgrad br.1/3 od 30.01.2009.godine navedeno je da je dana 30.01.2009.godine od strane službenika Komunalne policije, izvršen inspekcijski nadzor u mjestu L. i tom prilikom je na licu mjesta-imanju vlasništvo J.Lj. zatečena veća količina  istovarenog klaničnog otpada i mrtvih svinja. </span>
</p>
<p class="p4"></p>
<p class="p4">
<span>U zapisniku o izvršenoj kontroli Komunalne policije Opština Danilovgrad br.1/5 od 30.01.2009.godine navedeno je da je dana 30.01.2009.godine od strane službenika Komunalne policije, izvršen inspekcijski nadzor u mjestu Martinići i tom prilikom je na licu mjesta-dvorištvu vlasništvo R. M. zatečen traktor sa prikolicom na kojoj su bili vidljivi tragovi sukrvice i klaničnog otpada.</span>
</p>
<p class="p4"></p>
<p class="p4">
<span>U zapisniku o izvršenoj kontroli Komunalne policije Opština Danilovgrad br.1/3 od 04.02.2009.godine navedeno je da je dana 04.02.2009.godine od strane službenika Komunalne policije uz prisustvo R.M. dež.vet.tehničara, izvršen inspekcijski nadzor u krugu Fabrke svinja u S. u dijelu gdje se nalazi krematorijum. Tom prilikom je konstatovano prostiranje dima iz kruga fabrike, širenje neprijatnih mirisa, da je krematorijum u funkciji i da se u istom vrši spaljivanje svinja.  </span>
</p>
<p class="p4"></p>
<p class="p4">
<span>U zapisniku o izvršenoj kontroli Komunalne policije Opština Danilovgrad br.1/1 od 21.01.2009.godine navedeno je da je dana 21.01.2009.godine od strane službenika Komunalne policije, izvršen inspekcijski nadzor u krugu Svinjske farme u S., kojom prilikom je konstatovano da u krugu Svinjske farme postoji izgrađen krematorijum koji služi za spaljivanje svinja, kao i da je u vezi sa predmetnim nadzorom naloženo da privredno društvo DOO “P.” H.N. stavi na uvid neophodnu dokumentaciju. </span>
</p>
<p class="p4"></p>
<p class="p4">
<span>U zapisniku o izvršenoj kontroli Komunalne policije Opština Danilovgrad br.1/2 od 07.11.2008.godine navedeno je da je dana 07.11.2008.godine od strane službenika Komunalne policije, izvršen inspekcijski nadzor u mjestu Stologlav u dijelu prema mjestu Grbe, kojom prilikom je konstatovano da se na imanjima iza silosa i objekata Klanice, u pravcu stambenih objekata, izliva fekalni otpad, da se isti kanalima razliva po obližnjim imanjima, te da se na ovom području šire neprijatni mirisi.</span>
</p>
<p class="p4"></p>
<p class="p4">
<span>U zapisniku o izvršenoj kontroli Komunalne policije Opština Danilovgrad br.1/3 od 07.11.2008.godine navedeno je da je dana 07.11.2008.godine od strane službenika Komunalne policije, a povodom izvršenog inspekcijskog nadzora u vezi sa izlivanjem fekalija na imanjima između Klanice i puta koji vodi prema Grbama, obavljen razgovor sa tehničkim rukovodiocem Klanice, B. R. koji nije sporio stanje zatečeno kritičnom prilikom. </span>
</p>
<p class="p4"></p>
<p class="p4">
<span>U zapisniku Komunalne policije Danilovgrad br.20 od 01.02.2012.godine, navedeno je da objekat u vlasništvu DOO “P.” H. N., koji se nalazi na kat.parceli broj 358/1 iz LN br.727 KO Grbe u Spužu, iz kojeg je deponovan otpad životinskog porijekla, ne posjeduje upotrebnu dozvolu, a što je utvrđeno provjerom kod Sekreterijata za urbanizam, komunalno-stambene poslove i zaštitu životne sredine. </span>
</p>
<p class="p4"></p>
<p class="p4">
<span>U izvještaju JU Centra za ekotoksikološka ispitivanja Crne Gore br.protokola 34/04 od 19.01.2010.godine navedeno je da prema rezultatima fizičko-hemijske analize uzorak površinske vode rijeke Zete, prije uliva otpadne vode iz Farme  S. br.pr.34/04, odgovara uslovima A3 klase Uredbe o klasifikaciji i kategorizaciji površinskih i podzemnih voda(“Sl.list CG”,br.02/07).</span>
</p>
<p class="p4"></p>
<p class="p4">
<span>U izvještaju JU Centra za ekotoksikološka ispitivanja Crne Gore br.protokola 35/04 od 19.01.2010.godine navedeno je da prema rezultatima fizičko-hemijske analize uzorak površinske vode rijeke Zete, poslije uliva otpadne vode iz Farme  S., odgovara uslovima A3 klase Uredbe o klasifikaciji i kategorizaciji površinskih i podzemnih voda(“Sl.list CG”,br.02/07).</span>
</p>
<p class="p4"></p>
<p class="p4">
<span>U izvještaju JU Centra za ekotoksikološka ispitivanja Crne Gore br.protokola 36/04 br.00-14-3304/36/04 od 19.01.2010.godine, navedeno je da prema rezultatima fizičko-hemijske analize uzorak otpadne vode sa Svinjogojske farme “P.” S., ne odgovara uslovima Pravilnika o kvalitetu i sanitarno-tehničkim uslovima za ispuštanje otpadnih voda u recipijent i javnu kanalizaciju, načinu i postupku ispitivanja kvaliteta otpadnih voda, minimalnom broju ispitivanja i sadržaju izvještaja o utvrđenom kvalitetu otpadnih voda (“Sl.list CG, br.45/08 od 31.07.2008.godine) zbog povećanog sadržaja taloživih materija, boje, ukupnih suspendovanih materija, BPK5, HPK, ukupnog fosfora i ukupnog azota.</span>
</p>
<p class="p4"></p>
<p class="p4">
<span>U izvještaju JU Centra za ekotoksikološka ispitivanja Crne Gore br.protokola 33/04 br.00-14-3304/33/04 od  19.01.2010.godine, navedeno je da prema rezultatima fizičko-hemijske analize uzorak otpadne vode sa klaničnog postrojenja Svinjogojske farme u S., ne odgovara uslovima Pravilnika o kvalitetu i sanitarno-tehničkim uslovima za ispuštanje otpadnih voda u recipijent i javnu kanalizaciju, načinu i postupku ispitivanja kvaliteta otpadnih voda, minimalnom broju ispitivanja i sadržaju izvještaja o utvrđenom kvalitetu otpadnih voda (“Sl.list CG”, br.45/08 od 31.07.2008.godine) zbog povećanog sadržaja taloživih materija, boje, ukupnih suspendovanih materija, BPK5, HPK, ukupnog fosfora, ukupnog azota, ukupnih ulja i masnoće.</span>
</p>
<p class="p4"></p>
<p class="p4">
<span>U izvještaju JU Centra za ekotoksikološka ispitivanja Crne Gore br.protokola 41/04 br.00-14-3304/41/04 od 20.01.2010.godine, navedeno je da prema rezultatima fizičko-hemijske analize uzorak otpadne vode sa Svinjogojske farme S., sa kanala koji ide preko livade i ponire, ne odgovara uslovima Pravilnika o kvalitetu i sanitarno-tehničkim uslovima za ispuštanje otpadnih voda u recipijent i javnu kanalizaciju, načinu i postupku ispitivanja kvaliteta otpadnih voda, minimalnom broju ispitivanja i sadržaju izvještaja o utvrđenom kvalitetu otpadnih voda (“Sl.list CG”, br.45/08 od 31.07.2008.godine) zbog povećanog sadržaja taloživih materija, boje, BPK5, HPK, cinka, sulfata, ukupnog fosfora, ukupnog azota i ukupnih ulja i masnoće.</span>
</p>
<p class="p4"></p>
<p class="p4">
<span>U izvještaju JU Centra za ekotoksikološka ispitivanja Crne Gore br.protokola 37/04 i 38/04 br.00-14-3304/37-38/04 od  20.01.2010.godine, navedeno je da prema rezultatima fizičko-hemijske analize uzorak neobradivog zemljišta uzorkovan na udaljenosti od 30-50 metara od farme sjeverozapadno kod upojnih jama br.pr.CETI 37/04, ne odgovara uslovima Pravilnika o dozvoljenim količinama opasnih i štetnih materija u zemljištu i metodama za njegovo ispitivanje (“Sl.list RCG” br.18/97) zbog povećanog sadržaja nikla, kao i da prema rezultatima fizičko-hemijske analize uzorak neobradivog zemljišta uzorkovan zapadno od Svinjogojske farme, u naselju S., br.pr.CETI 38/04 ne odgovara uslovima navedenog pravilnika zbog povećanog sadržaja nikla. </span>
</p>
<p class="p4"></p>
<p class="p4">
<span>U izvještaju JU Centra za ekotoksikološka ispitivanja Crne Gore br.protokola 39/04 i 40/04 br.00-14-3304/39-40/04 od  20.01.2010.godine , navedeno je da prema rezultatima fizičko-hemijske analize uzorak zemljišta uzorkovan sjeveroistično od farme, 50 metara od kruga iste, br.pr.CETI 39/04, ne odgovara uslovima Pravilnika o dozvoljenim količinama opasnih i štetnih materija u zemljištu i metodama za njegovo ispitivanje (“Sl.list RCG” br.18/97) zbog povećanog sadržaja nikla, kao i da prema rezultatima fizičko-hemijske analize uzorak zemljišta uzorkovan istočno od farme, naselje na udaljenosti od 50 metara od kruga iste, br.pr.CETI 40/04, ne odgovara uslovima navedenog pravilnika zbog povećanog sadržaja nikla. </span>
</p>
<p class="p4"></p>
<p class="p4">
<span>U dopisu direktora JU Centra za ekotoksikološka ispitivanja Crne Gore izvještaj o ispitivanju-komentar dobijenih rezultata, navedeno je da su rezultati analize mjerenja emisionih polutanata iz krematorijuma za uništavanje klaničnog otpada privrednog društva DOO “P.” H. N., odnosno rezultati analize otpadnog dimnog gasa, količine praškastih materija u otpadnom gasu, kao i proračun ukupne emisije, posmatrani u odnosu na granične vrijednosti istih (GVE) normirane Pravilnikom o graničnim vrijednostima emisije, načinu i rokovima mjerenja i evidentiranja podataka (Sl.gl. RS br.030/97-604, 035/97-705), da je poređenjem izmjerenih srednjih vrijednosti sa GVE pokazano prekoračenje i to: ugljen monoksida oko 3,5 puta, vodonik sulfida 6,4 puta i praškastih materija 2,1 puta, u odnosu na pravilnikom dozvoljene vrijednosti, dok se ostali izmjereni emisioni polutanti nalaze u granicama graničnih vrijednosti emisije. Dalje je navedeno da su visoke koncentracije gasovitih i praškastih polutanata rezultat hemijskih reakcija oksidacije kao i ostalih reakcija koje nastaju usljed uništavanja organskih i neorganskih komponenti klaničnog otpada, obzirom da je količina goriva koja se troši za rad krematorijuma zanemarljiva. Sadržaj teških metala i policikličnih aromatičnih ugljovodonika u praškastim materijama je nizak, tako da praškaste materije koje se ispuštaju kroz dimnjak krematorijuma ne sadrže toksične i kancerogene materije. Pravilinik o emisiji zagađujućih materija u vazduhu (“Sl.list RCG” br.25 od 14.05.2001.godine), kao i prethodni Pravilnik o rokovima i načinu mjerenja kvaliteta i količine ispuštetnih štetnih materija u vazduhu na izvorima zagađivanja (“Sl.list RCG” br.4 od 22.02.1982.godine), ne definišu precizno GVE za ovaj tip postrojenja.</span>
</p>
<p class="p4"></p>
<p class="p4">
<span>U dopuni nalaza i mišljenja JU Centra za ekotoksikološka ispitivanja Crne Gore od 16.03.2012.godine, navedeno je da klanično postrojenje DOO “P.” ne ispunjava uslove predviđene Pravilnikom (EC) No 1774/2002 Evropskog parlamenta iz 2002.godine, kojim se utvrđuju sanitarni propisi vezani za životinjske proizvode koji nijesu namijenjeni ljudskoj upotrebi, a kojim pravilnikom je propisano da temperatura u blizini komore za sagorijevanje ne smije da bude niža od 850ºC i da za zadovoljavanje ovog uslova mora biti instaliran i dodatni gorionik u komori za sagorijevanje koji će se automatski paliti kada temperatura dimnih gasova padne ispod 850ºC. Iz klaničnog postrojenja emituje se ugljen-monoksid u koncentraciji približno 9 puta većoj od normiranih vrijednosti emisije, te praškaste materije koje se emituju u koncentraciji 7 puta većoj od granične vrijednosti emisije propisane Direktivom o spaljivanju otpadnih voda (Directive 2000/76/EC). Ovlašćeni predstavnik JU Centra za ekotoksikološka ispitivanja Crne Gore specijalista toksikološke hemije D.Š. u iskazima na glavnim pretresima je navela da je po uredbi o klasifikaciji i kategorizaciji površinskih voda (“Sl.list CG”, br.02/07) rijeka Zeta od Brezovika do ušća u Moraču, klasifikovana u A2 klasu. Rezultati analize kako uzorka prije uliva otpadnih voda, tako i uzorka Zete poslije uliva, pokazuju da je Zeta u kategoriji A3 klase po fizičko-hemijskim osobinama. Obzirom na takve rezultate dobijene ispitivanjem to se DOO “P.” tj. Farma S. ne može dovesti u vezu da je isti uticao na klasifikaciju kvaliteta vode u rijeci Zeti. Za fizičko-hemijsku analizu uzeti su uzorci otpadne vode sa Svinjogojske farme “P.” u S., sa klaničnog postrojenja Farme u S. i iz kanala koji otpadne vode sprovodi u rijeku Zetu. Niti jedan od ovih uzoraka ne odgovara uslovima Pravilnika o kvalitetu i sanitarno-tehničkim uslovima za ispuštanje otpadnih voda u recipijent i javnu kanalizaciju, načinu i postupku ispitivanja kvaliteta otpadnih voda, minimalnom broju ispitivanja i sadržaju izvještaja o utvrđenom kvalitetu otpadnih voda (“Sl.list CG”,br.45/08 od 31.07.2008.godine). Međutim, ove otpadne vode u fizičko-hemijskom smislu nijesu dovele do zagađenja vazduha, vode i zemljišta. S obzirom da se Pravilnikom o dozvoljenim količinama opasnih i štetnih materija u zemljištu i metoda za njegovo ispitivanje ne analizira nijedan od polutanata koji su navedeni u odnosu na regulativu iz otpadnih voda, izvršena je fizičko-hemijska analiza onih parametara koji imaju normu u navedenom pravilniku. Povećani sadržaj nikla nije proizvod tehnološkog procesa proizvodnje DOO “P.”, dakle DOO “P.” se ne može dovesti u vezu sa povećanim sadržajem nikla u zemlji. Pojasnila je da se directive Evropske Unije mogu koristiti kada nešto nije regulisano unutrašnjim propisima.</span>
</p>
<p class="p4"></p>
<p class="p4">
<span>Iz dopisa Agencije za zaštitu životne sredine Crne Gore br.UPI 168/1 od 27.03.2009.godine, utvrđuje se da je kod privrednog društva DOO “P.”  i to na Svinjogojskoj farmi S. i Klanici za preradu mesa S., vršen inspekcijski nadzor, da je konstatovano da nije izgrađen separator za prečišćavanje otpadnih voda shodno Elaboratu procjene uticaja na životnu sredinu i ekološkoj saglasnosti na elaborat o procjeni uticaja izgradnje klanice na životnu sredinu, te da se otpadne vode ulivaju u prirodni recipijent bez prečišćavanja. Objekat je počeo sa radom bez dozvole za rad. U Crnoj Gori ne postoje deponije za klanični otpad već se to reguliše kopanjem jame i posipanjem kreča u granicama gradskih deponija ili na mjestima gdje to odobri nadležni organ. Klanični otpad u početnoj fazi je odlagan na površinu zemljišta. Dalje se utvrđuje i da je zbog neizgrađenog separatora za tretman otpadnih voda iz klanice, ekološki inspektor rješenjem br.UPI-101/1 od 13.03.2009.godine, naložio pronalazak i realizaciju tehničkog rješenja za tretman otpadnih voda iz procesa proizvodnje, u roku od 30 dana. </span>
</p>
<p class="p4"></p>
<p class="p4">
<span>Iz elaborata o procjeni uticaja izgradnje klanice na životnu sredinu od jula 2002.godine, na koji je data ekološka saglasnost Ministarstvstva zaštite životne sredine i uređenja prostora broj 04-2295/02-2 utvrđuje se da su između ostalog za odvođenje otpadnih voda iz Klanice predviđene dvije mogućnosti i to: jedna je da otpadne vode idu u nepropusnu septičku jamu odakle će se prethodno prečišćene izlivati u lagune, a druga da otpadne vode idu cijevima do prečišćivača nakon čega će se prečišćene ispuštati u rijeku Zetu. Otpadne vode prije izlivanja u prirodni recipijent moraju prethodno biti propisno prečišćene, a ukoliko u blizini objekta ne postoji prirodni recipijent, otpadne vode se ispuštaju u sabirne bunare ili drenaže ali prethodno prečišćene, kao i da se u slučaju klanja bolesnih životinja, prije ispuštanja otpadnih voda, vrši pooštrena dezinfekcija. Svi konfiskati se odlažu u kontenjere, a nakon radnog vremena odvoze se do jame-grobnice, na propisanoj udaljenosti od objekta. Dalje se iz navedenog elaborata utvrđuje postojanje obaveze investitora da ukoliko bude koristio kanalizacione cijevi da stalno prati kvalitet otpadnih voda koje se budu ispuštale u rijeku Zetu, te da ukoliko kvalitet navedenih otpadnih voda ne bude u skladu sa propisima, investitor će biti dužan da preduzme sve moguće mjere radi sprječavanja njihovog ispuštanja u rijeku.</span>
</p>
<p class="p4"></p>
<p class="p4">
<span>U izvještaju Instituta za javno zdravlje-Centar za medicinsku mikrobiologiju-Odjeljenje za sanitarnu mikrobiologiju, površinske vode rijeke Zete prije uliva otpadne vode  iz Farme S., oznake SM-V-04 br.protokola 0144, navedeno je   da ispitivani uzorak odgovara zahtjevima kvaliteta vode klase A2 Uredbe o klasifikaciji i kategorizaciji voda (“Sl.list CG” br.2/07), dok je u izvještaju Instituta za javno zdravlje-Centar za medicinsku mikrobiologiju-Odjeljenje za sanitarnu mikrobiologiju, površinske vode rijeke Zete poslije uliva otpadne vode, SM-V-04 br.protokola 0145, navedeno da ispitivani uzorak odgovara zahtjevima kvaliteta vode klase A3 navedene Uredbe. Parametre ispitivanja su predstavljale: kolimorfne bakterije fekalnog porijekla, ukupne kolimorfne bakterije, streptokoke fekalnog porijekla i salmonella vrste.</span>
</p>
<p class="p4"></p>
<p class="p4">
<span>U izvještajima Instituta za javno zdravlje-Centar za medicinsku mikrobiologiju-Odjeljenje za sanitarnu mikrobiologiju, koji se odnose na analizu otpadnih voda i to: sa Svinjogojske farme “P.” S. SM-V-04 br.protokola 0146, Klaničnog postrojenja Farme S. SM-V-04 br.protokola 0143 i Svinjogojske farme S. sa kanala koji ide preko livade i ponire SM-V-04 br.protokola 0165, navedeno je da na osnovu mikrobioloških analiza ispitivani uzorci ne odgovaraju zahtjevima kvaliteta otpadnih voda za ispuštanje u recipijent vodenih tijela I, II i III kategorije Pravilnika o kvalitetu i sanitarno-tehničkim uslovima za ispuštanje otpadnih voda u recipijent i javnu kanalizaciju, načinu i postupku ispitivanja kvaliteta otpadnih voda, minimalnom broju ispitivanja i sadržaju izvještaja o utvrđenom kvalitetu otpadnih voda (“Sl.list CG, br.45/08). Parametre ispitivanja su predstavljale: kolimorfne bakterije fekalnog porijekla, ukupne kolimorfne bakterije, streptokoke fekalnog porijekla i salmonella vrste.</span>
</p>
<p class="p4"></p>
<p class="p4">
<span>Ovlašćeni predstavnik Instituta za javno zdravlje-Centra za medicinsku mikrobiologiju-Odjeljenja za sanitarnu mikrobiologiju, dr Lj. T. u iskazu datom na glavnom pretresu u bitnom je navela da se lošiji kvalitet vode ispod uliva otpadnih voda iz Svinjogojske farme S. ne može dovesti u sigurnu uzročnu vezu sa otpadnim vodama koje se ulivaju iz Svinjogojske farme S. Ovo upravo zbog toga što su u uzorku prije uliva otpadnih voda Svinjogojske farme S. i u uzorku poslije uliva otpadnih voda Svinjogojske farme S. identifikovane iste vrste bakterija, s tim što je u uzorku poslije uliva otpadnih voda povećan broj samo jedne vrste bakterija, tj. streptokoka fekalnog porijekla (Enterorcoccus  species), zbog čega uzorak vode ispod uliva otpadnih voda sa Svinjogojske farme S. odgovara kvalitetu vode A3. Što se tiče mikrobiološkog ispitivanja otpadne vode sa Svinjogojske farme “P.” S., ta voda, odnosno uzorak vode ne odgovara zahtjevima kvaliteta otpadnih voda za ispuštanje u recipijent vodnih tijela prve, druge i treće kategorije, što znači da je to u suprotnosti sa Pravilnikom o kvalitetu i sanitarno-tehničkim uslovima za ispuštanje otpadnih voda u recipijent i javnu kanalizaciju, načinu i postupku ispitivanja kvaliteta otpadnih voda, minimalnom broju ispitivanja i sadržaju izvještaja o utvrđenom kvalitetu otpadnih voda (“Sl.list CG” br.45/08), a navedeno se odnosi i na uzorak otpadne vode sa klaničnog postrojenja farme S. i uzorak otpadne vode sa Svinjogojske farme S. sa kanala koji ide preko livade i ponire. Uzorkovanje otpadnih voda sa Svinjogojske farme S., sa klaničnog postrojenja farme S.i sa Svinjogojske farme S. sa kanala koji ide preko livade i ponire vršeno je 19, odnosno 20.01.2010.godine. Pravilnik o izmjenama Pravilnika o kvalitetu i sanitarno-tehničkim uslovima za ispuštanje otpadnih voda u recipijent i javnu kanalizaciju, načinu i postupku ispitivanja kvaliteta otpadnih voda, minimalnom broju ispitivanja i sadržaju izvještaja o utvrđenom kvalitetu otpadnih voda (“Sl.list CG” br.9/10 od 19.02.2010.godine), više ne traži mikrobiološko ispitivanje otpadnih voda, odnosno ne postavljaju se mikrobiološki uslovi. Što se tiče mikrobiološkog rezultata otpadne vode sa Svinjogojske farme ''P''. S., otpadne vode sa Klaničnog postrojenja farme S. i otpadne vode sa Svinjogojske farme S. sa kanala koji ide preko livade i ponire, to znači da mikrobiološko stanje ovih otpadnih voda može da dovede do značajnijeg zagađenja životne sredine-zemljišta i vode. U konkretnom slučaju, ne može se utvrditi da li je zbog lošeg mikrobiološkog stanja ovih otpadnih voda došlo do mikrobiološkog zagađenja vode i zemljišta, jer takve analize nijesu rađene, a mikrobiološko stanje ovih otpadnih voda ne može se sa sigurnošću dovesti u uzročnu vezu sa objektima Svinjogojske farme S. JU Centar za ekotoksikološka ispitivanja je vršio uzorkovanje za mikrobilošku analizu, a od strane Instituta za javno zdravlje je na osnovu dostavljenih uzoraka dat izvještaj. Dodala je da joj nije poznato kakvi su vremenski uslovi bili u vrijeme uzorkovanja, ni koliki je bio vodostaj, kao i da vremenski uslovi i vodostaj mogu biti od uticaja na rezultate ispitivanja. </span>
</p>
<p class="p4"></p>
<p class="p4">
<span>Iz Statuta DOO “P” H. N. od 14.03.2008.godine, utvrđuje se da privredno društvo “P.” DOO H. N. ima status društva sa ograničenom odgovornošću, da je osnivač istog V. P. kao i da je između ostalog jedna od aktivnosti društva proizvodnja, obrada i konzervisanje mesa i proizvoda od mesa. U čl.6 statuta navedeno je da se organizacija Društva bliže određuje aktom koji donosi osnivač, da društvo zastupa i predstavlja izvršni direktor, a da pored izvršnog direktora, Društvo mogu zastupati i druga lica koja odredi osnivač, dok je čl.9 određeno da osnivač ima pravo da u svako doba vrši uvid u djelatnost, pregled prostorija i finansijsko poslovanje Društva. Za izvršnog direktora imenovan je B.B., a pravo zastupanja Društva, pojedinačno, ima i V. P.</span>
</p>
<p class="p4"></p>
<p class="p4">
<span>Iz izvoda iz kaznene evidencije Uprave policije Ispostava Kotor od 21.06.2011.godine, izdatog na ime okrivljenog V.P. utvrđuje se da je isti osuđivan presudom Osnovnog suda u Herceg Novom K.br.126/06 od 15.04.2008.godine zbog krivičnog djela iz čl.376 st.2 u vezi st.1 KZ na 6 mjeseci zatvora uslovno na 3 godine i presudom Osnovnog suda u Kotoru K.br.714/09/09 od 22.06.2010.godine zbog krivičnog djela iz čl.168 st.1 KZ na novčanu kaznu od 800,00 eura.</span>
</p>
<p class="p4"></p>
<p class="p4">
<span>Sud je cijenio iskaz svjedoka V. R. pa je našao da se ovaj svjedok objektivno, ubjedljivo i istinito izjasnio o činjenicama važnim za ovu krivičnu stvar. Iskaz ovog svjedoka stoji u skladnoj vezi sa dopisom Agencije za zaštitu životne sredine Crne Gore br.UPI 168/1 od 27.03.2009.godine. </span>
</p>
<p class="p4"></p>
<p class="p4">
<span>Sud nije prihvatio iskaz svjedoka B. B., izvršnog direktora DOO “P.” H. N. Naime, iskaz svjedoka B. B. bio je potpuno kontradiktoran, a ovo stoga što je prvo tvrdio da sve odluke u okviru privrednog društva donose on i menadžment društva, čiji je član između ostalih i okrivljeni, da bi zatim istakao da okrivljeni V. P. uopšte nije učestvovao u organizaciji rada u okviru Fabrike za preradu mesa, Klanice, Svinjske farme i Fabrike stočne hrane u S. koje su u sastavu DOO “P.” H. N.</span>
</p>
<p class="p4"></p>
<p class="p4"></p>
<p class="p4">
<span>Na osnovu naprijed izložene činjenične građe, proizašle iz dokaza provedenih na glavnom pretresu, ovaj sud je utvrdio da je okrivljeni V. P. počinio krivično djelo nepreduzimanje mjera zaštite životne sredine iz čl.304 st.1 KZ. Naime, okrivljeni u vremenskom periodu od 13.03.2009.godine pa do oktobra 2009.godine, u S., opština D., kao odgovorno lice-vlasnik DOO "P." H. N., za preduzimanje mjera zaštite, očuvanja i unapređenja životne sredine, u svom objektu-klanici, postupajući suprotno odredbama čl.27 st.1 Zakona o procjeni uticaja na životnu sredinu ("Sl.list" RCG br.80/2005), nije realizovao sve mjere predviđene Elaboratom procjene uticaja na životnu sredinu od jula 2002. godine i ekološkom saglasnosti na elaborat o procjeni uticaja izgradnje klanice na životnu sredinu Ministarstva zaštite životne sredine i uređenja prostora broj 04-2295/02-2 na način što nije izgradio separator za prečišćavanje otpadnih voda, već je iste direktno ispuštao u prirodni recipijent bez prečišćavanja.</span>
</p>
<p class="p4"></p>
<p class="p4">
<span>Iz iskaza svjedoka V.R., ekološkog inspektora u Agenciji za zaštitu životne sredine Crne Gore, i dopisa Agencije za zaštitu životne sredine Crne Gore br.UPI 168/1 od 27.03.2009.godine utvrđuje se da prilikom vršenja inspekcijskog nadzora dana 13.03.2009.godine, u Klanici, u S., koja je vlasništvo privrednog društva DOO “P.” H. N, na objektu Klanice nije bio izgrađen separator za prečišćavanje otpadnih voda, shodno Elaboratu procjene uticaja na životnu sredinu i ekološkoj saglasnosti na elaborat o procjeni uticaja izgradnje klanice na životnu sredinu već su se otpadne vode iz navedenog objekta, koji je radio, bez prečišćavanja direktno ispuštale u prirodni recipijent. Dalje se iz iskaza svjedoka V.R. utvrđuje da je u objektu Klanice savremeni separator za prečišćavanje otpadnih voda izgrađen u oktobru 2009.godine. </span>
</p>
<p class="p4"></p>
<p class="p4">
<span>Iz elaborata o procjeni uticaja izgradnje klanice na životnu sredinu od jula 2002.godine, na koji je data ekološka saglasnost Ministarstvstva zaštite životne sredine i uređenja prostora broj 04-2295/02-2 utvrđuje se da je radi zaštite životne sredine od rada Klanice postojala obaveza izgradnje separatora za prečišćivanje otpadnih voda.</span>
</p>
<p class="p4"></p>
<p class="p4">
<span>Okrivljeni V. P. nije poricao da je jedini osnivač i vlasnik DOO ”P.” Herceg Novi, a što proizilazi i iz Statuta DOO “P.” H. N. od 14.03.2008.godine, iz kojeg statuta se još utvrđuje da okrivljeni kao osnivač ima pravo da zastupa društvo, da određuje lica koja mogu zastupati društvo i da ima pravo da u svako doba vrši uvid u djelatnost, pregled prostorija i finansijsko poslovanje. Sve ovo ukazuje da je okrivljeni V. P., u smislu čl.142 KZ, odgovorno lice u DOO ”P.” H. N., pa i za preduzimanje mjera zaštite, očuvanja i unapređenja životne sredine. </span>
</p>
<p class="p4"></p>
<p class="p4">
<span>Članom 27 st.1 Zakona o procjeni uticaja na životnu sredinu ("Sl.list" RCG br.80/2005) propisano je da je nosilac projekta obavezan da realizuje sve mjere predviđene elaboratom na koji je data saglasnost. U konkretnom slučaju okrivljeni V. P., kao odgovorno lice, je postupao protivno ovoj odredbi jer nije raelizovao sve mjere predviđene Elaboratom procjene uticaja na životnu sredinu od jula 2002. godine i ekološkom saglasnosti na elaborat o procjeni uticaja izgradnje klanice na životnu sredinu Ministarstva zaštite životne sredine i uređenja prostora broj 04-2295/02-2 na način što nije izgradio separator za prečišćavanje otpadnih voda već su otpadne vode iz klanice koja je stavljena u pogon ispuštane u prirodni recipijent.</span>
</p>
<p class="p4"></p>
<p class="p4">
<span>Iz naprijed navedenih razloga sud nije prihvatio odbranu okrivljenog V.P. da on nije odgovorno lice pa je ovakvu odbranu cijenio kao neistinitu i sračunato datu u cilju izbjegavanja krivične odgovornosti.</span>
</p>
<p class="p4"></p>
<p class="p4">
<span>Krivično djelo nepreduzimanje mjera zaštite životne sredine iz čl.304 st.1 KZ, čini lice odgovorno za preduzimanje mjera zaštite, očuvanja i unapređenja životne sredine koje ne preduzme propisane mjere zaštite životne sredine. Dovodeći u vezu citiranu zakonsku odredbu sa utvrđenim činjeničnim stanjem sud nalazi da se kod okrivljenog stiču sva bitna obilježja krivičnog djela nepreduzimanje mjera zaštite životne sredine iz čl.304 st.1 KZ.</span>
</p>
<p class="p4"></p>
<p class="p4">
<span>Cijeneći psihički odnos okrivljenog V.P. prema izvršenom krivičnom djelu, sud je našao da je okrivljeni postupajući na naprijed opisani način krivično djelo izvršio sa direktnim umišljajem tj. bio je svjestan svog djela i htio je njegovo izvršenje, što ga sve čini krivim. </span>
</p>
<p class="p4"></p>
<p class="p4">
<span>Sud je cijenio i ostale provedene dokaze pa je našao da su bez uticaja na drugačiju odluku u ovoj krivičnoj stvari.</span>
</p>
<p class="p4"></p>
<p class="p4">
<span>Sud je prilikom odlučivanja o vrsti krivične sankcije imao u vidu sve okolnosti na strani okrivljenog koje su značajne za njen izbor i visinu, pa je u smislu 42 KZ od olakšavajućih okolnosti na strani okrivljenog našao da je oženjen –otac troje djece, a od otežavajućih okolnosti da je osuđivan presudom Osnovnog suda u Herceg Novom K.br.126/06 od 15.04.2008.godine zbog krivičnog djela iz čl.376 st.2 u vezi st.1 KZ na 6 mjeseci zatvora uslovno na 3 godine i presudom Osnovnog suda u Kotoru K.br.714/09/09 od 22.06.2010.godine zbog krivičnog djela iz čl.168 st.1 KZ na novčanu kaznu od 800,00 eura, što je utvrđeno iz citiranog izvoda iz kaznene evidencije, pa je primjenom čl.39 KZ, osudio okrivljenog na novčanu kaznu u iznosu od 800,00 eura, pri čemu je posebno imao u vidu imovno stanje okrivljenog, odnosno činjenicu da je okrivljeni zaposlen, da ostvaruje zaradu u iznosu od oko 500,00 eura mjesečno, te da je vlasnik privrednog društva DOO "P." H. N., većinski vlasnik privrednog društva AD "P." H. N., većinski vlasnik privrednog društva AD "C-V." H. N. i većinski vlasnik privrednog društva AD "P." N. Sud je uvjerenja da će se ovako izrečenom kaznom, u okviru opšte svrhe izricanja krivičnih sankcija iz čl.4 st.2 KZ, postići posebna svrha kažnjavanja iz čl.32 KZ da okrivljeni ubuduće ne vrši krivična djela. </span>
</p>
<p class="p4"></p>
<p class="p4">
<span>Sud je okrivljenom za plaćanje izrečene novčane kazne odredio rok od 3 (tri) mjeseca po pravosnažnosti presude, odnosno da će izrečenu novčanu kaznu platiti u roku od 3 (tri) mjeseca po pravosnažnosti presude, s tim što je na osnovu čl.39 st.2 tačka 6 KZ odredio da će se izrečena novčana kazna, ukoliko okrivljeni istu ne plati u navedenom roku, zamijeniti kaznom zatvora, tako što će se za svakih započetih 25,00 eura novčane kazne odrediti 1 (jedan) dan kazne zatvora, s tim što kazna zatvora ne može biti duža od 6 (šest) mjeseci. </span>
</p>
<p class="p4"></p>
<p class="p4">
<span>O troškovima krivičnog postupka odlučeno je na osnovu čl.226 i 229 ZKP-a, pa kako je okrivljeni oglašen krivim, obavezan je da na ime troškova krivičnog postupka uplati ovom sudu iznos od 6.961,50 eura, koji troškovi se odnose na nagradu odmjerenu za rad JU Centra za ekotoksikološka ispitivanja Crne Gore, kao i iznos od 30,00 eura na ime sudskog paušala, koji paušal je određen shodno složenosti i trajanju postupka uz ocjenu imovinskih prilika okrivljenog, a sve prednje u roku od 15 dana po pravosnažnosti presude.</span>
</p>
<p class="p4"></p>
<p class="p4">
<span>Na osnovu izloženog, a primjenom čl.374 ZKP-a, odlučeno je kao u izreci.</span>
</p>
<p class="p4"></p>
<p class="p4"></p>
<p class="p4">
<span>ZAPISNIČAR, 					 		SUDIJA, </span>
</p>
<p class="p4">
<span>Marko Marković s.r.	              	                                  Vladimir Novović s.r.</span>
</p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4">
<span class="s1">PRAVNA POUKA:</span><span> Protiv ove presude može se izjaviti žalba Višem sudu u Podgorici, u roku od 8 dana od dana prijema pismenog otpravka, a preko ovog suda.</span>
</p>
<br>
<p class="p3"></p>
<p class="p4">
<span>DN-a:</span>
</p>
<p class="p4">
<span>        -ODT Podgorica</span>
</p>
<p class="p4">
<span>        -okrivljenom </span>
</p>
<p class="p4">
<span>        -braniocu adv. </span>
</p>
<p class="p4">
<span>        -Poreskoj upravi Crne Gore</span>
</p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p5"></p>
<p class="p4">
<span>  </span>
</p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p3"></p>
<p class="p3"></p>
<p class="p6"></p>
<p class="p6"></p>
<p class="p3"></p>
<p class="p3"></p>
<p class="p3"></p>
<p class="p7"></p>


</body>
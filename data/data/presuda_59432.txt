<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:start;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
.p3{text-align:justify;hyphenate:auto;font-family:Times New Roman;font-size:13pt;}
.p4{text-align:center;hyphenate:auto;font-family:Times New Roman;font-size:13pt;}
.p5{text-align:start;hyphenate:auto;font-family:Times New Roman;font-size:13pt;}
.p6{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p7{text-indent:0.5in;margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p8{text-indent:0.5in;margin-left:-0.125in;text-align:center;hyphenate:auto;font-family:Times New Roman;font-size:13pt;}
.p9{margin-left:-0.125in;text-align:center;hyphenate:auto;font-family:Times New Roman;font-size:13pt;}
.p10{margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p11{margin-left:0.5in;text-align:start;hyphenate:auto;font-family:Times New Roman;font-size:13pt;}
.s1{color:black;}
.s2{font-family:Times;color:black;}
.s3{font-family:Times;font-weight:bold;color:black;}
.s4{font-family:Times;}
.s5{font-weight:bold;color:black;}
</style>
<meta content="ana.stanisic" name="author">
</head>
<body class="b1 b2">
<p class="p1">
<span>                                                                                                                                  K.br. 201/09</span>
</p>
<p class="p1"></p>
<p class="p2">
<span>U IME NARODA</span>
</p>
<p class="p1"></p>
<p class="p3">
<span>OSNOVNI SUD U BARU, kao prvostepeni krivični, sudija Aleksandra Leković, kao sudija pojedinac, sa zapisničarom Natašom Lalović, u krivičnom predmetu okrivljenog J. D., zbog krivičnog djela – ugrožavanje sigurnosti iz čl. 168 st.1 KZ, po optužnom predlogu  ODT-a u Baru Kt. br. 384/08 od 25.05.2009. godine, nakon održanog glavnog javnog pretresa dana 08.07.2010. godine u prisustvu zastupnika optužbe Djikanović Predraga, u odsustvu okrivljenog, dana 09.07.2010. godine  donio je i javno  objavio </span>
</p>
<p class="p4"></p>
<p class="p4"></p>
<p class="p4">
<span class="s1">P R E S U D U </span>
</p>
<p class="p5"></p>
<p class="p3">
<span>Okrivljen J. D. od oca M. i majke I., rodjene B., rodjen ... godine u Bijelom Polju, gdje je i stalno nastanjen ul. Ć., oženjen, otac jednog djeteta, pismen, završio srednju školu, osuđivan presudom Osnovnog suda u Bijelom Polju K br. 506/96 od 13.12.1996. godine i presudom Osnovnog suda u Kotoru K br. 440/02 od 05.02.2003. godine</span>
</p>
<p class="p3"></p>
<p class="p4">
<span class="s1">KRIV JE                             </span>
</p>
<p class="p3">
<span class="s1">Što je:</span>
</p>
<p class="p3"></p>
<p class="p3">
<span class="s1">Dana 16. avgusta 2008. godine oko 12,15 časova, ispred trgovinskog objekta "M. P." u ul. M. T. u Baru, ozbiljnom prijetnjom da će napasti na njegov život, ugrozio sigurnost oštećenog U. G., na način što mu je nakon prepirke uputio prijetnje "Sad ću da ti jebem majku, ubiću te, platićeš mi, zvaću Z. T. i J. K., ne znaš ti s kim imaš posla",</span>
</p>
<p class="p3"></p>
<p class="p3">
<span>- čime je učinio krivično djelo-ugrožavanje sigurnosti iz čl. 168 st. 1 Krivičnog zakonika (KZ),</span>
</p>
<p class="p5"></p>
<p class="p6">
<span class="s1">Pa mu sud primjenom čl. 4, 32, 36, 42, 52, 53 i 54 Krivičnog zakona i čl. 359, 360 i 364 ZKP-a, izriče</span>
</p>
<p class="p6"></p>
<p class="p4">
<span>USLOVNU OSUDU</span>
</p>
<p class="p5"></p>
<p class="p3">
<span>Kojom mu utvrdjuje kaznu zatvora u trajanju od 3 (tri) mjeseca i istovremeno odredjuje da joj se kazna neće izvršiti ukoliko okrivljeni u roku od 2 (dvije godine ne izvrši novo krivično djelo. </span>
</p>
<p class="p5"></p>
<p class="p5">
<span>Na osnovu čl.70 Krivičnog zakonika CG i čl. 531 st. 3 ZKP-a i z r i č e</span>
</p>
<p class="p4"></p>
<p class="p4">
<span>MJERU BEZBJEDNOSTI</span>
</p>
<p class="p5"></p>
<p class="p3">
<span>obavezno psihijatrijsko liječenje na slobodi, koja se ima izvršiti u ZU Specijalna bolnica za psihijatriju Dobrota - Kotor.</span>
</p>
<p class="p5"></p>
<p class="p5">
<span>Obavezno psihijatrijsko liječenja na slobodi trajaće dok postoji potreba liječenja, ali ne duže od tri godine.</span>
</p>
<p class="p5"></p>
<p class="p3">
<span>Ako se imenovani ne podvrgne liječenju na slobodi ili ga samovoljno napusti, ili i pored liječenja nastupi opasnost da ponovo učini protovpravno djelo predvidjeno zakonom kao krivično djelo, tako da je potrebno njegovo liječenje i čuvanje u odgovarajućoj zdravstvenoj ustanovi, sud može izrečenu mjeru bezbjednosti zamijeniti obaveznom mjerom liječenja i čuvanja u zdravstvenoj ustanovi. </span>
</p>
<p class="p5"></p>
<p class="p3">
<span>Oštećeni U. G. se radi ostvarivanja imovinskopavnog zahtjeva upućuje na parnicu. </span>
</p>
<p class="p5"></p>
<p class="p5">
<span>Okrivljeni je dužan da plati troškove krivičnog postupka u iznosu od 200 € u  roku od 15 dana od dana pravosnažnosti presude pod prijetnjom izvršenja. </span>
</p>
<p class="p5"></p>
<p class="p4">
<span class="s1">O b r a z l o ž e n j e</span>
</p>
<p class="p4"></p>
<p class="p3">
<span>Optužnim predlogom ODT u Baru Kt br. 384/08 od 25.05.2009. godine, okrivljenom je stavljeno na teret da je izvršio krivično djelo. Zastupnik optužbe u završnoj riječi je predložio da se prema okrivljenom izrekne mjera bezbjednosti obaveznog psihijatrijskog liječenja na slobodi. </span>
</p>
<p class="p3"></p>
<p class="p3">
<span>Okrivljeni J. D. je u svojoj odbrani datoj u prethodnom postupku u bitnom naveo da je dana 16.08.2008.godine sa svojom porodicom, suprugom A. i kćerkom J. D., kao i svojim poznanikom B. V., krenuo u grad u kupovinu namještaja u market "P. C.". Dalje je naveo da je vlasnik firme "D.&amp;D. C.", koja se bavi uvozom ekstra unikatnih upaljača za Crnu Goru. Došao je do "P. m." svojim vozilom marke "Audi A 4". Imao je namjeru da trguje u "P. m." i da obidje da vidi kako je njegova roba u "P. M." izložena. Obzirom koliko je boravio u Baru privatno nije imao problema ni sa kim, izuzev sa U. G., koji je za njega tada bio NN lice, a kasnije je u policiji saznao o kome se radi. Ranije ga nikada nije vidio, niti je imao bilo kakav sukob sa njim. Ušao je svojim vozilom u ul. Maršala Tita i stao sa desne strane, jer je vidio da sa lijeve strane čovjek ulazi u svoj auto i ima namjeru da izadje sa parkinga. U tom trenutku okrivljenom je do pola bio otvoren prozor od vrata vozača, i kroz prozor je kažiprstom pokazao dotičnom licu koje je gledalo u njega da želi da se parkira na parking kad on izadje. U svim tim momentima lice je ušlo u svoje auto, on je čekao da on izadje iz parkinga, kako bio ušao na njegovo mjesto, gdje je kažiprstom pokazao da želi da udje. Ovo lice je u tom trenutku izletjelo iz svog auta, okrenulo se prema njemu, počelo da psuje i da prijeti, u momentu dotrčavanja do njegovog auta izvadio je pištolj, repertirao ga i prislonio ga njemu na glavu kroz prozor, jer je prozor bio otvoren i to u predjelu njegove lijeve sljepočnice. Ovo lice je reklo "nemoj da te izbušim pičko, izbušiću te, ne znaš ti ko sam ja, što ćeš ti", i sve u tom smislu. Za sve ovo vrijeme su u autu, njegova supruga, kćerka i B. V., koji su sve ovo vidjeli. Kćerka je počela da kuka, plače i vikala "nemoj da mi ubiješ tatu, molim te čiko, nije ti moj tata ništa uradio". Njegova žena je takodje kukala, molila i plakala, i bila vidno uznemirena, gdje se strašno isjekirala oko tog incidenta. U jednom trenutku je njegova supruga izašla iz auta i rekla ovom čovjeku "šta je s Vama čovječe, mi smo samo htjeli da se parkiramo, šta smo Vam mi uradili". U tom momentu, i dalje je sjedio u autu, rekao je ženi da zapamti tablice od auta tog čovjeka i da hitno odu u policiju i da ga prijavi i to za pokušaj ubistva. U tom trenutku gospodin se sklonio i rekao "sad ću ja doći u policiju da Vi vidite ko sam ja". Hitno je okrenuo auto i prvi stigao u policiju i prijavio pomenuti dogadjaj, sa suprugom, kćerkom i B. V.. Svi su se nalazili u dežurnoj službi, u prostoriji  za prijem prijava. Ispričao je šta se desilo. Tada je ovo lice došlo u stanicu policije i tu počelo da vrijedja njega da prijeti B. V.. Rekao je B. kako će ga koštati sve ovo i na taj način mu prijeti da ne svjedoči ono što je vidio. Stvorila se na taj način u dežurnoj službi gužva, zato što je U. njemu prijetio i tada su ovi policajci izveli na hodnik njegovu suprugu, kćerku i B. V.. U tom momentu je htio obaviti telefonski razgovor sa svojim prijateljem koji ga je zvao više puta dok je imao incident koji je pokušao da prijavi. Tada mu se otima telefon iz ruke, lomi mu se poklopac telefona, kada mu je u momentu i pao telefon, gdje mu policajac zabranjuje razgovor u stanici policije i nasilnički se ponašao prema njemu i on se gura u predjelu lijevog ramena, gdje mu je ugradjen  kardio - verter defilbirator, aparat i CD, koji je ugradjen da naprasno ne bi umro. Od strane policajca odgurnut u lijevu stranu, gdje je pao na komplet fotelje, i gdje mu je jako bilo loše, bio je uznemiren i srce mu je jako ubrzano radilo. Ovaj policajac, u pitanju je Ć., nije poštovao njegovo zdravlje, za šta tereti i njega za ovo ponašanje, za ovu uvredu gdje mu je ugradjen aparat. Na taj način on je oštećen, uznemiren i ima potvrdu o kontuziji, gdje je išao na specijalistički  pregled u Beograd, gdje su mu i doktori konstatovali kontuziju. S obzirom da je i prije ovog dogadjaja imao prijetnje otmice njegove kćerke, obzirom da ima dosta poslovanja, da radi preko računa regularno i da je imućan, pomislio je u trenutku kada mu je ovaj U. stavio pištolj na glavu da je neko od njih, prepao se i inije se uopšte prijatno osjećao. U tim trenucima nije mogao da razmišlja ko je ko i šta radi. Okrivljeni je naveo da na parkingu ništa nije rekao U., jer on njega nije poznavao niti je imao razloga da mu nešto kaže. U momentu kad mu je U. uperio pištolj u lijevu slijepoočnicu i gdje mu je pištolj držao jedno pola minuta, osjetio se ugroženim i smatrao je da mu je život ugrožen. </span>
</p>
<p class="p3"></p>
<p class="p3">
<span>U dokaznom postupku sud je proveo sledeće dokaze: saslušan je oštećeni U. G., pročitani su iskazi svjedoka J. A, </span><span class="s1">B. V., Ć. M., Ć. B., K. D. iz prethodnog postupka, pročitan je izvještaj iz KE za okrivljenog J. D. pribavljen od UP PJ Bijelo Polje od 22.04.2009. godine, pročitan je nalaz i mišljenje vještaka medicinske struke, neuropsihijatra dr S. M. od 20.05.2010. godine i dopunski nalaz i mišljenje vještaka S. M. od 17.06.2010.godine. </span>
</p>
<p class="p3">
<span class="s1"> </span>
</p>
<p class="p3">
<span>Oštećeni U. G. je u svom iskazu u bitnom naveo da je d</span><span class="s2">ana 16.08.2008.god. oko 12,15 časova u ul. M. T. neposredno ispred «P. M.» na parking prostoru, prilikom pokušaja da se uključi u saobraćaj bio spriječen od strane vozila marke Audi  karavan, tamno zelene boje, reg.oz. BR ..., iz razloga što je isto bilo u položaju tako da je zauzimao cijelu njegovu desnu stranu puta i lijevu većim dijelom. Nije bio u mogućnosti da se uključi svojom desnom stranom pa je pokušao da to uradi svojom lijevom stranom puta, izmedju ivičnjaka i pomenutog vozila, ali zbog blizine pomenutog vozila nije bio u mogućnosti ni tu radnju da izvede, već se rikvercom vratio na parking čekajući da vozač vozila Audi oslobodi njegovu desnu stranu ili se parkira na mjesto pored njega koje je bilo slobodno. Nakon par sekundi vozač Audija počinje da otvara vrata svog auta i da viče iz sveg glasa privlačeći pažnju prolaznika i u trenutku kada se nagnuo kroz otvorena vrata sa uperenom rukom prema njemu doviknuo je «ajde više idi u pičku materinu». Na to je oštećeni otvorio vrata i desnom rukom naslonjenom na krov svoga vozila upitao ga «zašto si me opsovao». Isti je istrčao iz svog vozila i uz galamu i psovku </span><span class="s3">«</span><span class="s2">e sad ću da ti jebem majku, ubiću te», krenuo je prema njemu istovremeno držeći desnu ruku iza ledja, dok je za to vrijeme iz njegovog vozila izašao i njegov saputnik, a u vozilo je ostalo još jedno njemu nepoznato lice.</span><span class="s4"> </span><span class="s2">U tom trenutku stao je ispred svog vozila, na udaljenosti oko 2 m prišla su mu gore pomenuta dva, njemu nepoznata, lica. Jedan od njih, tj. J. D. neprestano je držao ruku u predjelu pojasa, iza ledja upućujući mu riječi «ubiću te». S obzirom da je djelovao nasilnički, preteći da će ga ubiti i istovremeno držeći ruku iza ledja, a pribojavajući se da će ga fizički napasti i ugroziti, to je oštećeni, u cilju svoje bezbijednosti, iz džepa pantalona izvadio lijevom rukom službenu legitimaciju, dok je desnom rukom izvadio službeni pištolj iz futrole za pojasom ne repertirajući ga i držeći cijev usmjerenu prema zemlji uz desnu nogu. Istog trenutka začuo je plač iz vozila sa kojim je upravljao J., tačnije ženski glas, dok se za to vrijeme ovaj NN istetovirani muškarac vratio u vozilo J. i sjeo, a takodje se i J. vratio kod vrata svoga vozila. U tom trenutku vratio je službeni pištolj u fotrolu i držeći službenu legitimaciju u ruci uputio se prema J. sa namjerom da istog legitimiše, te da prikupi potrebne podatke o licu radi preduzimanja daljih službenih radnji. Medjutim, isti je sjeo u svoje vozilo i uz prijetnju «platićeš mi, zvaću Z. T. i J. K., ne znaš ti s kim imaš posla, više nećeš raditi» krenuo je svojim vozilom. Potom je sjeo u svoje vozilo i uputio se u pravcu zgrade PJ Bar, gdje je dogadjaj prijavio dežurnoj službi i neposrednom starješini A. M. .</span><span class="s4"> </span><span class="s2">Napominje da se za vrijeme navedenog dogadjaja ponašao krajnje korektno i profesinalno ne nasjedajući na prijetnje i uvrede upućene od strane J..</span><span class="s4"> </span><span class="s2">Takodje ističe da nije ni u jednom trenutku svoj službeni pištolj stavio na slijepoočnicu J. D., jedino je tačno da ga je presreo sa dva ili tri koraka i u tom trenutku kao što je već naprijed naveo uhvatio se za službenu legitimaciju i pištolj, ali sve vrijeme cijev pištolja držao u pravcu zemlje. Kako je J. D. sve vrijeme njemu prijetio i obzirom na silinu načina na koji je krenuo prema njemu, on je sve te njegove prijetnje ozbiljno shvatio i kod njega su one izazvale osjećaj straha i ugroženosti</span><span class="s3">,</span><span class="s2"> a posebno iz razloga što mu uopšte nije bilo jasno ponašanje J. D. niti razlozi njegovog takvog ponašanja, jer kako je već naveo pored njega je bilo slobodno parking mjesto na kom je on mogao da se parkira. Kao oštećeni pridružio se krivičnom gonjenju i postavio imovinsko pravni zahtjev koji nije precizirao. </span>
</p>
<p class="p3"></p>
<p class="p3">
<span>Svjedok J. A. je u svom iskazu u bitnom navela da je d</span><span class="s2">ana 16.08.2008. godine, oko 12,15 časova krenula sa svojim suprugom, kćerkom D. i B. V. u kupovinu namještaja u „P. M.“. Išli su autom, kojim je upravljao njen suprug D. . Došli su ispred marketa, na parkingu nije bilo slobodnih parking mjesta i tada su primijetili da sa lijeve strane parkinga izlazi jedan čovjek i htjeli su tu da se parkiraju. Ovaj čovjek koji je izlazio sa parkinga, je bio okrenuo glavu unazad ka njima i u tom momentu mu je D. kažiprstom pokazao da želi da se uparkira na njegovo mjesto. Da bi taj gospodin tog istog momenta izletio iza auta, dok je došao do njih sve vrijeme je psovao i na pola puta do njihovog auta se uhvatio za pojas, izvadio pištolj, repertirao ga. Došao je do njihovog auta, prozor sa D. strane je bio otvoren, i prislonio je pištolj D. na glavu i uputio mu riječi „šta ti hoćeš, hoćeš da te izbušim“. Svi su se u tom trenutku šlogirali, dijete joj je bilo na zadnjem sjedištu sa B. V., a ona je sjedjela na mjestu suvozača i u tom trenutku je izašla iz auta, u tom trenutku je izašla i D. na druga vrata. Tada je ovom čovjeku rekla „molim Vas gospodine, šta Vam je, mi smo samo htjeli da se parkiramo“, evo vidite i dijete. U tom trenutku, kada je vidio D. on se okrenuo i otišao prema autu. Oko „P. k.“ je bilo mnogo naroda, medjutim, svi su se razbježali. Ove prijetnje je ozbiljno shvatila, preplašila se i za sebe i za svoje dijete, supruga. Njeno dijete je 10 dana plakalo poslije ovog pištolja, plakalo, budilo se i plakalo. Kad je ovaj čovjek otišao, D. joj je rekao da udje u auto i da zapamti registraciju ovog čovjeka. Ona je zapamtila registraciju, a to je bila BR ... . Dalje je navela da su pošli u SUP da prijave ovaj dogadjaj, nakon možda 5 minuta, ne zna da li je bilo i toliko ovaj čovjek je isto došao za njima. Saznali su tamo da je ovaj čovjek inspektor, prije toga ga nikada nije vidjela, niti su imali bilo kakvih problema sa njim, niti sa bilo kim. U dežurnoj službi, su svi bili u jednoj prostoriji i kada je došao ovaj gospodin on je opsovao majku D., a to su čula i dva policajca koja su tu bila prisutna. Ona i B. V. su sjedjeli na klupi, a D. je stajao za stolom i pričao policajcu o ovom dogadjaju, da bi dotični gospodin, tj. ovaj sa pištoljem čučnuo pored nje i rekao joj „molim te gospodjo izvinite, smirite se biće sve u redu“. Tada ga je pitala da li je bio svjestan da je dijete sa njima, a tada je on rekao da kada je vidio dijete da se povukao. Tada je B. V. rekao „platićeš mi, platićeš mi“. Tada su njoj, V. i D. rekli da izadju ispred, a D. je i dalje ostao unutra. Kada je D. pokušao da uzme svoj telefon, jedan od policajaca mu je otrgao taj telefon i njega odgurnuo u predjelu grudi, gdje je D. istovremeno sjeo na klupu, zateturao se i pao. Napominje da je ona preživjela jedan veliki šok, kao i  njeno maloljetno dijete. Prepala se naravno od pištolja, i svako normalni bi se prepao i apsolutno ozbiljno shvatila prijetnje koje je ovaj čovjek uputio. D. nije ništa rekao U. na parkingu, samo mu je pokazivao kažiprstom da žele da udju tu sa vozilom. </span>
</p>
<p class="p3"></p>
<p class="p3">
<span>Svjedok </span><span class="s1">B. V. je u svom iskazu datom u prethodnom postupku u bitnom naveo da je </span><span class="s2">dana 16.08.2008. godine bio sa J. D., njegovom suprugom A. i ćerkom D., koja ima osam ili devet godina u Baru. Pošli su do marketa "P." u Baru. Bili su u autu kojim je upravljao J. D.. Radi se o vozilu Audi 4, karavan. Pošto na parkingu nije bilo mjesta, stali su sa vozilom na ulicu pored samog marketa. U tom trenutku je jedan čovjek čije je vozilo bilo parkirano na parkingu ušao u vozilo i krenuo da se isparkira. D. mu je rukom pokazao da hoće da se parkira na njegovo mjesto, kad on izadje. Za to vrijeme svi su sjedjeli u autu. U tom momentu je ovaj čovjek izletio iz svog auta, potrčao je prema njihovom autu, i negdje na pola puta do njihovog auta izvadio pištolj i repetirao ga. Dotrčao je do njihovog auta i prislonio taj pištolj D. na glavu. D. je sjedio na sjedištu za vozača, prozor je bio otvoren i to lice je kroz otvoren prozor prislonilo D. pištolj na glavu. Sve vrijeme je to lice nešto vikalo, ali ne zna šta je govorio jer je sjedio na zadnjem sjedištu sa ovom djevojčicom koja je bila uznemirena. Svi ljudi koji su se našli u blizini su tom prilikom pobjegli. U tom trenutku je iz vozila izašla D. žena A. i njihova ćerka. A. je počela da kuka i zapomaže vičući "šta radiš čovječe, dijete nam je tu". Dalje je naveo da je on sjedio i dalje pozadi, nije izlazio iz auta, i mislio je da će ovaj čovjek da ubije D.. Taj čovjek je sve vrijeme psovao i dok je dolazio da auta i dok je držao D. pištolj na glavu. Nešto je pričao u smislu "sad ću ti ja pokazati". Ne može tačno da odredi koliko je sve to trajalo, možda minut ili dva, a možda i manje. U jednom trenutku kada je D. žena počela da kuka, taj čovjek je makao pištolj okrenuo se i otišao. D. je rekao svojoj ženi da upamti broj od auta, i da podju u policiju da prijavimo slučaj. Došli su u dežurnu službu da prijave slučaj, a kratko vrijeme iza toga možda, minut ili dva, u policiju je došlo i to lice. U policiji su im rekli da je on glavni inspektor za nešto i da je on to lice sa kojim oni imaju problem. Ušli su u jednu prostoriju D. je pošao da nešto objasni ovim policajcima, a on i D. supruga su sjeli na neku klupu ili na neke stolice. U tom trenutku im je prišao taj čovjek koji je vadio pištolj do D. žene i rekao nešto u smislu kako se povukao kada je vidio dijete, a do njega  je prišao, čučnuo pored i deset puta ponovio "platićeš mi, platićeš". Onda su njega i A. izbacili i rekli da čekaju u hodniku, a D. je ostao u toj kancelariji. Pošto se na toj kancelariji nalazi jedan veliki stakleni prozor, vidio je kako je D. jedan policajac gurao i gurno ga na stolicu, ali nije čuo šta mu je pričao. </span>
</p>
<p class="p3"></p>
<p class="p3">
<span class="s1">Svjedok Ć. M. je u svom iskazu u bitnom naveo da se d</span><span class="s2">ana 16.08.2008.godine oko 12,20 časova nalazio u prostorijama dežurne službe PJ Bar. Misli da je na službeni ulaz prvo ušao U. G., a odmah za njim i dva muškarca, jedna žena i jedna maloljetna djevojčica. Pored njega se u prostoriji dežurne službe nalazio i kolega Ć. B. . Sjeća se da im se U. obratio govoreći da je na parkingu ispred marketa "Plus" imao problem sa prisutnim muškim licem, za koga su kasnije saznali da se zove J. D.. Tom prilikom im je U. rekao da ga je pomenuto lice J. D. vrijedjao i da mu je prijetio. Tada je J. u hodniku ispred dežurne službe počeo da viče obraćajući se njemu i kolegi Ć. riječima "Laže, on je na mene vadio pištolj, htio je da me ubije pred porodicom, vidjeće on na koga je kreno" i tome slično. Tada su mu on i njegov kolega Ć. prišli i rekli da udje u prostorije dežurne službe što je on i učinio, ali kada je ušao počeo je ponovo da viče i da galami, mlatarajući rukama, lupajući vratima dežurne službe i govoreći "Ja sam važniji od svih vas, ja imam milione eure, ja sam bitniji za državu od njega, vidjećete vi koji radite za platu kada za ovo sazna T. Z." misleći na tadašnjeg načelnika PJ Bar. J. su nekoliko puta upozoravali da ne viče, da se smiri, da ne prijeti, da sjedne i da će on biti saslušan i tom prilikom će moći slobodno da izjavi sve što ima i da može da prijavi ukoliko smatra da su bilo kakva njegova prava povrijedjena, bilo koga. On se na njihovo upozorenje oglušivao, nastavljajući da govori iste stvari jako glasno, pokušavajući sa mobilnog telefona da pozove neke funkcionere na koje se prethodno pozivao, prijeteći i njemu i kolegi Ć. da će ostati bez posla. Ponavljali su više puta da sjedne, da se smiri, ali on je i dalje ispoljavao agresivnost nastavljajući da viče i izgovarajući sledeće riječi "Zapamtiće on koga je htio da ubije". Nakon više upozorenja tačno je da je prišao J. D., i to više prijateljski nego sa namjerom da primijenim bilo kakvu silu, spustio ruku na njegovo lijevo rame, moleći ga da sjedne i da se smiri. Nije tačno da je on J. snažno odgurnuo, niti je imao namjeru da prema njemu primijeni bilo kakvu silu jer nije bilo razloga, obzirom da je J. samo vikao i nije fizički nasrtao na bilo koga od njih. U tom trenutku nakon što je J. sjeo on je počeo da viče "Ja sam operisan, nemoj slučajno da me neko udari". Pokazivavši na lijevoj strani grudnog koša ranu koju je imao, na šta mu je on odgovorio da uopšte nema namjeru da ga udara. Takodje se sjeća da je on pričao o toj povredi, vikao je, ali je još jednom odgovorno tvrdi da mu se on samo spustio ruku na lijevo rame i da to nije bilo snažno, tako da ni u jednom trenutku J. da na bilo koji način povrijedi. Kada se J. smirio o dogadjaju su obavijestili dežurnog stariješinu P. V. kao i B. I. koji je došao i preuzeo lice radi daljeg postupanja. </span>
</p>
<p class="p3"></p>
<p class="p3">
<span class="s1">Svjedok Ć. B. je u svom iskazu u bitnom naveo da se da</span><span class="s2">na 16.08.2008. godine oko 12,20 časova nalazio u prostoriji dežurne službe PJ Bar. Sjeća se da je na službeni ulaz ušao U. G., a odmah za njim i dva muškarca, jedna žena i jedna maloljetna djevojčica. Pored njega u prostorije dežurne službe se nalazio i kolega Ć. M. . Sjeća se da im se U. obratio govoreći da je na parkingu ispred marketa "P." imao problem sa prisutnim muškim licem, za koga su kasnije saznali da se zove J. D.. Tom prilikom im je U. rekao da ga je pomenuto lice - J. D. vrijedjao i da mu je prijetio. Tada je J. u hodniku ispred dežurne službe počeo da viče obraćajući se njemu i kolegi Ć. riječima "Laže, on je na mene vadio pištolj, htio je da me ubije pred porodicom, vidjeće on na koga je kreno" i tome slično. Tada su mu on i njegov kolega Ć. M. prišli i rekli mu da udje u prostorije dežurne službe što je on i učinio, ali tada je ušao počeo je ponovo da viče i da galami, mlatarajući rukama, lupajući vratima dežurne službe i govoreći "Ja sam važniji od svih vas, ja imam milione eure, ja sam bitniji za državu od njega, vidjećete vi koji radite za platu kada za ovo sazna T. Z." misleći na tadašnjeg načelnika PJ Bar. J. su nekoliko puta upozoravali da ne viče, da se smiri, da ne prijeti, da sjedne i da će on biti saslušan i tom prilikom će moći slobodno da izjavi sve što ima i da može da prijavi ukoliko smatra da su bilo kakva njegova prava povrijedjena bilo koga. On se na njihovo upozorenje oglušivao, nastavljajući da govori iste stvari jako glasno, pokušavajući sa mobilnog telefona da pozove neke funkcionere na koje se prethodno pozivao, prijeteći i njemu i kolegi Ć. da će ostati bez posla. Oni su mu ponavljali više puta da sjedne, da se smiri, ali on je dalje ispoljavao agresivnost nastavljajući da viče i izgovarajući sledeće riječi "Zapamtiće on koga je htio da ubije". U tom trenutku kada je J. D. pokušao da zovne nekoga mobilnim telefonom, kolega Ć. M. mu je prišao i zamolio ga da isključi mobilni telefon, medjutim, on se nije obazirao na to upozorenje zbog čega ga je kolega Ć. M. dotakao rukama u predjelu ramena i zamolio ga po ko zna koji put da sjedne, nakon čega je on sjeo na klupu. Odgovorno tvrdi da kolega Ć: M. nije snažno odgurnuo J. D., već ga je samo dotakao rukama u ramenom pojasu kako bi sjeo na klupu. Kada je J. sjeo na klupu, on se nakon toga ponovo više puta dizao sa klupe obraćajući im se riječima "Ja sam operisan, nemoj slučajno da me je neko udario, neko će za ovo da plati", pokazivavši im ranu na lijevoj strani grudnog koša, na šta su mu rekli da oni uopšte nemaju namjeru da ga udaraju. Kada se J. smirio o dogadjaju su upoznali dežurnog stariješinu P. V., kao i vodju bezbjednosnog sektora B. I., koji je došao i preuzeo lice radi daljeg postupanja. </span>
</p>
<p class="p3"></p>
<p class="p3">
<span class="s1">Svjedok K. D. je u svom iskazu datom u prethodnom postupku u bitnom naveo da je navedenog dana</span><span class="s2"> bio u marketu P. sa svojim djetetom, i čuo da se nešto dešava ispred objekta. Izašao je i vidio da se okupio veći broj ljudi na ulazu marketa. Na nekih 10-15 metara od ulaza primijetio je J. D. kojeg inače poznaje, pored njega je stajao jedan čovjek sa tetovažom na ruci, i oni su stajali pored zelenog auta, a na dva tri metra od njih stajao je U. G., pored svog auta i čuo je da je J. D. upućivao psovke prema njemu, izgovarajući riječi "Jebaću ti majku, ubiću te...". Dalje je naveo da nije čuo da je U. nešto njemu izgovarao jer se očigledno ovaj dogadjaj prije nego što on izašao iz P. M. odigrao tako da ništa više nije vidio. Dalje ništa u vezi ovog dogadjaja ne zna. Tek kasnije kad su ga pozvali u UP PJ Bar došao je i sačinio zabilješku. </span>
</p>
<p class="p3"></p>
<p class="p3">
<span class="s1">Iz izvještaja iz KE za okrivljenog J. D. pribavljen od UP PJ Bijelo Polje od  22.04.2009. godine utvrđuje se da je imenovani do sada osuđivan i to presudom Osnovnog suda u Bijelom Polju K br. 506/96 od 13.12.1996. godine zbog krivičnog djela iz čl. 131 st. 1 KZ na novčanu kazno od 1.000 dinara i presudom Osnovnog suda u Kotoru K br. 440/02 od 05.02.2003.godine, zbog krivičnog djela iz čl. 49 KZ na kaznu zatvora od 2 mjeseca uslovno na 1 godinu. </span>
</p>
<p class="p3"></p>
<p class="p3">
<span class="s1">U nalazu i mišljenju vještaka medicinske struke, neuropsihijatra dr S. M. od 20.05.2010. godine je navedeno da se iz priložene medicinske dokumentacije vidi da se okrivljeni liječio u Domu zdravlja Bijelo Polje kod neuropsihijatra koji je konstatovao da se kod okrivljenog radi o stanju nakon preležanog zapaljenja mozga u djetinjstvu na koga je ostavila deficit na intelektualnom planu lakšeg stepena. Povremeno su bile prisutne i psihotične dekompezacije koje su se manifestovale u vidu povremenih halucinacija. Takođe je postavljena dijagnoza poremećaja ličnosti sizoidnog tipa. Iz priložene dokumetacije je vidljivo da se okrivljeni liječi i radi somatske bolesti, bolesti sa oboljenjem srca kada je učinjena implatacija kardio vertera. U mišljenju je dalje navedeno da su sa psihijatrijske strane pisutne promjene psihičkih funkcija u smislu intelektualnog deficita zbog stanja nakon preležanog zapaljenja mozga u djetinjstvu. U osnovi radi se o poremećaju ličnosti sa sizoidnim karakteristikama. Ova psihijatrijska oboljenja spadaju u teže duševne poremećaje, ali se ne svrstavaju u grupu trajnih duševnih oboljenja psihotičkog tipa. U vrijeme izvršenja krivičnog djela kod okrivljenog su sposobnost shvatanja značenja djela kao i mogućnost upravljanja svojim postupcima bili bitno smanjeni.</span><span class="s5"> </span><span class="s1">Obzirom da se radi o teškom somatskom bolesniku, a takođe pokazuje i psihičke poremećaje u vidu povremenog psihotičnog vladanja, vještak je mišljenja da je sa psihijatrijske strane potrebno primjeniti mjeru bezbjednosti obaveznog psihijatrijskog liječenja na slobodi. </span>
</p>
<p class="p3"></p>
<p class="p3">
<span class="s1">U dopunskom nalazu i mišljenju vještaka S. M. od 17.06.2010. godine je navedeno da osobe sa shizoidnim poremećajem ličnosti, uz deficit na intelektualnom nivou, sa povremenim izmjenom ponašanja u smislu psihotičnog vladanja, ispoljavaju nekada agresivno ponašanje zbog smanjene mogućnosti samokontrole i niskog praga na frustracije i konfliktne situacije. Vještak je mišljenja da iz gore pomenutih razloga postoji ozbiljna opasnost da će okrivljeni J. D. vršiti krivična djela ukoliko se ne bi liječio kod psihijatra.</span><span class="s5"> </span><span class="s1">Iz tog razloga je mišljenja da je potrebno primjeniti mjeru bezbjednosti obaveznog psihijatrijskog liječenja na slobodi. Ova mjera je dovoljna da se redovnim kontrolama kod psihijatra sa uzimanjem terapije kontroliše njegovo potencijalno agresivno ponašenja i društvena opasnost okrivljenog. </span>
</p>
<p class="p3"></p>
<p class="p3">
<span class="s1">Ocjenom izvedenih dokaza utvrdjeno je da je okrivljeni izvršio krivično djelo bliže opisano u izreci presude. Nesporno je utvrđeno da je okrivljeni</span><span class="s5"> </span><span class="s1">dana 16.avgusta 2008.godine oko 12,15 časova, ispred trgovinskog objekta "M. P." u ul. Maršala Tita u Baru, ozbiljnom prijetnjom da će napasti na njegov život, ugrozio sigurnost oštećenog U. G., na način što mu je nakon prepirke uputio prijetnje "Sad ću da ti jebem majku, ubiću te, platićeš mi, zvaću Z. T. i J. K., ne znaš ti s kim imaš posla". Okrivljeni je negirao izvršenje krivičnog djela, u bitnom sebe predstavljajući kao žrtvu napada od strane oštećenog U., pa je tako u svojoj odbrani naveo da je U. izašao iz svog vozila, prijetio da će ga ubiti i izvadio pištolj koji je prislonio na njegovu sljepoočnicu. Dalje je u svojoj odbrani naveo i da su se policajci u dežurnoj službi prema njemu grubo ponašali, gurajući ga, lomeći mu telefon i sl. Njegovu odbranu su u bitnom potvrdili i njegova supruga J. A. i svjedok, njegov prijatelj B. V., koji su takođe u bitnom naveli da je U. vadio i prislonio pištolj okrivljenom na glavu. Međutim, odbrana okrivljenog je demantovana, po mišljenju suda, jasnim, istinitim i objektivnim svjedočenjem oštećenog U. koji je do detalja objesnio kako se odigrao predmetni događaj pri tome ne sporeći da je izvadio pištolj iz futrole, ali da ga je držao pored tijela i da ni u jednom trenutku ga nije okrenuo u pravcu okrivljenog. Ovo je uradio iz razloga da bi sebe zaštitio jer je prethodno okrivljeni, bez ikakvog razloga, istrčao iz svog vozila, </span><span class="s2">i uz galamu i psovku «e sad ću da ti jebem majku, ubiću te», krenuo je prema njemu istovremeno držeći desnu ruku iza ledja, dok je za to vrijeme iz njegovog vozila izašao i njegov saputnik.</span><span class="s4"> </span><span class="s2">J. D. neprestano je držao ruku u predjelu pojasa, iza ledja upućujući mu riječi «ubiću te». S obzirom da je djelovao nasilnički, preteći da će ga ubiti i istovremeno držeći ruku iza ledja, a pribojavajući se da će ga fizički napasti i ugroziti, to je oštećeni, kako je naveo, u cilju svoje bezbjednosti, iz džepa pantalona izvadio lijevom rukom službenu legitimaciju, dok je desnom rukom izvadio službeni pištolj iz futrole za pojasom ne repertirajući ga i držeći cijev usmjerenu prema zemlji uz desnu nogu. Takođe, okrivljeni mu je rekao uz prijetnju «platićeš mi, zvaću Z. T. i J. K., ne znaš ti s kim imaš posla, više nećeš raditi». Sud iskaz oštećenog u cjelosti prihvata iz razloga jer je potvrđen i iskazom svjedoka K. koji je naveo da je čuo da je J. D. upućivao psovke prema U., izgovarajući riječi "Jebaću ti majku, ubiću te...". Da je istinit iskaz oštećenog može se zaključiti i iz iskaza policajaca Ć. i Ć., koji su opisali ponašanje J. u dežurnoj službi UP PJ Bar gdje su naveli da je J. vikao, lupao vratima, ispoljavao agresivnost i njima prijetio pozivajaću se na T. da će ostati bez posla i sl. Prema tome, dovodeći ove iskaze svjedoka u međusobnu vezi kao i u vezu sa osnovnim i dopunskim nalazom i mišljenjem vještaka neuropsihijatra, koje nalaze sud u cjelosti prihvata kao jasne stručne i objektivne, a kojem je navedeno</span><span class="s1"> da okrivljeni ispoljava nekada, zbog svog psihičkog stanja, agresivno ponašanje zbog smanjene mogućnosti samokontrole i niskog praga na frustracije i konfliktne situacije, može se zaključiti da se okrivljeni u konkretnoj situaciji ponašao upravo na način opisan u izreci presude. Stoga se odbrana okrivljenog da je on bio bezrazložno napadnut od strane oštećenog i bukvalno nijemi posmatrač predmetnog događaja dok je U. njemu prijetio i prislonio mu pištolj na sljepoočnicu, te iskazi svjedoka - njegove supruge i prijatelja B., koji su takođe naveli da </span><span class="s2">D. nije ništa rekao U. na parkingu, samo mu je pokazivao kažiprstom da žele da udju tu sa vozilom, se ne mogu prihvatiti jer su po mišljenju suda usmjereni na to da se olakša položaj okrivljenom u ovom postupku. </span>
</p>
<p class="p3">
<span class="s1">Radnja krivičnog djela ugrožavanje sigurnosti je prijetnja da će se napasti na život ili tijelo. Prijetnja se mora odnositi na lišavanje života ili na povredu tjelesnog integriteta. Takva prijetnja mora biti ozbiljna odnosno podobna da kod onoga kome prijeti izazove osjećaj straha ili uopšte nesigurnosti. Po mišljenju suda, prijetnja koju je okrivljeni uputio oštećenom je bila takva da je kod oštećenog mogla da izazove strah. Naime, nesporno je da je okrivljeni oštećenom rekao "Sad ću da ti jebem majku, ubiću te, platićeš mi, zvaću Z. T. i J. K., ne znaš ti s kim imaš posla", a pri tome </span><span class="s2">je djelovao nasilnički, i kao neko ko će ga napasti i ugroziti. </span><span class="s1">Ovakvim svojim ponašanjem on je mogao kod oštećenog da izazove osjećanje straha i nesigurnosti. Za postojanje ovog djela, po mišljenju suda, nije potrebno da je učinilac i stvarno htio da svoju prijetnju ostvari. Djelo postoji kada oštećeni osnovano vjeruje u ostvarljivost prijetnje. U konkretnom slučaju oštećeni je, kako je to gore obrazloženo, osnovano vjerovao u ostvarljivost prijetnje. Prema tome, po mišljenju suda u radnjama okrivljenog stekli su se objektivni elementi bića krivičnog djela ugrožavanje sigurnosti. </span>
</p>
<p class="p3"></p>
<p class="p3">
<span class="s1">Sud je tokom postupka proveo vještačenje po vještaku neuropsihijatru, radi utvrdjivanja da li je okrivljeni u vrijeme izvršenja krivičnog djela mogao da shvati značaj svog djela i upravlja svojim postupcima i da li kod okrivljenog postoji ozbiljna opasnost da će i dalje vršiti krivična djela i da li je radi otklanjanja te opasnosti potrebno njegovo liječenje u zdravstvenoj ustanovi. Iz osnovnog i dopunskog nalaza vještaka neuropsihijatar dr S. M., koji sud u cjelosti prihvata, se nesporno utvrđuje da je kod okrivljenog postavljena dijagnoza poremećaja ličnosti sizoidnog tipa, te da su kod okrivljenog sa psihijatrijske strane pisutne promjene psihičkih funkcija u smislu intelektualnog deficita zbog stanja nakon preležanog zapaljenja mozga u djetinjstvu. U osnovi radi se o poremećaju ličnosti sa sizoidnim karakteristikama. Ova psihijatrijska oboljenja spadaju u teže duševne poremećaje, ali se ne svrstavaju u grupu trajnih duševnih oboljenja psihotičkog tipa. U vrijeme izvršenja krivičnog djela kod okrivljenog su sposobnost shvatanja značenja djela kao i mogućnost upravljanja svojim postupcima bili bitno smanjeni. Dalje je navedeno</span><span class="s5"> </span><span class="s1">da osobe sa shizoidnim poremećajem ličnosti, uz deficit na intelektualnom nivou, sa povremenim izmjenom ponašanja u smislu psihotičnog vladanja, ispoljavaju nekada agresivno ponašanje zbog smanjene mogućnosti samokontrole i niskog praga na frustracije i konfliktne situacije. Vještak je mišljenja da iz gore pomenutih razloga postoji ozbiljna opasnost da će okrivljeni J. D. vršiti krivična djela ukoliko se ne bi liječio kod psihijatra.</span><span class="s5"> </span><span class="s1">Iz tog razloga je mišljenja da je potrebno primjeniti mjeru bezbjednosti obaveznog psihijatrijskog liječenja na slobodi. Ova mjera je dovoljna da se redovnim kontrolama kod psihijatra sa uzimanjem terapije kontroliše njegovo potencijalno agresivno ponašenja i društvena opasnost okrivljenog. Sud u cjelosti prihvata nalaz i mišljenje vještaka neuropsijijatra dr S. M., iz kojeg se nesporno utvrdjuje da okrivljeni u vrijeme izvršenja djela bio bitno smanjeno uračunljiv. Sud je prihvatio mišljenje vještaka S. M. da ima indikacija za primjenu mjere bezbjednosti obaveznog psihijatrijskog liječenja, jer se radi o osobi kod koje postoji ozbiljna opasnost da će vršiti krivična djela ukoliko se ne bi liječio kod psihijatra. </span>
</p>
<p class="p3"></p>
<p class="p3">
<span>Odlučujući se za krivičnu sankciju na strani okrivljenog cijenjene su sve olakšavajuće i otežavajuće okolnosti iz čl. 42 KZCG. Od olakšava​jućih okolnosti na strani okrivljenog sud je cijenio njegove porodične prilike, da je oženjen, otac jednog djeteta. Od otežavajućih okolnosti na strani okrivljenog sud je cijenio činjenicu da je do sada osuđivan. Imajući sve gore u vidu, sud smatra da prema okrivljenom nije potrebno izricanje efektivne kazne zatvora, već mu je izrekao uslovnu osudu kojom im je utvrdio kaznu zatvora u trajanju od 3 mjeseca i istovremeno odredio da se kazna neće izvršiti ukoliko okrivljeni u roku od 2 godine ne izvrši novo krivično djelo. Izrečena uslovna osuda odgovara težini krivičnog djela i krivici okrivljenog  i predstavlja mjeru u kojoj će se svrha kažnjavanja u potpunosti postići. </span>
</p>
<p class="p3"></p>
<p class="p3">
<span class="s1">Kako oštećeni U. G. nije precizirao imovinskopravni zahtjev, a kako podaci postupka ne pružaju dovoljan osnov ni za potpuno ni za djelimično presudjenje u tom dijelu, to ga je sud uputio da imovinskopravni zahtjev ostvaruje na parnici. </span>
</p>
<p class="p3"></p>
<p class="p3">
<span>Odluka o troškovima krivičnog postupka zasniva se na odredbi čl. 202.ZKP-a. Okrivljeni je dužan da plati troškove krivičnog postupka u iznosu od 200 Eura u roku od 15 dana od dana pravosnažnosti, pod prijetnjom izvršenja, koji troškovi se odnose na troškove vještačenja po vještaku neuropsijihatru dr S. M. u iznosu od 165 eura, kao i troškove za rad suda koji su određeni prema trajanju ,složenosti krivičnog postupka i imovinskim prilikama okrivljenog.</span>
</p>
<p class="p7"></p>
<p class="p3">
<span>Sa izloženog odlučeno je kao u izreci presude</span>
</p>
<p class="p3"></p>
<p class="p8">
<span>OSNOVNI SUD U BARU</span>
</p>
<p class="p8">
<span>Dana 09.07.2010.godine</span>
</p>
<p class="p9"></p>
<p class="p3">
<span>Zapisničar					                                 			   SUDIJA </span>
</p>
<p class="p10">
<span>Nataša Lalović				                                  	           Aleksandra Leković</span>
</p>
<p class="p10"></p>
<p class="p10">
<span>PRAVNA POUKA:Protiv ove presude može se izajviti žalba Višem sudu u Podgorici u roku od 8 dana od dana prijema pismenog otpavka. Žalba se predaje ovom sudu u dva primjerka.</span>
</p>
<p class="p11"></p>
<p class="p1"></p>
<p class="p1"></p>


</body>
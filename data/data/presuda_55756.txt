<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:start;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:end;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{margin-bottom:0.1388889in;text-align:center;hyphenate:auto;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{margin-top:0.06944445in;text-align:justify;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-family:Times New Roman;}
</style>
<meta content="lidija.maros" name="author">
</head>
<body class="b1 b2">
<p class="p1">
<span>   </span>
</p>
<p class="p2">
<!--Image link to '0.jpg' can be here-->
<span>                  </span>
</p>
<p class="p3"></p>
<p class="p3">
<span>Posl.br.K. 431/12/12</span>
</p>
<p class="p2">
<span>U IME CRNE GORE</span>
</p>
<p class="p1"></p>
<p class="p4">
<span>Osnovni sud u Kotoru kao nadležni prvostepeni krivični po sudiji Danijeli Samardžić, uz učešće zapsiničara Tamare Počanić, u krivičnom predmetu protiv okr. T. V. kojeg brani adv. B. Đ. iz K. zbog krivičnog djela nasilja u porodici ili porodičnoj zajednici iz čl.220 st.1 Krivičnog zakonika, koji se vodi po optužnom predlogu ODT-a Kotor Kt.br.642/12 od 30.10.2012. godine, nakon održanog glavnog i javnog pretresa dana 24.12.2012. godine u prisustvu zamjenika ODT-a Kotor Žarka Pajkovića, branioca okrivljenog, oštećene i njenog punomoćnika adv. F. I., a u odsustvu uredno pozvanog okrivljenog koji je prethodno saslušan shodno čl.457 ZKP-a, donio je i javno objavio sljedeću</span>
</p>
<p class="p4"></p>
<p class="p2">
<span>PRESUDU</span>
</p>
<p class="p2"></p>
<p class="p4">
<span>Okrivljeni T. V. od oca I. i majke K., rođene K., rođen ............ godine u K., stalno nastanjen u K., T. 569, državljanin Crne Gore, pomorac, oženjen, otac troje mal. djece, sa završenom VPŠ, lošeg imovnog stanja, neosuđivan, protiv kojeg se ne vodi postupak za drugo krivično djelo</span>
</p>
<p class="p4"></p>
<p class="p2">
<span>K r i v     j e</span>
</p>
<p class="p4">
<span>Što je,</span>
</p>
<p class="p4">
<span>	</span>
</p>
<p class="p4">
<span>	Dana 13.10.2012. godine oko 12,20h na kolovozu ulice ispred S.G. u K., Opština K., vršenjem grubog nasilja prema oštećenoj-bivšoj supruzi T. E. narušio njen tjelesni i duševni integritet, na način što je oštećenoj prišao dok se ista nalazila u svom automobilu u koloni vozila na kolovozu ispred S. G. i istu kroz otvoreni prozor uhvatio desnom rukom za kosu i jako je povukao tako da je udarila lijevim dijelom glave u okvir od auta, a zatim joj zadao više udaraca otvorenom šakom po licu, pri čemu je bio uračunljiv i svjestan svoga djela i njegove zabranjenosti, a čije je izvršenje htio,</span><span class="s1"> </span><span>nanijevši joj tom prilikom lake tjelesne povrede u vidu crvenila kože u središnjem dijelu nosa, zahvatajući i lijevu bočnu stranu nosa sa otokom, prugastog oblika promjera 3x1cm i mnogobrojne tačkaste krvne podlive sluzokože donje usne obostrano više lijevo sa otokom donje usne i otok u lijevom slijepoočnom predjelu</span>
</p>
<p class="p4"></p>
<p class="p4">
<span>	- čime je učinio krivično djelo nasilje u porodici ili porodičnoj zajednici iz čl.220 st.1 Krivičnog zakonika.</span>
</p>
<p class="p4"></p>
<p class="p4">
<span>Pa mu sud na osnovu čl. 2, 4, 13, 15, 32, 33, 36, 42, 52, 53 i 54 Krivičnog zakonika i čl. 227, 229, 239, 368 i 374 ZKP-a izriče</span>
</p>
<p class="p4"></p>
<p class="p5">
<span>USLOVNU OSUDU</span>
</p>
<p class="p4">
<span>Kojom mu utvrdjuje kaznu zatvora u trajanju od 3 (tri) mjeseca i istovremeno odredjuje da se kazna neće izvršiti ukoliko okrivljeni za vrijeme od jedne godine i šest mjeseci od dana pravosnažnosti presude ne učini novo krivično djelo.</span>
</p>
<p class="p4"></p>
<p class="p4">
<span>Dužan je okrivljeni da na ime troškova krivičnog postupka uplati iznos od 49,50 eura, kao i na ime sudskog paušala iznos od 55,00 eura, sve u roku od mjesec dana od dana pravosnažnosti presude u korist Budžeta Crne Gore na žiro račun br. 832-16-52.</span>
</p>
<p class="p6"></p>
<p class="p4">
<span>Oštećena T.E. se sa imovinsko pravnim zahtjevom upućuje na parnicu.</span>
</p>
<p class="p4"></p>
<p class="p2">
<span>O b r a z l o ž  e nj e</span>
</p>
<p class="p2"></p>
<p class="p4">
<span>ODT iz Kotora podnio je ovom sudu optužni predlog Kt.br.642/12 od 30.10.2012. godine protiv okr. T. V. zbog krivičnog djela nasilje u porodici ili porodičnoj zajednici iz čl.220 st.1 Krivičnog zakonika. </span>
</p>
<p class="p4"></p>
<p class="p4">
<span>U svojoj odbrani okrivljeni je izjavio da se od supruge razveo 2010. godine i od tada stalno ima probleme s njom. Ona je tražila da joj kupi stan ili da joj isplati 100.000 eura da bi pristala na razvod braka, a on je to i uradio i isplatio joj je novac. Imaju troje zajedničke djece i imali su zajedničko starateljstvo nad njima, međutim oštećena nije htjela da uzme djecu na vaspitanje i čuvanje kako je to precizirano presudom. Tražio je prestanak njenog roditeljskog prava i isto je pripalo samo njemu. On se u međuvremenu ponovo oženio i to oštećenoj smeta.  Stalno ga progoni, šalje mu poruke, oslovljava ga sa "dušo", pokazuje mu srednji prst i tako pokušava da ga isprovocira. Stalno dolazi ispred njegove kuće u Š. i tuda šeta sa drugaricom satima, a dolazi i ispred kuće koju ima na T. i provokativno se ponaša. Kritičnog dana je sa suprugom bio u S. G. i u povratku, pored kafića D. primjetio je oštećenu koja je bila u koloni vozeći vozilo iz pravca D. u pravcu Š. i to kod L.K., i spustila je prozor glasno ga dozivajući i kada se on okrenuo slala mu je poljupce. On se samo okrenuo prema svojoj supruzi i rekao "vidi budale" i nastavili su svojim putem. Bio je udaljen od nje sigurno 15-20m i uopšte joj nije prilazio, niti je udario, u stvari nije nikako reagovao, već je oštećena sve to izmislila. Njemu nije poznato odakle ona ima povrede. Vrijeme u koje se sve ovo dešavalo je bilo 12,15h, a što zna jer je kući u naselju T. došao u 12,20h, jer je tad dobio poziv na mobilni, a koji mu je bio bitan, pa je zapamtio njegovo vrijeme. Na glavnom pretresu je dodao da su očevidci ovog događaja bili D.P. i Ž.B.</span>
</p>
<p class="p4"></p>
<p class="p4">
<span>U dokaznom postupku koji je proveden radi rasvjetljenja činjeničnog stanja i krivice okrivljenog sud je proveo sljedeće dokaze: saslušao svjedoka-oštećenu T.E., svjedoke: P. R., P. Ž., B. Ž. i P. D., na saglasan predlog stranaka pročitao iskaz K.V. sa zapisnika ODT-a Kotor od 17.10.2012. godine,  pročitao: izvještaj ljekara jedinice za HMP u Kotoru broj 16858 od 13.10.2012. godine na ime T.E., otpusnu listu sa epikrizom JZU Specijalne bolnice "V.Ć" R. na ime T.E., na saglasnost stranaka pročitao nalaz i mišljenje vještaka medicinske struke dr K.N. od 18.10.2012. godine, pročitao izvod iz kaznene evidencije za okrivljenog UP PI Kotor od 02.11.2012. godine.</span>
</p>
<p class="p4"></p>
<p class="p4">
<span>Svjedok-oštećena T.E. je izjavila da sa svojim bivšim suprugom, ovdje okrivljenim ima problema još od razvoda 2010. godine i ovo nije prvi put da je on verbalno i fizički napadne. Kritične prilike, oko 12,20h krenula je sa F.  gdje je zaposlena sa prijateljicom R.P. i pošto je bilo sparno otvorila je oba prozora. Dok je prolazila rivom ispred S.G. bila je velika kolona i negdje prije glavnog pješačkog prelaza je stajala u mjestu, jer se napravio zastoj i primijetila je okrivljenog kako ide sa suprugom pored kafića D. Prokomentarisala je svojoj prijateljici da on prolazi i kada je ponovo pogledala u njegovom pravcu on ju je primijetio i pljunuo je u njenom pravcu i rekao "kurvo", a što mu je ona pročitala s usana, jer je bio udaljen nekih 10-15m i zatim joj je pokazao srednji prst. Zatim je nastavio da ide preko rive, kolona je krenula i on je izašao iz njenog vidokruga, međutim kolona je opet zastala poslije par metara i odjedanput joj je okrivljeni prišao s leđa i uhvatio je desnom rukom za kosu i cimnuo je jako tako da je udarila lijevim dijelom glave u okvir od vrata, a zatim joj je zadao 4-5 udaraca otvorenom šakom po licu i to preko čela na dolje, a od prvog udarca joj je strgao naočare s lica. Ona nije vidjela kada joj je prišao, niti ga je vidjela u retrovizoru kada joj je prilazio. Bio je obučen u farmerke i sivu majicu dugih rukava sa nekim natpisom. Bila se prepala i šokirala od napada, tu noć nije mogla da spava jer je imala glavobolju, vrtoglavicu i zujanje u ušima tako da je odmah pošla u Hitnu službu, a onda i u Bolnicu. Saobraćaj se nije odvijao u suprotnoj traci, jer su pješaci prelazili preko glavnog pješačkog prelaza, pa je prvo vozilo koje se nalazilo u suprotnoj traci bilo udaljeno nekih 50m. Sadašnju suprugu okrivljenog ona nije ni vidjela, ni čula pored vozila kada ju je okrivljeni napao. Kada je bila u Stanici policije jedan policajac joj je rekao da mu je prišao jedan taksista koji je parkiran ispred kruzera i pitao ga je li vidio kako "ovaj čovjek isprebija ovu ženu u auto". Inače ona ne obilazi, niti šeta ispred kuće okrivljenog u Š., sem ako treba preuzeti djecu, ali izbjegava da ide do kuće, već ih čeka na ulici. Posije razvoda braka okrivljenom nije slala poruke, a dok je bio na brodu poslala mu je jedan e-mail. Kritične prilike mu nije slala poljupce, niti ga je ona prva zvala kada je prolazio sa svojom suprugom preko rive, niti mu je vikala dušo, a on zbog oštećenja sluha oba uha i da ga je zavla to ne bi mogao da čuje. Pridružila se krivičnom gonjenju i postavila je imovinskopravni zahtjev. </span>
</p>
<p class="p7">
<span>Svjedok P.R. je izjavila da je u subotu oko 12,30h pošla sa E. da se prebaci do majke i kada su prošle L.K. upale su u kolonu, sporo su se kretale, odnosno čas su stajale, čas kretale. Prozor od njenih vrata je bio do pola otvoren i u jendom momentu E. joj se obratila riječima "evo ga". Ona je obratila pažnju i primijetila njenog bivšeg supruga V. kako šeta sa svojom suprugom pored kafića D., tačnije na ćošku. Kada ih je ugledao, okrivljeni je pljunuo u njihovom pravcu, počeo da viče "droljo, kurvo" i pokazao srednji prst, a E. se samo nasmijala i oni su vozilom nastavili, jer je kolona krenula. Međutim, ubrzo je opet kolona stala i okrivljeni se odjedanput stvorio pored vozila, a one nisu vidjele kada im je prišao i kroz otvoren prozor je uhvatio E. za kosu, zatim je cimnuo i udario njenom glavom u okvir i staklo od vrata i to 4-5 puta, a potom je nastavio da je udara otvorenom šakom preko lica usljed čega su joj pale naočare i to je prestalo zato što je kolona krenula i oštećena dala gas. Okrivljeni se sa svojom suprugom nalazio na ćošku od D. koji je pored fontane na rivi, a one su se tada nalazile naspram njega, što znači da su tek bile prošle L.K.u i poslije toga su nastavile u koloni, ali nisu došle do glavnog pješačkog prelaza kada se desio događaj. Od kada su primijetili V. pa do momenta kada je on napao E. prošlo je nekih 10 min. Na rivi je bilo još ljudi, ali njima niko nije prilazio poslije napada jer su one nastavile sa vožnjom. Dok je udarao E. okrivljeni je stajao pored vozila, a kada je uhvatio za kosu i udario u okvir vrata i po licu bio je sagnut i tada ga je primijetila, jer je licem od nje bio na nekih pola metra. One su poslije toga pošle pravo u policiju. Imenovana svjedokinja je na glavnom pretresu prepoznala okrivljenog kao lice koje je udaralo oštećenu, tačnije pokazala je rukom na njega. </span>
</p>
<p class="p7">
<span>Svjedok P.Ž. je izjavila da je kritične prilike bila subota kada je sa suprugom, okrivljenim, bila u gradu i u povratku su izašli na rivu i njoj je u jednom momentu zazvonio telefon i razgovarala je par minuta i potom su krenuli pored bašte D. i na ulici su vidjeli kako u koloni prolazi automobil E. T.  koja je bila sa još jednom osobom i išle su iz pravca D. u pravcu Š. Ona inače izbjegava oštećenu i da sretne, s obzirom da je ranije pričala laži o njoj, ali je instiktivno pogledala u njenom pravcu, kao i okrivljeni, i oštećena je tad kroz otvoren prozor slala poljupce i potom pokazala kažiprstom u njenom pravcu i onda pokazala srednji prst. Ona je tad pitala V. je li vidio, a on joj je rekao "ma pusti ona je luda". Oni su potom zagrljeni nastavili u pravcu njihove kuće, a kada su došli do K. pogledala je na sat, jer je tad prijateljica nazvala i bilo je 12,20h. Navela je da njen suprug nije ni na koji način reagovao na tu provokaciju, niti je prelazio ulicu kako bi došao do vozila oštećene, niti ju je udarao kroz otvoren prozor vozila. </span>
</p>
<p class="p7">
<span>Svjedok  B.Ž. je izjavio da je kritične prilike bio kod L.K. , i da je kritičnog dana vidio okrivljenog, pozdravio se sa njim i popričali su, nakon čega je okrivljeni nastavio dalje prema mostu. Oštećenu tada nije vidio. Tog dana je bila subota, a okrivljeni ga je u nedelju pitao da li je dirao koga dan ranije, da li je imao ikakav konflikt i da li bi svjedočio na sudu. Okrivljenog je prvi put uočio na ulazu u parking na rivi samo sa druge strane, a njegovo vozilo je bilo kod L.K., jer je taksista, ali nije sjedao u vozilu. To je bilo oko 12,00h. Nije primijetio da je okrivljeni trčao po rivi, vidio je da ide zagrljen sa Ž. i bio je vidno raspoložen, da je zastao i njemu se javio. </span>
</p>
<p class="p7">
<span>Ovakvom iskazu svjedoka prigovorila je oštećena navodeći da je nelogično da je svjedok s okrivljenim razgovarao na udaljenosti od preko 20m, pri čemu su bili na suprotnim stranama, jer je okrivljenom sluh oštećen. </span>
</p>
<p class="p7">
<span>Svjedok P.D. je izjavio da je kritičnog dana krenuo na posao i da ima kafić u S.G., došao je motorom i isti parkirao na rivi, a onda je primijetio okrivljenog i njenovu bivšu suprugu kako idu prema mostu, pa je imao namjeru da krene za njima kako bi svojoj bivšoj supruzi dao alimentaciju, međutim sreo je neke prijatelje i tako nije uspio da sustigne okrivljenog i Ž. Sa prijateljima se zadržao oko 5 minuta, zna da je tog dana bila subota i nije gledao na sat ali zna da je bilo 12,15h zato što je to vrijeme kada dolazi na posao i tog dana je bila uobičajena gužva na rivi, a u dijelu preko mosta nije bila gužva, već su pješaci prelazili preko pješačkog prelaza s obzirom da je u L. bio brod. On je okrivljenog i Ž. posmatrao s udaljenosti od 50-100m i oni su bili obučeni u farmerke i neke majice, ali se ne sjeća koje boje. </span>
</p>
<p class="p7">
<span>Iskazu ovog svjedoka prigovorili su punomoćnik oštećene navodeći da je svjedok izjavio da je pratio pogledom okrivljenog i njegovu suprugu, a ne može se izjasniti u šta su bili obučeni i oštećena navodeći da poznaje svjedoka i da ga kritičnog dana nije vidjela. </span>
</p>
<p class="p7">
<span>Svjedok K.V. je izjavio da je u subotu 13.10.2012. godine bio raspoređen od 12,00 do 14,00h kod L.K. s obzirom da je u posjeti u L.K. bio ministar iz Vlade Crne Gore i njegovo zaduženje je bilo da reguliše saobraćaj kada bude izlazi sa svojim službenim vozilom. Negdje oko 12,30h bila je velika kolona u oba pravca i iz jednog taxi vozila koje je išlo u pravcu Dobrote taksita mu je kroz otvoren prozor rekao kako se neki raspravljaju na sred puta i prave gužvu pokazujući rukom u pravcu rive. On je poslije toga izašao na kolovoz kako bi vidio o čemu se radi, međutim kolona je već bila krenula tako da ništa nije vidio. Poslije 20ak minuta su ga pozvali da ga pitaju je li vidio događanje na rivi, s obzirom da je jedna žena prijavila da je bila udarena od strane nekog čovjeka na ulici. </span>
</p>
<p class="p7">
<span>Iz izvještaja ljekara jedinice za HMP u Kotoru broj 16858 od 13.10.2012. godine na ime T.E. proizilazi da se imenovana javila u navedenu ustanovu navedenog dana u 13,38h gdje su joj konstatovane povrede, utvrđena dijagnoza i prepisana odgovarajuća terapija. </span>
</p>
<p class="p7">
<span>Iz otpusne liste sa epikrizom JZU Specijalne bolnice "V.Ć" R. na ime T.E. proizilazi da je imenovana liječena od 15.10 do 16.10.2012. godine, da joj je utvrđena dijagnoza i prepisana terapija. </span>
</p>
<p class="p7">
<span>Iz nalaza i mišljenja vještaka medicinske struke dr K.N. od 18.10.2012. godine proizilazi da je T.E. zadobila sljedeće povrede: crvenilo kože u središnjem dijelu nosa zahvatajući i lijevu bočnu stranu  nosa sa otokom, prugastog oblika promjera 3x1 cm, mnogobrojene tačkaste krvne podlive sluzokože donje usne obostrano više lijevo sa otokom donje usne i da navedene povrede predstavljaju i pojedinačno i zbirno laku tjelesnu povredu i nanesene su djestvom tupine aktivno zamahnutog oruđa u šta bi spadaloa šaka i sl. Osima navedenih povreda vještak navodi da je T.E. zadobila i otok u lijevom sljepoočnom tjemenom predjelu, a koji otok sam za sebe ne predstavlja tjelesnu povredu, te koji otok je nanešen dejstvom tupine aktivno zamahnutog mehaničkog oruđa u šta bi spadala šaka i sl. </span>
</p>
<p class="p4"></p>
<p class="p4">
<span>Iz izvoda iz kaznene evidencije za okrivljenog UP PI K. od 02.11.2012. godine proizilazi da okrivljeni T.V. nije evidentiran u navedenoj kaznenoj evidenciji.</span>
</p>
<p class="p4"></p>
<p class="p4">
<span>Ovakvo činjenično stanje sud je utvrdio na osnovu iskaza svjedoka-oštećene T.E., iskaza svjedoka P.R. i medicinske dokumentacije. Naime, oštećena T.E. je logično i uvjerljivo opisala tok kritičnog događaja i to da je kritičnog dana dok je bila u koloni vozila na rivi sa prijateljicom P.R. u vozilu, ovdje svjedokom, koja je bila na mjestu suvozača primijetila okrivljenog kod kafića D. sa svojom sadašnjom suprugom P.Ž., te da je isti kada ju je primijetio pljunuo u njenom pravcu, nazvao je "kurvom" i pokazao srednji prst i nakon kratkog vremena okrivljeni se odjedanput pojavio kod vozila, odnosno prišao joj je s leđa, uhvatio je desnom rukom za kosu (s obzirom da je prozor bio otvoren) i povukao je jako tako da je udarila lijevim dijelom glave u okvir od vrata, a potom joj zadao još 4-5 udaraca otvorenom šakom po licu. Ovakav opis toka kritičnog događaja potvrdila je i svjedok očevidac P.R., koja je bila u vozilu s oštećenom, tako da je mogla da vidi šta se kritične prilike dešavalo, pa je u svom iskazu objasnila da, kada je okrivljeni ugledao oštećenu pljunuo je u njihovom pravcu, vikao je "kurvo" i pokazao je srednji prst, da bi se potom odjedanput stvorio pored vozila i kroz prozor je uhvatio za kosu, povukao je i udario njenom glaom u okvir i staklo od vrata i zadao joj još 4-5 udaraca otvorenom šakom. Imenovana svjedokinja je pred sudom nesumnjivo pokazala na okrivljenog kao lice koje je kritične prilike vršilo nasilje nad oštećenom T.E., s obzirom da ga je jasno vidjela, jer je bila na mjestu suvozača i okrivljeni je bio udaljen od nje nekih pola metra. </span>
</p>
<p class="p7">
<span>Vjerodostojnost iskaza svjedoka-oštećene T.E.  potvrđena je i medicinskom dokumetacijom, izvještajima ljekara kojima se oštećena odmah po kritičnom događaju javila i to kako je u izvještaju navedeno u 13,38h, a kritični događaj se po saglasnim iskazima oštećene i svjedoka P.R. odigrao oko 12,20h, što je ukazuje da je oštećena odmah nakon zadobijanja povreda otišla kod ljekara da bi iste sanirala. Nesporno je da je oštećena kritične prilike zadobila tjelesne povrede i to kako je utvrdio vještak medicinske struke crvenilo kože u središnjem dijelu nosa zahvatajući i lijevu bočnu stranu  nosa sa otokom, prugastog oblika promjera 3x1 cm, mnogobrojene tačkaste krvne podlive sluzokože donje usne obostrano više lijevo sa otokom donje usne i da navedene povrede predstavljaju i pojedinačno i zbirno laku tjelesnu povredu i nanesene su djestvom tupine aktivno zamahnutog oruđa u šta bi spadala šaka i sl, a osim navedenih povreda vještak je naveo da je oštećena zadobila i otok u lijevom sljepoočnom tjemenom predjelu, a koji otok sam za sebe ne predstavlja tjelesnu povredu, te koji otok je nanešen dejstvom tupine aktivno zamahnutog mehaničkog oruđa u šta bi spadala šaka i sl. Prema tome, imajući u vidu vrstu povreda kao i mehanizam njihovog nastanka, očigledno je da su iste morale biti nanijete od druge osobe, a za sud je bilo nesporno da su nanijete od strane okrivljenog. U prilog navedenom stoji i iskaz svjedoka K.V., koji je kritične prilike obavljao službenu dužnost - regulisanje saobraćaja ispred Lučke kapetanije i isti je objasnio da je negdje oko 12,30h bila velika kolona vozila u oba pravca, on nije vidio sam kritični događaj, ali iz jednog taxi vozila koje je išlo u pravcu D. taksita mu je kroz otvoren prozor rekao kako se neki raspravljaju na sred puta i prave gužvu pokazujući rukom u pravcu rive. </span>
</p>
<p class="p7">
<span>U svojoj odbrani okrivljeni negira izvršenje predmetnog kritičnog djela, odnosno navodi da nije imamo nikakav kontakt sa oštećenom, koju je kritične prilike primijetio, jer joj je prozor vozila bio otvoren i dozivala ga je i slala mu poljupce, međutim on je samo nastavio put sa svojom suprugom, ne obraćajući pažnju na nju. Međutim, ovakvu odbranu okrivljenog sud je smatrao očigledno umjerenom na izbjegavanje krivice, s obzirom da je opovrgnuta za sud uvjerljivim iskazom oštećene, svjedoka P.R., kao i medicinskom dokumentacijom, a i iskazom svjedoka K.V. iz kojeg je utvrđeno da je svakako bilo sukoba na rivi, tako da su netačni navodi okrivljenog da on nije imao nikakav kontak s oštećenom kritične prilike. </span>
</p>
<p class="p7">
<span>Što se tiče iskaza svjedoka P.Ž. sud je isti smatrao usmjerenim na poboljšanje krivičnopravnog položaja njenog supruga-okrivljenog, s  obzirom da je i imenovana svjedokinja izjavila da okrivljeni ni na koji način nije reagovao kada je vidio oštećenu, a sud je, kako je gore navedeno, nesporno utvrdio da je kritične prilike bilo sukoba između okrivljenog i oštećene. Takođe, za sud su bili neuvjerljivi i iskazi svjedoka P.D. i B.Ž., obzirom da su i oni svojim iskazima pokušali da poboljšaju krivičnopravni položaj okrivljenog, jer su i ovi sjedoci izjavili da okrivljeni kritične prilike nije imao nikakvog kontakta s oštećenom, a što je opovrgnuto gore navedenim dokazima. </span>
</p>
<p class="p4"></p>
<p class="p4">
<span>Radnja krivičnog djela krivičnog djela nasilje u porodici ili u porodičnoj zajednici iz čl.220 st.1 KZ podrazumijeva primjenu grubog nasilja kojim se narušava tjelesni ili duševni integritet članova porodice ili porodične zajednice, a članom porodice, odnosno porodične zajednice shodno čl.142 st.28 KZ smatra se i bivši bračni drug. Dakle, da bi postojalo ovo krivično djelo potrebno je da se radi o grubom nasilju, što podrazmijeva nasilje jačeg inteziteta, odnosno nanošenje težih bolova i patnji.</span><span class="s2"> </span><span>Postupci okr. Tomčuka - hvatanje oštećene za kosu, povlačenje glave pri čemu je oštećena udarila u okvir od auta, zadavanje više udaraca otvorenom šakom po licu svakako da predstvljaju primjenu grubog nasilja prema oštećenoj, odnosno nasilje jačeg inteziteta, s obzirom da je ovakvim ponašenjem okrivljenog narušen tjelesni integritet oštećene, jer je ista zadobila laku tjelesnu povredu i otok u lijevom sljepoočnom tjemenom predjelu, kao i duševno spokojstvo, s obzirom da je oštećena usljed ovakvog ponašanja okrivljenog bila u šoku.</span>
</p>
<p class="p4"></p>
<p class="p4">
<span>Okrivljeni je na ovaj način ostvario sva bitna obilježja bića krivičnog djela nasilje u porodici ili porodičnoj zajednici iz čl.220 st.1 KZ i postupao je sa direktnim umišljajem, jer je bio svjestan da gore navedenim radnjama narušava tjleseni i duševni integritet oštećene - svoje bivše supruge, a to je i htio. </span>
</p>
<p class="p4"></p>
<p class="p4">
<span>Prilikom odluke o vrsti i visini krivične sankcije sud je u smislu čl.42 KZ cijenio sve okolnosti koje utiču da kazna bude veća ili manja, pa je kao olakšavajuću okolnost na strani okrivljenog cijenio njegovu raniju neosuđivanost, a otežavajućih okolnosti nije bilo pa mu je utvrdio kaznu zatvora u trajanju od tri mjeseca i istovremeno odredio da se kazna neće izvršiti ukoliko okrivljeni za vrijeme od jedne godine i šest mjeseci od dana pravosnažnosti presude ne učini novo krivično djelo. Sud je mišljenja da uslovna osuda predstavlja onu mjeru kojom će se u potpunosti ostvariti svrha izricanja uslovne osude shodno čl. 52 Krivičnog zakonika, a u okviru opšte svrhe izricanja krivičnih sankcija iz čl.4. st.2 istog zakonika, te da će ista dovoljno uticati na okrivljenog da ubuduće ne vrši ovakva ili slična krivična djela.</span>
</p>
<p class="p4"></p>
<p class="p4">
<span>Sa svega navedenog, te primjenom čl. 2, 4, 13, 15, 33, 32, 36, 42, 52, 53 i 54 Krivičnog zakonika i čl. 226, 229, 239, 368 i 374 ZKP-a riješeno je kao u izreci presude. </span>
</p>
<p class="p4"></p>
<p class="p4">
<span>Sud je obavezao okrivljenog na plaćanje troškova krivičnog postupka u iznosu od 49,50 eura, a koji se odnose na troškove vještaka medicinske struke i na plaćanje sudskog paušala u iznosu od 55,00 eura u roku od mjesec dana od dana od dana pravosnažnosti presude u korist Budžeta Crne Gore na žiro račun br. 832-16-52, shodno čl.227 i 229 ZKP-a.</span>
</p>
<p class="p4"></p>
<p class="p4">
<span>Sud je shodno čl.239 ZKP-a oštećenu Tomčuk Emu sa postavljenim a nepreciziranim imovinskopravnim zahtjevom uputio na parnicu.</span>
</p>
<p class="p4"></p>
<p class="p4"></p>
<p class="p4"></p>
<p class="p2">
<span>OSNOVNI SUD U KOTORU</span>
</p>
<p class="p2">
<span>Dana, 24.12.2012. godine</span>
</p>
<p class="p2"></p>
<p class="p4">
<span>Zapisničar,                                                                                       SUDIJA</span>
</p>
<p class="p4">
<span>Tamara Počanić                                                                Danijela Samardžić s.r.</span>
</p>
<p class="p4"></p>
<p class="p4">
<span>PRAVNA POUKA: Protiv ove presude ima se pravo žalbe Višem sudu u Podgorici u roku od 8 dana od dana prijema iste, a preko ovog suda.</span>
</p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p7"></p>
<p class="p8"></p>
<p class="p8"></p>
<p class="p8"></p>
<p class="p8"></p>


</body>
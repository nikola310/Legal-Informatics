<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.7875in 0.9840278in 1.18125in;}
.p1{margin-right:0.049305554in;text-align:justify;hyphenate:auto;font-family:Times New Roman;font-size:14pt;}
.p2{margin-right:0.049305554in;text-align:center;hyphenate:auto;font-family:Times New Roman;font-size:14pt;}
.p3{text-indent:0.5in;margin-right:0.049305554in;text-align:center;hyphenate:auto;font-family:Times New Roman;font-size:14pt;}
.p4{text-indent:0.5in;margin-right:0.049305554in;text-align:end;hyphenate:auto;font-family:Times New Roman;font-size:14pt;}
.p5{text-indent:0.5in;margin-right:0.049305554in;text-align:justify;hyphenate:auto;font-family:Times New Roman;font-size:14pt;}
.p6{text-indent:0.5in;margin-right:0.049305554in;text-align:justify;hyphenate:auto;font-family:Times New Roman;font-size:12pt;}
.p7{text-align:justify;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="AleksandarCulafic" name="author">
</head>
<body class="b1 b2">
<p class="p1"></p>
<p class="p2">
<!--Image link to '0.jpg' can be here-->
</p>
<p class="p3"></p>
<p class="p3"></p>
<p class="p4">
<span class="s1">K.br. 158/12</span>
</p>
<p class="p4"></p>
<p class="p4"></p>
<p class="p1"></p>
<p class="p2">
<span class="s1">U IME CRNE GORE</span>
</p>
<p class="p5"></p>
<p class="p1"></p>
<p class="p5"></p>
<p class="p5">
<span class="s1">OSNOVNI SUD U BERANAMA</span><span>, kao prvostepeni krivični, po sudiji pojedincu Aleksandru Ćulafiću, uz sudjelovanje zapisničara Mirosave Lekić, u krivičnom predmetu protiv optuženih </span><span class="s1">M. Š.</span><span>, iz P.</span><span class="s1"> </span><span>i</span><span class="s1"> E. Š., </span><span>iz SAD-a, zbog krivičnog djela teška tjelesna povreda iz čl. 151 st. 1 u vezi sa čl. 23 Krivičnog zakonika, u saizvršilaštvu, po optužnici Osnovnog državnog tužilaštva u Plavu Kt.br. 91/09 od 24.08.2009. godine, nakon održanog glavnog i javnog pretresa, u prisustvu zamjenika ODT-a u Beranama Jadranke Mićović, optuženog M. Š. i njegovo branioca adv. M. R., koji je i branilac E. Š., punomoćnika oštećenog H. R. adv. B. M., a u odsustvu optuženog E. Š., donio je dana 12.04.2013. godine, a javno objavio 15.04.2013. godine,</span>
</p>
<p class="p5"></p>
<p class="p5"></p>
<p class="p5"></p>
<p class="p2">
<span class="s1">P R E S U D U</span>
</p>
<p class="p3"></p>
<p class="p3"></p>
<p class="p5"></p>
<p class="p5">
<span class="s1">1. Optuženi M. Š., </span><span>JMBG ..., od oca V. i majke B., rođene K., rođen .... godine, u B., stalno nastanjen u P., državljanin C. G., pismen, student, neoženjen, srednjeg imovnog stanja, neosuđivan. </span>
</p>
<p class="p5"></p>
<p class="p5">
<span class="s1">2. Optuženi</span><span> </span><span class="s1">E. Š., </span><span>od oca Z. i majke A., rođene P., rođen ... godine, u SAD-u, sa prebalištem u C., državljanin SAD-a, pismen, student, neoženjen, dobrog imovnog stanja, neosuđivan,</span>
</p>
<p class="p5"></p>
<p class="p5">
<span>-</span><span class="s1"> </span><span>na osnovu čl. 373 tač. 2 Zakonika o krivičnom postupku Crne Gore</span>
</p>
<p class="p5"></p>
<p class="p5"></p>
<p class="p5"></p>
<p class="p3">
<span class="s1">OSLOBAĐAJU SE OD OPTUŽBE</span>
</p>
<p class="p3"></p>
<p class="p1"></p>
<p class="p5">
<span>Da su:</span>
</p>
<p class="p5"></p>
<p class="p5">
<span>- Dana 28.07.2009. godine, oko 16,30 časova, na ulici ispred benzinske stanice i SUR „L.“ u P., zajedno sa mal. Š. B. i Š. E., teško tjelesno povrijedili oštećenog - mal. R. H., na način što su ga dok se oštećeni kretao svojim motociklom - skuterom, bez ikakvog povoda oborili sa istog, a zatim ga stisnutim pesnicama i nogama obuvenim u cipele udarali u predjelu glave i tijela, nanijevši mu povrede u vidu dislociranog preloma radijusa lijeve podlaktice, više lakih tjelesnih povreda u vidu hematoma u predjelu zigomatične kosti i mnogobrojne oguljotine po tijelu,</span>
</p>
<p class="p5"></p>
<p class="p5">
<span>- čime bi kao saizvršioci izvršili krivično djelo teška tjelesna povreda iz čl. 151 st. 1 Krivičnog zakonika,</span>
</p>
<p class="p5">
<span>	</span>
</p>
<p class="p5">
<span>- jer nije dokazano da su učinili djelo za koje su optuženi.</span>
</p>
<p class="p5"></p>
<p class="p5">
<span>Troškovi krivičnog postupka padaju na teret posebnog razdjela budžeta za rad sudova na osnovu čl. 230 st. 1 ZKP-a o čemu će sud odlučiti posebnim rješenjem.</span>
</p>
<p class="p5">
<span> </span>
</p>
<p class="p5">
<span>Oštećeni H. R. se radi ostvarivanja imovinsko pravnog zahtjeva upućuje na parnični postupak.</span>
</p>
<p class="p3"></p>
<p class="p3"></p>
<p class="p1"></p>
<p class="p3">
<span class="s1">O b r a z l o ž e nj e</span>
</p>
<p class="p3"></p>
<p class="p3"></p>
<p class="p1"></p>
<p class="p5">
<span>Optužnicom Osnovnog državnog tužilaštva u Plavu Kt.br. 91/2009 od 24.08.2009. godine optuženi su Š. M. i Š. E., da su kao saizvršioci izvršili krivično djelo nasilničko ponašanje iz čl. 399 Krivičnog zakonika u sticaju sa krivičnim djelom teška tjelesna povreda iz čl. 151 st. 1 u vezi čl. 23 Krivičnog zakonika, s tim što je zastupnik javne optužbe na glavnom pretresu od 12.04.2013. godine preciziro činjenični opis i okrivljenima stavio na teret izvršenje krivičnog djela teška tjelesna povreda iz čl. 151 st. 1 Krivičnog zakonika, pa je u tom smislu sadržano u izreci presude.</span>
</p>
<p class="p5"></p>
<p class="p5">
<span>Glavni pretres je održan u ponovnom postupku shodno ukidnom rješenju Višeg suda u Bijelom Polju Kž.br. 596/12 od 19.09.2012. godine, u prisustvu zamjenika ODT-a u Beranama Jadranke Mićović, optuženog M. Š. i njegovog branioca adv. M. R., koji je ujedno i branilac E. Š., punomoćnika oštećenog H.R. adv. B. M., a u odsustvu optuženog E. Š. kome se sudilo u odsustvu shodno rješenjenju krivičnog vijeća ovoga suda Kv.br. 318/11 od 29.11.2011. godine, jer je isti bio nedostupan državnim organima, tako da se nije moglo obezbijediti njegovo prisustvo na glavnom pretresu, a načelo ekonomiočnosti nalaže da se suđenje sprovede bez odugovlačenja.</span>
</p>
<p class="p5"></p>
<p class="p5">
<span>Zamjenik ODT-a u Beranama Jadranka Mićović, ostala je pri preciziranoj optužnici jer je teza iste u potpunosti dokazana, a što je utvrđeno iskazom svjedoka oštećenog R. H., čiji iskaz ne treba dovoditi u sumnju,  jer je u cjelosti potvrđen kroz medicinsku dokumentaciju tako i nalazom i mišljenjem vještaka dr B. D., pa je predložila da sud optužene oglasi krivim i osudi na kaznu zatvora u trajanju od po šest mjeseci.</span>
</p>
<p class="p5"></p>
<p class="p5">
<span>Punomoćnik oštećenog adv. B. M.</span><span class="s1">, </span><span>u završnoj riječi je istakao da se pridružuje krivičnom gonjenju protivokrivljenih, jer je tokom postupka na nesumnjiv način utvrđeno da su okrivljeni izvršili krivično djelo stavljeno im na teret, a što se utvrđuje iz pravosnažne presude protiv maloljetnih B. i E., koji su osuđeni za isto krivično djelo. Postavio je imovinsko pravni zahtjev.</span>
</p>
<p class="p5"></p>
<p class="p5">
<span>Optuženi M.Š.,</span><span class="s1"> </span><span>u svojoj odbrani u bitnom je istakao je da je predmetnog dana, sa svojim rođakom A. K., došao na splav na P. jezeru oko 13,20 časova. Tu su se nalazili do 15,30 časova, a onda pošli kući, gdje je došao oko 15,40 časova. U dvorištu je zatekao majku B. Š., tetku R. K. i sestru od tetke S. C.. Nakon sat vremena dobio je telefonski poziv sa nepoznatog broja i od nepoznatog lica, koje ga je obavijestilo da je između njegovog brata od strica E. Š. i rođaka B. Š., sa jedne strane i B.R., sa druge strane, ispred B. p. u P., došlo do svađe. Nije pitao ko je zvao. Nakon ovoga je kod prodavnice O., koja se nalazi u blizini njegove kuće susreo je B. i E.. Oni su mu ispričali da je prilikom dolaska na benzisku pumpu, prema B. motociklom - skuterom krenuo B. R. i da ga je B. odgurnuo od sebe, tako da je on pao sa skutera. Kritični događaj se desio na udaljenosti od oko 500 do 600 metara od njegove kuće. Pretpostavlja da je razlog zbog kojeg je oštećeni kazao da je on bio prisutan, svađa između njihovih porodica, koja datira prije predmetnog događaja. </span>
</p>
<p class="p5"></p>
<p class="p5">
<span>U završnoj riječi izjavio je da se ne osjeća krivim zbog krivičnog djela stavljenog mu na teret i u potpunosti je prihvatio završnu riječ zajedničkog branioca.</span>
</p>
<p class="p5"></p>
<p class="p5">
<span>Optuženi E. Š., u svojoj u bitnom je istakao, da je predmetnog dana sa rođakom mal. B. bio na P. jezeru, odakle su pošli kući u periodu od 15,00 do 17,00 časova. Dolaskom do benzinske pumpe, prilikom prelaska ulice, B. se kretao nekoliko metara ispred njega. Kada je B. bio na sredini ulice, on još nije biio zakoračio na ulicu. Iz pravca benzinske pumpe, u pravcu P., naišao je B. R. na skuteru, sa kacigom na glavi. Nije ga poznavao i tada ga je prvi put vidio. Isti je podigao svoju desnu nogu u visini B. grudi sa namjerom da ga udari, a B. je uhvatio rukama njegovu podignutu nogu i odgurnuo ga, kojom prilikom se motocikl prevrnuo, a oštećeni pao na asfaltnu podlogu. Po padu oštećenog, on i B. su otišli kući, gdje su M. Š. i E. Š., ispričali šta se desilo. Dok je bio u dvorištu,  pozvao ga je telefonom njegov stric V. da pođu u Ispostavu P., radi davanja izjave. </span>
</p>
<p class="p5"></p>
<p class="p5">
<span>Završne riječi optuženog E. Š. nije bilo, s obzirom da je glavni pretres održan i zaključen u njegovom odsustvu, a zajednički branilac okrivljenih adv. M. R.u završnoj riječi je istakao da ni jednim izvedenim dokazom nijesu protvrđeni navodi optužnice kako ranije činjenično postavljene, tako i izmijenjene. Sve što se dogodilo u konkretnom slučaju je pad sa motocikla koji je izazvao Š. B., koji je zato pravosnažno osuđen. Tražio je od suda da svestranije cijeni dokaze i to iskaze svjedoka, kao i nalaz i mišljenje vještaka medicinske struke koji su u prethodnim postupcima bili zanemareni. Predložio je da sud optužene oslobodi od optužbe zbog nedostatka dokaza.</span>
</p>
<p class="p5"></p>
<p class="p5">
<span>Provjeravajući navode optužnog akta i odbranu optuženih sud je na glavnom pretresu u dokaznom postupku izveo dokaze: saslušao u svojstvu svjedoka oštećenog H. R.; na saglasan predlog stranka pročitao iskaze svjedoke B. Š., E. Š., B. V., I. L., S. P., S. C., S. Š., R. M., F. Š.; pročitao iskaze svjedoka I. D., B. P., R. K. i A. K., saslušao vještaka dr B. D.; pročitao izvještaj ljekara specijaliste Opšte bolnice B. - hirurške ambulante broj protokola ... od .... godine, na ime H. R.; izvršio uvid dokaze koji se nalaze u spisima predmet Km.br. 4/2011, izvršio uvid u foto dokumentaciju Ispostave P. broj .../... od .... godine i pročitao izvode iz Kaznene evidencije na ime optuženih. </span>
</p>
<p class="p5"></p>
<p class="p5">
<span>Cijeneći odbranu optuženih i dokaze pojedinačno i u međusobnoj vezi  shodno čl. 370 ZKP CG, sud je stao na stanovište da sporovedenim dokazima  nije dokazano, niti utvrđeno da su optuženi izvršili krivično djelo stavljeno im na teret, a ovo sa razloga što odbrana optuženih da ovo krivično djelo nijesu izvršili  nije obezvrijeđena izvedenim dokazima.</span>
</p>
<p class="p5"></p>
<p class="p5">
<span>Oštećeni H. R., u svom iskazu je istakao da je kritičnog dana, oko 16,30 časova, svojim motociklom, došao na benzinsku pumpu da bi natočio gorivo. Primijetio je na putu, neposredno pored pumpe E. Š., B. Š., E. Š. i M. Š., koje poznaje iz viđenja. U momentu kretanja sa benzinske pumpe prema P., oni su zaustavili jedno vozilo, koje se kretalo iz pravca G., u pravcu P.. Nije zapazio ko je bio vozač, a do vozila su prišli sa strane vozača E. i B. Š. i razgovarali su sa vozačem. M. i E.Š. su stajali na oko 3 do 4 m dalje. Zbog takvog položaja, morao je da prođe između njih. U momentu dok je prolazio, sa motora je pao od  udaraca, a ne zna tačno ko mu je zadao udarac, jer je nosio kacigu, te kad bolje razmisli shvatio je da je zadobio više udaraca i to ne samo od B., zbog čega je i pao sa motora. Nakon što je pao sa motora, sva četvorica su prišla do njega i počeli da ga udaraju nogama i pesnicama u predjelu glave i tijela, a najviše leđa. Pao je na lijevu stranu i od pada zadobio ogrebotine. Optuženi su pokušali da mu skinu kacigu dok je ležao, nakon što je oboren sa motocikla i on je kacigu uhvatio lijevom rukom sa prednje strane, u dijelu vezira, držeći je da mu je ne skinu. Tog momenta je zadobio udarac u predjelu lijeve ruke i osjetio jak bol. Nije vidio ko mu je taj udarac zadao i nije mogao da se izjasni čime mu je udarac u predjelu lijeve ruke nanešen, a smatra da je nanešen djelovanjem tijela od strane lica koja su ga tukla i da nije nanešen predmetom. Povreda u vidu preloma lijeve ruke nije nastala od pada, jer tada ne bi mogao da se uhvati za kacigu. Nije primijetio ko mu je zadao ovaj udarac, jer je pokušavao sebe i glavu zaštiti rukama, a ujedno je branio da mu ne skinu kacigu. Nakon što su ga sva četvorica udarali, udaljili su se sa lica mjesta, jer je do njega došao neko od prisutnih. Zatim ga je A. M. odvezao u Dom zdravlja. Na putu je zaustavio svoje vozilo kako bi propustio drugo auto, te je primijetio V.Š. i Z. Š. i kazao V. šta su njegova djeca uradila momku. Tada je Z. izvukao M. iz auta i on i V. su ga udarali u predjelu lica, a zatim pokušali i njegova vrata da otvore, ali je A. ušao u vozilo i napustili su lice mjesta. Na pitanje suda kako objašnjava razliku u iskazu datom kod Osnovnog suda u Plavu na zapisniku K.br. 89/2009 od 02.08.2010. godine, kada je izjavio da kritičnom prilikom kada ga je odgurnuo Š. B., on je držeći se za volan od motocikla pao na asfaltnu podlogu i udario ramenom u asfalt, dok je na zapisniku kod ovoga suda K.br. 72/11 od 29.11.2011. godine izjavio da je sa motora pao od udarca, a ne zna tačno ko mu je zadao udarac, objasnio je da je tačno da je sa motora pao od udaraca, a da ne zna ko mu je zadao udarac jer je nosio kacigu, te da kad je malo bolje razmislio shvatio je da je zadobio više udaraca i to ne samo od B., zbog čega je pao sa motora. Po ocjeni ovog svjedočenja sud je imao u vidu da su konstatacije na zapisniku o saslušanju K.br. 89/2009 od 02.08.2010. godine pred sudom jasne, a koje se odnose na to da kritičnom prilikom nakon što ga je odgurnuo B., on je držeći se za volan od motocikla pao na asfalt i udario ramenom u asfalt. Međutim, iskaz dat na glavnom pretresu da je pao od udaraca, a ne zna tačno ko mu je zadao udarac jer je nosio kacigu, te da kad bolje razmisli shvata da je zadobio više udaraca, ne samo od B., zbog čega je pao sa motora, po mišljenju suda je neprihvatljiv i sračunat na otežavanje krivičnog položaja okrivljenih, te iskaz dat 02.08.2010. godine, kod sudije u P. neopterećen je vremenom i uticajem okoline i samim tim objektivniji i vjerodostojniji nego promijenjeni iskaz na glavnom pretresu, pa je sud kao konačan zaključak u vezi odlučne činjenice prihvatio iskaz oštećenog da ga je Š. B. odgurnuo sa motora zbog čega je oštećeni pao na asfaltnu podlogu. Sud je iskaz oštećenog saslušanog u svojstvu svjedoka prihvatio u dijelu da je kritičnom prilikom pao sa motora i da je kritičnom prilikom zadobio povrede i to u vidu dislociranog preloma radijusa lijeve podlaktice, više lakih tjelesnih povreda u vidu hematoma u predjelu zigomatične kosti i mnogobrojne oguljotine po tijelu. Sud nije prihvatio navode oštećenog da je pao sa motora od udaraca koje su mu nanijeli okrivljeni, da ne zna ko mu je zadao udarce jer je imao kacigu, ali da kad malo bolje razmisli shvata da je zadobio više udaraca i to ne samo od B.. U tom dijelu sud je iskaz istog svjedoka cijenio kao usmjeren na otežavanje krivično pravnog položaja okrivljenih, a obezvrijeđen iskazom svjedoka B. Š., koji nije sporio da je oštećenog on gurnuo sa motora zbog čega je pao na asfaltnu podlogu, svjedoka B. V., koji je istakao da je B. odgurnuo motociklistu koji je pao i R. M., koji je istakao da je B. Š. odgurnuo rukama motociklistu tako da je prevrnuo motocikl, a motocklista pao na kolovoz. Za sud su takođe bili neprihvatljivi navodi oštećenog da su nakon što je pao sa motora sva četvorica došla do njega i počeli da ga udaraju nogama i pesnicama u predjelu glave i tijela, a najviše leđa. Ovakav iskaz oštećenog obezvrijeđen je nalazom i mišljenjem vještaka medicinske struke dr B. D. i medicinskom dokumentacijom gdje nijesu konstatovane povrede u predjelu leđa, iako je oštećeni tvrdio da su ga udarali u tom dijelu i nogama i rukama, a što doprinosi neubjedljivosti ovog iskaza, kao i iskazima svjedoka B. Š., koji je istakao da E.Š. nije udarao oštećenog nogama niti rukama, I. L., koji je tvrdio da M. i E. Š. nijesu bili na mjestu događaja, a da je bio B. Š. i još jedan momak, te da zna ko je optuženi E. Š., ali ga nije prepoznao kao lice koje je učestvovalo u predmetnom događaju, a koje iskaze svjedoka je u ovom dijelu sud prihvatio. Za sud su takođe bili neprihvatlji navodi oštećenog da su optuženi pokušali da mu skinu kacigu nakon što je pao sa motora dok je ležao, te da je on lijevom rukom uhvatio kacigu u dijelu vezira držeći je da mu je ne skinu i tog momenta je zadobio udarac u predjelu lijeve ruke, te da je povreda nastala od udarca a ne od pada, jer ne bi mogao da drži kacigu tom rukom, jer je ovakav iskaz svjedoka obezvrijeđen nalazom i mišljenjem vještaka dr B. D., koji je naveo da povreda u vidu preloma lijeve podlaktice, na opisanom mjestu najčešće nastaje prilikom pada na tvrdu podlogu, na dlanove šake, zato što je prelom u distalnom, tj. donjem dijelu podlaktice karakteristika preloma prilikom pada dlanovima na tvrdu podlogu, a  mogao je biti nanešen i udarom jake mehaničke sile, odnosno udarom jako zamahnutog tvrdog predmeta, kao što su štap ili slično, a prelom nije mogao biti nanešen nogom ili rukom, te da kod preloma radijusa koji je dislociran, a koji izaziva jak bol, oštećeni nije mogao da se hvata za kacigu i da je vuče, a od odbrambenih radnji mogao je eventualno da pridrži zdravom rukom povrijeđeni prelom i da podigne zdravom povrijeđenu ruku u cilju odbrambenog mehanizma, a da druge radnje sa ovakvim prelomom nije mogao da uradi.</span>
</p>
<p class="p5"></p>
<p class="p5">
<span>Svjedok B. Š., u svom iskazu u bitnom je istako da je kritičnog dana sa svojim rođakom E. Š. bio na plaži na P. jezeru. Kući su pošli u periodu od 16,00 do 17,00 časova. Dok su se kretali  prema kući, prilikom prelaska ulice, u blizini benziske pumpe, iz pravca G. u pravcu P., dok je bio na sredini ulice, vozilom je naišao F. Š.. F.je pored njega zaustavio svoje vozilo, ali je odmah nakon toga nastavio prema P.. U istom momentu putem je naišao sa motociklom oštećeni, koga je poznavao iz viđenja. E. se nalazio na drugoj strani ulice, na trotoaru. Vidio je oštećenog kako ide sa žutim skuterom, pa kada je došao do njega, podigao je desnu nogu u visini grudi da ga udari. Tada je on nogu oštećenog uhvatio u predjelu malo iznad obuće i odgurnuo, nakon čega je oštećeni pao na asfaltnu podlogu. Dok je ležao, on i optuženi E. su pobjegli sa lica mjesta i konkretnom prilikom nijesu udarali oštećenog, niti nogama, niti rukama. U blizini kuća optuženih E. i M.Š., naišli su na optuženog M. Š., koji se kretao prema ulici gdje se desio predmetni događaj i ispričali su mu šta se dogodilo. Poslije 20 - tak minuta došla je policija i obavijstila da moraju da se jave u Ispostavu P., radi davanja izjava i to on, optuženi E. M. i E.. Nije siguran da li je uopšte toga dana viđao E. Š.. Sud je prihvatio iskaz ovog svjedoka, cijeneći ga kao jasan i objektivan, osim u dijelu da on nije udarao oštećenog nakon pada sa motora, s obzirom da je ovakav iskaz obezvrijeđen iskazom svjedoka I. L., koji ne naveo da je makao B. Š. koji je udarao oštećenog.  </span>
</p>
<p class="p5">
<span> </span>
</p>
<p class="p5">
<span>Svjedok I. L. u svom iskazu je naveo, da je predmetnog dana došao na benzinsku pumpu u P. poslije 16,00 časova, sa namjerom da natoči gorivo.  Primijetio momka sa žutim skuterom. Na pumpi je bila i cisterna za gorivo. Nakon što je natočio gorivo, ovaj momak je stavio kacigu na glavu i krenuo prema P.. Pošto je radnik na pumpi bio zauzet, on je sam sebi počeo da toči gorivo i okrenuo se leđima ovom momku. Tada je čuo tresak i primijetio je da je vozač skutera pao na asfaltnu podlogu, a skuter mu je bio preko lijeve noge. Iznad njega su se nalazila dva njemu nepoznata momka, koji su ga udarali rukama i nogama, dok je on ležao na asfaltu. U neposrednoj blizini, tačnije na oko pola metra od oštećenog, stajala su još dva momka, po njegovoj procjeni od 15 do 17 godina, skrštenih ruku i nijesu ga udarali. Nije poznavao ni jedno od ovih lica. Oštećeni je pokušao da ustane, a na glavi je imao kacigu. Pritrčao je do njih i uhvatio manjeg dječaka, koji je udarao oštećenog i koji je na sebi imao bijelu majicu i smeđu ili crnu boju kose. Uhvatio ga je za ramena i ruke i okrenuo ga bočno, a taj momak je nešto promrmljao negativnim riječima, a zatim se udaljio u pravcu mjesta G. i restorana F.. Drugi momak, koji je bio visine oko 175 cm, mršav i crne kose, još nekoliko puta je udario ošećenog, do je ležao na asfaltu, a zatim i on otišao za drugom. Poslije njih su sa lica mjesta otišla i druga dva momka koja su bila u neposrednoj blizini, a koji nijesu udarali R.. Pomogao je oštećenom da ustane, a on mu se žalio da ga boli ruka, pa mu je pomogao da izvuče ruku, jer je jedan od ovih momaka, a nije mogao da se izjasni koji, u bijesu motor ponovo povukao, tako da se ruka oštećenog našla ispod motocikla, tj. njegovog volana. Pošto je pretpostavio da je ruka oštećenom polomljena, zaustavio je vozilo, kojim je upravljalo lice po imenu A., koji ga je odvezao u pravcu Doma zdravlja. Odmah nakon toga motocikl se zapalio, a požar su ugasili ćebetom. Sjutradan je izvršeno prepoznavanje dva mlađa momka u Ispostavi policije P.. Prepoznao je jednog, kome je prišao sa leđa i makao ga od oštećenog, a radilo se o unuku Š. Š.. M. i E. Š. nijesu bili na mjestu događaja, a bio je B. Š. i još jedan momak, kojeg ne poznaje i udarali su oštećenog. Zna ko je optuženi E. Š., ali ga nije prepoznao kao lice koje je učestvovalo u predmetnom događaju. Sud je u potpunosti prihvatio iskaz ovog svjedoka cijeneći ga kao jasan, objektivan i ničim doveden u pitanje, a radilo se o očevidcu kritičnih dešavanja. </span>
</p>
<p class="p5"></p>
<p class="p5">
<span> Iz iskaza svjedoka B. V., sud nije mogao utvrditi pravno relevantne činjenice vezane za kritični događaj, ali je u svom iskazu potvrdio da je u vrijeme kada se desio predmetni slučaj bio na benzinskoj pumpi u P.. Točio je gorivo u plastični bidon, a prije njega gorivo je u svoj žuti motocikl - skuter natočio neki momak, kojeg nije poznavao. Taj momak je stavio kacigu na glavu i sa motociklom krenuo prema P.. Primijetio je da je u tom momentu, ulicu ispred njega prelazio B. Š., kojeg poznaje iz viđenja. Prilikom prolaska pored B. vidio je da je motociklista digao desnu nogu u pravcu B., a da ga je B. uhvatio za nogu i odgurnuo i motociklista je pao. U momentu kada je oštećeni podigao desnu nogu put B., B.se nalazio na sredini puta prelazeći ulicu. Nakon što je natočio gorivo u bidon, krenuo je pješke u pravcu P., tako da je prošao pored mjesta na kojem se motocikl prevrnuo i sve vrijeme je gledao prema tom mjestu i nije vidio da je bilo ko od prisutnih oborenog motociklistu udarao. B. je odmah nastavio put prema naselju G. i bio je sam. Optužene nije vidio na mjestu događaja, a upoznao ih je u sudu u toku ovog krivičnog postupka. Oštećeni je sam ustao, a B. Š. je pobjegao sa lica mjesta. Nije vidio nikoga da bježi sa lica mjesta zajedno sa B., a koje navode je sud cijenio kao potvrdu navoda svjedoka B. Š. da je on odgurnuo oštećenog sa motora koji je pao konkretnom prilikom, kao i to da optuženi nijesu učestvovali u događaju oko obaranja oštećenog sa motora.</span>
</p>
<p class="p5"></p>
<p class="p5">
<span>Svjedok F. Š. sud nije mogao utvrditi pravno relevantne činjenice vezane za kritični događaj, osim što je isti svjedok u svom iskazu naveo da je predmetnog dana upravljao vozilom marke „M.“ iz pravca G. u pravcu P.. Pri nailasku na benzinsku pumpu, primijetio je ispred sebe kako put prelazi B. Š., koga inače lično poznaje. Pozdravio se sa njim i krenuo dalje. Istovremeno je primijetio da iza njega ide motociklista, koji se uključuje na put. Kada je motociklista prišao B., vidio je da se motocikl prevrnuo i motociklista pao, a razlog zašto se prevrnuo nije mu poznat. To se dešavalo na oko 4 do 5 m od  njega. Nije zaustavio vozilo, već je nastavio kretanje prema P.. Nije primijetio, niti optužene M. i E. Š., niti E. Š., koje lično poznaje. Ne sjeća se koga je vidio na mjestu događaja, a oštećenom je u pomoć priskočilo 5 do 6 lica.</span>
</p>
<p class="p5">
<span class="s1"> </span>
</p>
<p class="p5">
<span>Iz iskaza svjedoka R. M., sud nije mogao utvrditi pravno relevantne činjenice vezane za kritična dešavanja, ali je u svom iskazu svjedok potvrdio, da je u vrijeme kada se desio predmetni događaj sjedio na terasi kafane „L.“, koja se nalazi preko puta benzinske pumpe u P.. U pravcu P. kretao se žuti motocikl, na kojem je bio vozač koji je imao na glavi kacigu. U neposrednoj blizini pumpe stajao je jedan momak, koji je u trenutku kad je motociklista prolazio pred njega istog odgurnuo, tako da je prevrnuo motocikl, a motociklista je pao na kolovoz. Odmah se stvorila gužva, a nije primijetio da je ovaj momak nakon što je motociklista pao, istog udarao nogama i rukama. Momak je rukama odgurnuo motociklistu u predjelu desnog ramena, a koje navode sud je cijenio kao potvrdu iskaza svjedoka B. Š., da je on odgurnuo oštećenog.</span>
</p>
<p class="p5"></p>
<p class="p5">
<span>Iz iskaza svjedoka S. P., sud nije mogao utvrditi pravno relevantne činjenice vezane za kritični događaj, osim da je na benzinskoj pumpi na kojoj radi, došla cisterna sa gorivom i to je bilo negdje oko 16,00 časova. Nakon što je iz cisterne istočeno gorivo, ušao je u unutrašnjost objekta da ispiše otpremnicu, dok je vozač ostao da pomjeri cisterne za drugi rezervoar. Nakon dva minuta, vozač cisterne ušao je u objekat i obratio mu se riječima: „S., ovamo udariše nekog momka na motoru“. Odmah je izašao da vidi o čemu se radi i tom prilikom na kolovozu ulice, koja prolazi neposredno pored benzinske pumpe, vidio je prevrnuti žuti motocikl. Pored njega primijetio je policajca M., a ne zna njegovo ime. Nikog drugog tom prilikom nije vidio u blizini. Pošto je iz rezervoara motocikla po kolovozu istočilo gorivo, predložio je prisutnom policajcu da se isto opere vodom, da ne bi došlo do požara, što on nije dozvolio, a što je sud cijenio kao postojanje takve mogućnosti. </span>
</p>
<p class="p5"></p>
<p class="p5">
<span>Iz iskaza svjedoka S. Š. sud nije mogao utvrditi pravno relevantne činjenice vezane za kritični događaj, ali je u svom iskazu navela da radi na benzinskoj pumpi u P.. Negdje oko 16,30 časova, na pumpu je došla cisterna sa gorivom, tako da je bila zauzeta oko pretakanja goriva. Kada se u jednom trenutku okrenula u pravcu kafane „L.“, vidjela je gužvu, ali zbog obaveza oko pretakanja goriva nije imala vremena, niti da se raspituje o čemu se radi, niti da vidi bliže šta se događalo. Ovo utoliko prije što je morala završiti papirologiju oko prijema goriva. U gužvi nije primijetila M., E. i E. Š., a primijetila je B. Š.. Nije primijetila ni da neko nekog udara, što je sud cijenio kao postojanje takve mogućnosti. </span>
</p>
<p class="p5"></p>
<p class="p5">
<span>Iz iskaza svjedoka I. D., sud nije mogao utvrditi pravno relevantne činjenice vezane za kritični događaj, ali je svjedok u svom iskazu naveo da se predmetnog dana nalazio u blizini benzinske pumpe u P., čekajući prevoz za G.. Vidio je oštećenog kako toči gorivo u svoj motocikl žute boje i pozdravio se sa njim. U međuvremenu je naišao njegov tetak, te je otišao prema G. i ne zna šta se dalje dešavalo, a što je sud cijenio kao postojanje takve mogućnosti.</span>
</p>
<p class="p5"></p>
<p class="p5">
<span>Iz iskaza svjedoka B. P., sud nije mogao utvrditi pravno relevantne činjenice vezane za kritični događaj, ali je isti svjedok u svom iskazu navela da se u  vrijeme predmetnog događaja nalazila šankom i prala čaše i slučajno je izašla. Primijetila je kako na kolovozu ulice sjedi momak sa žutom kacigom na glavi, a dvojica njoj nepoznatih momaka mu pomažu da ustane držeći ga ispod pazuha. Ubacili su ga u neko vozilo, koje se udaljilo u pravcu Doma zdravlja, a neko od prisutnih je tražio crijevo za vodu kako bi isprali prosuto gorivo iz motora po asfaltu, a što je sud cijenio kao postojanje takve mogućnosti. </span>
</p>
<p class="p5"></p>
<p class="p5">
<span>Iz iskaza svjedoka C. S., sud nije mogao utvrditi pravno relevantne činjenice vezane za kritični događaj, a ista je potvrdila da je kritičnog dana, negdje oko 15,00 časova primijetila u kući brata od ujaka E.. Dok se nakon toga nalazila u dvorištu kuće, negdje oko 15,55 časova, sa trećeg sprata kuće je pozvao E. i kazao joj da je na vezi preko interneta njena sestra iz Š.. Zbog toga je pošla da se čuje sa sestrom i zadržala se sa E. na kompjuteru oko pola sata. Nakon toga su ona i E. zajedno sišli da ručaju. Tom prilikom za stolom su zatekli svu familiju, između ostalog i braću od ujaka optužene E. i M. i rođaka B.. Dok se nalazila za kompjuterom na trećem spratu, čula je M. glas u dvorištu kuće kako govori njenoj tetki: „Alo, alo, neko je napao B..“ Prije nego što se popela na treći sprat kuće kod E., nije vidjela niti M., niti E., niti B., tako da ne zna da li su se u to vrijeme nalazili u kući.</span>
</p>
<p class="p5"></p>
<p class="p5">
<span>Iz iskaza svjedoka K. R., sud nije mogao utvrditi pravno relevantne činjenice vezane za kritični događaj, ali je ista navela da je kritične prilike bila u gostima kod svoga brata V., oca optuženog M.. Kako je dijete njene sestričine palo u dvorištu i razbilo usnicu, ona je izašla da vidi o čemu se radi. Za njom je izašao optuženi M. i protrčao. Vidjela je da je otišao do kuće P. i odmah se vratio, peškir mu je bio oko vrata. Pitala ga je šta je bilo, a on je odgovorio da je neko istukao B.. Zatim su ušli u kuću da ručaju i za stolom su bili optuženi M., E., kao i E., a B. nije vidjela. Ne zna kada se optuženi M. vratio sa plaže i sa kim je bio, a kada je istrčao iz kuće, nikog nije bilo u njegovom društvu.</span>
</p>
<p class="p5"></p>
<p class="p5">
<span>Svjedok E. Š. sud nije mogao utvrditi pravno relevantne činjenice vezane za kritični događaj, ali je svjedok u svom iskazu naveo da se u vrijeme kada se desio predmetni događaj nalazio u svojoj porodičnoj kući, tako da mu ništa nije poznato. Oko 15,30 časova radio je u piceriji „B.“, koja je vlasništvo njegove porodice. Zatim je pošao svojoj kući, koja je od ove picerije udaljena oko 10-tak minuta hoda. Kada je došao kući, pošao je na sprat, gdje je igrao igrice na kompjuteru. Negdje oko 17,00 časova sišao je u prizemlje kako bi ručao, kada mu je tetka R. kazala da je bila neka svađa u kojoj je učestovao B. Š. i pitala ga da li je on učestvovao u toj svađi. On joj je odgovorio da se sve vrijeme nalazio na spratnom dijelu kuće za kompjuterom. Kada je došao u dvorište kuće zatekao svog brata optuženog M., ali ne zna li ga je tom prilikom M. vidio. Toga dana nije vidio, niti sretao B. Š. i E. Š.. </span>
</p>
<p class="p5"></p>
<p class="p5">
<span>Iz iskaza svjedoka A. K., sud nije mogao utvrditi pravno relevantne činjenice vezane za kritični događaj, ali je isti istakao da su se oko 16,00 časova on i optuženi M. vraćali kući sa plaže. Na plaži su bili optuženi M.,E., E. i B. i još neko od rodbine. Ne zna ko je prvi napustio plažu. Ne zna da li je optuženi E. bio u kući kada su stigli on i optuženi M., samo se sjeća da je E. sišao sa sprata, tako da su za ručkom bili optuženi, a B. se ne sjeća.</span>
</p>
<p class="p5"></p>
<p class="p5">
<span>Iz nalaza i mišljenja vještaka ortopeda dr B. D., sud je utvrdio da je oštećeni zadobio povrede u vidu dislociranog preloma radijusa na tipičnom mjestu lijeve podlaktice, hematom u predjelu zigomatične kosti i mnogobrojne oguljotine po tijelu. Povreda u vidu preloma lijeve podlaktice je teška tjelesna povreda, a ostale povrede su lake tjelesne povrede. Povreda u vidu preloma lijeve podlaktice, na opisanom mjestu najčešće nastaje prilikom pada na tvrdu podlogu, na dlanove šake, zato što je prelom u distalnom, tj. donjem dijelu podlaktice karakteristika preloma prilikom pada dlanovima na tvrdu podlogu, a  mogao je biti nanešen i udarom jake mehaničke sile, odnosno udarom jako zamahnutog tvrdog predmeta, kao što su štap ili slično, a prelom nije mogao biti nanešen nogom ili rukom. Sve ove povrede opisane u vidu dislociranog preloma radijusa na tipičnom mjestu lijeve podlaktice, krvni podlivi u predjelu zigomatične kosti i mnogobrojne oguljotine po tijelu su mogle nastati prilikom pada sa skutera. U slučaju da je oštećeni udaran, iste povrede su morale biti nanešene sa više udaraca, a ne jednim. Kod preloma radijusa koji je dislociran, a  koji izaziva jak bol, oštećeni nije mogao da se hvata za kacigu i da je vuče. Od odbrambenih radnji mogao je eventualno da pridrži zdravom rukom na povrijeđeni prelom i da podigne zdravom povrijeđenu ruku u cilju odbrambenog mehanizma, a druge radnje sa ovakvim prelomom nije mogao da uradi. Prilikom odbrambenog mehanizma, najčešće strada druga kost, odnosno ulna, s tim što može da se desi da prilikom pada nastane prelom, a poslije, nekim pokretom, da se ovaj prelom dislocira. Moguće da je pri odbrambenom mehanizmu, prelom koji je najvjerovatnije nastao pri padu, dislociran pri naglom pokretu i trzaju, pri čemu se osjeti bol. Povreda u vidu krvnog podliva u predjelu jagodice - zigomatične kosti, mogla je biti nanesena pri padu o tvrdu podlogu kao i stisnutom pesnicom, nogom i sl, a mnogobrojne oguljotine po tijelu padom o tvrdu podlogu, udarcima đonom od cipele, ili nekim drugim predmetom. Krvni podlivi su mogli nastati pri padu o tvrdu podlogu, a ista je vjerovatnoća da su nastali od pada ili udarcima tvrdim predmetima, bliži opis krvnih podliva ne postoji, tako da se u pogledu broja udaraca nije mogao izjasniti. Sud je nalaz i mišljenje vještaka u potpunosti prihvatio kao jasan i objektivan, jer je isti dat po osnovu pravila struke i nauke i po osnovu medicinske dokumentacije na ime oštećenog, koja predstavlja objektivni pokazatelj povreda koje su konstatovane kod istog prilikom pregleda  naposredno nakon kritičnih dešavanja.</span>
</p>
<p class="p5"></p>
<p class="p5">
<span>Iz dokaza koji se nlaze u spisima predmeta  Km.br. 4/2011 sud je utvrdio da su rješenjem Osvnovnog suda u Plavu prema Š. B. izrečena vaspitna mjera upućivanjem u vaspitnu ustanovu, a Š. E. izrečena vaspitna mjera pojačanog nadzora Organa starateljstva opštine P., zbog krivičnog djela nasilničko ponašanje iz čl. 339 Krivičnog zakonika, u sticaju sa krivičnim djelom teške tjelesne povrede iz čl. 151 st. 1 u vezi čl. 23 Krivičnog zakonika. </span>
</p>
<p class="p5"></p>
<p class="p5">
<span>Iz foto dokumentacije Uprave policije, čiju vjerodostojnost su potvrdile stranke, sud je ustanovio kako izgleda mjesto na kojem je oboren ošetećeni i položaj zatečenog motocikla na asfaltu u blizini benzinske stanice u P..</span>
</p>
<p class="p5"></p>
<p class="p5">
<span>Dakle, sud je našao da je dana 28. jula 2009. godine, oko 16,30 časova, na ulici ispred benzinske pumpe u P., mal. Š. B. oštećenog R. H., dok se nalazio na motoru odgurnuo, kojom prilikom je oštećeni pao na asfaltnu podlogu i pri padu zadobio povrede u vidu dislociranog preloma radijusa lijeve podlaktice, više lakih tjelesnih povreda u vidu hematoma u predjelu zigomatične kosti i mnogobrojne oguljotine po tijelu. Sud nije prihvatio navode oštećenog saslušanog u svojstvu svjedoka da je pao sa motora od udaraca koje su mu nanijeli okrivljeni, da su nakon što je pao sa motora sva četvorica došla do njega i počeli da ga udaraju nogama i pesnicama u predjelu glave i tijela, a najviše leđa, da su optuženi pokušali da mu skinu kacigu nakon što je pao sa motora dok je ležao, da je on lijevom rukom uhvatio kacigu u dijelu vezira držeći je da mu je ne skinu i tog momenta je zadobio udarac u predjelu lijeve ruke, te da je povreda ruke nastala od udarca a ne od pada, jer ne bi mogao da drži kacigu tom rukom, s obzirom da su ovakvi navodi obezvrijeđeni iskazom svjedoka B. Š., koji je priznao da je on odgurnuo oštećenog, kojom prilikom je oštećeni pao sa motora, kao i iskazima svjedoka B. V., R. M. i I. L., te i nalazom i mišljenjem vještaka dr B. D. da oštećeni nije mogao da zadobije prelom ruke od udaraca nogama i pesnicama, već od pada sa motora, te da otećeni nije mogao da se hvata za kacigu i da je vuče povrijeđenom rukom i da su sve povrede mogle nastati od pada sa motora.  </span>
</p>
<p class="p5"></p>
<p class="p5">
<span>Dakle, kako iz izvedenih dokaza tokom postupka sud nije na nesumnjiv način utvrdio da su optuženi Š. M. i Š. E. izvršili krivično djelo stavljeno im na teret javnom optužbom, to je iste  oslobodio, jer  u pogledu ovog djela osnovana je samo sumnja, a svaka sumnja u nedostatku dokaza ide u korist  optuženih. Kako nema neposrednih dokaza da su optuženi izvršili krivično djelo za koje su optuženi, već se činjenično stanje utvrđuje na osnovu posrednih dokaza, osnov za osuđujuću presudu može predstavljati samo takav niz činjenica utvrđenih na osnovu posrednih dokaza, koje su nesumnjivo utvrđene i međusobno čvrsto i logički povezane, tako da predstavljaju zatvoren krug i sa punom sigurnošću upućuju na jedino mogući zaključak da su upravo optuženi izvršili krivično djelo koje je predmet optužbe i da se izvedenim dokazima isključuje svaka druga mogućnost, to je sud donio oslobađajuću presudu po čl. 373 st. 2 Zakonika o krivičnom postupku, ne zbog toga što je utvrđeno da su optuženi nevini (da nijesu učinili djelo za koje su optuženi), već zbog toga što nije utvrđeno da su krivi (što nije dokazano da su učinili djelo za koje su optuženi). Pri tome sud se držao pravila „in dubio pro reo“ (u sumnji u korist krivca), što znači da činjenice koje idu na štetu optuženih ostanu sumnjive ili uopšte neutvrđene potpuno, sud mora uzeti da činjenice ne stoje, dok u slučaju kada činjenice koje idu u korist optuženih ostanu sumnjive ili nijesu potpuno dokazane, sud mora uzeti da one stoje. Drugačije kazano, činjenice koje idu na štetu optuženih moraju biti potpuno dokazane, a činjenice koje idu u korist optuženih uzimaju se za dokazane i onda kada u pogledu njihove dokazanosti postoji sumnja. </span>
</p>
<p class="p6"></p>
<p class="p5">
<span>Troškovi krivičnog postupka kao i izdaci optuženih i nužni izdaci i nagrada branioca padaju na teret budžetskih sredstava shodno čl. 226 st. 2 tač. 1 do 6 u vezi čl. 230 st. 1 ZKP –a. </span>
</p>
<p class="p5"></p>
<p class="p5">
<span>	Iz iznijetih razloga odlučeno je kao u izreci presude.</span>
</p>
<p class="p1"></p>
<p class="p5"></p>
<p class="p3">
<span class="s1">OSNOVNI SUD U BERANAMA</span>
</p>
<p class="p3">
<span class="s1">Dana, 12.04.2013. godine</span>
</p>
<p class="p3"></p>
<p class="p3"></p>
<p class="p1"></p>
<p class="p1">
<span class="s1">Zapisničar 		</span><span>					               </span><span class="s1">S U D I J A</span>
</p>
<p class="p1">
<span>Mirosava Lekić                                                                 Aleksandar Ćulafić</span>
</p>
<p class="p5"></p>
<p class="p1"></p>
<p class="p1">
<span class="s1">PRAVNA POUKA: </span>
</p>
<p class="p1">
<span>Protiv ove presude nezadovoljna stranka </span>
</p>
<p class="p1">
<span>ima pravo žalbe u roku od 15 (petnaest) dana </span>
</p>
<p class="p1">
<span>od dana prijema presude preko ovog suda za</span>
</p>
<p class="p1">
<span>Viši sud u Bijelom Polju. </span>
</p>
<p class="p1"></p>
<p class="p7"></p>


</body>
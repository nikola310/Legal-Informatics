<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-size:12pt;font-family:'Arial'}
.span3{color:#000000;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p>&nbsp;</p>
<p style="text-align:center;">
<span class="span1">                                                                                                               K.br.36/2015</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Viši sud u Podgorici, kao prvostepeni krivični, po sudiji Vesni Pean, kao sudiji pojedincu, uz učešće Bojane Raković, kao zapisničara, u krivičnom predmetu protiv optuženog Zogović Vojina, zbog krivičnog djela neovlašćena  proizvodnja, držanje i stavljanje u promet opojnih droga iz čl. 300 stav 1 Krivičnog zakonika  kojeg brani  adv. Marija Živković-Milić iz Podgorice</span><span class="span1">,</span><span class="span1"> odlučujući po optužnici VDT-a Podgorica Kt.br.10/15 od 08.04.2015. godine, </span><span class="span1">koju je na glavnom pretresu zastupala</span><span class="span1"> Sanja Jovićević zamjenik VDT iz Podgorice, nakon održanog glavnog i javnog pretresa dana 18.05.2015.godine u prisustvu zastupnika optužnice, optuženog i njegovog branioca</span><span class="span1">, </span><span class="span1">donio je i javno objavio dana 20.05.2015.godine, </span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Optuženi: ZOGOVIĆ VOJIN, zvani "Vojo", JMBG 2604986270043, od oca Miroslava i majke Snežane, rodjene Miketić, rodjen  26.04.1986.godine u Beranama, sa prebivalištem u Podgorici, ul. Skopska br.33, državljanin Crne Gore, neoženjen, nezaposlen, autoelektričar,  završio srednju elektro školu, lošeg imovnog stanja, osuđivan presudom Višeg suda u Podgorici K.br.271/2010 od 26.06.2012.godine, zbog krivičnog djela iz čl.242 st.4 u vezi st.1 KZ-a, na kaznu zatvora u trajanju od jedne godine, u pritvoru od  03.02.2015.godine do 20.05.2015.godine </span>
</p>
<p>
<span class="span1"></span>
</p>
<p style="text-align:center;">
<span class="span1"> K r i v  je</span>
</p>
<p>&nbsp;</p>
<p>
<span class="span1">Što je:</span>
</p>
<p>&nbsp;</p>
<p>
<span class="span1">U periodu od početka septembra 2014 godine do 03.02.2015.godine, u Podgorici neovlašćeno prodavao i radi dalje prodaje držao opojnu drogu heroin supstancu proglašenu za opojnu drogu Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga (“Sl.list CG”br.56/12 od 09.11.2012.godine), i ako je bio svjestan da postupa neovlašćeno i protivpravno,  pa je to i htio, na način što je u navedenom periodu u više navrata prodavao opojnu drogu heroin Jadžić Milici i to po tri tkz. “polutke” za iznos od 20 eura, a dana 03.02.2015.godine, u stanu u ulici Skopskoj br.33, u ostavi u fioci cipelara držao jednu veću providnu pvc kesu sa pet većih pvc pakovanja opojne droge heroina, ukupne mase 185,92 grama, jednu veću pvc kesu u kojoj se nalazilo osam manjih pvc pakovanja, tkz. “polutki” sa opojnom drogom heroin mase  2,31 grama i u spavaćoj sobi u fiokaru jedan pvc zamotuljak opojne droge heroin mase 0,82 grama, a u ostavi, u fioci cipelara pronađene su tri digitalne vage za precizno mjerenje sa tragovima opojne droge kokain, kao i dio plastične štipavice zelene boje, plastičnu karticu sa natpisom “T...podijeli doživljaj”, plastičnu karticu sa natpisom “NLB </span><span class="span1">Montenegro banka” sa tragovima opojne droge  midazolam, koje stvari i opojna droga su pronađene i oduzete od okrivljenog prilikom pretresa stana od strane ovlašćenih policijskih službenika, a ista je bila namjenjena daljoj neovlašćenoj prodaji, kojom prilikom je u spavaćoj sobi  u fiokaru pored kreveta pronađen i oduzet novac u iznosu od 170,00 eura, dok je ličnim pretresom okrivljenog pronađen novac u iznosu od 360,00 eura, koji novac potiče od prodaje opojne droge heroin</span>
</p>
<p>&nbsp;</p>
<p>
<span class="span1">-čime je izvršio krivično djelo neovlašćena proizvodnja, držanje i stavljanje u promet opojnih droga iz člana 300 stav 1 Krivičnog zakonika.</span>
</p>
<p>&nbsp;</p>
<p>
<span class="span1">Pa ga sud, na osnovu naprijed navedene krivičnopravne odredbe, te članova 2, 4, 5, 15, 32, 33, 36, 42, 45, 46 i 51 Krivičnog zakonika, te člana 374 ZKP</span><span class="span1">-a</span>
</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<li style="display: block;">
<span class="span2">NA  KAZNU ZATVORA U TRAJANJU OD 1 (jedne) GODINE i 6 (šest) MJESECI, u koju kaznu se ima uračunati vrijeme provedeno u pritvoru počev od 03.02.2015.godine do 20.05.2015.godine, pa će ostatak kazne izdržati po pravosnažnosti presude</span><span class="span2">.</span>
</li>
<p>&nbsp;</p>
<li style="display: block;">
<span class="span2">Na osnovu člana 71 Krivičnog zakonika optuženom Zogović Vojinu se izriče</span>
</li>
<p>&nbsp;</p>
<li style="text-align: center; display: block;">
<span class="span2">MJERA BEZBJEDNOSTI</span>
</li>
<p>&nbsp;</p>
<li style="display: block;">
<span class="span2">Obaveznog liječenja narkomana, koja će se izvršavati u Specijalnoj bolnici za psihijatriju Dobrota-Kotor i trajaće dok postoji potreba za liječenjem, s tim što može trajati duže od vremena izrečene kazne, ali njeno ukupno trajanje ne može biti duže od tri godine.</span>
</li>
<p>&nbsp;</p>
<li style="display: block;">
<span class="span2">Vrijeme provedeno u ustanovi za liječenje uračunava se u izrečenu kaznu zatvora.</span>
</li>
<p>&nbsp;</p>
<p>
<span class="span1">Na osnovu člana 75 i  člana 300 stav 7 Krivičnog zakonika, prema optuženom  Zogović Vojinu se izriče:</span>
</p>
<p>&nbsp;</p>
<p style="text-align:center;">
<span class="span1">MJERA BEZBJEDNOSTI ODUZIMANJA PREDMETA</span>
</p>
<p>&nbsp;</p>
<p>
<span class="span1">Od optuženog se oduzima opojna droga - heroin u ukupnoj količini od 189,05 grama, koja se ima uništiti po pravnosnažnosti presude.</span>
</p>
<p>&nbsp;</p>
<p>
<span class="span1">Shodno članu 113 KZ-a od optuženog se oduzima imovinska korist-novac u ukupnom iznosu od 530,00 eura, koji je pribavljen krivičnim djelom i isti će, po pravosnažnosti presude, biti uplaćen u korist Budžeta Crne Gore. </span>
</p>
<p>&nbsp;</p>
<p>
<span class="span1">Dužan je optuženi po osnovu sudskog paušala platiti ovom sudu novčani iznos od 50,00 eura, kao i na ime troškova krivičnog postupka 181,50 eura, a sve   u roku od 15 dana, po pravnosnažnosti presude pod  prijetnjom prinudnog  izvršenja, u korist Budžeta Crne Gore.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>
<span class="span1">Optužnicom Višeg državnog tužioca u Podgorici Kt.br.10/15 od 08.04.2015. godine stavljeno je na teret optuženom Zogović Vojinu da je izvršio krivično djelo neovlašćena proizvodnja, držanje i stavljanje u promet opojnih droga iz čl. 300 stav 1 Krivičnog zakonika, pri kojoj optužnici je njen zastupnik ostao, prethodno precizirajući činjenični opis optužnice u završnoj riječi,  tako što je u 13 i 14 redu dispozitiva optužnice brisala riječi “i jednu tablu tableta Flormidal koje sadrže opojnu drogu midazolam sa osam tableta mase 1,68 grama”, shodno rezultatima dokaznog postupka i cijeneći nalaz i mišljenje vještaka psihijatra, predlažući u konačnom da sud optuženog oglasi krivim i izrekne mu kaznu u zakonu propisanim granicama za krivično djelo stavljeno mu na teret.</span>
</p>
<p>&nbsp;</p>
<p>
<span class="span1">Optuženi Zogović Vojin je u svojoj odbrani priznao izvršenje krivičnog djela koje mu je stavljeno na teret i krivicu za isto. Naveo je da je heroin nabavio oko 15–tog januara ove godine u Podgorici, ali nije želio da kaže od kojeg lica je heroin kupio, da je kupio oko 250 grama heroina, možda malo više, s tim što se sa ovim licem dogovorio da mu da novac nakon što proda heroin, i trebao je da mu plati oko 2.400 eura. Kada je kupio heroin bio je zapakovan u dva pakovanja i to jedno od 150 grama i drugo od 100 grama, nakon čega ih je prepakovao u manja pakovanja, od kojih je ostatak policija pronašla prilikom pretresa, jer je u međuvremenu prodao dio heroina. Prodavao je heroin u količinama od 10, 20, 50 grama i to količinu od 10 grama u iznosu od 160 eura, 20 grama za iznos od 240 eura i 50 grama za iznos od 550 eura, imao je određene kupce, odnosno dva lica koja su kod njega stalno kupovala.  Naveo je da poznaje Jadžić Milicu i da je njoj prodavao drogu u ranijem periodu, u manjim količinama, tzv. “polutkama” i da je tri polutke prodavao za 20 eura. Sa Milicom bi se čuo putem telefona i tako bi se dogovorili oko kupoprodaje, dok su drogu i novac razmjenjivali u naselju Konik, gdje ona živi ili negdje na ulici u blizini njegove kuće.Takođe je naveo da je uživalac opojne droge heroin, koju je počeo koristiti prije 5-6 godina. Heroin koristi ušmrkavanjem, da se vremenom količina heroina koju je dnevno koristio stalno povećavala, tako da je njegova tolerancija prije nego je počeo da koristi metadonsku terapiju bila i do 10 grama dnevno. Metadonsku terapiju počeo je da koristi krajem novembra ili početkom decembra 2013. godine, i još uvjek se nalazi na toj terapiji. Do ljeta 2014.godine, obezbjeđivao je novac za kupovinu heroina tako što je radio kao autoprevoznik, a i bio je u inostranstvu, pa je novac dobijen na taj način koristio za kupovinu heroina, da bi krajem ljeta 2014. godine i sam počeo da prodaje heroin da bi obezbjeđivao novac za kupovinu istog. U početku je kupovao manje količine, što se vremenom postepeno povećavalo, da je zadnja kolićina koju je kupio  najveća količina koju je do sada nabavio. Takođe je naveo i da je zavisnik od “Flormidala” koje tablete mogu da se nađu kod nas samo na “crnom” tržištu i da jedna tabla košta 20 eura, da iste nije prodavao, već su mu služile za ličnu upotrebu, da je nađena tabla sa osam komada bila za njegove potrebe, da ga koristi svakodnevno, po jednu tablu. Vage koje su pronađene pretresom koristio je za mjerenje heroina i prilikom pravljenja manjih pakovanja. </span>
</p>
<p>&nbsp;</p>
<p>
<span class="span1"> Na glavnom pretresu je ponovio da su tablete “Flormidala”, koje su kod njega pronađene, bile za ličnu upotrebu. Objasnio je da tablete koje su pronađene kod njega, nije kupio u apoteci jer ih trenutno nije bilo, a da ih je mogao nabaviti na recept,  ali ih je ipak kupio na crnom tržištu, da ih koristi unazad godinu dana na način što ih pije ili mrvi i ušmrkava na nos, dnevno bi znao i cijelu tablu da iskoristi, a u tabli ima 10 tableta. Prije 5-6 godina liječio od bolesti zavisnosti u bolnici u Kotoru, </span><span class="span1">u trajanju od dvije sedmice, kao i kratko u Podgorici na odjeljenju u Kliničkom centru nekih 5-6 dana, a to je bilo prije dvije godine. </span>
</p>
<p>&nbsp;</p>
<p>
<span class="span1">Branilac optuženog je u završnoj riječi istakla da je njen branjenik u  potpunosti priznao izvršenje krivičnog djela, koje mu je stavljeno na teret preciziranom optužnicom, predlažući da sud o vrsti i visini sankcije koja će biti izrečena uzme u obzir priznanje i da kao olakšavajuću okolnost cijeni relativnu mladost i držanje u toku postupka. Što se tiče ranije osuđivanosti istakla je da se ne radi o istovrsnom, ni o srodnom krivičnom djelu, pa da ista ne treba da predstavlja otežavajuću okolnost.</span>
</p>
<p>&nbsp;</p>
<p>
<span class="span1">Optuženi Zogović Vojin je prihvatio završnu riječ svog branioca, te dodao da je shvatio šta je uradio i sebi i svojoj porodici, da je napravio veliku grešku zbog koje se kaje.</span>
</p>
<p>&nbsp;</p>
<p>
<span class="span1">Sud je na glavnom pretresu u dokaznom postupku proveo sledeće dokaze:pročitao zapisnik o pretresanju stana i drugih prostorija UP Grupa za droge Prodgorica Ku.br.81/2015 od 03.02.2015.godine, zapisnik o pretresanju lica UP PJ Podgorica Ku.br.81/2015 od 03.02.2015.godine, dvije potvrde o privremeno oduzetim predmetima na ime Zogović Vojina UP Grupa za droge Podgorica Ku.br.81/2015 od 03.02.2015.godine, izvještaj o hemijskom vještačenju Forenzičkog centra Danilovgrad br.371</span><span class="span1">/15, izvršio uvid u fotodokumentaciju UP CB Podgorica br.64-28-244-206/336 od 03.02.2015.godine, fotodokumentaciju koja čini sa stavni dio izvještaja o vještačenju opojne droge forenzičkog centra Danilovgrad broj 375/15, pročitao izvještaj krivične pisarnice Višeg suda u Podgorici od 02.03.2015.godine, pročitao nalaz i mišljenje vještaka psihijatrijske struke dr Željka Golubovića od 13.05.2015.godine,</span><span class="span1"> i istog neposredno saslušao na glavnom pretresu od 18.05.2015.godine. </span>
</p>
<p>&nbsp;</p>
<p>&nbsp;</p>
<p>
<span class="span1">Iz zapisnika o pretresanju stana i drugih prostorija koje koristi optuženi Zogović Vojin UP PJ-Grupa za droge Podgorica Ku.br.81/2015 od 03.02.2015.godine proizilazi da su ovlašćeni policijski službenici  prilikom pretresanja u ostavi u fioci cipelara pronašli  jednu veću  providnu pvc kesu, u kojoj se nalazilo pet većih pakovanja napravljenih od providne pvc kese, a u kojima se nalazila tamno-braon praškasta supstanca, za koju se pretpostavljalo da je opojna droga heroin, na istom mjestu pronađena je i jedna veća providna pvc kesa u kojoj se nalazilo osam manjih ručno pravljenih pakovanja, tri digitalne vage za precizno mjerenje, dvije sive boje i jedna crne boje, jedno načeto pakovanje pvc kesa, koje je korišćeno za pakovanje navedene praškaste materije, jedna polovina plastične štipavice zelene boje sa tragovima navedene praškaste materije, dvije plasticifirane kartice Visa Montenegro i T-mobile, u spavaćoj sobi u fiokaru pored kreveta pronađeno je jedno ručno pravljeno pakovanje od providne pvc kese u kojoj se nalazila tamno-braon praškasta supstanca, za koju se pretpostavljalo da je heroin, novac u iznosu od 170,00 eura i jedna tabla tableta “Flormidala” od osam tableta od 15 mg. Zapisnik je lično potpisao Zogović Vojin, bez primjedbi.</span>
</p>
<p>&nbsp;</p>
<p>
<span class="span1">Iz zapisnika o pretresanju lica UP PJ Podgorica Ku.br.81/2015 od 03.02.2015.godine proizilazi da je ovlašćeni policijski službenik prilikom ličnog pretesa optuženog Zogović Vojina  privremeno oduzeo novac u iznosu od 360,00 eura, pronađenih u novčaniku, u ručnoj torbi, jedan mobilni telefon, marke “Nokia”, crne boje, model:301, </span><span class="span1">IMEI: 359212/05/902354/7, sa sim karticom M-tel sa brojem 068/364-622 i karticom Mt:s sa brojem 064/5446832. Takođe, i ovaj zapisnik bez primjedbi je potpisao Zogović Vojin.</span>
</p>
<p>
<span class="span1"></span>
</p>
<p>
<span class="span1">Iz dvije potvrde o privremeno oduzetim predmetima Uprave policije PJ-Grupa za droge Podgorica Ku.br. 81/15 od 03.02.2015. godine na ime Zogović Vojina proizilazi da je ovlašćeni policijski službenik Uprave policije od optuženog Zogović Vojina privremeno oduzeo po jednoj potvrdi sledeće predmete: jednu veću providnu pvc kesu u kojoj se nalazilo pet većih pakovanja napravljanih od providne pvc kese u kojima se nalazi  tamno-braon praškasta supstanca za koju se pretpostavlja da je opojna droga “heroin”,  jedna veća pvc kesa u kojoj se nalazi osam ručno pravljanih manjih pakovanja napravljanih od pvc providne kese u kojima se nalazi tamno-braon praškasta supstanca za koju se pretpostavlja da je opojna droga “heroin”, jedno ručno pravljeno pakovanje napravljeno od providne pvc kese u kojoj se nalazi praškasta supstanca, za koju se pretpostavlja da je opojna droga “heroin”, tri vage za precizno mjerenje, dvije sive i jedna crne boje, pakovanje pvc kesa, dvije plasticifirana kartice visa montenegro i T-mobile, polovina plastične štipavice zelene boje, tabla “Flormidala” od 15 mg sa osam tableta, novac u iznosu od 170,00 eura. Navedenu potvrdu svojeručno je potpisao Zogović Vojin, bez primjedbi. Po drugoj potvrdi od Zogović Vojina je oduzet novac u iznosu od 360,00 eura u apoenima 20 eura x7, 10 eura x14, 5 eura x16, pronadjen u novčaniku, jedan mobilni telefon marke Nokia crne boje, model model:301, IMEI: 359212/05/902354/7, sa sim karticom M-tel sa brojem 068/364-622 i karticom Mt:s sa brojem 064/5446832</span>
</p>
<p>&nbsp;</p>
<p>
<span class="span1">Iz izvještaja o hemijskom vještačenju Forenzičkog centra u Danilovgradu br.371/15 od 26.02.2015.godine proizilazi da je na vještačenje dostavljena 1. jedna bijela koverta u kojoj se nalazila jedna plastična kesa, a u istoj pet većih ručno pravljenih zamotuljaka sa sadržajem praškaste supstance svijetlo braon boje neto mase: m1=29,74g; m2=47,98g; m3=39,71g; m4=49,29g i m5=19,20g; 2. jedna bijela koverta u kojoj se nalazilo a) jedna plastična kesa a u istoj osam ručno pravljenih zamotuljaka od plastične kese sa sadržajem praškaste supstance svjetlo braon boje, neto mase:m1=0,25g; m2=0,26g; m3=0,30g; m4=0,28g; m5=0,32g; m6=0,32g; m7=0,31g; m8=o,28g; b) jedan ručno pravljeni zamotuljak od plastične kese sa sadržajem praškaste supstance svijetlo braon boje neto mase m=0,82g; c) jedno orginalno neotvoreno farmaceutsko pakovanje sa natpisom “Flormidal” 15 mg sa ukupno osam bijelih tableta ukupne neto mase 1,68g; 3. jedna bijela koverta u kojoj su se nalazile tri digitalne vage sa vidljivim tragovima praškaste materije; 4.jedna bijela koverta u kojoj se nalazilo a) dio plastične zelene štipavice, b) jedna plasticifirana kartica sa natpisom “T...podijeli doživljaj” i c) jedna sa natpisom “NLB Montenegrobanka”; 5. jedna bijela koverta u kojoj se nalazilo jedno pakovanje plastičnih kesa. Nakon hemijske analize utvrdjeno je prisustvo heroina u dokaznom materijalu pod rednim brojem 1., 2a) i 2b), prisustvo midazolama u dokaznom materijalu pod rednim brojem 2c), te prisustvo kokaina, kofeina, acetilkodeina i paracetamola u dokaznom materijalu pod rednim brojem 3. i 4.  Takođe je utvrđeno da dokazni materijal označen br.5 ne sadrži tragove opojnih droga u granicama detekcije primjenjenih metoda analiza. Heroin, kokain, midazolam su supstance koje djeluju na centralni nervni sistem, izazivaju stanje zavisnosti i nalaze se u Pravilniku o utvrđivanju spiska droga, psihotropnih supstanci i bilja koje se može koristiti za proizvodnju droga (Službeni list CG br.56/2012).</span>
</p>
<p>&nbsp;</p>
<p>
<span class="span1">Iz nalaza i mišljenja vještaka psihijatrijske struke dr Željka Golubovića od 13.05.2015. godine proizilazi da je optuženi Zogović Vojin osoba prosječnih intelektualnih sposobnosti, bez evidentnih simptoma trajnog duševnog oboljenja, pokazuje neurotske simptome u vidu anksiozno depresivnog ispoljavanja, a koji su posljedica karakteroloških svojstava ličnosti, te dugogodišnje zloupotrebe nedozvoljenih psihoaktivnih supstanci (tablete “Flormidal” i heroin). Prisutno je dugogodišnje konzumiranje lijeka flormidal i heroina na nivou politoksikomanske zavisnosti (psihička i fizička zavisnost, te povišena tolerancija na heroin i prisustvo apstinencijalnih kriza). Imajući u vidu ponašanje optuženog Zogović Vojina u vrijeme izvršenja krivičnog djela ne mogu se negirati početni simptomi apstinencijalne krize, ali nije ispoljavao manifestne simptome navedene krize. U tim okolnostima, u vrijeme izvršenja krivičnog djela stavljenog mu na teret, sposobnosti okrivljenog da shvati značaj svog djela i mogućnost upravljanja svojim postupcima bile su smanjene, ali ne bitno, imajući u vidu karakterološke promjene ličnosti i dugogodišnje dejstvo, prevashodno heroina, na organizam. Kod neposrednog pregleda dobijeni su podaci od optuženog da je konzumirao dnevnu dozu heroina od 1/2 do 1 grama ušmrkavanjem, a u kasnijem periodu do 5 ili više grama. Kada nema heroina, apstinencijalne krize bi rješavao sa konzumiranjem tableta flormidala, uzimajući ih per os kao tablete ili bi ih sitnio i zatim ušmrkavao. Posle podignute tolerancije na heroin znao je prema sopstvenim navodima ušmrkavati  i do 10 tableta flormidala za 24 časa kao zamjenu za heroin. Uobičajena dnevna doza osoba koje konzumiraju heroin je 0,5 do 1 grama, a nekada i 2 grama što zavisi od čistoće heroina. Budući da optuženi Zogović Vojin pokazuje politoksikomansku zavisnost, prevashodno o heroinu, vještak je bio mišljenja da je sa medicinske strane potrebno primjeniti mjeru bezbjednosti obaveznog liječenja od zavisnosti iz preventivnih i medicinskih razloga, da slična djela eventualno više ne bi vršio u budućnosti, odnosno da bi se otklonila ta ozbiljna društvena opasnost.</span>
</p>
<p>&nbsp;</p>
<p>
<span class="span1">Na glavnom pretresu vještak  je ostao pri svom pisano datom nalazu i mišljanju, s tim što je posebno odgovorio da se tablete flormidal nalaze u pakovanju od 5 do 15 mg, da se lijek koristi u opštoj medicini, hirurgiji i psihijatriji. Kutija flormidala sadrži 20 tableta, a tabla 10 tableta, te ukoliko je okrivljeni uzeo eventualno cijelu tablu flormidala, to je jedino mogao uraditi za 24 časa, a ne odjednom, jer u koliko bi odjednom uzeo 10 tableta, našao bi se za 10 do 15 minuta u stanju ozbiljnog pada krvnog pritiska, otežanog disanja, odnosno komatoznog stanja. Pošto se radi o zavisniku na nivou toksikomanske zavisnosti o heroinu, to u stanju nedostatka heroina posežu za drugom supstancom odnosno ljekovima. Navedeni lijek na indirektan način u većim dozama ima dejstvo slično heroinu, s tim što kod uzimanja više tableta za razliku od heroina, tokom vremena dolazi do uspavljivanja, visoko je adiktivan, posle jedne ili dvije kutije, osoba praktično postaje zavisna. </span>
</p>
<p>&nbsp;</p>
<p>
<span class="span1">Nalazu i mišljenju vještaka psihijatrijske struke dr Željka Golubovića ovaj sud je poklonio punu vjeru jer je isti  jasan, stručan i objektivan, saglasan pravilima nauke i struke, a ni stranke mu nisu prigovorile.</span>
</p>
<p>&nbsp;</p>
<p>
<span class="span1">Iz uvida u fotoelaborat Uprave policije PJ-Grupa za suzbijanje droge Podgorica br.371/15 od 13.02.2015.godine, proizilazi da je isti sačinjen povodom pronalaska droge prilikom pretresa stana, koji koristi Zogović Vojin, a koji se nalazi u ul.Skopska 33, u Podgorici, i  sud se uvjerio u bliži izgled pvc zamotuljaka, te mjesta gdje su pronađeni.</span>
</p>
<p>
<span class="span1"> </span>
</p>
<p>
<span class="span1">Iz izvještaja krivične pisarnice Višeg suda od 02.03.2015.godine proizilazi  da je optuženeni Zogović Vojin presudom  tog suda K.br.271/2010 od 26.06.2012.godine zbog krivičnog djela iz čl.242 st.4 u vezi st.1 KZ-a, osuđen na kaznu zatvora u trajanju od 1 (jedne) godine, a koja je pravosnažna dana 30.11.2012.godine. </span>
</p>
<p>&nbsp;</p>
<li style="display: block;">
<span class="span2">Cijeneći navode optužbe, potpuno i jasno priznanje optuženog, te sve provedene dokaze pojedinačno i u njihovoj međusobnoj povezanosti, ovaj sud nalazi da je optuženi Zogović Vojin izvršio krivično djelo </span><span class="span2">neovlašćena proizvodnja, držanje i stavljanje u promet opojnih droga iz člana 300 stav 1  Krivičnog zakonika</span><span class="span2"> u vrijeme, mjesto i na način opisan u izreci presude, s tim što je sud iz činjeničnog opisa, izostavio riječi "i midazolam", jer je u optužnici bio ostao navod da je optuženi neovlašćeno prodavao i radi dalje prodaje držao opojnu drogu heroin i midazolam, a navedene riječi su izostavljene obzirom da je zastupnik tužbe, inače, iz činjeničnog opisa optužnice izostavila navod da je optuženi držao tablu tableta Flormidal, mase 1,68 grama, koje sadrže opojnu drogu midazolam, a radi dalje prodaje, jer to nije bilo utvrdjeno provedenim dokazima, već naprotiv iz nalaza i mišljenja vještaka psihijatra proizilazilo je da je zavisnik upravo o ovom lijeku i da ga je koristio za svoje potrebe.</span>
</li>
<p>&nbsp;</p>
<p>
<span class="span3">Naime, u postupku je nesporno utvrđeno da je optuženi u perodu od početka septembra 2014 godine do 03.02.2015.godine, u Podgorici neovlašćeno prodavao i radi dalje prodaje držao opojnu drogu heroin supstancu proglašenu za opojnu drogu Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga (“Sl.list CG” br.56/12 od 09.11.2012.godine), i ako je bio svjestan  svoga  djela čije je izvršenje htio, na način što je u navedenom periodu u više navrata prodavao opojnu drogu heroin Jadžić Milici, i to po tri tkz. “polutke” za iznos od 20 eura, a dana 03.02.2015.godine, u stanu u ul. Skopskoj br.33, u ostavi u fioci cipelara držao jednu veću providnu pvc kesu s pet većih pvc pakovanja opojne droge heroina, ukupne mase 185,92 grama, jednu veću pvc kesu u kojoj se nalazilo osam manjih pakovanja tzv. “polutki” sa opojnom drogom heroin mase 2,31 grama i u spavaćoj sobi u fiokaru jedan pvc zamotuljak opojne droge heroin mase 0,82 grama, koje su bile namjenjene daljoj prodaji, a u ostavi, u fiocu cipelara pronađene su tri digitalne vage za precizno mjerenje sa tragovima opojne droge kokain, a koji su pronađeni prilikom pretresa stana i drugih prostorija od strane ovlašćenih policijskih službenika.</span>
</p>
<p>&nbsp;</p>
<p>
<span class="span3">Naprijed utvrđeno činjenično stanje potvrđeno je jasnim i potpunim priznanjem optuženog koje je sud prihvatio kao nedvosmisleno i u skladu sa provedenim materijalnim dokazima:</span><span class="span1"> zapisnikom o pretresanju stana i drugih prostorija UP Grupa za droge Prodgorica Ku.br.81/2015 od 03.02.2015.godine, zapisnikom o pretresanju lica UP PJ Podgorica Ku.br.81/2015 od 03.02.2015.godine, potvrde o privremeno oduzetim predmetima na ime Zogović Vojina UP Grupa za droge Podgorica Ku.br.81/2015 od 03.02.2015.godine, koje potvrde i zapisnike je optuženi lično i bez primjedbi potpisao, fotoeleborata Ministarstva unutrašnjih poslova Grupe za suzbijanje droge Podgorica  br.371/15 od 13.02.2015. godine, kojim dokazima je jasano i detaljno opisano gdje je pronađena predmetna droga. Naime, ovlašćeni policijski službenici Uprave policije grupa za droge Podgorica dana 03.02.2015. godine, su pretresli kuću i druge prostorije koje koristi optuženi Zogović Vojin u ul.Skopska  33., gdje je i nastanjen, kojom prilikom su pronašli predmete opisane i navedene u zapisnicima, te pobrojane u potvrdama o oduzetim predmetima, a </span><span class="span1">supstanca za koju su sumnjali da je opojna droga heroin, je bila dostavljena Forenzičkom centru radi vještačenja. Da se radilo o opojnoj drogi-heroinu sud se uvjerio iz hemijskog vještačenja Forenzičkog centra, koji predstavlja supstancu koja djeluje na centralni nervni sistem, izaziva stanje zavisnosti, te se kao takva nalazi u Pravilniku o utvrdjivanju spiska droga psihotropnih supstanci i bilja koje se može koristiti za proizvodnju droga </span><span class="span1">(Sl.list Crne Gore 56/2012). </span><span class="span1">Sud je ovaj nalaz i mi</span><span class="span1">š</span><span class="span1">ljenje cijenio kao stru</span><span class="span1">č</span><span class="span1">an</span><span class="span1">, </span><span class="span1">jasan</span><span class="span1">, </span><span class="span1">objektivan i zasnovan na pravilima struke i nauke</span><span class="span1">, </span><span class="span1">pa je isti u cijelosti prihvatio</span><span class="span1">.</span>
</p>
<p>&nbsp;</p>
<p>
<span class="span1">I sam optuženi u potpunosti je priznao izvršenje predmetnog krivičnog djela, odnosno potvrdio je da je heroin koji je pronadjen kod njega  kupio od lica čiji identitet nije htio da saopšti, a sa namjerom da istu dalje preproda, da je kupio veću količinu koju je lično prepakivao u manje paketiće, a za mjerenje su mu služile vage koje su takodje pronadjene i oduzete od njega, da je potom te manje paketiće prodavao odredjenim licima-kupcima, te je potvrdio da je upravo i Jadžić Milici prodavao heroin i to tri tkz. polutke za iznos od 20 eura, a i količina heroina koja je pronadjena i oduzeta od optuženog, takodje je bila namijenjena daljoj prodaji. Odbranu optuženog sud je prihvatio jer je bila saglasna provedenim i napred objašnjenjim dokazima.</span>
</p>
<p>&nbsp;</p>
<p>
<span class="span1">Dakle, optuženi je, postupajući na način predstavljen u činjeničnom opisu presude, bio svjestan da je prodavao I radi dalje prodaje držao opojnu drogu heroin, čija je proizvodnja zabranjena, a koja može ugroziti zdravlje ljudi, pa je svjestan svih obilježja ovog krivičnog djela svjesno i voljno preduzeo radnju izvršenja, postupajući tako sa direktnim umišljajem, a sve sa ciljem prodaje ove opojne droge. </span><span class="span1">Okolnost da je postupao neovlašćeno, tj. da je djelo protivpravno, predstavlja bitno obilježje navedenog krivičnog djela, a koja okolnost je po ocjeni ovog suda optuženom morala biti poznata. Znači kod optuženog je postojala svijest o svim obilježljima predmetnog krivičnog djela i htjenje njegovog izvršenja, odnosno bio je svjestan da neovlašćeno prodaje i radi dalje prodaje drži opojnu drogu</span><span class="span1"> (što ni sam optuženi nije sporio, a na koju činjenicu nesumnjivo upućuje ukupna količina heroina mase 189,05 grama, način pakovanja heroina-u više manjih pakovanja približno iste gramaže, posjedovanje vaga za precizno mjerenje),</span><span class="span1"> što je sve zabranjeno, i što ga zbog toga čini krivičnopravno odgovornim. </span>
</p>
<p>&nbsp;</p>
<p>
<span class="span1">Sud je posebno cijenio psihički odnos optuženog prema izvršenom krivičnom djelu, imajući u vidu i nalaz i mišljenje vještaka psihijatrijske struke, koji je u svom nalazu naveo da je prisutno dugogodišnje konzumiranje više nedozvoljenih supstanci koje ima karakteristike politoksikomanske zavisnosti, prevashodno heroina kao dominantne droge. Međutim, nije se moglo utvrditi prisustvo kvantitativnih poremećaja svijesti za vrijeme izvršenja krivičnog djela, pa su, po mišljenju vještaka kod optuženog sposobnosti da shvati značaj svog djela i da upravlja svojim postupcima bile smanjene, ali ne bitno. Sud je tako zaključio da je predmetno krivično djelo optuženi izvršio sa direktnim umišljajem. </span>
</p>
<p>&nbsp;</p>
<p>
<span class="span1">Na osnovu svega izloženog, sud je zaključio da su se u radnjama optuženog ostvarili svi subjektivni i objektivni elementi bića </span><span class="span1">krivičnog djela neovlašćena proizvodnja, držanje i stavljanje u promet opojnih droga iz čl.300 st.1 KZ, za koje djelo ga je oglasio krivim. </span>
</p>
<p>&nbsp;</p>
<p>
<span class="span1">Budući da je krivično djelo za koje je optuženi oglašen krivim, djelo sa blanketnom dispozicijom, to je pored navođenja činjenica i okolnosti koje čine bitna obilježja ovog krivičnog djela, a o kojima se sud već izjasnio, potrebno navesti  i materijalno-pravni propis od kojeg zavisi postojanje ovog djela, a to je Pravilnik o utvrđivanju spiska droga psihotropnih supstanci i bilja koje se može koristiti za proizvodnju droga (Sl.list CG br.56/12), shodno kojem je heroin uvršten u listu opojnih droga, dok je Zakonom o proizvodnji i prometu opojnih droga regulisano kada su proizvodnja, prerada i promet ovih supstanci dozvoljeni i ko ih može vršiti.</span>
</p>
<p>&nbsp;</p>
<p>
<span class="span1">Odlučujući o kazni za optuženog, sud je, u smislu čl. 42 Krivičnog zakonika cijenio sve okolnosti koje utiču da kazna bude veća ili manja, pa je od olakšavajućih okolnosti na strani optuženog cijenio  činjenicu  da je u potpunosti priznao izvršenje krivičnog djela, izrazio kajanje, da se radi o konzumentu-zavisniku od narkotika, prevashodno heroina, kako je to proizilazilo iz nalaza i mišljenja vještaka psihijatrijske struke, da je nezaposlen, lošeg imovnog stanja, dok je kao otežavajuću okolnost sud imao u vidu raniju osuđivanost okrivljenog, mada se radilo o genusno različitom krivičnom djelu. Cijeneći napred navedene olakšavajuće okolnosti u njihovoj ukupnosti, kao naročito olakšavajuće,</span><span class="span1">  sud je primjenom čl.45 i 46 KZ-a, o ublažavanju, optuženom izrekao kaznu ispod zakonskog minimuma, te ga osudio na kaznu zatvora u trajanju od 1 (jedne) godine i 6 (šest) mjeseci,  nalazeći da je izrečena kazna srazmjerna stepenu krivice optuženog i težini počinjenih djela i da predstavljaju onu mjeru koja je neophodno potrebna za postizanje svrhe kažnjavanja iz čl. 32 Krivičnog zakonika, odnosno sud je uvjeren da će iste uticati da optuženi ubuduće ne vrše ovakva ili slična krivična djela, a u okviru opšte svrhe izricanja krivičnih sankcija iz čl. 4 stav 2 Krivičnog zakonika.</span>
</p>
<p>&nbsp;</p>
<p>
<span class="span1">Shodno čl. 51 Krivičnog zakonika sud je optuženom  u kaznu zatvora uračunao vrijeme provedeno u pritvoru</span><span class="span1"> počev od 03.02.2015.godine do 20.05.2015.godine, dok će ostatak kazne izdržati po pravosnažnosti presude.</span>
</p>
<p>&nbsp;</p>
<p>
<span class="span1">Imajući u vidu nalaz i mišljenje vještaka psihijatrijske struke, koji je u svom nalazu naveo da optuženi pokazuje politoksikomansku zavisnost prevashodno o heroinu kao dominantne droge, kao i njegov predlog da se treba primijeniti mjera bezbijednosti obaveznog liječenja od zavisnosti, to je sud na osnovu člana 71 Krivičnog zakonika optuženom  izrekao mjeru bezbijednosti obaveznog liječenja narkomana, koja će se izvršavati u Specijalnoj bolnici za psihijatriju Dobrota-Kotor i trajaće dok postoji potreba za liječenjem, s tim što može trajati duže od vremena izrečene kazne, ali njeno ukupno trajanje ne može biti duže od tri godine.Vrijeme provedeno u ustanovi za liječenje uračunava se u izrečenu kaznu zatvora,</span><span class="span3"> a ovo sve sa ciljem da se otklone stanja i uslovi koji mogu biti od uticaja da učinilac ubuduće opet vrši krivična djela.</span>
</p>
<p>&nbsp;</p>
<p>
<span class="span1">Sud je, </span><span class="span1">na osnovu</span><span class="span1"> č</span><span class="span1">lana</span><span class="span1"> 75 </span><span class="span1">i</span><span class="span1">  č</span><span class="span1">lana</span><span class="span1"> 300 </span><span class="span1">stav</span><span class="span1"> 7 </span><span class="span1">Krivi</span><span class="span1">č</span><span class="span1">nog zakonika</span><span class="span1">, </span><span class="span1">prema optu</span><span class="span1">ž</span><span class="span1">enom</span><span class="span1"> </span><span class="span1">izrekao</span><span class="span1"> mjeru bezbijednosti oduzimanja predmeta-</span><span class="span1">opojne droge</span><span class="span1">-</span><span class="span1">heroina u ukupnoj koli</span><span class="span1">č</span><span class="span1">ini od</span><span class="span1"> 189,05 </span><span class="span1">grama</span><span class="span1">, kao predmet izvršenja krivičnog djela, čije je oduzimanje je predvidjeno zakonom, a </span><span class="span1">koja se ima  uni</span><span class="span1">š</span><span class="span1">titi po pravnosna</span><span class="span1">ž</span><span class="span1">nosti presude</span><span class="span1">. Takodje je sud od optuženog oduzeo novac u ukupnom iznosu od 530,00 eura, shodno čl.113 KZ-a, imajući u vidu da se radi o imovinskoj koristi koju je optuženi pribavio izvršenjem predmetnog krivičnog djela.</span>
</p>
<p>&nbsp;</p>
<p>
<span class="span1">Kako je optuženi oglašen krivim, sud ga je, shodno odredbama čl. 226 i 229 Zakona o krivičnom postupku, </span><span class="span1">obavezao na plaćanje sudskog paušala</span><span class="span1"> u iznosu od 50,00 eura, koji iznos je odmjeren shodno složenosti, dužini trajanja postupka i imovinskim prilikama optuženog,</span><span class="span1"> kao i na plaćanje troškova krivičnog postupka </span><span class="span1">u iznosu od 181,50 eura, </span><span class="span1">a koji troškovi se odnose na troškove vještaka psihijatrijske struke, </span><span class="span1">a sve u roku od 15 dana, po pravnosnažnosti presude, pod prijetnjom prinudnog izvršenja, u korist Budžeta Crne Gore. </span>
</p>
<p>&nbsp;</p>
<p>
<span class="span1">Na osnovu svega naprijed navedenog, a u smislu citiranih zakonskih odredbi, odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">VIŠI SUD U PODGORICI</span>
</p>
<p style="text-align:center;">
<span class="span1"> Dana 20.05.2015.godine</span>
</p>
<p>&nbsp;</p>
<p>
<span class="span1">ZAPISNIČAR,                                                </span><span class="span1">                                  S U D I J A</span>
</p>
<p>
<span class="span1">Bojana Raković,s.r.</span><span class="span1"></span><span class="span1">                                                                  Vesna Pean,s.r. </span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude dozvoljena je žalba Apelacionom sudu Crne Gore u roku od 15 dana od prijema pismenog otpravka iste, a preko Višeg suda Podgorica.</span>
</p>
<p>&nbsp;</p>
<p style="text-align:center;">
<span class="span1">Tačnost otpravka ovjerava</span>
</p>
<p style="text-align:center;">
<span class="span1">ovlašćeni službenik suda</span>
</p>
<p>&nbsp;</p>
<p style="text-align:center;">
<span class="span1">_____________________</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
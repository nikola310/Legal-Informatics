<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{font-size:12pt;color:black;}
.s3{color:black;}
.s4{font-weight:bold;color:black;}
.s5{font-family:Times New Roman;font-size:12pt;color:black;}
.s6{font-family:Times New Roman;color:black;}
.s7{font-family:Times New Roman;font-weight:bold;}
.s8{font-family:Times New Roman;}
.p1{margin-left:5.0in;margin-top:0.16666667in;margin-bottom:0.041666668in;text-align:end;hyphenate:auto;keep-with-next.within-page:always;font-family:Times;font-size:13pt;}
.p2{text-indent:0.5in;margin-left:4.5in;text-align:start;hyphenate:auto;font-family:Times;font-size:13pt;}
.p3{text-align:center;hyphenate:auto;font-family:Times;font-size:13pt;}
.p4{text-indent:0.5in;text-align:justify;hyphenate:auto;font-family:Times;font-size:13pt;}
.p5{text-align:start;hyphenate:auto;font-family:Times;font-size:13pt;}
.p6{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p7{text-align:justify;hyphenate:auto;font-family:Times New Roman;font-size:13pt;}
.p8{text-align:justify;hyphenate:auto;font-family:Times;font-size:13pt;}
.p9{text-indent:0.5in;text-align:start;hyphenate:auto;font-family:Times New Roman;font-size:13pt;}
.p10{text-align:start;hyphenate:auto;font-family:Times New Roman;font-size:13pt;}
.p11{text-align:center;hyphenate:auto;font-family:Times New Roman;font-size:13pt;}
.p12{text-indent:0.5in;margin-bottom:0.083333336in;text-align:justify;hyphenate:auto;font-family:Times New Roman;font-size:13pt;}
.p13{text-indent:0.5in;text-align:start;hyphenate:auto;font-family:Times;font-size:13pt;}
.p14{margin-bottom:0.083333336in;text-align:start;hyphenate:auto;font-family:Times;font-size:13pt;}
.p15{text-align:start;hyphenate:auto;font-family:Times New Roman;font-size:12pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">  K. br. 62/11</span>
</p>
<p class="p2"></p>
<p class="p3">
<span class="s1">U IME NARODA</span>
</p>
<p class="p3"></p>
<p class="p4">
<span class="s1">OSNOVNI SUD U BARU</span><span>, kao prvostepeni krivični, sudija Goran Šćepanović, kao sudija pojedinac, sa zapisničarom Milijanom Minić, u krivičnom predmetu okrivljenog </span><span class="s1">K. N.</span><span>, zbog krivičnog djela krađa iz čl. 239 st.1 Krivičnog zakonika, po optužnom predlogu Osnovnog državnog tužilaštva u Baru, Kt.br. 572/10 od 24.02.2011. godine, nakon održanog glavnog javnog pretresa u prisustvu zastupnika optužbe savjetnika Osnovnog državnog tužilaštva C. A. i okrivljenog, dana 30.06.2011. godine donio je i javno objavio</span>
</p>
<p class="p4"></p>
<p class="p3">
<span class="s1">PRESUDU</span>
</p>
<p class="p5"></p>
<p class="p6">
<span>Okrivljeni </span><span class="s1">K. N.</span><span>, </span><span class="s2">od oca M. i majke M., rođene M., roden ... godine u B., sa prebivalištem u B., naselje S.. bb, radnik, neoženjen, završio osnovnu školu, lošeg imovnog stanja, osuđivan presudom </span><span class="s3">K. Broj 179/10 od 08.07.2010. godine</span><span>, Osnovnog suda u Baru, zbog krivičnog djela teška krađa iz čl. 240 st.1 tč.1 u vezi čl. 49 KZ, na kaznu zatvora od 6 mjeseci.</span>
</p>
<p class="p7"></p>
<p class="p3">
<span class="s4">K r i v  j e :</span>
</p>
<p class="p8"></p>
<p class="p4">
<span class="s3">Što je:</span>
</p>
<p class="p7"></p>
<p class="p6">
<span class="s3">U noći između 03 i 04.11.2010. godine, u naselju S. u B., oduzeo tuđu pokretnu stvar, 120 litara dizel goriva - nafte, u vrijednosti od 129,06 €, vlasništvo oštećenog G. S., na način što je skinuo čep sa rezervoara parkiranog kamiona marke »Mercedes« reg.ozn..., vlasništvo oštećenog, stavio plastično crijevo u rezervoar i u već pripremljne bidone izvršio presipanje goriva u namjeri da njegovim prisvajanjem pribavi sebi protivpravnu imovinsku korist;</span>
</p>
<p class="p7"></p>
<p class="p6">
<span>-čime je učinio krivično djelo - </span><span class="s1">krađa iz čl. 239. st.1. Krivičnog zakonika,</span>
</p>
<p class="p7"></p>
<p class="p8">
<span>            pa ga sud primjenom čl. 4, 32, 36 i 42 Krivičnog zakonika i čl. 359, 360 i 364  ZKP-a</span>
</p>
<p class="p5"></p>
<p class="p3">
<span class="s1">OSUĐUJE</span>
</p>
<p class="p3"></p>
<p class="p4">
<span>Na kaznu zatvora u trajanju od 30 (trideset) dana</span><span class="s3">. </span>
</p>
<p class="p4"></p>
<p class="p9">
<span>Prema okrivljenom, na osnovu čl. 71. Krivičnog zakonika, i z r i č e   s e,</span>
</p>
<p class="p10"></p>
<p class="p11">
<span class="s1">MJERA BEZBJEDNOSTI</span>
</p>
<p class="p11">
<span class="s1">OBAVEZNOG LIJEČENJA NARKOMANA</span>
</p>
<p class="p11"></p>
<p class="p6">
<span>Mjera bezbjednosti će se izvršiti u JZU Dom zdravlja u Baru, dok bude postojala potreba za liječenjem, a liječenje ne može trajati duže od 3 godine. </span>
</p>
<p class="p4"></p>
<p class="p4">
<span>Okrivljeni je dužan da plati troškove krivičnog postupka u iznosu od 300,00 € u roku od 15 dana od dana pravosnažnosti, pod prijetnjom izvršenja.</span>
</p>
<p class="p5"></p>
<p class="p3">
<span class="s1">O b r a z l o ž e n j e</span>
</p>
<p class="p8"></p>
<p class="p4">
<span>Optužnim predlogom Osnovnog državnog tužilaštva u Baru, Kt.br. 572/10 od 24.02.2011. godine stavljeno je na teret okrivljenom izvršenje krivičnog djela bliže opisanog u izreci presude. </span>
</p>
<p class="p4"></p>
<p class="p4">
<span class="s3">Okrivljeni je u svojoj odbrani izjavio da je </span><span class="s5">oko 23,30 časova u mjestu S., pored Trudbenikovih baraka, ugledao kamion koji je bio parkiran. Prišao je kamionu i rukom je pomjerio čep na rezervoaru i vidio da isti nije zaključan. Pronašao je tu u blizini jedno crijevo koje je stavio u rezervoar, iz gepeka svog vozila je uzeo bidon, i preko crijeva je izvukao iz rezervoara gorivo u bidon. Nakon toga je otišao kući. Gorivo koje mu je u bidonima pronađeno u vozilu od strane policije je iz ranijih krađa goriva. </span><span class="s6">Pred ovim sudom vode se dva postupka protiv njega i to predmetni postupak i još jedan kada je on na štetu  Zavoda za izgradnju Bara uzeo 250 litara goriva. Policija je od njega oduzela 110 ili 120 litara goriva koje je on te večeri oduzeo iz kamiona oštećenog G. S. U vrijeme kada je izvršio to djelo on je se nalazio pod uticajem tableta i heroina. U zadnjih tri godine konzumira drogu.</span>
</p>
<p class="p6"></p>
<p class="p8">
<span>	U dokaznom postupku saslušan je svjedok oštećeni G. S., </span><span class="s6">pročitani su : potvrda UP PJ Bar o privremeno oduzetim predmetima od 4.11.2010. godine na ime okrivljenog, potvrda UP PJ Bar o vraćanju privremeno oduzetih predmeta od 4.11.2010. godine na ime G. S., nalaz i mišljenje sudskog vještaka finansijske struke K. Š. od 28.12.2010. godine, izvod iz kaznene evidencije na ime okrivljenog UP PJ Bar br. 24-03/3-245/11-508/2 od 2.02.2011. godine i nalaz i mišljenje sudskog vještaka neuropsihijatra M. S. od 28.04.2011. godine.</span>
</p>
<p class="p8"></p>
<p class="p4">
<span>Svjedok oštećeni </span><span class="s7">G. S. </span><span class="s8">je izjavio da </span><span class="s5">K. N. ne poznaje. On je 03.11.2010. godine uveče svoje vozilo kamion marke »Mercedes« 2735, reg. oznaka ... parkirao u naselju S. gdje i živi. Ujutro je primijetio da iz rezervoara kamiona nedostaje gorivo i to oko 250 litara. Rezervoar prethodne večeri nije zaključao. Po zemlji je ostao trag nafte koji je vodio do jedne kuće u naselju. Pozvao je policiju, isti su ubrzo došli i ustanovili da je gorivo ukrao K. N.. Količina od 120 litara goriva mu je od strane policije vraćena. Na glavnom pretresu je dodao da </span><span class="s6">je u prethodnom postupku izjavio da mu je iz kamiona oduzeto oko 250 litara goriva. Poklopac na rezervoaru kamiona je bio otključan, tako da se mogao samo odvrnuti i otvoriti. On je dva ili tri dana prije ovog događaja na benziskoj stanici u Zeti u rezervoar sipao 380 litara goriva. Nakon toga je iz Zete došao u Bar, i na toj relaciji potrošio je oko 30 litara goriva. On je nakon što je obaviješten da mu je oduzeto gorivo uključio kamion i prema stanju kazaljke rezervoara on je procjenio da nedostaje oko 250 litara goriva, iz razloga što je u rezervoaru ostala određena količina goriva. Dakle, on nema precizne podatke o tačnoj količini oduzetog goriva, ali pretpostavlja da je u pitanju količina od 250 litara. On je kamion parkirao u blizini kuće i do kamiona se moglo doći bez ikakvog problema jer nije bio zaštićen, garažom, ogradom ili tome slično. Nije se pridružio krivičnom gonjenju i nije postavio </span><span class="s8">imovinskopravni zahtjev. </span>
</p>
<p class="p6"></p>
<p class="p6">
<span class="s3">Iz potvrde UP PJ Bar o privremeno oduzetim predmetima od 4.11.2010. godine na ime okrivljenog i potvrde UP PJ Bar o vraćanju privremeno oduzetih predmeta od 4.11.2010. godine na ime G.S. utvrđeno je da je od okrivljenog oduzeto 120 litara dizel goriva i to plastični bidon od 60 litara, dva plastična bidona od 20 litara i metalni kanister od 20 litara. Navedeno gorivo je vraćeno oštećenom. </span>
</p>
<p class="p6"></p>
<p class="p6">
<span class="s3">Iz nalaza i mišljenja sudskog vještaka finansijske struke K.Š. od 28.12.2010. godine utvrđeno je da vrijednost jednog litra dizel goriva iznosi 1,08 €. </span>
</p>
<p class="p6"></p>
<p class="p6">
<span class="s3">Iz izvoda iz kaznene evidencije na ime okrivljenog UP PJ Bar br. 24-03/3-245/11-508/2 od 2.02.2011. godine utvrđeno je da je okrivljeni osuđivan presudom K. Broj 179/10 od 08.07.2010. godine</span><span>, Osnovnog suda u Baru, zbog krivičnog djela teška krađa iz čl. 240 st.1 tč.1 u vezi čl. 49 KZ, na kaznu zatvora od 6 mjeseci.</span>
</p>
<p class="p6"></p>
<p class="p6">
<span class="s3">Iz nalaza i mišljenja sudskog vještaka neuropsihijatra M. S. od 28.04.2011. godine utvrđeno je da je K. N. osoba ispod prosječnih intelektualnih kapaciteta, sa simptomima poremećaja ličnosti. Pokazuje toksikomanski tip zavisnosti od o heroinu (psihička i fizička zavisnost). U vrijeme izvršenja krivičnog djela okrivljeni je mogao da shvati značaj svoga djela i da upravlja svojim postupcima. Obzirom da je okrivljeni zavisnik o opijatima (heroinu) vještak je mišljenja da je potrebno primijeniti mjere obaveznog liječenja od narkomanije koja se može provesti i u penalnim uslovima KPD ili ambulantnim kontrolama u Domu zdravlja u Baru,</span>
</p>
<p class="p10"></p>
<p class="p4">
<span>Ocjenom izvedenih dokaza utvrđeno je da je okrivljeni učinio krivično djelo koje mu je stavljeno na teret. Okrivljeni je u svojoj odbrani priznao da je učinio krivično djelo. </span>
</p>
<p class="p4"></p>
<p class="p4">
<span>Okrivljeni je krivično djelo učinio na način što je iz </span><span class="s6">sa rezervoara parkiranog kamiona marke »Mercedes« reg.ozn. .., vlasništvo oštećenog G. S. skinuo čep, nakon čega je u rezervoar stavio plastično crijevo u rezervoar i u već bidone izvršio presipanje 120 litara dizel goriva, koje je nakon toga odnio kući. </span>
</p>
<p class="p4"></p>
<p class="p4">
<span class="s3">Okrivljeni je u svojoj odbrani u prethodnom postupku izjavio da je gorivo iz vozila oštećenog pretočio u jedan bidon, međutim, na glavnom pretresu je izjavio da je policija od njega oduzela </span><span class="s6">110 ili 120 litara goriva koje je on te večeri oduzeo iz kamiona oštećenog iz čega proizilazi da je gorivo koje je označeno u potvrdi o oduzetim stvarima gorivo koje je okrivljeni oduzeo na štetu oštećenog, koje je i vraćeno oštećenom i da nije u pitanju gorivo oduzeto od nekog drugog vlasnika.  </span>
</p>
<p class="p4"></p>
<p class="p4">
<span>Okrivljenom je stavljeno na teret da je od oštećenog oduzeo 250 litara goriva. Okrivljeni je u svojoj odbrani izjavio da je oduzeo 120 litara goriva, koje je oduzeto od njega. Optužni predlog je zasnovan na iskazu oštećenog koji je dao u prethodnom postupku kada je izjavio da mu je oduzeto oko 250 litara goriva. Oštećeni je na glavnom pretresu pojasnio svoj iskaz navodeći da je on samo pretpostavio da mu je oduzeo 250 litara goriva, na osnovu </span><span class="s6">stanja kazaljke rezervoara, jer je prethodno sipao 380 litara goriva, nakon toga je potrošio oko 30 litara, a u rezervoaru je nakon oduzimanja  ostala određena količina goriva, pa je na osnovu stanja kazaljke rezervoara iznio prepostavku oko oduzete količine goriva. Dakle,  iakaz oštećenog zasnovan je samo na pretpostavci, oduzeta količina nije utvrđena na pouzdan način, pa je sud utvrdio da je okrivljeni oštećenom oduzeo količinu od 120 litara dizel goriva, koja je i pronađena kod njega. </span>
</p>
<p class="p6"></p>
<p class="p6">
<span>Vrijednost 120 litara dizel goriva iznosi 129,60 €, međutim, u radnjama okrivljenog nisu se stekla obilježja </span><span class="s3">krivičnog djela sitna krađa utaja i prevara iz čl. 246 Krivičnog zakonika. Za postojanje navedenog krivičnog djela potrebno je da budu ispunjeni objektivni i subjektivni uslovi. Objektivni uslov jeste da vrijednost ukradene stvari ne prelazi iznos od 150 €, a subjektivni uslov da je učinilac išao za tim da pribavi malu imovinsku korist. U konkretnom slučaju ispunjen je objektivni uslov, jer vrijednost oduzete robe ne prelazi iznos od 150 €, međutim, na strani optuženog ne postoji subjektivni uslov. Naime, optuženi je na lice mjesta došao sa više bidona, koje je nakon toga napunio gorivom iz vozila oštećenog i kada je sve bidone napunio otišao je sa lica mjesta. Da su bidoni bili napunjeni do vrha utvrđuje se iz iskaza oštećenog, jer je prema tragu nafte koja je prosipana iz bidona, a koja je vodila do kuće okrivljenog, oštećeni i otkrio ko je oduzeo gorivo. Da su bidoni okrivljenog bili manje napunjeni iz njih se ne bi prosipalo gorivo. Da je namjera okrivljenog bila da pribavi malu imovinsku korist, na lice mjesta ne bi došao sa četiri bidona već sa jednim, a osim toga, cijena goriva je promjenljiva kategorija čija se vrijednost prema pozitivnim propisima preispituje svake dvije nedjelje, pa postojanje krivičnog djela, kada je u pitanju oduzimanje goriva ne može zavisiti od promjene cijene goriva. </span><span>Dakle, umišljaj optuženog nije bio usmjeren ka </span><span class="s3">pribavljanju male imovinske koristi, čime bi bili ispunjeni uslovi za postojanje krivičnog djela sitna krađa utaja i prevara iz čl. 246 Krivičnog zakonika</span>
</p>
<p class="p6"></p>
<p class="p6">
<span>Okrivljeni je krivično djelo učinio sa direktnim umišljajem, jer je bio svjestan da oduzima tuđu pokretnu stvar, a utvrđena je i njegova namjera da oduzimanjem goriva oštećenog i njegovim prisvajanjem pribavi sebi protivpravnu imovinsku korist. Iz nalaza i mišljenja vještaka neuropsihijatra utvrđeno je da je okrivljeni u vrijeme kada je učinio krivično djelo bio uračunljiv. </span>
</p>
<p class="p4"></p>
<p class="p12">
<span>Sud je u izreci presude precizirao optužni predlog navodeći da je okrivljeni oduzeo 120 litara </span><span class="s3">dizel goriva - nafte, u vrijednosti od 129,06 €. Okrivljenom je stavljeno na teret da je krivično djelo učinio u </span><span>namjeri da prisvajanjem goriva pribavi sebi protivpravnu imovinsku korist u iznosu od 270 €. Iz ovako formulisanog dispozitiva proizilazilo bi da je okrivljeni prije započinjanja krivičnog djela znao da će pribaviti protivpravnu imovinsku korist u tačno određenom novčanom iznosu, pa je optužni predlog u cilju razumljivosti i logičke održivosti bilo neophodno precizirati. Ocijenjeno je da se preciziranjem od strane suda ne narušava identitet optužnog predloga i presude.</span><span class="s1"> </span>
</p>
<p class="p4"></p>
<p class="p4">
<span>Sud je okrivljenog osudio na kaznu zatvora u trajanju od 30 dana. Za krivično djelo</span><span class="s3"> krađa </span><span class="s8">iz čl. 239. st. 1. Krivičnog zakonika</span><span> propisana je novčana ili kazna zatvora u trajanju do 3 godine. Na strani okrivljenog cijenjene su sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti sud je cijenio priznanje krivičnog djela, </span><span class="s8">odnos prema posledici izražen kroz kajanje zbog učinjenog djela, da se oštećeni nije pridružio krivičnom gonjenju, dok je od </span><span>otežavajućih okolnosti sud cijenio raniju osuđivanost okrivljenog, jer se okrivljeni javlja kao specijalni povratnik. Izrečena kazna zatvora po ocjeni suda odgovara težini krivičnog djela i krivici okrivljenog i predstavlja mjeru koja je neophodna da bi se postigla svrha kažnjavanja.</span>
</p>
<p class="p8"></p>
<p class="p6">
<span class="s3">Sud je okrivljenom izrekao mjeru bezbjednosti obaveznog liječenja narkomana. Članom </span><a name="SADRZAJ_161"><span>71 st.1 Krivičnog zakonika propisano je da će sud </span></a><span>učiniocu koji je učinio krivično djelo usled zavisnosti od upotrebe opojnih droga i kod kojeg postoji ozbiljna opasnost da će usled ove zavisnosti i dalje da vrši krivična djela, izreći obavezno liječenje. Vještak neuropsihijatar M. S. je predložio da se prema okrivljenom </span><span class="s3">primijeni mjera obaveznog liječenja od narkornanije koja se može provesti i u penalnim uslovima KPD ili ambulantnim kontrolama u Domu zdravlja u Baru. Sud je prihvatio predlog vještaka i prema optuženom izrekao mjeru bezbjednosti iz dispozitiva. Mjera će se izvršiti </span><span>u JZU Dom zdravlja u Baru dok bude postojala potreba za liječenjem, a liječenje ne može trajati duže od 3 godine. </span>
</p>
<p class="p7"></p>
<p class="p4">
<span>Odluka o troškovima zasniva se na odredbi čl. 202 ZKP-a, a ista se odnosi na troškove vještaka finansijske struke u iznosu od 66 €, troškove vještaka neuropsihijatra u iznosu od 181,50 € i troškove rada suda, koji su određeni prema trajanju, složenosti krivičnog postupka i imovinskim prilikama okrivljenog.</span>
</p>
<p class="p4"></p>
<p class="p13">
<span>Na osnovu izloženog odlučeno je kao u izreci presude.</span>
</p>
<p class="p13"></p>
<p class="p3">
<span class="s1">OSNOVNI SUD U BARU</span>
</p>
<p class="p3">
<span class="s1">Dana 30.06.2011. godine</span>
</p>
<p class="p5"></p>
<p class="p14">
<span class="s1"> ZAPISNIČAR,				            		S U D I J A </span>
</p>
<p class="p5">
<span class="s1">Milijana Minić		               Goran Šćepanović</span>
</p>
<p class="p5"></p>
<p class="p5"></p>
<p class="p5"></p>
<p class="p5">
<span class="s1">PRAVNA POUKA</span><span>: Protiv ove presude može se izjaviti žalba</span>
</p>
<p class="p5">
<span>Višem sudu u Podgorici u roku od 8 dana od dana prijema</span>
</p>
<p class="p5">
<span>pismenog otpravka, preko ovog suda u dva primjerka.</span>
</p>
<p class="p13"></p>
<p class="p13"></p>
<p class="p13"></p>
<p class="p13">
<span class="s1">DNA</span><span>:	  - 1 x ODT</span>
</p>
<p class="p5">
<span> 		  - 1 x okrivljenom </span>
</p>
<p class="p13">
<span>	  - u spise</span>
</p>
<p class="p15"></p>


</body>
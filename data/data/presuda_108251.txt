<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{margin-bottom:0.1388889in;text-align:end;hyphenate:auto;font-family:Arial;font-size:12pt;}
.p2{margin-bottom:0.1388889in;text-align:center;hyphenate:auto;font-family:Arial;font-size:11pt;}
.p3{text-indent:0.5in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p4{margin-bottom:0.1388889in;text-align:center;hyphenate:auto;font-family:Arial;font-size:12pt;}
.p5{margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p6{text-indent:-0.25in;margin-left:0.5in;text-align:justify;hyphenate:auto;font-family:Arial;font-size:12pt;}
.p7{text-indent:0.45833334in;margin-left:0.041666668in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p8{text-align:center;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Arial;font-size:12pt;}
.p10{text-indent:0.5in;text-align:justify;hyphenate:auto;font-family:Arial;font-size:12pt;}
.p11{margin-bottom:0.1388889in;text-align:start;hyphenate:auto;font-family:Calibri;font-size:11pt;}
.s1{display: inline-block; text-indent: 0; min-width: 0.2361111in;}
</style>
<meta content="mitar.mirovic" name="author">
</head>
<body class="b1 b2">
<p class="p1"></p>
<p class="p1"></p>
<p class="p1"></p>
<p class="p1">
<span>K. br. 30/14</span>
</p>
<p class="p2">
<span> HYPERLINK "http://bs.wikipedia.org/wiki/Slika:Coat_of_arms_of_Montenegro.svg" \o "Grb Crne Gore" </span>
<!--Image link to '0.png' can be here-->
</p>
<p class="p3">
<span>U IME CRNE GORE</span>
</p>
<p class="p3">
<span>OSNOVNI SUD U ULCINJU, sudija mr Sanja Mirović, uz učešće zapisničarke Domenike Barlović, u krivičnom predmetu protiv B.N. iz Ulcinja, zbog krivičnog djela prevara iz čl. 244 st. 1 Krivičnog zakonika Crne Gore, odlučujući po optužnom predlogu Osnovnog državnog tužilaštva u Ulcinju Kt.br.42/14 od 03. 03. 2014. godine, koji je na pretresu zastupao savjetnik u Osnovnom državnom tužilaštvu Faruk Resulbegović, nakon održanog glavnog i javnog pretresa dana 12. 05. 2014. godine u prisustvu zastupnika optužbe, a u odsustvu okrivljenog i oštećenog, donio je i istog dana javno objavio</span>
</p>
<p class="p3"></p>
<p class="p4">
<span>P R E S U D U</span>
</p>
<p class="p4"></p>
<p class="p5">
<span>	Okrivljeni B.N. JMBG..........., od oca I. i majke H. rođene P., rođen ......... godine u Baru, sa prebivalištem u U. – naselje B. G. bb, taksista, neoženjen, pismen, sa završenom srednjom školom, srednjeg imovnog stanja, državljanin Crne Gore, neosuđivan </span>
</p>
<p class="p4">
<span>K r i v    j e</span>
</p>
<p class="p5">
<span>	Zato što je dana 24. 02. 2014. godine, u Ulcinju, u namjeri da sebi pribavi protivpravnu imovinsku korist, lažnim prikazivanjem činjenica doveo u zabludu oštećenog H.M.. iz Suve Rijeke – R. Kosovo da ovaj na štetu svoje imovine nešto učini, na način što mu je lažno prikazao činjenicu da će njega, M.S. i M.I. odvesti u Sloveniju, omogućavajući im ujedno i prelazak državnih granica, a sve za iznos od 450 eura, koji mu je oštećeni prije polaska predao na ruke, da bi ih, koristeći nepoznavanje terena oštećenog i njegovih saputnika odvezao do okoline manastira Ostrog, rekavši im da izađu iz vozila i odu uz jednu stranu na kraju koje će ih sačekati dva čovjeka, koja nisu ni postojala, a koji će ih navodno prevesti preko granice, da bi ih okrivljeni, navodno nakon toga istim vozilom sačekao sa druge strane granice u cilju nastavljanja puta ka Sloveniji, nakon čega se okrivljeni vratio u Ulcinj, ostavljajući oštećenog i njegove saputnike u njima nepoznatom područiju i više im se ne javljajući, pri čemju je iznos od 450 eura zadržao za sebe, pri čemu je bio svejstan svog djela i htio njegovo izvršenje</span>
</p>
<p class="p6">
<span class="s1">-​&nbsp;</span><span>čime je izvršio krivično djelo prevara iz čl. 244 st. 1 Krivičnog zakonika Crne Gore    </span>
</p>
<p class="p3">
<span>Pa mu sud primjenom citirane zakonske odredbe, te čl. 4 st. 2, 32, 36, 52, 53, 54 i čl. 226, 229, 239 i 374 Zakonika o krivičnom postupku izriče</span>
</p>
<p class="p4">
<span>USLOVNU OSUDU</span>
</p>
<p class="p5">
<span>	Kojom mu utvrđuje kaznu zatvora u trajanu od 6 (šest) mjeseci i istovremeno određuje da se ista neće izvršiti ukoliko okrivljeni ne učini novo krivično djelo u roku od 2 (dvije) godine od dana pravnosnažnosti presude.</span>
</p>
<p class="p5">
<span>	Obavezuje se okrivljeni da oštećenom H.M. na ime imovinsko-pravnog zahtjeva isplati iznos od 450,00 (četiri stotine i pedeset) eura u roku od 15 dana od dana pravnosnažnosti presude </span>
</p>
<p class="p5">
<span>	Obavezuje se okrivljeni da sudu na ime paušala uplati iznos od 50,00 eura u roku od 15 dana od dana pravnosnažnosti presude</span>
</p>
<p class="p4">
<span>O b r a z l o ž e n j e</span>
</p>
<p class="p5">
<span>	Optužnim predlogom Osnovnog državnog tužilaštva u Ulcinju Kt. br. 42/14 od 03. 03. 2014. godine okrivljenom B.N. stavljeno je na teret izvršenje krivičnog djela prevara iz čl. 244 st. 1 Krivičnog zakonika Crne Gore. Zastupnik optužbe je u završnoj riječi ostao pri podnijetom optužnom predlogu izjavivši da je izvedenim dokazima utvrđeno da je okrivljeni izvršio krivično djelo koje mu je optužbom stavljeno na teret i preložio da se okrivljeni oglasi krivim i osudi po zakonu, a da prilikom izbora vrste i visine krivične sankcije uzme u obzir sve olakšavajuće i otežavajuće okolnosti koje stoje na strani okrivljenog.</span>
</p>
<p class="p5">
<span>	Glavni pretres održan je u odsustvu uredno pozvanog okrivljenog shodno čl.457 Zakonika o krivičnom postupku obzirom da je isti ranije saslušan,izostanak nije opravdao te je sud cijenio da njegovo prisustvo na pretresu nije nužno. </span>
</p>
<p class="p5">
<span>	Okrivljeni B.N. negirao je izvršenje krivičnog djela za koje se tereti te naveo da se nikada nisakim nije dogovarao da vozi za Sloveniju, već da su ga tri lica sa Kosova, čijih se imena nije mogao sjetiti, pitala da ih za 150 eura odveze do manastira Ostrog, što je i učinio. Navodi da su ga ta lica našla na autobuskoj stanici, gdje je čekao mušterije. Pošto je i njegov otac taksi prevoznik, i on je sa svojim vozilom bio na licu mjesta, ali kako N. vozi bolje auto, ta lica su se odlučila da ih upravo on odveze do Ostroga,a otac je odlučio da pođe sa njima ostavivši svoje vozilo parkirano na autobuskoj stanici. Dalje navodi da su narednog dana pozvali njegovog brata E. da ih vrati iz manastira Ostrog u Ulcinj, što je i učinio, te da ne zna zbog čega su zvali E., a ne okrivljenog, da ga uopšte nisu zvali u večeri nakon što ih je ostavio kod manastira Ostrog, niti narednog jutra, već da su mu poslali poruku kada su bili blizu Ulcinja kako bi željeli da se vide sa njim, a uz to su mu prijetili i psovali ga te da ne zna zbog čega su željeli da se vide sa njim nakon povratka iz manastira niti zna zbog čega su ga psovali i prijetili mu.</span>
</p>
<p class="p3">
<span>U dokaznom postupku pročitan je iskaz svjedoka - oštećenog H.M.. dat na zapisniku pred sudijom za istragu Osnovnog suda u Ulcinju Kri. br. 5/14 od 28. 02. 2014. godine i izvod iz kaznene evidencije izdat od strane Ministarstva unutrašnjih poslova – Uprave policije – Centra bezbjednosti Bar br. 71-03-245/14-1755/2 od 07. 03. 2014. godine za okrivljenog B.N.a.</span>
</p>
<p class="p3">
<span>Svjedok – oštećeni H.M.. je izjavio da su se zbog teškog života na Kosovu  M.I., M.S. i on odlučili da idu u neku od zemalja Evrope, da u prvom pokušaju nisu uspjeli, jer su ih iz Hrvatske protjerali. Nakon toga su na autobuskoj stanici u Ulcinju upoznali B. E., koji ih je uputio kod njegovog rođaka B.N. za kojeg je rekao da je taksista i da se sa njim mogu dogovoriti oko vožnje, te su se na taj način sreli sa N. i njegovim ocem J., da im je N. rekao da ih bez problema može odvesti u Sloveniju, za šta mu je prvo tražio 900 eura, ali kako nije imao traženi iznos dogovorili su se da ih u Sloveniju odveze za 450 eura, a koje mu je oštećeni odmah dao i da njegova dva druga nisu imali više novca kod sebe, jer su sva trojica platili kazne u Hrvatskoj i u Herceg Novom. Nakon dogovora sjeli smo u njegov sivi mercedes registarskih oznaka UL AP 044 i da je sa njima krenuo i njegov otac. Vozili su se 2-3 sata nekim mračnim seoskim putevima, da bi im u jednom trenutku N. rekao da izađu iz vozila, otiđu uz jednu stranu, odnosno kroz šumu i šiblje i da će ih na  čekati N. drug S. sa još jednim čovjekom, da će ih S. i taj čovjek bez problema prevesti preko granice, a da će ih N. sačekati sa druge strane granice kako bi nastavili put za Sloveniju. N. im je dao S. broj telefona, a kada su pozvali taj broj, dobili su informaciju da je to nepostojeći broj. Dalje je naveo da su te večeri više puta pokušali da pozovu N.a, ali da je on ugasio svoj telefon, da je isti upalio tek sledećeg jutra, da im se na kratko javio, da nije htio da razgovara sa njima, ni na njihovu molbu nije htio da dođe po njih, pa su pozvali E., kojem su objasnili pored kojih zanakova i imena naselja su prolazili na putu do mjesta gdje ih je N. ostavio, te da su, iz razgovora sa E., utvrdili da se nalaze u blizini manastira Ostrog, nakon čega ih je E. doveo u Ulcinj, a slučaj su prijavili policiji. Oštećeni se pridružio krivičnom gonjenju i postavio je imovinsko-pravni zahtjev u iznosu od 450 eura.</span>
</p>
<p class="p3">
<span>Iz izvoda iz kaznene evidencije izdatog od strane Ministarstva unutrašnjih poslova – Uprave policije – Centra bezbjednosti Bar br. 71-03-245/14-1755/2 od 07. 03. 2014. godine za okrivljenog B.N.a proizilazi da isti nije evidentiran u kaznenoj evidenciji.</span>
</p>
<p class="p3">
<span>Cijeneći navode optužbe i odbrane, kao i izvedene dokaze na glavnom pretresu, sve pojedinačno i u njihovoj međusobnoj povezanosti, sud je nesumnjivo utvrdio da je okrivljeni B.N. izvršio krivično djelo prevare iz čl. 244 st. 1 Krivičnog zakonika Crne Gore na način, u vrijeme i u mjestu bliže opisanim u izreci presude.</span>
</p>
<p class="p3">
<span>Činjenično stanje sud je utvrdio iz iskaza svjedoka – oštećenog koji je jasno i argumentovano dao svoj iskaz a koji je sud u cjelosti prihvatio jer se isti odlikuje konkretnošću,realističnim opisom u pogledu svih činjenica pod kojima se predmetni događaj desio i pojedinostima poznatim samo licu koje je učestvovalo u predmetnom događaju. Osim toga,budući da oštećeni prije ovog događaja nije poznavao okrivljenog isti po nalaženju suda nije imao razloga da ga lažno označi kao izvršioca djela. Nadalje,ni sam okrivljeni ne spori da su ga izvjesna 3 lica sa Kosova pozvala i da je iste vozio do manastira Ostrog potvrdjujući da su ga ta lica sledećeg dana pozvala na telefon, da su ga psovali i da su mu prijetili. Okrivljeni je pritom od samog početka postupao sa prevarnom namjerom znajući da oštećenog i njegove drugove ne može, kako to navodi,  bez problema ilegalno odvesti u Sloveniju, već ih je upravo u namjeri da ih prevari i sebi omogući sticanje imovinske koristi,ostavio ih u šumi u blizini manastira Ostrog, čime je ne samo lažno prikazao ove činjenice dovodeći oštećenog i njegove drugove u zabludu, već je iste i održavao u zabludi dajući nepostojeći broj izvjesnog S. govoreći im da će ih prebaciti preko granice, a da će ih on čekati na drugoj strani, a sve za cijenu od 450 eura koje mu je oštećeni odmah po dogovoru dao na autobuskoj stanici.</span>
</p>
<p class="p3">
<span>Cijeneći odbranu okrivljenog B.N.a, sud je našao da  je ista  nelogična iz razloga što  nije životno da neko nakon, kako to okrviljeni navodi, obavljene vožnje po volji klijenata, sjutradan upućuje prijetnje i psovke tom licu i to kako sam navodi bez razloga. Okrivljeni,po nalaženju suda pokušava da eskiviranjem onemogući donošenje jasnog i kategoričnog zaključka da je kritičnom prilikom postupao u namjeri da oštećene prevari,pokušavajući da što više relativizuje predmetni događaj i odlučne činjenice u njemu na način za koji je smatrao da njegovom statusu okrivljenog najviše idu u prilog,što je svakako sa njegovog subjektivnog odnosa prema položaju u predmetnom postupku krajnje legitimno ali sud nalazi da njegova odbrana obiluje nelogičnostima i suštinski je protivurječna sa drugim utvrdjenim činjenicama tokom postupka te je stoga za sud krajnje neprihvatljiva.Dakle,imajući u vidu da ni sam okrivljeni ne spori da je dobio telefonski poziv od strane oštećenog,a ovo okrivljeni po nalaženju suda upravo čini imajući u vidu da bi se u dokaznom postupku ta činjenica lako mogla provjeriti pribavljanjem listinga telefonskih poziva od ovlašćenog operatora,te u konačnom potvrdjuje i da su ga pomenuta lica psovala i prijetila mu,sud zaključuje da je odbrana okrivljenog usmjerena na izbjegavanje krivice za učinjeno krivično djelo,jer je upravo takva reakcija oštećenog (vikanje,psovanje i prijetnja preko telefona) jedina očekivana i realno moguća za situaciju u kojoj su se on i njegovi prijatelji našli krivicom okrivljenog.</span>
</p>
<p class="p3">
<span>Cijeneći psihički odnos učinioca prema svom djelu, sud je našao da je okrivljeni bio svejstan svog djela, odnosno da obećanjem da će oštećenog i njegove drugove prebaciti preko granice u Sloveniju, znajući da to ne može na ime čega je tražio i dobio 450 eura a sve u namjeri da sebi npribavi protivpravnu imovinsku korist, iz čega proizilazi i da je htio njegovo izvršenje, te da je djelo izvšio sa direktnim umišljajem.</span>
</p>
<p class="p3">
<span>Odlučujući o vrsti i visni krivične sankcije sud je, shodno čl. 42 Krivičnog zakonika Crne Gore, uzeo u obzir sve olakšavajuće i otežavajuće okolnosti na strani okrivljenog, pa je od olakšavajućih okolnosti cijenio njegovu neosuđivanost, a otežavajućih okolnosti nije bilo. Imajući u vidu navedenu olakšavajuću okolnost, ličnost okrivljenog i težinu izvršenog krivičnog djela, sud je okrivljenom izrekao kaznu zatvora u trajanju od 6 (šest) mjeseci i istovrmeno odredio da se ista neće izvršiti ukoliko okrivljeni u roku od 2 (dvije) godine od dana pravnosnažnosti presude ne učini novo krivično djelo. Sud je stanovišta da će se, umjesto kazne zatvora, izrečenom mjerom upozorenja dovoljno uticati na okrivljenog da ubuduće ne vrši krivična djela i da će se ostvariti svrha uslovne osude iz čl. 52 Krivičnog zakonika Crne Gore, a u okviru opšte svrhe izricanja krivičnih sankcija iz čl. 4 st. 2 Krivičnog zakonika Crne Gore.</span>
</p>
<p class="p3">
<span>Na osnovu čl. 239 Zakonika o krivičnom postupku okrivljeni je obavezan da oštećenom H.M.. na ime imovnsko-pravnog zahtjeva isplati iznos od 450,00 eura u roku od 15 dana od dana pravnosnažnosti presude, dok se za eventualni ostatak oštećeni upućuje na parnični postupak. </span>
</p>
<p class="p3">
<span>Kako je okrivljeni oglašen krivim to ga je sud obaezao da, shodno čl. 226 i 229 Zakonika o krivičnom postupku, na ime paušala uplati iznos od 50,00 eura u roku od 15 dana od dana pravnosnažnosti presude.</span>
</p>
<p class="p7">
<span>Iz iznijetih razloga, a na osnovu čl. 374 Zakonika o krivičnom postupku odlučeno je kao u izreci presude.</span>
</p>
<p class="p8">
<span>OSNOVNI SUD U ULCINJU</span>
</p>
<p class="p8">
<span>Dana 12. 05. 2014. godine</span>
</p>
<p class="p8"></p>
<p class="p9">
<span>        										S U D I J A</span>
</p>
<p class="p9">
<span>   									   Mr Sanja Mirović</span>
</p>
<p class="p9"></p>
<p class="p8"></p>
<p class="p10">
<span>PRAVNA POUKA: Protiv ove presude može se izjaviti žalba u roku od 8 dana od dana prijema iste. Žalba se izjavljuje Višem sudu u Podgorici, a preko ovog suda.</span>
</p>
<p class="p11"></p>


</body>
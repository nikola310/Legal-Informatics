<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{font-weight:bold;}
.s2{font-weight:bold;font-style:italic;}
.s3{font-family:Arial;}
.p1{text-align:end;hyphenate:auto;keep-with-next.within-page:always;font-family:Times New Roman;font-size:12pt;}
.p2{text-align:end;hyphenate:auto;font-family:Times New Roman;font-size:12pt;}
.p3{text-align:center;hyphenate:auto;font-family:Times New Roman;font-size:12pt;}
.p4{text-align:center;hyphenate:auto;keep-with-next.within-page:always;font-family:Times New Roman;font-size:12pt;}
.p5{text-align:justify;hyphenate:auto;font-family:Times New Roman;font-size:12pt;}
.p6{text-align:center;hyphenate:auto;keep-with-next.within-page:always;font-family:Times New Roman;font-size:14pt;}
.p7{text-indent:0.5in;text-align:justify;hyphenate:auto;font-family:Times New Roman;font-size:12pt;}
.p8{text-indent:0.5in;text-align:center;hyphenate:auto;font-family:Times New Roman;font-size:12pt;}
.p9{text-indent:-0.25in;text-align:justify;hyphenate:auto;font-family:Times New Roman;font-size:12pt;}
.p10{text-indent:0.25in;text-align:justify;hyphenate:auto;font-family:Times New Roman;font-size:12pt;}
.p11{text-align:justify;hyphenate:auto;keep-with-next.within-page:always;font-family:Times New Roman;font-size:12pt;}
.p12{text-align:start;hyphenate:auto;font-family:Times New Roman;font-size:12pt;}
</style>
<meta content="milovan.jovkovic" name="author">
</head>
<body class="b1 b2">
<p class="p1">
<span class="s1">K.57/10</span>
</p>
<p class="p2"></p>
<p class="p3"></p>
<p class="p3"></p>
<p class="p4">
<span class="s1">U IME NARODA </span>
</p>
<p class="p3"></p>
<p class="p5">
<span>	</span><span class="s1">OSNOVNI SUD U ŽABLJAKU</span><span>, kao nadležni prvostepeni krivični sud u vijeću sastavljenom od  Presjednika vijeća - sudije Jovković Milovana, i članova vijeća – sudija porotnika M.D. i P.G. uz sudjelovanje K.N. kao zapisničara, u krivičnom predmetu protiv okrivljenog R.R. iz Ž. M. bb, zbog krivičnog djela teška tjelesna povreda iz čl.151 stav 1 Krivičnog zakonika Crne Gore, po optužnici ODT iz Pljevalja Kt.br.251/10 od 09.11.2010 godine, nakon završenog usmenog, javnog i glavnog pretresa održanog dana 06.12.2010 godine u prisustvu zamjenika ODT iz Pljevalja Božidarke Gačević, okrivljenog R.R. i oštećenog P.M., donio je i javno objavio dana 08.12.2010  godine              </span>
</p>
<p class="p5"></p>
<p class="p6">
<span class="s1">P R E S U D U </span>
</p>
<p class="p3"></p>
<p class="p5">
<span>	Okrivljeni  </span><span class="s1">R.R. sa JMBG... </span><span>od oca G. i majke V. rodjene Š., rodjen ... godine u Ž., sa prebivalištem u Ž., M. bb, državljanin CG, pismen, završio SSS,  zaposlen, neoženjen, ranije neosudjivan, vojsku nije služio, ne vodi se u VE, srednjeg imovnog stanja, protiv koga se ne vodi postupak za drugo krivično djelo,</span>
</p>
<p class="p5">
<span> </span>
</p>
<p class="p3">
<span class="s1">K r i v  j e</span>
</p>
<p class="p4">
<span class="s1"> </span>
</p>
<p class="p7">
<span class="s1">Što je,</span><span> </span>
</p>
<p class="p5">
<span>	Dana 14.07.2010 godine, oko 01,00h u noćnom klubu "S. " u Ž., teško tjelesno povrijedio oštećenog P.M. na način što ga je udario stisnutom pesnicom u predjelu usta, a nakon toga još jedanput u predjelu lijeve slepočenice, nanijevši mu tom prilikom teške tjelesne povrede u vidu rasklaćenja 4 prednja zba gornje vilice (jedinica gore lijevo, dvojka gore lijevo, jedinica gore desno i dvojka gore desno),  </span>
</p>
<p class="p5"></p>
<p class="p7">
<span>-čime je izvršio krivično djelo teška tjelesna povreda iz čl. 151 stav 1 Krivičnog zakonika Crne Gore (KZCG).</span>
</p>
<p class="p7"></p>
<p class="p5">
<span>	Pa ga sud primjenom gore navedene krivično pravne odredbe, te čl. 3,4,5,13,15,32,33,36,42,45 i 46 tačka 5 Krivičnog zakonika Crne Gore (KZCG), te čl.199,202,212 i 364 Zakona o krivičnom postupku (ZKP-a),</span>
</p>
<p class="p5"></p>
<p class="p3">
<span class="s1">O S U D J U J E </span>
</p>
<p class="p3"></p>
<p class="p5">
<span>	Na kaznu zatvora u trajanju od 90 (devedeset) dana, koju će okrivljeni izdržati po pravosnažnosti presude.</span>
</p>
<p class="p5">
<span>	Okrivljeni je dužan da plati troškove krivičnog postupka u iznosu od 145,00 €, kao i sudski paušal u iznosu od 55.00€, a sve u roku od 15 dana od dana pravosnažnosti presude.  </span>
</p>
<p class="p5">
<span>	Sud je obavezao okrivljenog R.R. da oštećenom P.M. na ime imovinskopravnog zahtjeva plati iznos od 600,00€.</span>
</p>
<p class="p5">
<span>	 </span>
</p>
<p class="p5">
<span> </span>
</p>
<p class="p8">
<span class="s2">O b r a z l o ž e nj e</span>
</p>
<p class="p5"></p>
<p class="p7">
<span>ODT iz Pljevalja je ovom sudu podnio optužnicu Kt.br.251/10 od 09.11.2010 godine, dajući opis radnje izvršenja krivičnog djela, pravno je ocijenio da je okrivljeni R.R. počinio krivično djelo teške tjelesne povrede iz čl.151 stav 1 KZCG, na način,  mjesto i vrijeme kako je to navedeno u izreci ove presude. </span><span class="s2">  </span>
</p>
<p class="p9">
<span>		U završnoj riječi zamjenik ODT izjavi da ostaje u cjelosti pri podnijetoj optužnici protiv okrivljenog R.R. zbog izvršenog krivičnog djela teške tjelesne povrede čl. 151 stav 1 KZCG i predlaže da ga sud oglasi krivim i osudi po zakonu.   </span>
</p>
<p class="p7">
<span>U završnoj riječi oštećeni izjavi da prihvata završnu riječ zastupnika ODT, pridružuje se krivičnom gonjenju protiv  okrivljenog i ispostavlja imovinsko pravni zahtjev u iznosu i to: 600,00€ za 4 polomljena zuba i 30,00€ na ime dva dolaska na relaciji Podgorica -Žabljak i obrnuto. Prihvata izvinjenje od strane optuženoga, a ne i pomirenje.  </span>
</p>
<p class="p5">
<span>	U svojoj odbrani okrivljeni R.R. u toku istrage i na glavnom pretresu je naveo da je dana 13.07.2010 godine, negdje oko 22 časa došao u lokal "S." sa svojim drugom G.O. . Stajali su  za jednim visećim stolom  i naručili piće. Lokal je uglavnom bio pun gostiju i svirala je muzika uživo. Poslije otprilike satipo u lokal su ušla dva njemu nepoznata mladića i stali za obližnji viseći sto. Primijetio je da su se ova dva momka ponašala  komotnije, da su lomili flaše i da je  to bio razlog zbog čega je došao do njihovog stola i upozorio ih da se pristojno ponašaju.  I nakon toga oni su počeli da lome flaše, a tada je vidio i da je onaj visoči mladić za koga je kasnije sazano da se preziva P. udario nogom  u sto iza kojeg su stajali, tako da se sto prevrnuo i pao na pod. Pošao je prema njima i tada je vidio da P. uzima jednu torbicu, pa je predpostavio da možda u torbici ima  neko opasno sredstvo, tipa noža ili sl. . Kako je   krenuo prema njemu on   ga je udario pesnicom u predjelu glave, našta je P. uzvratio, pa se stvorila gužva u kojoj je on uspio da P. izgura iz lokala  i pri tom ga više nije udarao. Čuo je ispred lokala neku gužvu, a ne isključuje mogućnost da je P. neko udarao. Nije uočio šta je radio njegov drug G., a koliko se sjeća taj drugi mladić je sam izašao iz lokala. Nemože se izjasniti da li je sa jednim udarcem  pesnice mogao P. slomiti 4 zuba, a kako je već istakao moguće je i da su ga i druga lica udarala ispred lokala. Spreman je da se sa P. izmiri , naravno ako on to hoće.  </span>
</p>
<p class="p7">
<span>U završnoj riječi okrivljeni je izjavio da ostaje pri svojoj odbrani. Kaje se zbog posledica koje je nanio  oštećenom i spreman je da mu se još jednom izvine, te napominje  da se to više sa njegove strane neće  ponoviti i da će troškove koje je naveo oštećeni platiti.  </span>
</p>
<p class="p7">
<span>Sud je posebno cijenio odbranu okrivljenoga kao priznanje izvršenja krivičnog djela koje mu se optužnim aktom stavlja na teret, a koje je potvrdjeno svim izvedenim dokazima na glavnom pretresu, a koje je sud u potpunosti prihvatio. Sud nije imao nijednog razloga da ovakvo priznanje okrivljenoga ne prihvati kao objektivno, logično i istinito, jer je potvrdjeno iskazom svjedoka  oštećenog, a nije u suprotnosti sa iskazima ostalih svjedoka R.D., B.S., M.B. i K.R., kao i sprovedenim materijalnim dokazima, priloženom medicinskom dokumentacijom, te nalazom i mišljenjem vještaka medicinske struke dr. stomatologa R.M. u dijelu povreda koje su nastupile kod oštećenog kao posledica krivičnog djela za koje je optuženi oglašen krivim. </span>
</p>
<p class="p7">
<span>Sud je radi rasvetljenja činjeničnog stanja izveo sledeće dokaze: saslušao svjedoka-oštećenog P.M., svjedoke: R.D., B.S. , M.B. i K.R., pročitao je  izvještaj ljekara za HMP CG Podgorica od 14.07.2010 godine za oštećenog P.M., izvještaj specijaliste od 15.07.2010 godine za oštećenog P.M.,  izvještaj specijaliste Kliničkog centra CG Podgorica od 14.07.2010 godine za oštećenog P.M., nalaz i mišljenje vještaka dr. M.P. od 29.09.2010 godine, nalaz i mišljenje sudskog vještaka dr. stom. R.M. i  izvještaj iz KE UP Ispostave Žabljak br.245/10-1756/1 od 27.08.2010 godine za okrivljenog R.R. </span>
</p>
<p class="p10">
<span>	Svjedok-oštećeni P.M., u bitnom je izjavio da je dana 13.07.2010. godine došao  sa svojim drugom R.D. u lokal "S." u Žabljaku, negdje ispred ponoći. U momentu njihovog dolaska, u lokal su tek pristizali gosti, tako da je bio poluprazan. Stali su za jedan viseći sto, koji je bio slobodan i naručili piće. Uočio je   za drugim takodje visećim stolom najmanje dva lica koja  nije poznavao.   Oni su igrali oko stola i zabavljali se, ali ni na koji način nijesu remetili  prijatnu atmosveru u lokalu. Posle izvjesnog vremena jedan od te dvojice mladića za koga je kasnije saznao  da se preziva R.  prišao je do njihovog stola, a zatim zagrlio D. i nešto mu rekao. Od muzike koja je svirala u lokalu nije mogao čuti šta mu je rekao,  ali je  čuo  da mu je D. rekao da su oni iz P. . Nešto kasnije  malo jače se oslonio na sto na kojem se nalazilo piće i dvije torbice, tako da se   sto nagnuo i sa nega je pala pivska čaša  i slomila se. On je mahinalno stavio ruku na njegovu torbicu kako i ona nebi sklizala sa stola i u tom momentu  zadobi je udarac u predjelu usta. Vidio je da ga je udario R. sa stisnutom pesnicom desne ruke, a odmah potom zadobio je još jedan udarac od strane njegovog druga   G. u predjelu lijeve slepočnice, a zatim ga je R.  još jedan put udario sa stisnutom pesnicom takodje u predjelu lijeve slepočnice, nakon čega je stavio ruke u odbrambeni položaj. Dok je izlazio iz lokala zadobio je više udaraca u predjelu  potiljka,  ramenima i leđima, ali se ne može izjasniti ko mu je zadao te udarce. Prilikom  izlaska iz objekta zapeo je za prag tako da je pao izvan objekta  na zemlju, a zatim ustao.  Osjetio je da su mu usta puna krvi, a pod jezikom je osjetio slomljene zube  koje je ispljunuo u ruku  i tada vidio da su mu slomljena 4 zuba u gornjoj vilici i to dva zuba jedinice i dva zuba dvojke. Iz objekta je izašao R.D., koji mu je rekao da su i njega u objektu  tukli i da je bio oboren na pod, i istom je tekla krv iz nosa.    Pošli su u grad  gdje su pronašli policijsku patrolu koja ih je uputila u policijsku stanicu gdje su  dali izjave o tom događaju.  U Zdravestvenoj stanici   izvršen je opšti pregled, a narednog dana  otišao je za Danilovgrad, gdje  se podvrgao specijalističkom pregledu kod stomatologa dr. J., koja je konstatovala da su mu slomljena 4 zuba u gornjoj vilici i nagnječenje desni gornje vilice,   uputila ga da u Podgorici izvršim snimanje gornje  vilice što je i uradio.  Nakon ovog izvršeno mi je snimanje glave u urgentnom bloku KC u Podgorice  kao i  spoljnji pregled gdje su konstatovane povdrede u predjelu nosa , otok ispod očiju, otok i modricu u predjelu lijeve jagodične kosti i ogrebotine  na podlaktici lijeve ruke.  Pridružuje se krivičnom gonjenju, a što se tiče imovinsko pravnog zahtjeva   pretrpio je lom 4 zuba i traži  da mu se kroz imovinsko pravni zahtjev preko suda službenim putem naknadi 600,00€ za 4 polomljena zuba,  kao i putni troškovi od Podgorice do Žabljaka i obrnuto  dva dolaska (4 x7,50) što iznosi 30,00€. Navodi dalje da se okrivljeni nije lično interesovao o njegovim povredama , već samo preko svoga  oca koji je zvao oca oštećenog i preko nekih kolega, pošto on radim u Upravi policije.  Prihvata svako izvinjenje ali se pomiriti neće, jer neznam zbog čega je došlo do ovoga i traži samo ono što ga službenim putem pripada, a vodjenje nekih privatnih postupaka ga ne interesuje.</span>
</p>
<p class="p10">
<span>	Sud je cijenio iskaz svjedoka oštećenog P.M. i isti prihvatio kao istinit, jasan i logičan. Oštećeni je ispričao sudu sam kritični dogadjaj, či je bio neposredni akter, na jasan, logičan i istinit način,  iz kog razloga su mu okolnosti istoga dobro poznate. Sud nije imao nijednog razloga da na drugi način cijeni iskaz svjedoka oštećenog jer isti ima podlugu u odbrani okrivljenoga, a saglasan je sa iskazima drugih saslušanih svjedoka. Pored toga iskaz oštećenog je podkrijepljen i objektivnim nalazom vještaka medicinske struke u pogledu načina nastanka tjelesne povrede koju je kritične prilike zadobio kao i njene lokacije.</span>
</p>
<p class="p5">
<span>	Svjedok R.D.u bitnom je izjavio  da je sa svojim drugom P.M. došao u lokal "S." u Žabljaku. Stajali su za jednim visećim stolom i pili piće. U lokalu je bila prijatna atmosfera, a bila je muzika i pjevač S.S.. Veselili su se, pili i igrali i ni na koji način nikoga nijesu provocirali. Medjutim primijetio je za susjednim visećim stolom dvojicu njemu nepoznatih momaka koji su ih uporno posmatrali. U jednom momentu dok su igrali neko od njih dvojice je zakačio sto, usled čega je sa istog pala jedna čaša i slomila se. Bez ikakvog povoda ili upozorenja R. je prišao i udario M. sa stisnutom pesnicom u predjelu usta, a odmah potom i u predjelu slepočno-jagodičnog dijela, od kojih udaraca se M. zateturao ali nje pao. Odmah potom i njega je neko udario sa pesnicom u predjelu nosa, nakon čega je sagnuo glavu i podigao ruke kako bi se zaštitio od daljih udaraca, pa je u takvom položaju krenuo prema izlaznim vratim u namjeri da što prije izadje iz lokala. Ispred njega je izašao M. odnosno on je već bio izašao, tako da je on zadobio više udaraca u predjelu leđa i ramena dok  se kretao prema izlazu.   Kada je izašao vani napali su ga pomenuti R. i onaj njegov drug  koji se preziva G.. Tukli su ga sve dok neko iz lokala nije nešto viknuo nakon čega su se svi razbježali.   </span>
</p>
<p class="p7">
<span>Svjedok B.S. u bitnom je izjavio  da se kritične prilike  nalazio u noćnom klubu "S." u Žaljaku. Lokal je bio pun gostiju. Uočio je da su negdje oko ponoći  u lokal ušla dva mladića od kojih je jedan bio visok oko 2 m dok je drugi bio srednje visine. Tog visokog mladića   sretao je u Podgorici i misli da je  pripadnik Uprave policije.  Njih dvojica su stali za jedan viseći sto  i počili najmanje 5 tura pića i to piva. U blizini njihovog stola stajali za drugim stolom R.R. i G.O.. Ovi nepoznati momci su malo slobodnije ponašali. U jenom momentu  začuo se lom flaše, i misli da je flašu bacio onaj visoki momak. Flaša se razbila na  veliki broj komadića, tako da je poprskala sa tečnošću i staklićima sve koji su se nalazili u blizini. Kada  se okrenuo vidio je da je R. došao do njih i da je  stisnutom pesnicom udario u predjelu glave visokog momka, koji se od udarca  zateturao  dva tri koraka, ali nije pao.  Prišao je do njega i pogurao ga prema izlazu, pri čemu su ga i neki drugi udarili uspio je da ga dovedem do izlaznih vrata, a zatim sam se vratio za onog njegovog druga i izveo i njega. Tada mu je rekao da je on  pripadnik Uprave policije i da radi u kriminalističkom odsjeku. Tvrdim da je R. samo jednom udario ovog visokog momka koji mu se predstavio kao P., a nije vidio i da li je neko udarao njegovog druga, jer u momentu dok je izvodio P. nije obraćao pažnju na njegovog druga. </span>
</p>
<p class="p5">
<span>	 Sud je cijenio iskaze svjedoka R.D. i M.B. i iste prihvatio kao istinite i logičane. Sud nije imao nijednog razloga za drugačiju ocjenu iskaza ovih svjedoka, jer imaju podlogu u odbrani okrivljenoga,  a saglasni sa iskazom svjedoka oštećenog i iskazima drugih saslušanih svjedoka, a nijesu protivni nalazu i mišljenju vještaka medicinske struke kojima je sud poklonio svoju vjeru.   </span>
</p>
<p class="p5">
<span>	 Svjedok M.B. u bitnom je izjavio da se kritične prilike nalazio u  noćnom klubu "S." u Žabljaku vlasništvo K.R., gdje je radio kao konobar.  Oko pola noći došla su dva njemu nepoznata mladića od koji je jedan bio prilično viskok, i stali za jedan sto. Bilo je očiglednoda su bili u pripitom stanju, jer je onaj visoki momak počeo da lomi čaše i  inače se ponašao jako nepristojno. Pa ga je on opomenuo da se tako ne ponaša. Kako je čaše bacao u pravcu stola gdje su sjedjeli R.R. i G.O., vidio je da je R. došao do njih i da je opomenuo onog visokog momka da ne baca čaše prema njima. Medjutim i pored tog upozorenja on je nastavio da baca čaše, tako da je jednu čašu bacio u pravcu galerije gdje se nalazila muzika i čaša se polomila, tako da su parčići i pivo poprskali R. i G., R. je došao do njih i tada je došlo do tuče.    </span>
</p>
<p class="p5">
<span>	Svjedok K.R. u bitnom je izjavio da je vlasnik ugostiteljskog Noćnog kluga "S.". U jednom momentu   posle ponoći začuo je neku viku  uočio je u blizini izlaznih vrata  neku gužvu, ali nije prepozno nikog. Kada je izašao iz lokala vidio je da ispred vrata  na zemlji leži njemu nepoznat čovjek i pitao ga je  šta je bilo, a on mu je odgovorio "nemam pojma neko me udario". To lice je   ustalo i otišlo. Nekoliko metara dalje uočio je nekog visokog momka koji je držao u rukama salvetu na ustima, a koga je na glavnom pretresu prepoznao kao oštećenog P.M. .</span>
</p>
<p class="p5">
<span>	Sud je cijenio iskaze svjedoka M.B. i K.R. i iste prihvatio kao istinite. Sud nije imao nijednog razloga za drugačiju ocjenu iskaza ovih svjedoka, jer nijesu protivni  iskazu svjedoka oštećenog i drugih saslušanih svjedoka, a saglasni su sa nalazima i mišljenjima vještaka medicinske struke.  </span>
</p>
<p class="p7">
<span>Iz izvještaja specijaliste Kliničkog centra CG Podgorica od 14.07.2010 godine za oštećenog P.M.,  sud je utvrdio da je P.M. zadobio povrede od strane nepoznatog lica. Nagnječenje lijevog zigoma.  </span>
</p>
<p class="p7">
<span>Iz izvještaja specijaliste od 15.07.2010 godine za oštećenog P.M., sud je utvrdio da se pacijent javio u ambulantu "J." sa bolom i otokom u predjelu gornje vilice. Fraktura dentisa sa luksacijom korenova.</span>
</p>
<p class="p7">
<span>Iz nalaza i mišljenja vještaka dr. M.P. od 29.09.2010 godine, sud je utvrdio da je oštećeni P.M. povrede zadobio u tuči. Otok nosa u predjelu zigomatične kosti, oguljotine na desnoj šaci, povrede zuba, potreban pregled stomatologa. Kvalifikaciju povreda zuba treba da uradi stomatolog, ostale povrede su lake prirode nanesene su udarcima tupe sile po glavi, u predjelu nosa i jagodice, radilo se o najmanje dva udarca tupom silom, moguće stisnutom pesnicom.</span>
</p>
<p class="p7">
<span>Iz nalaza i mišljenja sudskog vještaka dr. stom. R.M., sud je utvrdio da je oštećeni P.M. kritične prilike , a što je pregledom konstatovano zadobio rasklaćenje 4 prednja zuba gornje vilice ( jedinica gore lijevo, dvojka gore lijevo, jedinica gore desno i dvojka gore desno), te je uz regintski snimak kao pomoćno dijagnostičko srestvo konstatovano da se pomenuta povreda nemože sanirati i d su zubi za vadjenje. Pomenuta povreda je nastala upotrebom sile jačeg inteziteta, moguće pesnicom ili tupim predmetom i kvalifikuju se kao teška tjelesna povreda. </span>
</p>
<p class="p7">
<span>Uporedjujući nalaz i mišljenje vještaka sa iskazom oštećenog P.M. u pogledu načina nanošenja povreda, sud je zaključio da je povreda, rasklaćenja 4 prednja zuba gornje vilice ( jedinica gore lijevo, dvojka gore lijevo, jedinica gore desno i dvojka gore desno) nastala  udarcem pesnice od strane okrivljenog kako je to oštećeni naveo. </span>
</p>
<p class="p7">
<span>Sud je cijenio nalaze i mišljenja vještaka medicinske struke kao objektivno date u skladu sa pravilima nauke i struke od strane dugogodišnjih stalnih sudskih vještaka, a u prilog ovome ide i činjenica da okrivljeni nalazima nije prigovorio.</span>
</p>
<p class="p7">
<span>Iz izvještaja iz KE UP Ispostave Žabljak br.245/10-1756/1 od 27.08.2010 godine za okrivljenog R.R., proizilazi da okrivljeni R.R. nije osudjivan.</span>
</p>
<p class="p7">
<span> Na osnovu savjesne i brižljive ocjene provedenih dokaza, cijeneći sve u smislu čl. 360 ZKP-a, sud je na pouzdan način utvrdio da je optuženi R.R. počinio krivično djelo koje mu se stavlja na teret, na način, mjesto i u vrijeme kako je to bliže opisano izrekom presude.</span>
</p>
<p class="p5">
<span>	Krivično pravno ocjenjujući ovakvo utvrdjeno činjenično stanje sud nalazi da se u radnji optuženoga stiču svi bitni elementi krivičnog djela, tešeke tjelesne povrede iz čl. 151 stav 1 KZCG, a koje djelo čini „svak onaj ko drugog teško tjelesno povrijedi ili mu zdravlje teško naruši“, pa je u konkretnom slučaju okrivljeni R.R., dana 14.07.2010 godine, oko 01,00h u noćnom klubu "S." u Žabljaku, teško tjelesno povrijedio oštećenog P.M. na način što ga je udario stisnutom pesnicom u predjelu usta, a nakon toga još jedanput u predjelu lijeve slepočenice, nanijevši mu tom prilikom teške tjelesne povrede u vidu rasklaćenja 4 prednja zuba gornje vilice (jedinica gore lijevo, dvojka gore lijevo, jedinica gore desno i dvojka gore desno).   </span>
</p>
<p class="p7">
<span>Naime, u konkretnom slučaju okrivljeni je djelo učinio s umišljajem, jer je bio svjestan svog djela to jest da udarajući stisnutom pesnicom u predjelu usta oštećenog, a nakon toga još jedanput u predjelu lijeve slepočnice, može  istom nanijeti tešku tjelesnu povredu, te je on takvu radnju svjesno i voljno preduzeo, a što je za posledicu imalo nastupanje teške tjelesne povrede kod oštećenog P.M..</span>
</p>
<p class="p7">
<span>Pri odmjeravanju vrste i visine kazne, sud je cijenio stepen krivice optuženog i druge okolnosti predvidjene čl. 42 KZCG, pa je od olakšavajućih okolnosti koje je cijenio kao osobito olakšavajuće uzeo da se radi o mladom  čovjeku, neosudjivanom, koji je priznao djelo i izrazio kajanje zbog nanijetih  povreda oštećenom. Otežavajućih okolnosti na strani okrivljenog sud nije našao. U Krivičnom zakoniku CG za ovo krivično djelo propisana je kazna zatvora u trajanju od 6 (šest) mjeseci do 5 (pet) godina,  pa je sud u konkretnom slučaju optuženom izrekao kaznu zatvora u trajanju od 90 (devedeset) dana, s time što mu je istu predhodno ublažio primjenom čl.45 i 46 tačka 5 KZCG  ispod  zaknom odredjenog minimuma, smatrajući da će se i ovom efektivnom kaznom ostvariti svrha kažnjavanja predvidjena čl.32 KZCG, a u okviru opšte svrhe krivičnih sankcija iz čl.4 KZCG .</span>
</p>
<p class="p7">
<span>Sud je obavezao okrivljenog na plaćanje troškova krivičnog postupka u iznosu od‚145,00€ koji se odnose na nagradu vještacima medicinske struke u iznosu od 115,00€,  kao i da plati troškove dolaska oštećenog u fazi istrage i na glavnom pretresu  na relaciji Podgorica - Žabljak i obrnuto u iznosu od 30,00€, shodno čl.202 ZKP-a, kao i na plaćanje sudskog paušala u iznosu od 55,00€  imajući u vidu imovinske prilike te složenost i trajanje postupka, shodno čl.199 stav 3 ZKP-a.</span>
</p>
<p class="p7">
<span>Sud je obavezao okrivljenog da oštećenom plati na ime imovinsko pravnog zahtjeva iznos od 600.00€, a koji iznos se odnosi na izradu 4 prednja polomljena zuba, shodno čl. 212 st. 2 ZKP-a. </span>
</p>
<p class="p7">
<span>Na gore iznijetom sud je zasnovao svoju odluku.</span>
</p>
<p class="p7"></p>
<p class="p7">
<span>	</span><span class="s1">OSNOVNI SUD U ŽABLJAKU</span><span>, dana 06.12.2010 godine</span>
</p>
<p class="p7"></p>
<p class="p7"></p>
<p class="p7"></p>
<p class="p11">
<span class="s1">ZAPISNIČAR                                                        PRESJEDNIK VIJEĆA-S U D I J A</span>
</p>
<p class="p5">
<span>Nadja Kaljević.s.r.                                                                Milovan Jovković.s.r.</span>
</p>
<p class="p5"></p>
<p class="p5">
<span> </span>
</p>
<p class="p5"></p>
<p class="p5">
<span> </span><span class="s1">PRAVNA POUKA</span><span>: Protiv ovog rješenja može se izjaviti žalba u </span>
</p>
<p class="p5">
<span>Roku od 15 dana od dana prijema pismena Višem sudu Bijelo </span>
</p>
<p class="p5">
<span>Polje a preko ovog suda</span><span class="s3"> .</span><span> </span>
</p>
<p class="p12"></p>


</body>
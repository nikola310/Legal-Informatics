<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:14pt;font-weight:800}
.span2{;font-size:14pt}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1"></span>
</p>
<p>
<span class="span2">OSNOVNI SUD U PLAVU </span>
</p>
<p>
<span class="span2">K.br.22/2018</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">U IME CRNE GORE </span>
</p>
<p>&nbsp;</p>
<p>&nbsp;</p>
<p>
<span class="span2">Osnovni sud u Plavu, sudija Hilmija Sujković, sa zapisničarem Feridom Gutić, u krivičnom predmetu okrivljenog Dž. M., iz  sela P., opština P., zbog  produženog krivičnog djela skidanje i povreda službenog pečata i znaka iz čl. 381. st.1. u vezi sa članom 49. Krivičnog zakonika Crne Gore, po optužnom predlogu Osnovnog državnog tužilaštva u Plavu, KT.br.44/2018 od 01.03.2018. godine, po održanom usmenom, javnom, glavnom pretresu, u prisustvu rukovodioca ODT-a  u Plavu, Erdana Feratovića, predstavnice oštećenog Crnogorskog elektrodistributivnog sistema Berane, pravnice B. S. i okrivljenog Dž. M., donio je i javno objavio dana 15.03.2018. godine </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>
<span class="span2">Okrivljeni  DŽ. M.,  JMBG ..., od oca M. i majke S., rođene L., rođen ... godine, u P., sa prebivalištem u selu P., opština P., državljanin Crne Gore, maternji mu bošnjački jezik, razumije crnogorski jezik, nezaposlen, pismen, završio osnovnu školu, neoženjen, lošeg imovnog stanja, neosuđivan.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">K r i v     j e</span>
</p>
<p>&nbsp;</p>
<p>
<span class="span2">Što je:</span>
</p>
<p>&nbsp;</p>
<p>
<span class="span2">1. Dana 02.03.2017. godine, u Plavu, svjestan svojeg djela, čije izvršenje je htio i znajući da je njegovo djelo zabranjeno, u svojoj porodičnoj kući, koja se i dalje  vodi na pokojnog oca M. M., a koja se nalazi u selu P., opština P., sa električnog brojila broj ..., neovlašćeno, bez znanja i odobrenja  oštećenog Crnogorskog elektrodistributivnog sistema Berane, skinuo distributivnu plombu, kao službeni pečat, koju su ovlašćeni radnici oštećenog M.Đ., B.K. i B. </span><span class="span2">G.postavili, nakon čega je kuću ponovo priključio na niskonaponsku električnu mrežu.</span>
</p>
<p>&nbsp;</p>
<p>
<span class="span2">2. Dana 11.08.2017. godine, u Plavu, svjestan svojeg djela, čije izvršenje je htio i znajući da je njegovo djelo zabranjeno, u svojoj porodičnoj kući, koja se i dalje  vodi na pokojnog oca M.M., a koja nalazi u selu P., opština P., sa električnog brojila broj ..., neovlašćeno, bez znanja i odobrenja oštećenog Crnogorskog elektrodistributivnog sistema B., skinuo distributivnu plombu, kao službeni pečat, koju su ovlašćeni radnici oštećenog I. Lj. i E. R. ranije postavili, nakon čega je kuću ponovo priključio na niskonaponsku električnu mrežu.</span>
</p>
<p>&nbsp;</p>
<p>
<span class="span2">-Čime je izvršio produženo krivično djela skidanje i povreda službenog pečata i znaka iz čl. 381. st.1. u vezi sa članom 49. Krivičnog zakonika Crne Gore. </span>
</p>
<p>&nbsp;</p>
<p>
<span class="span2">Pa ga  sud za izvršeno krivično djelo na osnovu navedenog zakonskog propisa te primjenom članova: 4 stav  2,  32, 41 i 42 Krivičnog zakonika Crne Gore  i članova  226. st. 2. tačka 9. i  374 ZKP,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">O S U Đ U J E</span>
</p>
<p>&nbsp;</p>
<p>
<span class="span2">Na kaznu rad u javnom interesu u trajanju od 90 (devedeset) časova, koji rad će se obaviti u vremenskom periodu od 3 (tri) mjeseca po pravosnažnosti presude, s tim što rad ne može biti duži od 60 (šezdeset) časova u toku jednog mjeseca. </span>
</p>
<p>&nbsp;</p>
<p>
<span class="span2">Ukoliko okrivljeni ne bude vršio rad u javnom interesu, ova kazna će se zamijeniti kaznom zatvora, tako što će se svakih započetih 60 (šezdeset) časova rada u javnom interesu zamijeniti kaznom zatvora od 1 (jednog) mjeseca. </span>
</p>
<p>&nbsp;</p>
<p>
<span class="span2">Okrivljeni se obavezuje da na ime troškova - paušala plati iznos od 30,00 (trideset) eura, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>
<span class="span2">Imovinsko pravnog zahtjeva za naknadu štete nije bilo.</span>
</p>
<p>&nbsp;</p>
<p style="text-align:center;">
<span class="span2">O b r a z l o ž e n j e</span>
</p>
<p>&nbsp;</p>
<p>
<span class="span2">Osnovno državno tužilaštvo u Plavu, optužnim predlogom KT.br.44/2018, od 01.03.2018. godine, optužilo je Dž.M., iz sela P., opština P., za produženo krivično djelo skidanje i povreda službenog pečata i znaka iz čl. 381. st.1. u vezi sa članom 49. Krivičnog zakonika Crne Gore. </span>
</p>
<p>&nbsp;</p>
<p>
<span class="span2">Pri podnesenom optužnom predlogu je sve do kraja krivičnog postupka u svemu ostao i rukovodilac ODT-a u Plavu, Erdan Feratović, pa je u završnoj riječi predložio sudu da okrivljenog Dž. M. </span><span class="span2">oglasi krivim za navedeno krivično djelo i osudi ga na kaznu rad u javnom ineteresu u trajanju 90 časova, koja će se obaviti u vremenskom periodu od 3 mjeseca.</span>
</p>
<p>&nbsp;</p>
<p>
<span class="span2">Predstavnica oštećenog Crnogorskog elektrodistributivnog sistema, pravnica B. S., je u završnoj riječi u potpunosti prihvatila konačnu riječ rukovodioca ODT-a u Plavu, Erdana Feratovića, pridružila se krivičnom gonjenju protiv okrivljenog i nije postavila odštetni zahtjev obzirom da njena firma izvršenjem predmetnog krivičnog djela nije pretrpjela nikakvu štetu. </span>
</p>
<p>&nbsp;</p>
<p>
<span class="span2">Izjašnjavajući se o optužbi Osnovnog državnog tužilaštva u Plavu, okrivljeni Dž. M. u svojim odbranama iz predhodnog postupka postupka i sa glavnog pretresa u potpunosti priznaje izvršenje krivičnog djela koje mu je izmijenjenom optužbom  stavljeno na teret navodeći da je tačno da je u dva navrata, tačnije 02.03.2017. godine i 11.08.2017. godine, sa električnog brojila u njegovoj porodičnoj kući, koja se i dalje vodi na pokojnog oca M., skinuo distributivnu plombu koju su prije toga na ovo brojilo, nakon isključenja struje zbog neizmirenih obaveza za utrošenu električnu energiju, postavili radnici Crnogorskog Elektrodistributivnog sistema B. Naime, naveo je da u selu Prnjavor, opština Plav, sa još tri brata živi u kući koja se još uvijek vodi na njihovog pokojnog oca M. M., a obzirom da niko od njih, nigdje ne radi i da ih izdržava od stočarstva i nadničenja, to iz tog razloga nije bio u mogućnosti da redovno izmiruje svoje obaveze za utrošenu električnu energiju. Zbog toga mu je dana 02.03.2017. godine, struja u kući isključena, a pošto  ovom isključenju i izvršenoj kontroli nije prisustvovao niko od njih za isključenje struje je saznao tek nakon što se vratio kući. Zbog toga je istog dana pošao do grada gdje su mu preporučili da za priključenje struje u kući angažuje jednog majstora iz Berana, koji se tog dana nalazio u Plavu. Nakon što se sa ovim licem vratio kući, isto mu je za dva minuta uključilo struju u kući preko električnog brojila, skinuvši predhodno sa njega distributivnu plombu. Za ovo priključenje ga  je častio 5,00 eura. Što se tiče drugog isključenja, naveo je da je ovo isključenje izvršeno 11.08.2017. godine, dok se sa braćom nalazio na planini, gdje izdižu stoku. Kada je tog dana u večernjim satima došao kod kuće i primijetio da u kući nema struje, skinuo je plombu sa električnog brojila i sa istog uklonio poklopac. Nakon toga je otkačene žice na brojilu ponovo prikačio, jer je zapamtio kako je to radio majstor kojeg je angažovao prilikom prvog isključenja, i tako se ponovo priključio na električnu mrežu. Dana 15.01.2018. godine, ponovo su u kontrolu došli radnici  Crnogorskog Elektrodistributivnog sistema Berane, ali mu tom prilikom nijesu vršili isključenje struje u kući, obzirom da ih je njegov brat S., koji je prisustvovao ovoj kontroli i potpisao sačinjeni zapisnik, zamolio da to ne </span><span class="span2">rade. Dalje je naveo da je svjestan da tako nešto nije smio učiniti ali da i pored toga nije razmišljao o posledicama takve svoje radnje obzirom da je u zamrzivaču bilo meso od ovaca koje drže, pa je postojala opasnost da se isto bez struje pokvari.  U završnoj riječi je još jednom priznao izvršenje krivičnog djela koje mu je javnom optužbom stavljeno na teret, izrazio kajanje i žaljenje zbog njegovog izvršenja i molio sud da ga za izvršeno krivično djelo što blaže kazni, po mogućnosti na kaznu rada u javnom interesu koju mu je u završnoj riječi predložio rukovodilac ODT-a u Plavu, uz obećanje da će i ova kazna u njegovom slučaju u potpunosti ispuniti svrhu kažnjavanja. </span>
</p>
<p>&nbsp;</p>
<p>
<span class="span2">Sud je cijenio priznanje okrivljenog Dž. M. u pogledu izvršenja krivičnog djela koje mu je javnom optužbom stavljeno na teret, pa je našao da je isto jasno, potpuno  i u svemu u skladu sa izvedenim dokazima, te ga je kao takvo u potpunosti prihvatio. Naime, sud je radi provjere priznanja okrivljenog,  odnosno radi što pravilnijeg i zakonitijeg rješavanja ove krivične stvari u dokaznom postupku izveo sledeće dokaze: saslušao svjedoke I.Lj., E. R., B. R. i B.G.,  pročitao zapisnike Crnogorskog Elektrodistributivnog sistema broj ... od 02.03.2017. godine, broj ... od 11.08.2017. godine i broj ... od 15.01.2018. godine i  izvršio uvid u   uvjerenje - izvod iz kaznene evidencije Ministarstva pravde Crne Gore, od 01.03.2018. godine, za okrivljenog Dž.M., pa je ocjenom izvedenih dokaza i njihovim upoređivanjem sa odbranom okrivljenog utvrdio da isti u potpunosti potvrđuju njegovo priznanje i to kako u pogledu vremena i mjesta tako i u pogledu načina izvršenja predmetnog krivičnog djela. </span>
</p>
<p>&nbsp;</p>
<p>
<span class="span2">Tako je svjedok B. G., izjašnjavajući se o isključenju struje u porodičnoj kući okrivljenog Dž. M. dana 02.03.2017. godine,  u svemu potvrdio priznanje okrivljenog u ovom dijelu, istakavši da su navedenog dana on i kolege B. K. i M. Đ., zbog neizmirenih obaveza za utrošenu struju, sa električne mreže isključili kuću okrivljenog,  koja se nalazi u selu Prnjavor, opština Plav. To su učinili tako što su na električnom brojilu otkačili izlazne kablove nakon čega su na ovo brojilo postavili novu distributivnu plombu. Ovoj kontroli i isključenju je prisustvovao jedan od članova domaćinstva, kojem ne zna ime, i isti je sačinjeni zapisnik potpisao bez primjedbi. </span>
</p>
<p>&nbsp;</p>
<p>
<span class="span2">Priznanje okrivljenog Dž. M. u pogledu vremena, mjesta i načina izvršenja predmetnog krivičnog djela su u svemu potvrdili i svjedoci I. Lj. i E. R., saglasno istakavši, da su dana 11.08.2017. godine, u selu Prnjavor, opština Plav, vršili kontrolu potrošača električne energije koji su isključeni sa električne mreže zbog neizmirenih obaveza za utrošenu struju, pa su tom prilikom, pored ostalih kuća, obišli i kuću pokojnog M. M. Pošto su utvrdili da je ova kuća ponovo priključena na električnu mrežu na način što je sa brojila, koje se nalazilo na spoljašnjoj strani zida kuće, skinuta distributivna plomba i na njemu ponovo priključeni izlazni kablovi koji su prilikom ranijeg isključenja bili </span><span class="span2">otkačeni, izvršili su ponovno isključenje struje u ovoj kući i na  brojilu postavili novu plombu broj 17. O utvrđenom stanju i preduzetim radnjama su sačinili zapisnik, a obzirom da prilikom kontrole u kući nijesu zatekli nikog od ukućana, to su isti sačinili na ime pokojnog M. M., na kojeg se i dalje vodilo predmetno brojilo. </span>
</p>
<p>&nbsp;</p>
<p>
<span class="span2">Izjašnjavajući se na okolnosti izvršenja predmetnog krivičnog djela, odbranu okrivljenog  Dž.M. kojom priznaje njegovo izvršenje je u svemu potvrdio i svjedok B. R., istakavši da je dana 15.01.2018. godine, u selu Prnjavor, opština Plav, sa kolegama E. R. i B. G., vršio kontrolu potrošača električne energije koji su isključeni sa električne mreže zbog neizmirenih obaveza za utrošenu električnu struju, pa su tom prilikom obišli i kuću pokojnog Muharema Markovića. Pošto su utvrdili da je ova kuća neovlašćeno priključena na električnu mrežu na način što je sa brojila skinuta distributivna plomba i na njemu ponovo priključeni izlazni kablovi koji su prilikom ranijeg isključenja bili otkačeni, o utvrđenom stanju su sačinili zapisnik, koji je prisutni S. M. potpisao bez primjedbi.  Kako im isti tom prilikom nije dozvolio isključenje struje u kući  to iz tog razloga tog dana nijesu ni vršili ovo isključenje.</span>
</p>
<p>&nbsp;</p>
<p>
<span class="span2">Konačno, priznanje okrivljenog  Dž.M. u pogledu vremena, mjesta i načina izvršenja predmetnog krivičnog djela je u svemu potvrđeno i zapisnicima Crnogorskog Elektrodistributivnog sistema Berane, o kontroli mjernog mjesta broj ... od 02.03.2017. godine, broj ... od 11.08.2017. godine i broj ... od 15.01.2018. godine, jer je na osnovu ovih zapisnika takođe utvrđeno, ne samo da su ovlašćeni radnici Crnogorskog Elektrodistributivnog sistema Berane dana 02.02.2017.godine i 11.08.2017. godine,  sa električne mreže isključili porodičnu kuću okrivljenog na način što su na električnom brojilu otkačili izlazne kablove, već i da su dana 15.01.2018. godine, prilikom ponovne kontrole potrošnje električne struje u kući okrivljenog, našli da je isti ovu kuću ponovo neovlašćeno priključio na niskonaponsku električnu mrežu tako što je sa brojila skinuo distributivnu plombu i otkačene kablove opet priključio na ovo brojilo.</span>
</p>
<p>&nbsp;</p>
<p>
<span class="span2">Kako iz svega izloženog proizilazi da u pogledu utvrđivanja krivičnog djela koje je optužnim predlogom Osnovnog državnog tužilaštva u Plavu  stavljeno na teret okrivljenom Dž. M. nije bila sporna nijedna činjenica, sud je stao na stanovište da su činjenice iz činjeničnog opisa izreke presude u svemu dokazane i da je okrivljeni počinio  predmetno krivično djelo.</span>
</p>
<p>&nbsp;</p>
<p>
<span class="span2">Ocjenjujući pravno utvrdjeno činjenično stanje, sud nalazi da su u radnji okrivljenog sadržana sva bitna obilježja produženog krivičnog djela skidanje i povreda službenog pečata i znaka iz čl. 381 st.1. u vezi sa članom 49. KZ CG, pa mu  je za izvršeno krivično djelo i izrekao kaznu  bliže opisanu u izreci presude. Naime, nesporno utvrdivši da je okrivljeni Dž. M. 02.03.2017. godine i </span><span class="span2">11.08.2017. godine, sa električnog brojila, preko kojeg se strujom napajala njegova porodična kuća, neovlašćeno skinuo distributivne plombe koje su tih dana, nakon isključenja struje na ovom brojilu zbog neizmirenih obaveza za utrošenu energiju, postavili radnici Crnogorskog Elektrodistributivnog sistema Berane i ponovo se priključio na električnu mrežu, to je sud ovakvu njegovu djelatnost pravno i okvalifikovao kao produženo krivično djelo skidanje i povreda službenog pečata i znaka iz čl. 381 st.1. u vezi sa čl. 49. Krivičnog zakonika Crne Gore. </span>
</p>
<p>&nbsp;</p>
<p>
<span class="span2">Sud je dakle,</span><span class="span2"> kao što proizilazi iz izloženog, našao da je okrivljeni predmetno krivično djelo izvršio u produženom trajanju, čime je u pogledu pravne kvalifikacije djela u potpunosti prihvatio stanovište javne optužbe. Ovo iz razloga jer su i prema stanovištu suda u konkretnom slučaju ispunjeni svi potrebni uslovi za konstrukciju produženog krivičnog djela, a ti uslovi su: da je isto lice izvršilo dvije ili više istovrsnih, vremenski odvojenih radnji od kojih svaka pojedinačno sadrži sva zakonska obilježja istog krivičnog djela, da postoji određeni vremenski kontinuitet tj. vremenska povezanost između izvršenih krivičnih djela i da inkriminisane krivično pravne radnje predstavljaju takvu kontinuiranu djelatnost koja ima vid prirodne tj. jedinstvene cjeline. Primjenom navedenih uslova na konkretan slučaj proizilazi sledeće: okrivljeni Dž.M. je izvršio dva istovrsna, vremenski odvojena krivična djela skidanje i povreda službenog pečata i znaka. Oba djela su izvršena na sličan način i između njih postoji vremenski kontinuitet tj. povezanost obzirom da su izvršena 02.03.2017. godine i 11.08.2017. godine. Konačno, sva djela predstavljaju jedinstvenu cjelinu jer ih pored navedenih povezujućih elemenata u ovu cjelinu još vežu: isti oštećeni, isti krajnji cilj, isto mjesto izvršenja, istovrsnost predmeta djela, korišćenje iste situacije i jedinstvo umišljaja, pa sve ove okolnosti i ukazuju da su u konkretnom slučaju ispunjeni svi potrebni uslovi za konstrukciju produženog krivičnog djela koje je javnom optužbom stavljeno na teret okrivljenom.</span>
</p>
<p>&nbsp;</p>
<p>
<span class="span2">Sud je cijenio i vinost, odnosno psihički odnos okrivljenog u odnosu na radnje izvršenja krivičnih djela koja su ušla u sastav poduženog krivičnog djela koje mu je javnom optužbom stavljeno na teret, pa je našao da je okrivljeni prilikom izvršenja oba djela postupao sa umišljajem. Naime, okrivljeni je bio svjestan ne samo činjenice da su distributivne plombe koje je u dva navrata skinuo sa električnog brojila, na ovom brojilu postavljene radi sprečavanja njegovog neovlašćenog otvaranja, već i da njihovim skidanjem čini krivično djelo, pa je i pored toga iste skinuo na način opisan u izreci presude čime je i manifestovao svoje htjenje za njegovo izvršenje. </span>
</p>
<p>&nbsp;</p>
<p>
<span class="span2">   </span><span class="span2">Prilikom izbora vrste i visine krivične sankcije koju treba primijeniti prema okrivljenom Dž. M., za izvršeno krivično djelo, sud je pored težine, </span><span class="span2">načina izvršenja i društvene opasnosti krivičnog djela uzeo u obzir i stepen krivične odgovornosti okrivljenog kao i sve ostale okolnosti koje su relevantne u tom pogledu. Tako je od olakšavajućih okolnosti sud okrivljenom cijenio i uzeo u obzir: da je nezaposlen, da je lošeg imovnog stanja, da ranije nije osuđivan, da je u potpunosti priznao sve odlučne činjenice za utvrđivanje svoje krivične odgovornosti i da je izrazio kajanje i žaljenje zbog izvršenog krivičnog djela.</span>
</p>
<p>
<span class="span2"> </span>
</p>
<p>
<span class="span2">Kako otežavajućih okolnosti na strani okrivljenog nije bilo a sud je navedene olakšavajuće okolnosti i po broju i po značaju cijenio kao osobito olakšavajućeg karaktera, to je našao da u konkretnom slučaju ima uslova da se prema njemu izrekne kazna rad u javnom interesu, pa ga je, imajući u vidu i njegovu saglasnost za izricanje ove kazne, na osnovu čl. 41. KZ CG i osudio na kaznu rada u trajanju od 90 časova, koji rad će se obaviti u vremenskom periodu od 3 mjeseca po pravosnažnosti presude, s tim što rad ne može biti duži od 60 časova u toku jednog mjeseca. </span>
</p>
<p>&nbsp;</p>
<p>
<span class="span2">Sud je uvjerenja da je izrečena kazna srazmjerna težini izvršenog krivičnog djela i stepenu krivično pravne odgovornosti okrivljenog, te da će se u konkretnom slučaju i ovom vrstom i visinom krivične sankcije, u okviru opšte svrhe izricanja krivičnih sankcija predviđene čl. 4. st. 2. KZ CG, postići svrha kažnjavanja propisana čl. 32. istog Zakona. Osnovano se može očekivati da će izrečena kazna pozitivno djelovati na prevaspitanje okrivljenog i da će ista uticati na njega da ubuduće ne vrši krivična djela. </span>
</p>
<p>&nbsp;</p>
<p>
<span class="span2">Odluka o troškovima krivičnog postupka je zasnovana na odredbi čl. 229. st. 1. ZKP. Visina troškova u iznosu od ... eura</span><span class="span2">, predstavlja</span><span class="span2"> </span><span class="span2">paušal koji je odmjeren s</span><span class="span2"> </span><span class="span2">obzirom na složenost i trajanje krivičnog postupka te obzirom na imovno stanje okrivljen</span><span class="span2">og</span><span class="span2">, shodno čl. 226</span><span class="span2">.</span><span class="span2"> st.</span><span class="span2"> </span><span class="span2">3. ZKP. </span>
</p>
<p>&nbsp;</p>
<p>
<span class="span2">Imovinsko pravnog zahtjeva za naknadu štete nije bilo.</span>
</p>
<p>&nbsp;</p>
<p>
<span class="span2">Na osnovu iznijetih razloga odlučeno je kao u izreci presude</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PLAVU</span><span class="span2">, </span>
</p>
<p style="text-align:center;">
<span class="span2">dana 15.03.2018. godine </span>
</p>
<p>&nbsp;</p>
<p>
<span class="span2">Zapisničar  </span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">        S U D I J A                                                                         </span>
</p>
<p>
<span class="span2">Ferida Gutić</span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">             Hilmija Sujković</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA</span>
</p>
<p>
<span class="span2">Protiv ove presude dozvoljena je žalba </span>
</p>
<p>
<span class="span2">U roku od 8 dana od dana njenog prijema</span>
</p>
<p>
<span class="span2">Višem sudu u Bijelom Polju, a preko ovog suda.</span>
</p>
<p>&nbsp;</p>
<p>
<span class="span2">DNa: 1 x ODT u Plavu </span>
</p>
<p>
<span class="span2">          1 x okrivljenom Dž.M.  </span>
</p>
<p>
<span class="span2">1 x oštećenom </span><span class="span2">Crnogorskom Elektrodistributivnom Sistemu </span><span class="span2">B. </span>
</p>
<p>&nbsp;</p>
<p>&nbsp;</p>
</div>
</div>


</body>
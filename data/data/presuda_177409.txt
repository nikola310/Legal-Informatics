<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-size:11pt;font-family:'Calibri'}
.span3{color:#000000;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:right">
<span class="span1">K.br.41/16</span>
</p>
<p style="text-align:center;">
<span class="span2"></span>
</p>
<p style="text-align:center;">
<span class="span1">U IME CRNE GORE</span>
</p>
<p>
<span class="span1">OSNOVNI SUD U ULCINJU, sudija mr Sanja Mirović, uz učešće namještenika suda Milene Škrelje, kao zapisničara, u krivičnom predmetu protiv okrivljene  </span><span class="span1">M.J.</span><span class="span1"> iz P</span><span class="span1">.</span><span class="span1">, zbog krivičnog djela ugrožavanje sigurnosti iz čl.168 st.1 Krivičnog zakonika Crne Gore, odlučujući po optužnom predlogu Osnovnog državnog tužilaštva u Ulcinju, Kt.br.183/15 od 05.04.2016.godine, nakon održanog glavnog i javnog pretresa dana 15.04.2016.godine, u prisustvu zastupnika optužbe Državnog tužioca Faruka Resulbegovića i oštećene </span><span class="span1">M.I.</span><span class="span1">, a u odsustvu okrivljene, donio je i istog dana javno objavio</span>
</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljena </span><span class="span1">M.J.</span><span class="span1">,JMBG</span><span class="span1"> xxxxxxxxxxxxxxxx</span><span class="span1">, od oca M</span><span class="span1">. i </span><span class="span1">majke S</span><span class="span1">.</span><span class="span1">, rodjene M</span><span class="span1">.</span><span class="span1">, rodjene </span><span class="span1"> xxxxxxxxx </span><span class="span1">godine u P</span><span class="span1">.</span><span class="span1">, gdje i prebiva Ul. A</span><span class="span1">.</span><span class="span1"> br. </span><span class="span1">xx</span><span class="span1">, državljanka Crne Gore, domaćica, razvedena, majke dvoje djece, pismena, lošeg imovnog stanja,neosuđ</span><span class="span1">I.</span>
</p>
<p>&nbsp;</p>
<p style="text-align:center;">
<span class="span1">K r i v a  j e</span>
</p>
<p>
<span class="span1">Zato što je dana 02.09.2015. godine u popodnevnim časovima oko 15,00 časova, u Ulcinju u restoranu “</span><span class="span1">S.</span><span class="span1">” na V</span><span class="span1">.</span><span class="span1">p</span><span class="span1">.</span><span class="span1">, ugrozila sigurnost oštećene </span><span class="span1">M.I.</span><span class="span1">, prijetnom da će napasti na njen život i tijelo i njoj bliskog lica, na način što je istoj najprije uputila riječi “Da se u Crnoj Gori ovakve stvari ne završavaju , preko suda, već na crnogorski način”, a zatim u 18,11 časova je sa telefonskog broja 06</span><span class="span1">x</span><span class="span1">/</span><span class="span1">xxx</span><span class="span1">-</span><span class="span1">xxx</span><span class="span1"> oštećenoj poslala SMS poruku sa sledećom sadržinom: “Uvukla si muža u velike probleme od danas, htjela si da probas crnogorski način naplate, e sad gledaj, a u Podgorici da ne pričam, a koliko znam ima vas i ovdje, trebala si da se raspitaš ko danas sjedi preko puta tebe”, pri čemu je bila svjesna svoga djela i htjela njegovo izvršenje,</span>
</p>
<p>
<span class="span1">-čime je izvršila krivično djelo ugrožavanje sigurnosti iz čl.168 st.1 Krivičnog zakonika Crne Gore</span>
</p>
<p>
<span class="span1">Pa joj sud primjenom prethodno citiranog zankonskog propisa, te čl.4 st.2, 13,15,32,36,42,52,53 i 54 Krivičnog zakonika Crne Gore, te čl.226, 229 i 374 Zakonika o krivičnom postupku, i z r i č e</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>
<span class="span1">Kojom joj utvrđuje kaznu zatvora u trajanju od 30 (trideset) dana i istovremeno određuje da se ista neće izvršiti ukoliko okrivljena u roku od 1 (jedne) godine, po pravosnažnosti presude ne  izvrši novo krivično djelo.</span>
</p>
<p>
<span class="span1">Obavezuje se okrivljena da na ime troškova krivičnog postupka uplati iznos od 30,00 eura, a koji se odnosi na ime sudskog paušala, u roku od 15 dana po pravosnažnosti presude.</span><span class="span1"></span>
</p>
<p style="text-align:center;">
<span class="span1">O b r a z l o ž e n j e</span>
</p>
<p>
<span class="span1">Optužnim predlogom Osnovnog državnog tužilaštva u Ulcinju Kt.br.183/15 od 05.04.2016.godine, okrivljenoj </span><span class="span1">M.J.</span><span class="span1"> stavljeno je na teret izvršenje krivičnog djela ugrožavanje sigurnosti iz čl.168  st.1 Krivičnog zakonika Crne Gore, činjenično bliže opisano u izreci presude. Zastupnik optužbe je do kraja glavnog pretresa ostao pri podnijetom optužnom predlogu, te predložio da se ista oglasi krivom i osudi po zakonu, a da prilikom odmjeravanja vrste i visine krivične sankcije, sud cijeni sve olakšavajuće i otežavajuće okolnosti koje stoje na strani okrivljene. </span>
</p>
<p>
<span class="span1">          Sud je glavni pretres održao shodno čl. 457 ZKP-a, u odsustvu okrivljene, imajući u vidu da je okrivljena uredno pozvana, da svoj izostanak nije opravdala predhodno je saslušana pred ODT-om Podgorica, pa je sud cijenio da njeno prisustvo nije nužno.</span>
</p>
<p>&nbsp;</p>
<p>
<span class="span1">          Okrivljena </span><span class="span1">M.J.</span><span class="span1"> je u svojoj odbrani datoj u Osnovnom državnom tužilaštvu u Podgorici Ktr.br. 1384/15 dana 30.03.2016. godine, negirala da je izvršila krivično djelo koje joj se stavlja na teret. U bitnom je istakla da se bavi dekoracijom prostora za vjenčanje  te je stoga i stupila u kontakt sa </span><span class="span1">M.I.</span><span class="span1"> iz U</span><span class="span1">.</span><span class="span1">, kojoj je dekorisala  restoran „</span><span class="span1">S.</span><span class="span1">“ u kojem je organizovano njeno vjenčanje. Dogovor je bio da joj </span><span class="span1">I.</span><span class="span1"> za obavljeni posao isplati iznos od 3.000 eura. Nakon završenog veselja  </span><span class="span1">M.I.</span><span class="span1"> je pozvala  te je ona došla u restoran „</span><span class="span1">S.</span><span class="span1">“ gdje je trebalo da </span><span class="span1">I.</span><span class="span1"> njoj isplati ugovorenu cijenu  za posao  odnosno dekorisanje  restorana .</span><span class="span1">I.</span><span class="span1"> je bila u društvu svog supruga i jedne žene za koju predpostavlja da joj je tetka iz Srbije. </span><span class="span1">I.</span><span class="span1"> je  tom prilikom rekla da nije zadovoljna poslom koji je okrivljena obavila i odbila je da joj da novac koji su predhodno ugovorili za obavljeni posao.  Tom prilikom </span><span class="span1">I.</span><span class="span1"> je drsko i bezobrazno odbivši da joj plati otjerala iz restorana „</span><span class="span1">S.</span><span class="span1">“. Nedugo nakon toga okrivljenu su kontaktirali  novinari nekog lista iz Srbije  koji su se interesovali za </span><span class="span1">I.</span><span class="span1"> vjenčanje i za ovaj problem  te je okrivljena  poslao poruku I</span><span class="span1">.</span><span class="span1">  da će sve ispričati novinarima  a vezano za problem oko isplate naknade  za ugovorenu dekoraciju. Nakon 5 minuta  </span><span class="span1">I.</span><span class="span1"> joj je uplatila 1.500 eura  koliko je smatrala da joj je dužna na ime dekoracije. Nije sporila da je Ivani poslala poruke  za koje se tereti  i to vjerovatno prije nego što joj je ona uplatila 1.5000 eura, a slanjemistih nije imala namjeru da joj prijeti već da joj jednostavno stavi do znanja da ni okrivljena nije sama  i bez ikoga a ovo jer je prilikom  razgovora </span><span class="span1">I.</span><span class="span1"> bila u društvu  svog supruga i tetke i vrlo drsko se ponašala prema okrivljenoj a po utisku okrivljene upravo zato  što je okrivljena bila sama na razgovor. Nakon što joj je </span><span class="span1">I.</span><span class="span1"> uplatila 1.5000 eura one više nisu komunicirale jer je okrivljena shvatila da joj ostatak </span><span class="span1">I.</span><span class="span1"> neće platiti i sa time se pomirila. Slanjem ovih poruka željela je da joj stavi do znanja da sa njom nemože da se ponaša bezobrazno i mimo njihovih dogovora a samo je željela da dodje do novca koji je pošteno zaradila obavljajući svoj posao. </span>
</p>
<p>&nbsp;</p>
<p>
<span class="span1">Sud je u dokaznom postupku saslušao svjedoka-oštećenu M</span><span class="span1">.</span><span class="span1"> I</span><span class="span1">.</span><span class="span1"> i pročitao izvod iz kaznene evidencije za okrivljenu  Ministarstvbo pravde Crne Gore  generisan kroz PRIS 07.04.2016. godine Ke.br.56/16.</span>
</p>
<p>
<span class="span1">Svjedok-oštećena </span><span class="span1">M.I.</span><span class="span1"> izjavila je da se dana 02.09.2015. godine, oko 15,00 časova po unaprijed postignutom dogovoru sa dekoraterkom </span><span class="span1">M.</span><span class="span1"> </span><span class="span1">J.</span><span class="span1">, iz Podgorice sastala u restoranu „</span><span class="span1">S.</span><span class="span1">“ na V</span><span class="span1">.</span><span class="span1">p</span><span class="span1">.</span><span class="span1"> a sa njom je bio i njen suprug </span><span class="span1">R.P.</span><span class="span1">. Tom prilikom razgovarale su oko problema nastalog  dekorisanjem  njihove svadbe  jer okrivljena nije postupila po dogovoru. Iz tih razloga  </span><span class="span1">I.</span><span class="span1"> je predložila okrivljenoj da spusti cijenu  pošto je i sama okrivljena priznala da je sa njene strane bilo propusta  ali je cijenu spustila za samo 500 eura. Na to je oštećena njoj odgovorila da na to ne pristaje  i da će ovo završiti preko suda. na to je okrivljena počela da se smije i kazala je: „da se u Crnoj Gori  ovakve stvari ne završavaju preko suda, već na crnogorski način“ na šta je ona njoj odgovorila:“ Da li vi meni prijetite“, a okrivljena joj je odgovorila:“Da, platićeš mi sve pare“. Istog dana oko 18,11 časova </span><span class="span1">J.</span><span class="span1"> joj je poslala SMS poruku sa telefonskog broja 06</span><span class="span1">x</span><span class="span1">/</span><span class="span1">xxx-xxx</span><span class="span1"> sa sledećom sadržinom: „uvukla si muža u velike probleme  od danas, htjela si da probaš crnogorski način naplate e sad gledaj, a u Podgorici da ne pričam, a koliko znam ima vas i ovdje, trebala si da se raspitaš ko  danas sjedi preko puta tebe“. Predmetnu poruku oštećena je shvatila veoma ozbiljno  te je smatrala da su ona i njena porodica ugroženi a posebno njena sestra I</span><span class="span1">.</span><span class="span1"> koja živi u P</span><span class="span1">.</span><span class="span1"> Smara da je okrivljena smišljeno poslala poruku  znajući da jedini  njen član porodice živi u Podgorici. Osjećala se ugroženom i strahovala za svoju bezbjednost, svog supruga i sestre koja živi i radi u P</span><span class="span1">.</span><span class="span1"> jer se radilo o ozbiljnim prijetnjama. Ona je riječi „Crnogorski način naplate“ shvatila kao da će doći do nasilnog fizičkog nasrtanja na nju jer je ona iz Srbije a crnogorci su poznati kao unaci odnosno da vole da se fizički obračunavaju i tako rješavaju probleme, a kako okrivljena nije htjela da preko suda utvrde iznos duga dakle mirnim putem shvatila je da će okrivljena upotrijebiti silu prema njoj i njenoj sestri a i sama okrivljena joj je rekla da će joj poslati kamataše da je prebiju.Nije se pridružila krivičnom gonjenju niti je postavila odštetni zahtjev.</span>
</p>
<p>
<span class="span1"> Iz izvoda iz kaznene evidencije za okrivljenu </span><span class="span1">M.</span><span class="span1"> J</span><span class="span1">.</span><span class="span1"> Ke.br.56/16 od 07.04.2016. godine, proizilazi da ista nije osudj</span><span class="span1">I.</span><span class="span1">.</span>
</p>
<p>
<span class="span1">Ocjenom navoda optužbe,odbrane,te iskaza oštećene,dovodeći isti u vezu sa navodima odbrane okrivljene, sud je našao da je okrivljena izvršila krivično djelo koje joj se stavlja na teret,na način, mjesto i u vrijeme kako je to predstavljeno u činjeničnom dijelu izreke presude.</span>
</p>
<p>
<span class="span3"></span>
</p>
<p>
<span class="span1">Da je okrivljena izvršila krivično djelo koje joj je stavljeno na teret sud je utvrdio iz jasnog,istinitog i ubjedljivog svjedočenja oštećene koja je u svom kazivanju tokom čitavog postupka bila dosljedna u ubijedjenju da joj je okrivljena kritičnog dana uputila prijetnje najprije u restoranu „</span><span class="span1">S.</span><span class="span1">“ lično :“Da se u Crnoj Gori ovakve stvari ne završavaju , preko suda, već na crnogorski način”, a potom i preko SMS poruke: “Uvukla si muža u velike probleme od danas, htjela si da probas crnogorski način naplate, e sad gledaj, a u Podgorici da ne pričam, a koliko znam ima vas i ovdje, trebala si da se raspitaš ko danas sjedi preko puta tebe”, koje je ona doživjela kao </span><span class="span1">ozbiljnu prijetnju i koje su kod nje izazvale osjećaj ugroženosti za sopstveni tjelesni integritet i život,kao i za živote i tijela njoj bliskih lica njenog supruga i sestre koja živi u Podgorici. Očigledno je da su se ove riječi,za koje oštećena tvrdi da joj ih je okrivljena uputila istoj urezale u pamćenje jer ih je i na samom glavnom pretresu oštećena više puta ponovila u svom kazivanju,vidno potrešena i uznemirena zbog istih,te je ista sud uvjerila da su joj te prijetnje zaista kritičnom prilikom i upućene od strane okrivljene te da ih je ista doživjela kao ozbiljne tim prije što je zaštitu potražila u policiji. Upućenim prijetnjama izečenim u dva navrata čime je po nalaženju suda izražena ozbiljnost istih okrivljena je imala namjeru da kod M</span><span class="span1">.</span><span class="span1"> izazove strah za njen tjelesni integritet i život,što je po nalaženju suda okrivljena htjela i postigla. Cijeneći subjektivni odnos okrivljene prema učinjenom krivičnom djelu, sud nalazi da je okrivljena bila svjesna da izrečenim prijetnjama kojima oštećenoj i njoj bliskim licima stavlja u izgled zlo, stvara kod oštećene osjećaj ugroženosti, straha i nesigurnosti,a upravo to je ista i htjela pa se njen psihički odnos prema učinjenom krivičnom djelu manifestuje kao direktni umišljaj.</span>
</p>
<p>&nbsp;</p>
<p>
<span class="span1">Radnja krivičnog djela ugrožavanje sigurnosti, podrazumijeva prijetnju da će se napasti na život ili tijelo. Prijetnja se mora odnositi na lišavanje života ili na povredu tjelesnog integriteta. Takva prijetnja mora biti ozbiljna, odnosno podobna  da se kod onog kome se prijeti izazove osjećaj straha ili uopšte nesigurnosti. Iz navoda oštećene sud je nesporno utvrdio da je pretnja koju je okrivljena istoj uputila, kod nje izazvala osjećaj straha i nesigurnosti. Za postojanje ovog djela dovoljno je da oštećena osnovano vjeruje na ostvarljivost prijetnje, kao što je u konkretnom slučaju oštećena osnovano vjerovala u ostvarljivost prijetnji koje joj je uputila okrivljena. Sagledavajući cjelokupni događaj predmetnog dana u datim okolnostima sud je zaključio da prijetnje upućene oštećenoj imaju karakter ozbiljnih,koje stvaraju ugroženu sigurnost, a koja se kod iste kao pasivnog subjekta,  manifestuje u njenom osjećaju nesigurnosti. Ovo tim prije što je oštećena koja je inače iz Srbije kako je i sama objasnila riječi „crnogorski način naplate“ shvatila kao ozbiljnu prijetnju da će doći do nasilnog fizičkog nasrtanja na nju jer su prema njenom shvatanju crnogorci  poznati po tome da vole da se fizički obračunavaju i da tako rješavaju probleme, a ne mirnim putem,a u konačnom  i sama okrivljena joj je rekla da neće stvar rješavati preko suda već će joj poslati kamataše da je prebiju,što je dodatno učvrstilo postojeći strah i osjećaj ugroženosti kod oštećene. </span>
</p>
<p>
<span class="span1">            Na osnovu ovako utvrđenog činjeničnog stanja, sud nalazi da su se radnjama okrivljene </span><span class="span1">M.J.</span><span class="span1">, stekli svi bitni elementi bića krivičnog djela ugrožavanje sigurnosti iz čl.168 st.1 Krivičnog zakonika Crne Gore.    </span>
</p>
<p>&nbsp;</p>
<p>
<span class="span1">Cijeneći odbranu okrivljene sud je istu ocijenio kao neosnovanu te sračunatu sa ciljem izbjegavanja krivice za učinjeno krivično djelo, jer su takvi navodi odbrane okrivljene u potpunosti opovrgnuti i obezvrijeđeni jasnim i uvjerljivim iskazom oštećene </span><span class="span1">M.I.</span><span class="span1">,te je jasno da okrivljena na neubjedljiv način pokušava da izbjegne odgovornost za učinjeno krivično djelo, ne dajući valjane i čvrste razloge za svoje kazivanje. Ni sama okrivljena ne spori da je navedene riječi uputila oštećenoj najprije lično a potom i preko SMS poruke pravdajući se međutim da istima nije željela da oštećenoj prijeti već samo da joj stavi do znanja da sa njom oštećena ne može da se </span><span class="span1">ponaša bezobrazno i mimo nihovog dogovora,međutim sud cijeni da navedene prijetnje nemaju karakter bezazlenih kako ih to želi predstaviti okrivljena kako bi sebi omogućila što povoljniji položaj u postupku već naprotiv iste su ozbiljne i upravo oštećenoj upućene kako bi kod nje stvorili osjećaj ugrožene sigurnosti.</span>
</p>
<p>
<span class="span1">       </span><span class="span3">Odlučujući o krivičnoj sankciji sud je cijenio sve okolnosti iz čl.42 Krivičnog zakonika Crne Gore (olakšavajuće i otežavajuće okolnosti) pa je na strani okrivljene od olakšavajućih okolnosti cijenio njene porodične prilike (da je majka dvoje djece),raniju njeosudjivanost koju je sud utvrdio iz izvoda iz kaznene evidencije i činjenicu da se oštećena nije pridružila krivičnom gonjenju, dok otežavajućih okolnosti nije bilo, koju činjenicu je sud utvrdio na osnovu izvoda iz kaznene evidencije. Uzimajući u obzir prethodno navedenu olakšavajuću okolnost, te ličnost okrivljenog i težinu izvršenog krivičnog djela</span><span class="span1">, sud je istoj utvrdio kaznu zatvora u trajanju od 30 (trideset) dana i istovremeno odredio da se ista neće izvršiti ukoliko okrivljena u roku od 1 (jedne) godine, po pravosnažnosti presude ne učini novo krivično djelo, nalazeći da će se uslovnom osudom postići svrha izricanja iste iz čl.52 Krivičnog zakonika Crne Gore, a okviru opšte svrhe  propisivanja i izricanja krivičnih sankcija iz čl.4 st.2 Krivičnog zakonika Crne Gore.</span>
</p>
<p>&nbsp;</p>
<p>
<span class="span3">     </span><span class="span1">    Sud je na osnovu čl.226 i 229 Zakonika o krivičnom postupku obavezao okrivljenu M</span><span class="span1">.</span><span class="span1">J</span><span class="span1">.</span><span class="span1"> da ovom sudu uplati troškove postupka koji se odnose na ime sudskog paušala u iznosu od 30,00 eura, a sve to u roku od 15 dana po pravosnažnosti presude.</span>
</p>
<p>&nbsp;</p>
<p>
<span class="span1">         </span><span class="span3">Sa iznjetih razloga, a na osnovu čl.374 Zakonika o krivičnom postupku odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U ULCINJU</span>
</p>
<p style="text-align:center;">
<span class="span1">Dana, 15.04.2016.godine</span>
</p>
<p style="text-align:right">
<span class="span1">ZAPISNIČAR,                                                                                            S U D I J A,</span>
</p>
<p style="text-align:right">
<span class="span1">Milena Škrelja                                                                                     Mr Sanja Mirović</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude može se izjaviti žalba, u roku od 8 dana od dana prijema prepisa iste, Višem sudu u Podgorici a preko ovog suda.</span>
</p>
<p>&nbsp;</p>
</div>
</div>


</body>
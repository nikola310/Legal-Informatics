<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:end;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
.td1{width:3.075in;padding-start:0.075in;padding-end:0.075in;}
.r1{keep-together:always;}
.t1{table-layout:fixed;border-collapse:collapse;border-spacing:0;}
</style>
<title>K</title>
<meta content="vesna.kovacevic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2"></p>
<p class="p1">
<span>U IME CRNE GORE</span>
</p>
<p class="p3">
<span>K.br. 470/12</span>
</p>
<p class="p2"></p>
<p class="p2">
<span>OSNOVNI SUD U NIKŠIĆU, po sudiji Babović Draganu, uz sudjelovanje Krištof Stanke kao zapisničara, u krivičnom predmetu protiv okrivljenog Ć.M. zbog krivičnog djela teško djelo protiv bezbjednosti javnog saobraćaja iz čl.348 st.3 u vezi čl. 339 st.3 u vezi st.1 KZ, po optužnom predlogu ODT Nikšić Kt. br. 396/11 od 03.05.2012. godine, nakon dovršenog glavnog i javnog pretresa dana 21.01. 2013. godine, u prisustvu zamjenika ODT-a iz Nikšića K. D., zastupnika oštećenog B. S.- B.B., branioca okrivljenog adv. S.D. iz N. i okrivljenog Ć.M., donio je i istog dana javno objavio </span>
</p>
<p class="p2"></p>
<p class="p2"></p>
<p class="p1">
<span>P R E S U D U</span>
</p>
<p class="p2"></p>
<p class="p2">
<span>Okrivljeni:</span>
</p>
<p class="p2">
<span>Ć.M., od oca Dr. i majke M.rođene M…, rođen….godine u N., sa prebivalištem u N…državljanin Crne Gore, oženjen – otac dvoje djece, po zanimanju vozač, pismen – završio srednju školu, lošeg imovnog stanja, ranije neosuđivan.</span>
</p>
<p class="p2"></p>
<p class="p2"></p>
<p class="p1">
<span>K r i v   j e</span>
</p>
<p class="p2"></p>
<p class="p2">
<span>Što je:</span>
</p>
<p class="p2">
<span>Dana 10.03.2011.godine oko 13,50 h u ul...u N., ne pridržavajući se saobraćajnih propisa, upravljao teretnim motornim vozilom marke NK.., i time tako ugrozio saobraćaj da je doveo u opasnost život i tijelo mldb oštećenog B.S., na način što krećući se navedenom ulicom iz pravca raskrsnice u pravcu R., nije obratio pažnju na pješaka mldb B.S., koji je prelazio kolovoz ulice od lijeve prema desnoj ivici, gledano iz pravca kretanja vozila usled čega je vozeći ovako, protivno odredbi čl.13 st.1 ZoBS-a na putevima, prednjim lijevim dijelom vozila udario i na kolovoz oborio mldb pješaka, koji je tom prilikom zadobio tešku tjelesnu povredu u vidu preloma baze lobanje sa nagnječenjem moždanog tkiva, </span>
</p>
<p class="p2"></p>
<p class="p2">
<span>- čime je učinio krivično djelo teško djelo protiv bezbjednosti javnog saobraćaja iz čl.348 st. 3 u vezi čl.339 st.3 u vezi st.1  Krivičnog zakonika.</span>
</p>
<p class="p2"></p>
<p class="p2">
<span>Pa mu sud za navedeno krivično djelo primjenom čl. 4 st. 2, čl. 42, 52, 53 i 54 Krivičnog zakonika i čl. 229 i  374 Zakonika o krivičnom postupku izriče:</span>
</p>
<p class="p4"></p>
<p class="p1">
<span>USLOVNU OSUDU</span>
</p>
<p class="p2"></p>
<p class="p2">
<span>Kojom mu utvrđuje kaznu zatvora u trajanju od 4 (četiri) mjeseca i istovremeno određuje da se ova kazna neće izvršiti ako okrivljeni u roku od 1 (jedne) godine po pravosnažnosti presude ne učini novo krivično djelo.</span>
</p>
<p class="p2"></p>
<p class="p2">
<span>Obavezuje se okrivljeni da na ime troškova krivičnog postupka plati iznos od 206,00 € u roku od 15 dana po pravosnažnosti presude pod prijetnjom prinudnog izvršenja na žiro račun Osnovnog suda u Nikšiću br. 832-152-32. </span>
</p>
<p class="p2"></p>
<p class="p2"></p>
<p class="p1">
<span>O b r a z l o ž e nj e</span>
</p>
<p class="p2"></p>
<p class="p2">
<span>ODT iz Nikšića optužnim predlogom Kt. br. 396/11 stavio je na teret okrivljenom Ć. M. izvršenje krivičnog djela iz čl. 348 st.3 u vezi čl.339  st. 3 u vezi st.1  KZ, pa je zamjenik ODT-a K. D.koji je na glavnom pretresu zastupao optužbu, u završnoj riječi ostao pri podnijetoj optužbi, predlažući sudu da okrivljenog oglasi krivim i osudi ga po zakonu.</span>
</p>
<p class="p2"></p>
<p class="p2"></p>
<p class="p2">
<span>Okrivljeni Ć. M. naveo je da je dana 10.03.2011.godine u popodnevnim časovima upravljao teretnim motornim vozilom TAM krećući se ul. R., a kada je naišao na prostor gdje se nalaze barake, iza nekog drvljanika istrčalo je jedno dijete i praktično je ono udarilo u njegov kamion kojim je on upravljao i to u prednji dio kamiona, tačnije blatobran sa lijeve strane kamiona. Od tog udara dijete je palo na asvalt, a on je doživio šok jer je mislio da je dijete nastradalo, pa su neki ljudi uzeli dijete stavili ga u kola i odvezli u bolnicu. On je ostao na licu mjesta da sačeka da se izvrši uvidjaj. To dijete je praktično izletjelo ispred kamiona kao da ga je neko sa neba bacio. Nakon što je završen uvidjaj, on je pošao u stanicu policiju te je zadržan jednu noć. A kada je pušten iz stanice, pošao je u bolnicu da posjeti to dijete i tamo je saznao koje je povrede to dijete zadobilo, a išao je i kući da ga obilazi nakon što je to dijete izašlo iz bolnice.</span>
</p>
<p class="p2"></p>
<p class="p2">
<span>U završnoj riječi lično i preko branioca ostavio je sudu na ocjenu pitanje svoje krivične odgovornosti, smatrajući da je izvedenim dokazima jasno utvrdjeno činjenično stanje, te da sud uzevši u obzir sve olakšavajujće okolnosti na njegovoj strani, a posebno činjenicu da zbog vodjenja predmetnog krivičnog postupka ne može zasnovati radni odnos čime se dodatno otežava njegova materijalna situacija. Predložio je sudu da mu, ukoliko utvrdi da je kriv, izrekne uslovnu osudu. Izrazio je žaljenje zbog svega što se desilo, a posebno što je oštećeni dijete  i zamolio sud da ga što je moguće blaže kazni.</span>
</p>
<p class="p2"></p>
<p class="p2">
<span>Sud je u dokaznom postupku saslušao zastupnika oštećenog B. S.-B. B., svjedoke R.B. i K.V., pročitao zapisnik o uvidjaju br.152/11 od 11.03.2011.godine, izvršio uvid u skicu lica mjesta i foto dokumentaciju od 10.03.2011.godine, na saglasan predlog stranaka pročitao nalaz i mišljenje sudskog vještaka saobraćajne struke ing. Š. M. od januara 2012.godine i dopunu nalaza i mišljenja istog vještaka od marta 2012.godine kao i nalaz i mišljenje sudskog vještaka med.struke dr B. V. od 22.12.2012.godine, te pročitao izvod iz KE za okrivljenog izdat od UP PJ Nikšić.</span>
</p>
<p class="p2"></p>
<p class="p2">
<span>Sud je donio rješenje da se ne poziva i neposredno saslušava oštećeni mldb B.S., budući da je zamjenik ODT-a odustao od predloga za izvodjenjem navedenog dokaza, a tokom postupka je do izvjesnosti utvrdjeno činjenično stanje, pa bi to isključivo vodilo odugovlačenju krivičnog postupka.</span>
</p>
<p class="p2"></p>
<p class="p2">
<span>Iz zapisnika o uvidjaju istražnog sudije ovog suda Kri.br. 4/11 od 10.03.2011. godine, skice lice mjesta i fotodokumentacije proizilazi da se dana 10.03.2011.godine oko 13,50 h u ul. ..u N. dogodila saobraćajna nezgoda. Prilikom uvidjaja ove saobraćajne nezgode, odredjena je reperna-stajna tačka koju predstavlja centar telefonskog šahta s lijeve strane kolovoza udaljen od lijeve ivice puta 1,30 m. Navedena ulica se prostire u pravom potezu, kolovoz joj je od asvaltnog zastora eksploatacione širine oko 7 m čija je površina u vrijeme nastanka nezgode bila suva. Do nezgode je došlo u dnevnim uslovima vožnje. Teretno motorno vozilo marke  TAM reg.oznaka NK…zatečeno je iznad desne ivice kolovoza, prednjim lijevim i zadnjim lijevim točkom udaljenog 6,4 m od lijeve ivice kolovoza odnosno 6 m od lijeve ivice puta. Po lijevoj strani kolovoza postoji prolaz izmedju baraka kojim se prostorom kretao mldb pješak. Na dijelu izmedju ograde i lijeve ivice kolovoza nalazili su se posloženi drveni okorci širine 1,3 m u dužini 3m, a visine 1,10 m, koji su udaljeni od lijeve ivice kolovoza 0,50 m. Na kolovozu puta se primjećuju tragovi kočenja navedenog teretnog vozila u dužini od 4m, koji su na svom početku udaljeni od lijeve ivice kolovoza 5,40 m. Taj trag nastavlja se u dužini 6,5 m u vidu traga kretanja vozila i završava se na 4 m od lijeve ivice kolovoza. Na udaljenosti od 3 m od lijeve ivice kolovoza i na udaljenosti od 12, 8 m od stajne tačke koncentrisani su materijalni tragovi u vidu fragmenata polomljenog pokazivača pravca teretnog vozila udaljeni 3,4 m od lijeve ivice puta, a na 15,20 m od reperne tačke.</span>
</p>
<p class="p2"></p>
<p class="p2">
<span>Zastupnik oštećenog B. S.-B. B. naveo je da nije očevidac nezgode u kojoj je povrijedjen njegov sin S., koji je tada imao 10 godina, a koji je tom prilikom zadobio povrede glave, ali ističe da je okrivljeni Ć. više puta dolazio kod njega i obilazio njegovo dijete, a S. se sada dobro osjeća i nema nikakvih smetnji, a on se sa svoje strane i u ime svog mldb sina S.ne pridružuje krivičnom gonjenju protiv okrivljenog niti ističe imovinsko pravni zahtjev.</span>
</p>
<p class="p2"></p>
<p class="p2">
<span>Svjedok R.B.  naveo je u svom iskazu pred istražnim sudijom i na glavnom pretresu naveo je da je u trenutku saobraćajne nezgode vidio kada je vozač Ć.M.kamionom zakačio mldb pješaka B. S. On se svojim vozilom kretao iza vozila kojim je upravljao Ć. M. Ć. M. se kretao svojim vozilom desnom stranom kolovoza uz desnu ivicu kolovoza, od pravca mosta u O..prema Ž., ulicom R.. U jednom momentu, dok se on kretao iza M.kamiona na 20-tak m video je kako jedno dijete s lijeve strane puta kojim su se kretali, sa priputnog zemljišta izmedju baraka,  koje su se nalazile odmah uz asvalt pretrčavalo ulicu.  Toga dječaka vidio je u momentu kada je istrčao na lijevu ivicu kolovoza gledano iz pravca njegovog kretanja, a ranije ga nije mogao vidjeti zbog nekih okoraka koji su bili složeni pored puta ispred baraka, a koji su bili visine od 1,2 m nasloženi uz samu lijevu ivicu puta. Vidio je da dječak udara u vozilo kojim je upravljao M. i da M. u tom momentu zaustavlja kamion, a dijete je palo s lijeve strane M.vozila na asvalt. On je zaustavio kola iza M.kamiona i potrčao da pomogne povrijedjenom dječaku, koji se nije dizao sa kolovoza jer je bio u nesvjesnom stanju. </span>
</p>
<p class="p2"></p>
<p class="p2">
<span>Svjedok K. V. naveo je u iskazu datim pred istražnim sudijom i na glavnom pretresu da se u momentu nezgode nalazio u putničkom vozilu, njemu nepoznate marke, kojim je upravljao njegov drug D. B. S njima u vozilu je bio i R. B.. Kretali su se ul…iz pravca raskrsnice te ulice i ulice koja odvaja mjesto mosta prema naselju O., a sa lijeve strane gledano od rampe R… prema ul…. Kretali su se desnom stranom na propisnom odstojanju iza jednog teretnog vozila marke TAM. Kasnije je saznao da je tim vozilom upravljao izvjesni Ć. koji mu nije poznat. Dok su se tako kretali s lijeve strane puta njihovog smjera kretanja, vidio je gomilu djece. Ta djeca su se igrala i trčkarala. Da li se neko od te djece nalazilo na samoj ulici duž lijeve strane puta njemu nije poznato. U jednom momentu kad se vozilo TAM kretalo uz samu desnu ivicu kolovoza vidio je da se jedno dijete  izdvojilo iz te skupine i u punom trku protrčalo prema vozilu TAM preko ulice. To dijete je tračalo tako brzo i pretrčalo je put, pa je glavnom udarilo u lijevu stranu kabine  vozila  TAM. Palo je na asvalt, a vozilo TAM je nastavilo kretanje nekoliko metara naprijed i zaustavilo se. Misli da je vozač vozila TAM počeo kočiti kad je udario dijete, pa predpostavlja da to dijete nije vidio do momenta kada ga je udario. Po njegovoj procjeni, kako je vidio, dijete je udarilo glavom u prednji lijevi donji dio lijevih vrata vozila TAM. Vozilo TAM se po njegovoj procjeni kretalo ne više od 30 km/h. </span>
</p>
<p class="p2"></p>
<p class="p2">
<span>Nalazom i mišljenjem sudskog vještaka saobraćajne struke ing Š.M. i dopunom nalaza i mišljenja istog vještaka navedeno je da se vozilo marke TAM reg.oznaka NK … kretalo ul…lijevom stranom puta. Brzina kretanja vozila TAM u trenutku reakcije vozača iznosila je 38 km/h, a brzina kretanja pješaka-dječaka iznosila je 7,2 km/h.  Bezbjedna prilagodjena brzina kretanja vozila na ovom potezu puta bila je 24 km/h. Do nezgode je došlo  usljed iznenadnog i nekontrolisanog pokušaja pretrčavanja kolovoza od strane dječaka, te činjenice da vozač  teretnog vozila  marke TAM nije reagovao u pravcu prilagodjavanja brzine kretanja prema datim uslovima saobraćaja.</span>
</p>
<p class="p2">
<span>Nalazom i mišljenjem sudskog vještaka dr B.V. navedeno je da je kod B. S.nastupila povreda teške prirode u vidu preloma baze lobanje i nagnječenja moždanog tkiva. </span>
</p>
<p class="p2"></p>
<p class="p2"></p>
<p class="p2">
<span>Na osnovu izvedenih dokaza sud je utvrdio da je okrivljeni Ć. M. Dana 10.03.2011.godine oko 13,50 h u ul…u N., ne pridržavajući se saobraćajnih propisa, upravljao teretnim motornim vozilom marke TAM reg.br.N.., i time tako ugrozio saobraćaj da je doveo u opasnost život i tijelo mldb oštećenog B.S., na način što krećući se navedenom ulicom iz pravca raskrsnice u pravcu R.nije obratio pažnju na pješaka mldb B.S., koji je prelazio kolovoz ulice od lijeve prema desnoj ivici, gledano iz pravca kretanja vozila usled čega je vozeći ovako, protivno odredbi čl.13 st.1 ZoBS-a na putevima, prednjim lijevim dijelom vozila udario i na kolovoz oborio mldb pješaka, koji je tom prilikom zadobio tešku tjelesnu povredu u vidu preloma baze lobanje sa nagnječenjem moždanog tkiva, čime je učinio krivično djelo teško djelo protiv bezbjednosti javnog saobraćaja iz čl.348 st. 3 u vezi čl.339 st.3 u vezi st.1  Krivičnog zakonika.</span>
</p>
<p class="p2"></p>
<p class="p2">
<span>Naime, čl.13 st.3 ZoBS-a na putevima propisuje da je vozač dužan na dijelu puta po kome se kreću djeca ili su postavljeni saobraćajni znakovi o učešću djece u saobraćaju, voziti na način koji ne ugrozava druge učesnike u saobraćaju, a da tom prilikom može zaustaviti vozilo u slučaju potrebe.</span>
</p>
<p class="p2"></p>
<p class="p2">
<span>U konkretnom slučaju iz izvedenih dokaza proizilazi da okrivljeni Ć.M. nije postupio shodno citiranim zakonskim odredbama, nije prilagodio brzinu kretanja vozila budući da je na distance oko 20 m primijetio gomilu djece, što proizilazi iz iskaza svjedoka K. V.nije blagovremeno reagovao u pravcu smanjenje i prilagodjavanja brzine kretanja vozila, te nije preduzeo mjere prevencije-upozorenje djece zvučnim signalom vozila, što je bio dužan, a usled čega nije bio u mogućnosti da zaustavi vozilo u trenutku stvorene incidentne situacije- pokušaj mldb pješaka da pretrči kolovoz.</span>
</p>
<p class="p2"></p>
<p class="p2">
<span>Okrivljeni je bio svjestan, budući da se pored puta nalazila grupa djece, koju je on po ocjeni suda morao i mogao primijetiti, da usled neprilagodjene brzine kretanja može doći do saobraćajne nezgode, ali je olako držao da do toga neće doći, ili da će to moći spriječiti, na osnovu čega proizilazi da je postupao iz svjesnog nehata.</span>
</p>
<p class="p2"></p>
<p class="p2">
<span>Prilikom odlučivanja o krivičnoj sankciji, sud je shodno čl. 42 KZ, kao olakšavajuće okolnosti okrivljenog cijenio izraženo kajanje, držanje nakon učinjenog djela -  okrivljeni se interesovao za zdravlje oštećenog, porodičnost – isti je oženjen i otac dvoje djece, loše imovno stanje, te činjenicu da se zakonski zastupnik maloljetnog B. S.– B. B. nije pridružio krivičnom gonjenju protiv okrivljenog, te raniju neosudjivanost utvrdjenu na osnovu izvoda iz KE za okrivljenog, a otežavajućih okolnosti na strani okrivljenog sud nije našao,  pa mu je izrekao uslovnu osudu, kojom mu je utvrdio kaznu zatvora u trajanju od četiri mjeseca, koja se neće izvršiti ako okrivljeni u roku od jedne godine ne učini novo krivično djelo, a kojom će se, po uvjerenju suda, postići njena svrha iz čl. 52 KZ, a u okviru opšte svrhe propisivanja i izricanja krivičnih sankcija iz čl. 4 st. 2 KZ. </span>
</p>
<p class="p2"></p>
<p class="p2"></p>
<p class="p2">
<span>Sud je okrivljenog, shodno čl. 226 i 229 ZKP, obavezao na plaćanje troškova u iznosu od 206,00 eura, što se odnosi na nagradu sudskom vještaku saobraćajne struke za  uradjeni nalaz i mišljenje u iznosu od 88,00 eura i dopunu nalaza i mišljenje u iznosu od 44,00 eura, nagradu sudskom vještaku med.struke za uradjeni nalaz i mišljenje u iznosu od 44,00 eura i sudski paušal u iznosu od 30,00 eura, srazmjeran složenosti i trajanu krivičnog postupka i imovnog stanja okrivljeneg.</span>
</p>
<p class="p2"></p>
<p class="p2">
<span>Iz iznijetih razloga, na osnovu čl. 374 ZKP, odlučeno je kao u izreci.</span>
</p>
<p class="p2"></p>
<p class="p1">
<span>OSNOVNI SUD U NIKŠIĆU, dana 21.01.  2012. godine.</span>
</p>
<p class="p2"></p>
<table class="t1">
<tbody>
<tr class="r1">
<td class="td1">
<p class="p1">
<span>Zapisničar,</span>
</p>
<p class="p1">
<span>Krištof Stanka, s.r.</span>
</p>
</td><td class="td1">
<p class="p1">
<span>SUDIJA,</span>
</p>
<p class="p1">
<span>Babović Dragan, s.r.</span>
</p>
</td>
</tr>
</tbody>
</table>
<p class="p2"></p>
<p class="p2"></p>
<p class="p2">
<span>		Za tačnost otpravki tvrdi i ovjerava: namještenik suda</span>
</p>
<p class="p2"></p>
<p class="p2">
<span>PRAVNA POUKA: Protiv ove presude nezadovoljna stranka ima pravo žalbe u roku od 8 dana, od dana prijema iste, preko ovog suda Višem sudu Podgorici. </span>
</p>
<p class="p2"></p>
<p class="p2"></p>
<p class="p2"></p>
<p class="p5"></p>


</body>
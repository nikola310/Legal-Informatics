<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Arial;font-size:12pt;}
.p7{text-align:center;hyphenate:auto;keep-with-next.within-page:always;font-family:Arial;font-size:12pt;}
.p8{text-align:justify;hyphenate:auto;font-family:Times New Roman;font-size:12pt;}
.p9{text-indent:0.5in;text-align:justify;hyphenate:auto;font-family:Times New Roman;font-size:12pt;}
.p10{text-align:justify;hyphenate:auto;font-family:Times New Roman;font-size:14pt;}
.s1{font-weight:bold;}
.s2{font-family:Arial;}
.s3{font-family:Arial;font-size:12pt;}
</style>
<meta content="dragan.mrdak" name="author">
</head>
<body class="b1 b2">
<p class="p1"></p>
<p class="p2">
<span>	K. br. 9/13</span>
</p>
<p class="p3">
<!--Image link to '0.jpg' can be here-->
</p>
<p class="p1"></p>
<p class="p3">
<span>U IME CRNE GORE</span>
</p>
<p class="p1">
<span>	</span>
</p>
<p class="p1">
<span>	OSNOVNI SUD U BIJELOM POLJU, prvostepeni krivični sud, sudija pojedinac Dragan Mrdak, uz učešće nameštenika suda Koviljke Lješnjak, zapisničara, u  predmetu protiv okrivljenog B. V. iz Bijelog Polja, zbog produženog krivičnog djela krađa iz čl. 239. st.1 u vezi čl. 49. st.1.Krivičnog zakonika, rješavajući po optužnom predlogu Osnovnog državnog tužilaštva iz Bijelog Polja KT.br. 428/12 od 16. 01. 2013 godine, nakon održanog usmenog glavnog i javnog pretresa u prisustvu zamjenice ODT-a iz Bijelog Polja J.. Lj.</span><span class="s1">,</span><span> okrivljenog B. V. i zakonskog zastupnika oštećene FBE ''Zaton'' u stečaju iz Bijelog Polja stečajnog upravnika P. R., dana 08. 02. 2013.godine, donio je i javno objavio</span>
</p>
<p class="p1"></p>
<p class="p1"></p>
<p class="p3">
<span>P R E S U D U</span>
</p>
<p class="p4"></p>
<p class="p1"></p>
<p class="p1">
<span>	Okrivljeni B. V. JMBG ..., od oca M. i majke D., rođene P., rođen 01.11.1966 godine u Bijelom Polju,  nastanjen u mjestu Ramčina, opština Bijelo Polje, državljanin Crne Gore, nezaposlen, oženjen, otac dvoje djece, pismen, sa završenom  osnovnom školom, lošeg imovnog stanja, osuđivan presudom Osnovnog suda u Bijelom Polju K. br. 234/90 od 21. 05.1991 godine, zbog krivičnog djela iz čl.  152. st.1. KZ SRCG, na kaznu zatvora od 4 /četiri/ mjeseca,</span>
</p>
<p class="p1"></p>
<p class="p3">
<span>K r i v    j e</span>
</p>
<p class="p3"></p>
<p class="p5">
<span>Što je:</span>
</p>
<p class="p5"></p>
<p class="p1">
<span>  	- Dana: 09.11: 11.11; i 14.11.2012 godine, u mjestu Zaton, opština Bijelo Polje, iz kruga oštećenog preduzeća FBE ''Zaton'' u stečaju iz Bijelog Polja, oduzeo 50 komada metalnih konstrukcija, trouglastog oblika - podova za Y nosače, čija je vrijednost 711,00 €, vlasništvo oštećenog, u namjeri da njihovim prisvajanjem sebi pribavi protivrpavnu imovinsku korist, </span>
</p>
<p class="p1"></p>
<p class="p5">
<span>- ćime je izvršio produženo krivično djelo kradja iz čl. 239 st. 1 u vezi čl. 49. st.1. Krivičnog Zakonika.</span>
</p>
<p class="p1">
<span>	</span>
</p>
<p class="p5">
<span>- za koje mu sud primjenom navedenog zakonskog propisa i čl. 2, 4, 5, 13, 15, 32, 36, 42, 52, 53 i 54 Krivičnog zakonika, i čl. 226, 229, 239 i 374 Zakonika o krivičnom postupku i z r i č e:</span>
</p>
<p class="p1"></p>
<p class="p1"></p>
<p class="p3">
<span>USLOVNU OSUDU</span>
</p>
<p class="p6"></p>
<p class="p1">
<span>	Kojom mu utvrđuje kaznu zatvora od 3 /tri/ mjeseca i istovremeno određuje da se ista neće izvršiti ukoliko okrivljeni u roku od 2 /dvije/ godine, ne izvrši neko drugo krivično djelo.</span>
</p>
<p class="p1"></p>
<p class="p1">
<span>	Okrivljeni se obavezuje da plati na ime paušala iznos od 30,00 €, kao i na ime drugih troškova krivičnog postupka iznos od 66,00 € na žiro račun 832 - 151 -35 Depozita novčanih kazni, troškova postupka i paušala u roku od 15 dana, po pravnosnažnosti presude, pod prijetnjom prinudnog izvršenja.</span>
</p>
<p class="p1"></p>
<p class="p1">
<span>	Okrivljeni se obavezuje da u roku od tri mjeseca od dana pravnosnažnosti presude oštećenom FBE ''Zaton'' u stečaju iz Bijelog Polja, vrati oduzetih 26  komada metalnih konstrukcija trouglastog oblika - podova za Y nosače, ili da plati njihovu protivvrijednost od 369,72 €.</span>
</p>
<p class="p1"></p>
<p class="p7">
<span>O b r a z l o ž e nj e</span>
</p>
<p class="p1"></p>
<p class="p1"></p>
<p class="p1">
<span>	Optužnim predlogom Osnovnog Državnog Tužilaštva u B. Polju, KT. br. 428/12 od  16. 01. 2013. godine, optužen je B. V. iz Bijelog Polja, da je izvršio produženo  krivično kradja iz čl. 239 st. 1u vezi  čl. 49 st.1. Krivičnog zakonika.</span>
</p>
<p class="p1"></p>
<p class="p1">
<span>	Na glavnom pretresu od  08.02. 2013 godine, zamjenica ODT-a je precizirala činjenični opis iz dispozitiva optužnog predloga u pogledu količine oduzetih stvari i njihove novčane protivvrijednosti tako što isti sada glasi da je okrivljeni : ''oduzeo 50 komada metalnih konstrukcija, trouglastog oblika - podova za Y nosače, čija je vrijednost 711,00 €'', u ostalom dijelu činjenični opis i pravna kvalifikacija ostali su neizmijenjeni. </span>
</p>
<p class="p1"></p>
<p class="p1">
<span>	Glavni pretres je održan i zaključen dana 08.02. 2013. godine u prisustvu zamjenice ODT-a iz Bijelog Polja J. Lj., okrivljenog B. V. i zakonskog zastupnika oštećene FBE ''Zaton'' u stečaju iz Bijelog Polja stečajnog upravnika P.R.. </span>
</p>
<p class="p1"></p>
<p class="p1">
<span>	U završnoj riječi zamjenica ODT-a je osala pri preciziranom optužnom predlogu jer je iz izvedenih dokaza kao i iz odbrane okrivljenog, nesporno utvrđeno da je izvršio krivično djelo stavljeno mu na teret. Tražila je da ga sud  oglasi krivim i osudi na kaznu po zakonu.  </span>
</p>
<p class="p1"></p>
<p class="p1">
<span>	U završnoj riječi zakonski zastupnik oštećenog FBE ''Zaton'' u stečaju stečajni upravnik P. R., nije se pridružio krivičnom gonjenju protiv okrivljenog, a imovinsko pravni zahtjev postavio je za 26 komada metalnih konstrukcija, trouglastog oblika - podova Y nosače u ukupnoj vrijednosti od 369,72 € iz razloga što je oduzetih 24 komada, metalnih konstrukcija, policija oduzela od R. i dogovoreno je da se oni vrati oštećenom, te za ovih 24 komada, nema imovinsko pravni zahtjev. </span>
</p>
<p class="p1"></p>
<p class="p1">
<span>	Okrivljeni B.V. u odbrani  datoj u toku istražnog postupka  istakao je da živi u selu Ramčina, opština Bijelo Polje, i pošto kod njih u selu nema prodavnice, početkom novembra 2012 godine, pošao je u mjesto Zaton, kako bi kupio brašno i namirnice za domaćinstvo. Tom prilikom dok je prolazio pored Fabrike betonskih elemenata Zaton, primijetio je metalne predmete trouglastog oblika, koji su bili zarasli u travu i korov. Pošto je u teškoj materijalnoj situaciji i nema prihoda, odlučio je da te metalne elemente pokupi i proda, pa je dana 09.11.2012 godine, oko 19 h, došao svojim vozilom marke ''Reno'' u koje je utovario tri do četiri komada metalnih elemenata, odvezao ih do Ravne Rijeke i tu ih ostavio. Te večeri je više puta išao i uzimao pomenute elemente i dogonio u Ravnu Rijeku. Sjutradan je ove elemente prodao R. Z., koji drži otpad za 45,00 €. Nakon ovoga dana 11.11.2012 godine, opet je otišao do Fabrike u Zaton, u više navrata uzimao ove elemente, a sjutradan ih je prodao R. za 114,00 €. Dana 14.11.2012 godine, opet je otišao do Fabrike u Zaton i na naprijed opisani način, ponovo oduzeo elemente koje je prodao R. za 150,00 €. Nalazi se u teškoj materijalnoj situaciji i novac mu je trebao za osnovene potrebe u domaćinstvu, pa je iz tih razloga oduzeo ove metalne elemente za koje je inače smatrao da su neupotrebljivi s obzirom da su bili zarasli u korov. Na glavnom pretresu priznao je djelo i krivicu za isto, ostajući pri odbrani datoj u toku  istražnog postupka, dodao da je ovo uradio jer je lošeg imovnog stanja, nezaposlen, pa je morao da izdržava djecu i ženu a inače je i lako mentalno zaostao i od terapije koristi ''eftil i dijazepan''. Mislio je da su stvari odbačene, jer fabrika ne radi, stvari su bile zarasle u korov. Nije se mogao izjasniti zašto ove stvari nije oduzimao za vidnog dijala dana, već je to radio po noći, cijevi su bile dosta teške, u auto je mogao da natovari tri dio četiri cijevi a potom se vraćao za sledeću turu.</span>
</p>
<p class="p1"></p>
<p class="p1"></p>
<p class="p1">
<span>	U završnoj riječi okrivljeni je istakao da mu je žao i da se kaje što je ovo uradio, na ovo ga je natjerala teška materijalna situacija, nema posao ni stalni izvor prihoda, živi od poljoprivrede, povremeno nešto zaradi pod dnevnicu, a mora da izdržava suprugu i dvoje djece. Lako je mentalno zaostao iz kog razloga koristi terapiju. Tražio je da sud prilikom odlučivanja cijeni sve olakšavajuće okolnosti i da ga što blaže kazni. </span>
</p>
<p class="p1"></p>
<p class="p1">
<span>	Radi utvrdjivanja odlučnih činjenica i donošenja pravilne i zakonite odluke, sud je na glavnom pretresu izveo sledeće dokaze: saslušao u svojstvu svjedoka  Z. V.,  na saglasan predlog stranaka pročitao iskaz svjedoka R.Z., sa zapisnika o saslušanju svjedoka pred zamjenicom ODT-a iz Bijelog Polja Kt. br. 428/12 od 14. 12. 2012 godine, pročitao potvrdu o privremeno oduzetim predmetima UP PJ Bijelo  Polje od 15. 12. 2012 godine izdatu na ime R.Z., izvršio uvid u otkupne listove DOO Ćelik company'' Bijelo Polje: br.001429 od 10.11.2012 godine; br.001430 od 12.10.2012 godine; i br. 001467 od 15.11.2012 godine. Pročitano nalaz i mišljenje vještaka ekonomske struke D. Ć. od 15.01. 2013 godine, izvršio uvid u popisnu listu FBE ''Zaton''; izvršio uvid u fotodokumentaciju UP PJ Bijelo Polje br. 452/2012 od 13.11.2012 godine,izvršio uvid u fotodokumentaciju UP PJ Bijelo Polje br. 456/2012 od  15.11.2012 godine, izvršio uvid u izvod iz KE za okrivljeog, izvršio uvid u izvještaj ljekara specijaliste dr M. P. od 04.06.1979 godine; izvršio uvid u izvještaj ljekara specijaliste dr T. B. od 30.07.1979 godine; izvršio uvid u rješenje Centra za socijalni rad Bijelo Polje br. 01-770/84 od  23.08.1984 godine, izvršio uvid u otpusnu listu Medicinskog centra Bijelo Polje od 03.02.1979 godine i izvršio uvid u Rješenje Zavoda za zapošljavanje Crne Gore Biroa rada Bijelo Poje od 24.01. 2006 godine. Predloga za izvođenje drugih dokaza nije bilo.</span>
</p>
<p class="p1"></p>
<p class="p1">
<span>	Sud je cijeneći odbranu okrivljenog i dokaze pojedinačno i u medjusobnoj vezi, a shodno čl. 370 Zakonika o Krivičnom postupku, utvrdio činjenično stanje  i na osnovu istog zaključio da je okrivljeni izvršio krivično djelo stavljeno mu na teret preciziranom optužbom i da je za isto djelo kriv.</span>
</p>
<p class="p1"></p>
<p class="p1">
<span>	Okrivljeni nije sporio da je on oduzeo predmetne metalne konstrukcije a branio se da je smatrao da su metalne konstrukcije neupotrebljive odnosno odbačene, pošto su bile zarasle u travu i korov, te ove navode iz njegove odbrane, sud nije prihvatio i iste je cijenio kao pokušaj okrivljenog da olaška svoj krivično pravni položaj, jer po ocjeni suda a obzirom na činjenicu, utvrđenu iz fotodokumentacije da su predmetne konstrukcije bile uz samii zid Fabrike ispod krovne konstrukcije, dakle zaštićene od uticaja kiše i snijega, pa je okrivljeni bio svjestan da ih vlasnik nije napustio ili pak  odbacio već privremeno lageravao na tom mjestu, odnosno da iste i dalje pripadaju vlasniku i imaju upotrebnu vrijednost. Okrivljeni je imao prostorno vremenskih mogućnosti da kod stražara ili pak drugih lica iz Fabrike provjeri svoje sumnje oko vlasništva i upotrebljivosti predmetnih stvari.Okrivljeni se ponašao  suprotno od ovoga jer je pod okriljem noći oduzimao predmetne stvari dakle trudio se  da ne bude otkriven pa se iz svega naprijed istačenog kao jedini logičan zaključak nameće da je okrivljeni bio svjestan da predmetne metalne konstrukcije nijesu odbačene i neupotrebljive već da su vlasništvo Fabriike ispod čijeg krova a pored zida su bile lagerovane, odakle ih je okrivljeni i otuđio.</span>
</p>
<p class="p1"></p>
<p class="p1">
<span>	Iz iskaza svjedoka  Z.V.datog u toku istražnog postupka  proizilazi da je on zaposlen kao stražar u Fabrici betonskih elemenata ''Radnik'' koja se nalazi u mjestu Zaton,  opština Bijelo Polje. Dana 15.11.2012 godine, oko 06,00 h, prilikom obilaska kruga fabrike, primijetio je da nedostalu metalni trouglasti elementi plave boje, koji su se nalazili iza zgrade u krugu preduzeća i nijesu bili na vidljivom mjestu. Nedostajalo je 20 elementa, pa je nakon toga pozvao stečajnog upravnika P.R. koji je obavijestio policiju o ovom događaju. U fabrici su njih trojica zaposleni kao stražari a posao su organizovali na način što svaki od njih radi 24 h, a nakon toga slobodan je dva dana. Na glavnom pretresu ostao je u potpunosti pri ovom iskazu. Iskaz ovog svjedoka sud je u potpunosti prihvatio kao jasan, logičan i uvjerljiv, ničim doveden u sumnju, nesračunat na otežavanje ili pak olakšavanje krivično pravnog položaja okrivljenog a potvrđen  odbranom okrivljenog,  iskazom svjedoka R. te sadržinom pisanih dokaza.</span>
</p>
<p class="p1"></p>
<p class="p1">
<span>	Iz iskaza svjedoka R. Z., datog u toku istražnog postupka proizilazi da je on vlasnik metalnog otpada  koji se nalazi u mjesto Ravna Rijeka, opština Bijelo Polje. U nekoliko navrata tačnije dana 10.11.2012 godine, dana 12.11.2012 godine i dana 15. 11.2012 godine, dolazio je B. V., koji je dovozilo trouglaste metalne ramove plave boje i prodavao mu ih. Naime, otkupne cijene za pomenute elemente B. je isplatio iznose koji su navedeni u otkupnim blokovima i to dana 10.11.2012 godine, iznos od 45,56 €; dana 12.11.2012 godine iznos od 114,30 € i dana 15.11.2012 godine iznos od 155,52 €. Dana 15.11.2012 godine, nekih pola sata, nakon što mu je B. prodao elemente, što je dotjerao tog dana, došla je policija i izvršila pregled stanja. Iskaz ovog svjedoka sud je u potpunosti prihvatio kao jasan, logičan i uvjerljiv, ničim doveden u sumnju, nesračunat na otežavanje ili pak olakšavanje krivično pravnog položaja okrivljenog a potvrđen  odbranom okrivljenog,  iskazom svjedoka Z. te sadržinom pisanih dokaza.</span>
</p>
<p class="p1"></p>
<p class="p1">
<span>	Iz nalaza i mišljenja vještaka ekonomske struke D.. Ć. od 15. 01. 2013 godine, proizilazi da je ovaj vještak izvršio uvid u dokumentaciju FBE ''Zaton'' AD u stečaju i to u prisustvu stečajnog upravnika P.R.. U popisnim listama iz dokumentacije utvrđuje se da se oduzete stvari vode u popisnoj listi ovog preduzeća pod rednim brojem 258 sa oznakom ''stope nosača za skladištenje Y nosača''. Na osnovu uvida o procjeni vrijednosti osnovnih sredstava ovog preduzeća čija je imovina oglašena za prodaju vještak je utvrdio: da ove stvari nijesu posebno procijenjene u izvještaju o procjeni već su procijenjene sa osnovnim sredstvima podovi za Y nosače. Iz izvještaja o procjeni vrijednosti osnovnih sredstava preduzeća FBE ''Zaton'' AD u stečaju iz Bijelog Polja, a koja sredstva su oglašena za prodaju utvrđuje se da su predmetni podovi za Y nosače procijenjeni na iznos od 14,22 € po komadu. Pa kada se pojedinačna vrijednost oduzetih stvari od 14,22 € po komadu pomnoži sa brojem oduzetih stvari od 24 komada dobija se po vještaku  ukupna vrijednost oduzetih stvari od 341,28 €. Nalaz i mišljenje vještaka sud je u potpunosti prihvatio kao realne i objektivne, dat po osnovu činjenica  konstatovanih u   dokumentaciji oštećenog  preduzeća i izvještaju o procjeni osnovnih sredstava oštećenog preduzeća  po pravilima struke i nauke.</span>
</p>
<p class="p1"></p>
<p class="p1">
<span>	 Prilikom ocjene nalaza i mišljenja ovog vještaka, sud je imao u vidu da je vještaku bio dat zadatak da se izjasni o novčanoj protivvrijednosti 24 komada metalnih konstrukcija trouglastog oblika - podova za Y nosače, međutim u toku postupka iz: odbrane okrivljenog, popisnih lista, otkupnih blokova, te pojašnjenja punomoćnika oštećenog preduzeća sa glavnog pretresa: ''od 55 komada metalnih konstrukcija trouglastog oblika - podova za Y nosače, pet komada je ostalo u sklopu fabrike a 50 komada je otuđeno, s tim što je od tih 50 komada, policija kod R., pronašla i zaplijenila 24 komada, a 26 komada je uništeno. 24 komada koje je policija zaplijenila su i dalje u posjedu policije, s tim što su s policijom dogovorili da im preda ovih zaplijenjenih 24 komada nosača'', utvrđeno je da je okrivljeni oduzeo 50 komada metalnih konstrukcija trouglastog oblika - podova za Y nosače, u kom pravcu je izmijenjena optužba i da je 24 komada ovih konstrukcija policija zaplijenila od R.. Zakonski zastupnik oštećene je postavio imovinsko pravni zahtjev za 26 komada metalnih konstrukcija trouglastog oblika - podova za Y nosače, čiju je protivvrijednost iskazao na iznos od 369,72 €, što je sud takođe prihvatio jer se množenjem 26 komada oduzetih metalnih konstrukcija sa njihovom vrijednošću po komadu od 14,22 €, dobija iznos od 369,72 €. Sa navedenih razloga, sud u tom pravcu nije angažovao vještaka ekonomske struke radi dopunskog vještačenja.</span>
</p>
<p class="p1"></p>
<p class="p1">
<span>	Okrivljeni je istakao da je on lako mentalno zaostao u kom pravcu je sud izveo dokaze i to: izvršio uvid u izvještaj ljekara specijaliste dr M.P. od 04.06.1979 godine; izvršio uvid u izvještaj ljekara specijaliste dr T. B. od 30.07.1979 godine; izvršio uvid u rješenje Centra za socijalni rad Bijelo Polje br. 01-770/84 od  23.08.1984 godine, izvršio uvid u otpusnu listu Medicinskog centra Bijelo Polje od 03.02.1979 godine i izvršio uvid u Rješenje Zavoda za zapošljavanje Crne Gore Biroa rada Bijelo Poje od 24.01.2006 godine. Međutim iz cjelokupnog ponašanja okrivljenog na glavnom pretresu, te činjenica i okolnosti da je on oženjen otac dvoje djece, pismen sa završenom osnovnom školom, i položenim vozačkim ispitom, te da njegova medicinska dokumentacija datira iz perioda kada je bio dijete, iz čega proizilazi da okrivljeni nije sada na liječenju sud je izveo zaključak da se u konkretnom slučaju radi o punoljetnom poslovno sposobnom licu čiji duševni razvoj nije zaostao u toj mjeri da bi trebalo sprovesti psihijatrijsko vještačenje, odnosno isti je po ocjeni suda u vrijeme izvršenja krivičnog djela bio u uračunljivom stanju.</span>
</p>
<p class="p1"></p>
<p class="p8">
<span>	</span><span class="s2">Iz odbrane okrivljenog i izvedenih dokaza sud je utvrdio činjenično stanje da je okrivljeni dana: 09.11.11.11; i 14.11.2012 godine, u mjestu Zaton, opština Bijelo Polje, iz kruga oštećenog preduzeća FBE ''Zaton'', oduzeo 50 komada metalnih konstrukcija, trouglastog oblika - podova za Y nosače, čija je vrijednost 711,00 €, vlasništvo oštećenog, u namjeri da njihovim prisvajanjem sebi pribavi protivrpavnu imovinsku korist</span><span>.</span>
</p>
<p class="p9">
<span> </span>
</p>
<p class="p10">
<span>	</span><span class="s3">Postupajući na opisani način okrivljeni je ovakvim svojim ponašanjem ostvario sva bitna obilježja produženog krivičnog djela kradja iz čl. 239 st. 1 u vezi čl. 49. st.1. Krivičnog Zakonika.</span>
</p>
<p class="p1">
<span>	 </span>
</p>
<p class="p1">
<span> 	Prema odredbi čl. 239 st. 1 Krivičnog zakonika krivično djelo kradja se sastoji u oduzimanju tudje pokretne stvari u namjeri da se njenim prisvajanjem pribavi, sebi ili drugom, protivpravna imovinska korist. U konkretnom slučaju, 50 komada metalnih konstrukcija, trouglastog oblika - podova za Y nosače, predstavlja tuđu pokretnu stvar čijim je prisvajanjem, a u namjeri da sebi pribavi protivpravnu imovinsku korist, okrivljeni ostvario elemente bića krivičnog djela u pitanju. </span>
</p>
<p class="p1"></p>
<p class="p5">
<span>Okrivljeni je bio svjestan da je 50 komada metalnih konstrukcija, trouglastog oblika - podova za Y nosače tuđa pokretna stvar, - u posjedu i vlasništvu FBE ''Zaton'' pa je njihovim oduzimanjem, s namjerom da sebi pribavi protivpravnu imovinsku korist, ovo krivično djelo izvršio sa direktnim umišljajem i za isto je kriv. </span>
</p>
<p class="p5"></p>
<p class="p5">
<span>Pošto se u konkretnom slučaju radi o više istovrsnih krivičnih djela učinjenih u vremenskoj povezanosti od strane istog učinioca, prema istom oštećenom a takodje se radi i o istovrsnosti predmeta djela i korišćenja iste situacije i jedinstva umišljaja počinioca, to je iz navedenog utvrdjeno da je okrivljeni ovakvim svojim postupanjem izvršio produženo krivično djelo kradja iz čl. 239 st. 1 u vezi čl. 49 st.1. Krivičnog zakonika.</span>
</p>
<p class="p5"></p>
<p class="p5">
<span>Po ocjeni suda ostali izvedeni pisani dokazi su bez bitnog uticaja na drugačije odlučivanje u ovoj krivično pravnoj stvari.</span>
</p>
<p class="p1"></p>
<p class="p1">
<span>	Odlučujući u pogledu vrste i visine krivične sankcije, a cijeneći sve okolnosti iz čl. 42 Krivičnog zakonika, sud je kod okrivljenog B. V. našao da se radi o porodičnom čovjeku, lošeg imovnog stanja, ocu  dvoje djece, u obavezi izdržavanja istih, koji se u toku postupka korektno držao, priznao djelo i krivicu, kome se oštećeni nije pridružio krivičnom gonjenju, koji je djelo izvršio da bi obezbijedio  osnovne potrebe u domaćinstvu, a na strani otežavajućih okolnosti, sud je cijenio njegovu raniju osuđivanost, s tim što je imao u vidu da se radi o jednoj osudi od koje je protekao znatan vremenski period od preko 20 godina, pa u nedostatku drugih otežavajućih okolnosti, sud je stanovišta  da su ispunjeni uslovi za izricanje uslovne osude kojom je okrivljenom utvrdio kaznu zatvora  od  3 /tri/ mjeseca sa odgovarajućim rokom provjeravanja od 2 /dvije/ godine smatrajući da će se uslovnom osudom dovoljno uticati na okrivljenog da u buduće ne vrši krivična djela i da će se prema okrivljenom postići svha izricanja  uslovne osude  iz čl.  52 st. 2 KZ, u pogledu specijalne prevencije, dok će izrečena uslovna osuda dovoljno uticati  na ostale potencijalne izvršioce da ne vrše ova i slična krivična djela, i na taj način se ostvariti ciljevi generalne prevencije. Okrivljenom je istovremeno ukazano na značaj uslovne osude i mogućnost njenog opoziva.</span>
</p>
<p class="p1"></p>
<p class="p1">
<span>	U smislu čl. 226 i 239 Zakonika o krivičnom postupku, odlučeno je da okrivljeni na ime paušala plati iznos od 30,00 € pri čemu je sud cijenio složenost i trajanje krivičnog postupka, kao i imovinske prilike okrivljenog i da na ime ostalih troškova postupka plati troškove vještačenja po vještaku ekonomske struke D. Ć. u iznosu od 66,00 €.</span>
</p>
<p class="p1"></p>
<p class="p1">
<span>	Zakonski zastupnik oštećenog, je istakao da je sa policijom dogovorio  vraćanje 24 komada  predmetnih metalnih konstrukcija, koje je policija prethodno zaplijenila od R. a  postavio je imovinsko pravni zahtjev za  ostalih 26 komada, čija je protivvrijednost 369,72 €, te je u osnosu na imovinsko pravni zahtjev  te shodno čl.239 Zkp-a, odlučio kao u izreci presude.</span>
</p>
<p class="p1"></p>
<p class="p1">
<span>	Iz iznijetih razloga odlučeno je kao u izreci presude, a shodno čl.  374  Zakonika o krivičnom postupku.</span>
</p>
<p class="p1"></p>
<p class="p1"></p>
<p class="p3">
<span>OSNOVNI SUD U BIJELOM POLJU</span>
</p>
<p class="p3">
<span>Dana, 08. 02. 2013 . godine</span>
</p>
<p class="p3"></p>
<p class="p4"></p>
<p class="p1">
<span>ZAPISNIČAR,			 		           S U D I J A  </span>
</p>
<p class="p1">
<span>Koviljka Lješnjak s.r.					Dragan Mrdak s.r.</span>
</p>
<p class="p1"></p>


</body>
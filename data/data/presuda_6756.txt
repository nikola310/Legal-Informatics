<div style="text-align: center">
	U IME CRNE GORE!</div>
<div style="text-align: right">
	&nbsp;&nbsp;&nbsp;&nbsp;&nbsp;&nbsp;&nbsp; K.br.149/11</div>
<br>
OSNOVNI SUD U HERCEG NOVOM, po sudiji Leković Branislavu, uz učešće zapisničara Šušić Lidije, u krivičnom predmetu protiv okrivljenog N.LJ., zbog krivičnog djela davanje lažnog iskaza iz čl.389.stav 5. u vezi stava 3. u vezi stava 1.KZ CG, povodom optužnog predloga ODT H.Novi Kt.br.143/11 od 16.08.2011 godine, nakon održanog glavnog i javnog pretresa dana 15.09.2011 godine, u prisustvu zamjenika ODT Herceg Novi Stijović Rista, i okrivljenog N.LJ., donio je i javno objavio sljedeću<br>
<br>
<div style="text-align: center">
	P R E S U D U</div>
<br>
<br>
&nbsp; Okrivljeni:<br>
<br>
&nbsp; N.LJ., od oca B. i majke M., rodjen ... godine u HN, sa prebivalištem u I., ..., državljanin Crne Gore, pismen sa završenom VSS, govori srpskim jezikom, razveden, otac dvoje djece, dobrog imovnog stanja, sa mjesečnim primanjem oko 1.000 eura, vlasnik 2 stana i poslovnog prostora, osudjivan presudom Višeg suda u Podgorici K.218/93, od 31.03.1995 godine, zbog krivičnog djela otmica iz čl.55 KZJ, na kaznu zatvora od 2 godine i 6 mjeseci.<br>
<br>
<div style="text-align: center">
	K r i v&nbsp;&nbsp;&nbsp; j e</div>
<br>
<br>
Što je:<br>
<br>
Dana ... godine u HN, pred istražnim sudijom Osnovnog suda u krivičnom predmetu posl.br.Kri.145/10 protiv okrivljenog J.R., u svojstvu svjedoka dao lažni iskaz navodeći da je u svojoj kancelariji prisustvovao sporazumu izmedju J. i Ž., da u cilju izmirivanja medjusobnih dugovanja J. preuzme kablove i gromobranske trake sa objekta, vlasništvo Ž.M. u vrijednsoti od oko 900 eura, a koji iskaz nije tačan jer je isti opovrgao dana ....2011 godine pred Osnvnim sudom Herceg Novi u krivičnom predmetu K.7/11 protiv okrivljengo J.R. kada je svjedočio povodom istog dogadjaja,<br>
&nbsp;&nbsp;&nbsp;&nbsp;<br>
-čime je izvršio krivično djelo davanje lažnog iskaza iz čl.389.st.5.u vezi st.3. u vezi st.1. KZ.<br>
<br>
&nbsp;&nbsp; pa ga sud, na osnovu čl.389.st.5. u vezi st.3. u vezi st.1. KZ, i primjenom čl. 4, 32, 39 i 42 KZ CG&nbsp;<br>
<div style="text-align: center">
	OSUĐUJE</div>
<br>
Na novčanu kaznu u iznosu 600,00 eura ( šest stotina) koju je dužan platiti u roku od 30 dana, jer će u suprotnom na osnovu čl.39.st.6. KZ sud novčanu kaznu zamijeniti kaznom zatvora tako što će za svakih započetih 25 eura novčane kazne odrediti jedan dan kazne zatvora.<br>
<br>
Na osnovu čl.229.stav&nbsp; 1. ZKP-a okrivljeni se da plati troškove postupka u paušalnom iznosu od 30 eura.<br>
<div style="text-align: center">
	O b r a z l o ž e n j e</div>
<br>
Osnovni državni tužilac H.Novi podnio je optužni predlog Kt.br.143/11 od 16.08.2011 godine protiv okrivljenog N.LJ., zbog krivičnog djela davanje lažnog iskaza iz čl.389.st.5.u vezi st.3. u vezi st.1. KZ ,bliže opisanog u izreci ove presude. Konačno je na glavnom pretresu ostao pri optužnom predlogu i predložio da se okrivljeni oglasi krivim zbog navedenog djela i osudi na novčanu kaznu u iznosu od 600 eura.<br>
<br>
Okrivljeni N.LJ.&nbsp; je u svojoj odbrani&nbsp; u btnom izjavio da je dana ....2010 godine pred istražnim sudijom Osnovnog suda u Herceg Novom, u istražnom predmetu broj Kri.145/10 dao izjavu u svojstvu svjedoka, a povodom poslovnog odnosa koji su imali J.R. i Ž.M., te da je tom prilikom izjavio da je J. predložio kao jedan od načina izmirenja duga da on preuzme kablove i trake sa objekta vrijednosti 900 eura, a da je Ž.M. prihvatio taj njegov predlog, a da je on svemu tome prisustvovao i da se to odigralo u njegovoj kancelariji. Istakao je da je nakon toga na zapisniku o glavnom pretresu u predmtu K.7/11 pred Osnovnim sudom u Herceg Novom izjavio da J. nije predlagao Ž.M.u da mu kao jedan od načina izmirenja duga preda elektrokablove i gromobransku traku. Dalje je naveo da nije bio svjestan da govori neistinu kada je pred istražnim sudijom davao izjavu u svojstvu svjedoka u predmetu Kri.145/10, te da je navedene različite izjave pred istražnim sudijom i na glavnom pretresu dao u zabludi, jer su prilikom rješavanja poslovnih odnosa Ž. i J. u njegovoj kancelariji diskutovali i o elektrokablovima i gromobranskoj traci, jer o tome postoji i pismeni zapisnik.&nbsp; Objasnio je da je tek na glavnom pretresu u predmetu K.7/11,shvatio da kablovi koji su pominjani u njegovoj kancelariji nisu predmetni kablovi koje je Jovović uzeo sa placa Ž.. Naglasio je da je na glavnom pretresu u predmetu K.7/11 izjavio da je raniju izjavu pred istražnim sudijom dao kako bi pomogao okrivljenom J., iako je bio svjestan da to nije istina, ali da je to rekao iz moralnih razloga, a ne iz činjeničnih. Konačno je naveo da se ne osjeća krivim, te da je bio u zabludi kada je davao predmetne izjave i predložio da ga sud oslobodi od optužbe.<br>
<br>
U dokaznom postupku sud je izveo dokaze uz saglasnost stranaka čitanjem iskaza svjedoka Ž.M.a i J.R.a,te čitanjem zapisnika Osnovnog suda u Herceg Novom Kri.br.145/10 o saslušanju svjedoka N.LJ.,te čitanjem zapisnika o glavnom pretresu Osnovnog suda u H.Novom K.7/11 od 25.05.2011 godine,uvidom u presudu Osnovnog suda Herceg Novi K.7/11 od 26.05.2011 godine i uvidom u izvještaj iz kaznene evidencije za okrivljenog.<br>
<br>
Ocjenom odbrane okrivljenog i svih izvedenih dokaza utvrdjeno je da je okrivljeni izvršio krivično djelo za koje se tereti.&nbsp;<br>
<br>
Svjedok Ž.M. je u bitnom izjavio da je tokom 2009 godine upoznao okrivljenog N.LJ., a preko koga se upoznao sa J.R., sa kojim je saradjivao kasnije u poslu oko izgradnje nekih stabenih objekata. Istakao je da su se u toku 2009 i 2010 godine on i J.R. sastajali u kancelariji kod N.LJ., ali da nisu razgovarali, niti pominjali nikakve kablove, niti&nbsp; mogućnost kompenzacije kablovima, a to posebno jer je predmetne elektrokablove nabavio krajem aprila 2010 godine, a sve poslovne odnose sa J. je prekinuo u januaru 2010 godine. Naglasio je da nije tačno da on N. duguje bilo šta, te da mu nije nudio da mu isplatio dug, kako bi on promijenio iskaz koji je dao ranije pred istražnim sudijom.<br>
<br>
Svjedok J.R. je u bitnom izjavio da je poslovao sa Ž.M.om, na nekim radovima iz elektro struke, a da je svaka komunikacija izmedju njega i Ž. išla preko agencije čiji je vlasnik N.LJ.. Dalje je naveo da se sastajao u više navrata sa Ž., kojim prilikama su razgovarali oko toga koliko je dugovanja i o načinima kompenzacije. Istakao je da se ne sjeća da su prilikom tih sastanaka u kancelariji N. on i Ž. konkretno raspravljali o kompenzaciji kablova i gromobranske trake. Objasnio je da je na osnovu dogovora sa Ž. poslao radnike koji su iz zgrade Ž. uzeli predmetni kabal dužine 25 metara, a kada je primio krivičnu prijavu zbog otudjenja tog kabla obratio se okrivljenom N., koji mu je tada rekao da je bio prisutan kada su u njegovoj kancelariji, on i Ž. dogovorili kompenzaciju, tako što će on uzeti kabal za dug koji je Ž. imao prema njemu. Dalje je naveo da je dan prije sudjenja u predmetu K.7/11 Novaković mu kazao da mu je Ž.M. ponudio da mu vrati izvjesno dugovanje koje ima prema njemu, ukoliko on promijeni iskaz u sudu. Dalje je istakao da je na tom glavnom pretresu okrivljeni Novaković promijenio iskaz, te negirao i ovo naprijed što je njemu rekao po predlogu&nbsp; Ž..&nbsp;<br>
<br>
Sud je prihvatio i cijenio kao uvjerljive i objektivne iskaze svjedoka Ž.M.a i J.R.a, jer su medjusobno saglasni, logični i potvrdjeni pismenim dokazima-zapisnikom o saslušanju svjedoka Kri.145/10 i zapisnikom o glavnom pretresu K.7/11 od 25.05.2011 godine. Iskazima ovih svjedoka obezvrjedjuje se odbrana okrivljenog da je bio u zabuni kada je davao predmetne izjave, jer su se prilikom razgovora izmedju Ž. i J. u njegovoj kancelariji&nbsp; pominjali neki kablovi.&nbsp; Naime, navedeni svjedoci su saglasno naveli da u kancelariji okrivljenog nikada nisu razgovarali ni o kakvim kablovima ni o mogućnosti kompenzacije, dok je svjedok Ž. objasnio da to svakako nije bilo ni moguće, jer je predmetne kablove nabavio kasnije, nakon što je prekinuo sve poslovne odnose sa J..<br>
<br>
Analizirajući provedene pismene dokaze sud je prihvatio i ocijenio&nbsp; vjerodostojnim zapisnik Osnovnog suda H.Novi Kri.br.145/10 od 22.12.2010 godine o saslušanju N.LJ. u svojstvu svjedoka,te zapisnik istog suda o glavnom pretresu K.br.7/11 od 25.05.2011 godine na kom pretresu je N.LJ. takođe saslušan kao svjedok, jer su sačinjeni u zakonskoj proceduri,a na iste dokaze ni stranke nisu imale primjedbi.<br>
Navedenim dokazima-zapisnicima su na nesumnjiv način potvrđene&nbsp; inkriminisane radnje okrivljenog i to konkretno da je&nbsp; u krivičnom predmetu 145/10 dana 22.12.2010 godine, pred istražnim sudijom Osnovnog suda u H.Novom izjavio da je u svojoj kancelariji prisustvovao sporazumu izmedju J.R.a i Ž.M.a – da je u cilju izmirivanja medjusobnih dugovanja J. preuzme kablove i gromobranske trake vrijednosti 900 eura, vlasništvo Ž., te da je taj iskaz opovrgao dana 25.05.2011 godine kada je na zapisniku o glavnom pretresu pred istim sudom, u predmetu K.7/11 izjavio da u njegovoj kancelariji i u njegovom prisustvu J. nije predlagao Ž.u kao jedan od načina izimirenja duga da mu Ž. preda elektro kablve,&nbsp; a da je Ž. pristao, te je dodao da je raniju izjavu dao kako bi pomogao okrivljenom J., iako je bio svjestan da to nije istina.<br>
<br>
Iz izvoda iz KE za okrivljenog N.LJ., utvrdjuje se da je isti ranije osudjivan i to presudom Višeg suda u Podgorici K.218/93 od 31.03.1995 godine,zbog krivičnog djela otmica iz čl.55 KZJ,na kaznu zatvora od 2 godine i 6 mjeseci.<br>
<br>
Analizirajući odbranu okrivljenog i upoređujući je sa izvedenim dokazima ,sud je istu ocijenio neosnovanom u dijelu gdje je naveo da&nbsp; je bio u zabuni kada je davao predmetne izjave pred istražnim sudijom na glavnom pretresu, obzirom da su u njegovoj kancelariji J. i Ž. pominjali neke kablove,jer je u ovom dijelu kontradiktorna, neuvjerljiva i u suprotnosti je sa izvedenim dokazima- iskazima svedoka Ž. i Jovovića, te pismenim dokazima- zapisniku o glavnom pretresu K.7/11 od 25.05.2011 godine,pa je u tom dijelu nije prihvatio.<br>
Naime , iz zapisnika o glavnom pretresu K.7/11 od 25.05.2011 godine proizilazi da je na tom pretresu N.LJ. u svojstvu svjedoka, izjavio da je raniju izjavu pred istražnim sudijom dao kako bi pomogao&nbsp;&nbsp; J. koji je u tom predmetu bio okrivljeni, iako je bio svjestan&nbsp; da to nije istina. Pored toga svjedoci J. i Ž. saglasno ističu da pred okrivljenim Novakovićem nikada nisu razgovarali o kompenzaciji elektrokablova za dug, pa je time opovrgnuta tvrdnja okrivljenog da je bio u zabuni prilikom davanja izjava.<br>
<br>
Polazeći od naprijed analiziranih i provedenih dokaza,sud je nesporno utvrdio da je okrivljeni dana 22.12.2010 godine u Herceg Novom, pred istražnim sudijom Osnovnog suda u krivičnom predmetu posl. br. Kri.145/10 protiv okrivljenog J.R.a, u svojstvu svjedoka dao lažni iskaz navodeći da je u svojoj kancelariji prisustvovao sporazumu izmedju J. i Ž., da u cilju izmirivanja medjusobnih dugovanja J. preuzme kablove i gromobranske trake sa objekta, vlasništvo Ž.M.a u vrijednsoti od oko 900 eura, a koji iskaz nije tačan jer je isti opovrgao dana 25.05.2011 godine pred Osnvnim sudom Herceg Novi u krivičnom predmetu K.7/11 protiv okrivljengo J.R.a kada je svjedočio povodom istog dogadjaja.<br>
<br>
Sud je činjenični opis djela prilagodio utvrđenom činjeničnom stanju ,ne prelazeći time granice optužbe,a tako što je u činjeničnom opisu djela umjesto naznačenja da je iskaz opovrgao dana 26.05.2011 godine u krivičnom predmetu K.7/11 ,precizirano da je iskaz opovrgao dana 25.05.2011 godine.Ovo obzirom da se uvidom u pismeni dokaz-zapisnik Osnovnog suda o glavnom pretresu utvrđuje da je isti sastavljen dana 25.05.2011 godine.<br>
Kod takvog utvrđenog činjeničnog stanja,u naprijed opisanim radnjama okrivljenog,sud je našao sva obilježja krivičnog djela davanje lažnog iskaza iz čl.389.st.5.u vezi st.3.u vezi st.1.KZ, jer je u krivičnom postupku protiv okrivljenog J.R.a, u svojstvu svjedoka dao lažni iskaz, a koji je kasnije na glavnom pretresu dobrovoljno opozvao prije nego je donijeta konačna odluka.&nbsp;<br>
<br>
U odnosu na oblik vinosti,sud je utvrdio da je okrivljeni ovo krivično djelo počinio sa umišljajem, jer je bio svjestan da daje lažni iskaz u krivičnom postupku, dakle bio je&nbsp; svjestan svog djela i htio&nbsp; je njegovo izvršenje.<br>
<br>
Odlučujući o vrsti i visini krivične sankcije koju okrivljenom treba izreći za počinjeno krivično djelo,sud je cijenio sve okolnosti iz čl.42 KZ CG,pa mu je od olakšavajućih okolnosti cijenio to što se radi o porodičnom čovjeku,,dok je od otežavajućih okolnosti na strani okrivljenog sud cijenio raniju osuđivanost,pri čemu je imao u vidu da je od ranije osude prošlo preko 10 godina. Cijeneći navedene okolnosti,te imajući u vidu stepen krivice okrivljenog,jačinu ugrožavanja zaštićenog dobra i raniji život okrivljenog,a posebno imajući u vidu imovno stanje okrivljenog, sud je uvjerenja da se opšta svrha krivičnih sankcija predvidjena čl.4.KZ CG može ostvariti i&nbsp; novčanom kaznom u iznosu od 600,00 eura,a koja je adekvatna težini počinjenog krivičnog djela i stepenu krivične odgovornosti okrivljenog i njegovom imovnom stanju, obzirom da je vlasnik stana u Herceg Novom površine 180m2,te poslovnog prostora površine 32m2,kao i stana u Novom Sadu površine 60m2,te da ima mjesečna primanja od oko 1.000 eura. Sud je shodno čl.39.st.6.KZ odredio način zamjene novčane kazne ako okrivljeni istu ne plati u ostavljenom roku.<br>
<br>
Odluka o troškovima krivičnog postupka zasniva se na odredbi čl.229.st.1.ZKP-a, pa je okrivljeni obavezan da plati troškove krivičnog postupka u paušalnom iznosu od 30 eura,a koji iznos je odmjeren u skladu sa složenošću i dužinom trajanja postupka,kao i imovnim stanjem okrivljenog.<br>
<br>
<div style="text-align: center">
	OSNOVNI SUD U HERCEG NOVOM</div>
<div style="text-align: center">
	Dana 15.09.2011 godine.</div>
<br>
<br>
<br>
Zapisničar&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sudija&nbsp;<br>
Lidija Šušić&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Branislav Leković<br>
<br>
<br>
Pravna pouka:<br>
Protiv ove presude dozvoljena je žalba<br>
u roku od 8 dana od dana prijema,<br>
Višem sudu u Podgorici, a preko ovog<br>
suda.<br>
<br>
DNA:<br>
-ODT H.Novi<br>
-okrivljenom<br>
- u spise<br>

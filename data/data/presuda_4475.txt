<div style="text-align: justify">
	<br>
	OSNOVNI SUD U PLAVU<br>
	K. br. 24/2011<br>
	<br>
	<br>
	&nbsp;</div>
<div style="text-align: center">
	U IME NARODA</div>
<div style="text-align: justify">
	<br>
	<br>
	<br>
	OSNOVNI SUD U PLAVU, sudija Hilmija Sujković, sa zapisničarem Senadom Radončić, u krivičnom predmetu&nbsp; okrivljenog P. I., iz sela M., opština P., zbog krivičnog djela ugrožavanje sigurnosti iz čl. 168. st. 1 Krivičnog zakonika, po optužnom predlogu Osnovnog državnog tužilaštva u Plavu, KT br.11/2011 od 28.02.2011 godine, po održanom usmenom, glavnom, javnom pretresu u prisustvu: okrivljenog,&nbsp; ODT u Plavu,&nbsp; Feratović Erdana i oštećenog M. H. , donio je i javno objavio , dana 14.04.2011 godine<br>
	<br>
	<br>
	&nbsp;</div>
<div style="text-align: center">
	P R E S U D U</div>
<div style="text-align: justify">
	<br>
	<br>
	<br>
	Okrivljeni P. I., od oca R. i majke N. rodj. G., rodjen ... godine, u selu M., opština P., gdje i živi, državljanin Crne Gore, nezaposlen, oženjen, otac 2 djece, pismen, završio srednju školu , srednjeg&nbsp; imovnog stanja, nosudjivan,<br>
	<br>
	&nbsp;</div>
<div style="text-align: center">
	KRIV&nbsp; JE&nbsp;</div>
<div style="text-align: justify">
	<br>
	<br>
	Što je:<br>
	<br>
	Dana 25.01.2011 god., u Plavu, oko 22,00 časa prijetnjom ugrozio sigurnost oštećenog M. H. , iz P., na način što mu je, nakon što ga je oštećeni sa svog mobilnog telefona br. ...pozvao na njegov mobilni telefon br. ... kako bi mu kazao da ne prijeti njegovom bratu M. A. zbog njegove namjere da razvede brak sa sestrom okrivljenog&nbsp; uputio prijeteće riječi: "Ubit ću te kao psa, ako se sretnem sa tobom u gradu zapamtit ćeš me", čime je kod njega izazvao osjećaj straha i nesigurnosti.<br>
	<br>
	- čime je izvršio krivično djelo ugrožavanje sigurnosti iz čl. 168. st. 1. KZ.<br>
	<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Pa ga&nbsp; sud za izvršeno krivično djelo na osnovu navedenog zakonskog propisa, te primjenom&nbsp; čl: 4, 32, 39 i 42 KZ i čl. 364 ZKP-a<br>
	<br>
	&nbsp;</div>
<div style="text-align: center">
	O S U Đ U J E</div>
<div style="text-align: justify">
	<br>
	<br>
	Na novčanu&nbsp; kaznu u iznosu od&nbsp; 600,00&nbsp; (šestotina)&nbsp; eura koju je dužan&nbsp; platiti u roku od&nbsp; 2 mjeseca od&nbsp;&nbsp; dana pravosnažnosti presude.<br>
	<br>
	Ukoliko se novčana kazna ne plati u odredjenom roku, ista će se zamijeniti kaznom zatvora, računajući svakih započetih 25,00 € (dvadesetpet) eura, novčane kazne za 1 (jedan) dan zatvora.<br>
	<br>
	Okrivljeni&nbsp; se obavezuje da na ime troškova krivičnog postupka-paušala&nbsp; plati iznos&nbsp; od&nbsp; 50,00 (pedeset)&nbsp; eura, u roku od 15 dana po pravosnažnosti presude, pod prijetnjom prinudnog izvršenja.<br>
	<br>
	Imovinsko -pravnog zahtjeva za naknadu štete nije bilo.<br>
	<br>
	&nbsp;</div>
<div style="text-align: center">
	O&nbsp; b r a z l o ž&nbsp; e n j e</div>
<div style="text-align: justify">
	<br>
	<br>
	Osnovno državno tužilaštvo u Plavu, optužnim predlogom KT br.11/2011 od 28.02.2011&nbsp; godine, optužilo je P. I., iz sela M., opština P., za krivično djelo ugrožavanje sigurnosti iz čl. 168. st. 1. KZ .<br>
	<br>
	U završnoj riječi ODT u Plavu, Feratović Erdan, je precizirao podneseni optužni predlog u njegovom&nbsp; činjeničnom opisu i predložio sudu da okrivljenog P. I. oglasi krivim za navedeno krivično djelo i kazni ga po zakonu.<br>
	<br>
	Oštećeni M. H. je u završnoj riječi istakao da se pridružuje&nbsp; krivičnom gonjenju protiv okrivljenog&nbsp; i da ne postavlja nikakav odštetni zahtjev u odnosu na njega obzirom da ga takva naknada u novcu ne interesuje.<br>
	<br>
	Izjašnjavajući se o optužnom predlogu ODT u Plavu, okrivljeni P. I. ne priznaje izvršenje krivičnog djela koje mu je javnom optužbom stavljeno na teret. U svoju odbranu navodi da je njegova sestra S. oko 6 godina udata za bratom oštećenog H., M. A., sa kojim živi u Americi. U toku januara mjeseca 2011 god., dok je S. boravila u njihovoj kući&nbsp; u selu M., opština P. ,&nbsp; zbog posjete teško bolesnom ocu, sudski dostavljač joj je uručio poziv po tužbi za razvod braka koju je kod Osnovnog suda u Plavu podnio njen suprug M. A.Tada je i on prvi put saznao za ovu tužbu. Dana 28.01.2011 god. je od strane dežurne službe Ispostave policije u Plavu pozvan da se javi u ovu Ispostavu , kojom prilikom je i obaviješten kako ga je oštećeni M.H. prijavio da mu je dana 25.01.2011 god. , nakon što ga je nešto prije 22,00 časova pozvao na mobilni telefon br. ... , prijetio da će ga ubiti kao psa i da će ga zapamtiti ukoliko se sretnu u gradu.&nbsp; Pošto on tog dana preko svog telefona nije prijetio oštećenom M. H. niti je uopšte znao da ga je H. zvao na mobilni telefon, pretpostavio je da se na H. poziv najvjerovatnije javio neko od članova rodbine koji su tih dana zbog očeve bolesti boravili u njihovoj kući i oštećenom uputio ove prijetnje. Zbog toga je nakon povratka kući pitao sve svoje rodjake koji su tih dana boravili u njegovoj kući da se neko od njih nije javio na poziv oštećenog M. H. i tom prilikom mu prijetio,&nbsp; pa su mu svi oni dali negativan odgovor. Dalje je naveo da se ne razumije mnogo u tehniku rada mobilnog telefona tako da nije gledao i provjeravao kada ga je oštećeni H. zvao na mobilni telefon. U završnoj riječi je još jednom istakao da nije prijetio preko mobilnog telefona niti oštećenom M. H. niti bilo kojem od članova njegove porodice , pa je predložio sudu da ga za predmetno krivično djelo osobodi od optužbe.<br>
	<br>
	Sud je cijenio odbranu okrivljenog P. I., kojom negira izvršenje krivičnog djela koje mu je javnom optužbom stavljeno na teret, pa je našao da je ista neosnovana te je kao takvu nije ni prihvatio.<br>
	<br>
	Naime, sud radi provjere odbrane okrivljenog u dijelu u kojem negira izvršenje krivičnog djela koje mu je javnom optužbom stavljeno na teret, odnosno radi što pravilnijeg&nbsp; i zakonitijeg rješavanja ove krivično pravne stvari u dokaznom postupku izveo sledeće dokaze: saslušao u svojstvu svjedoka oštećenog M. H. i svjedoke P. N. i P. S. i pročitao izvod iz kaznene evidencije za okrivljenog, br. 02-245-519/2 od 14.03.2011 god. izdat od Uprave policije - Ispostave Plav, pa je svestranom&nbsp; ocjenom izvedenih dokaza i njihovim uporedjivanjem sa navodima javne optužbe i odbranom&nbsp;&nbsp; okrivljenog našao da su činjenice iz činjeničnog opisa izreke presude u svemu dokazane i da je&nbsp; okrivljeni izvršio&nbsp; krivično djelo ugrožavanje sigurnosti iz čl. 168. st. 1. KZ, koje mu&nbsp; je javnom optužbom stavljeno na teret.<br>
	<br>
	Ovakvo svoje utvrdjenje i odluku u pogledu krivice i krivično - pravne odgovornosti okrivljenog P. I. za navedeno krivično djelo, sud je zasnovao na sledećim razlozima:<br>
	<br>
	U toku krivičnog postupka je nesporno utvrdjeno, kako na osnovu odbrane okrivljenog P. I. tako i na osnovu iskaza oštećenog M. H.,&nbsp; da je brat oštećenog M. A.,&nbsp; nakon 6 godina braka sa sestrom okrivljenog M. rodjenom P. S., u januaru mjesecu 2011 god., kod Osnovnog suda u Plavu podnio tužbu za razvod braka. Na osnovu odbrane okrivljenog i iskaza oštećenog je dalje , takodje nesporno utvrdjeno, da su nakon podnošenja ove tužbe odnosno nakon pokretanja brakorazvodne parnice odnosi izmedju porodica okrivljenog i oštećenog u znatnoj mjeri poremećeni,&nbsp; zbog čega je oštećeni dana 25.01.2011 god. , oko&nbsp; 22,00 časa,&nbsp; sa svog mobilnog telefona br. ... pozvao okrivljenog P. I. na njegov mobilni telefon br. ... kako bi razgovarao sa njim u vezi prevazilaženja nastale situacije.<br>
	<br>
	Medjutim, obzirom da je okrivljeni P. I. negirao izvršenje krivičnog djela koje mu je javnom optužbom stavljeno na teret, odnosno negirao da je tom prilikom oštećenom M. H. preko telefona uputio prijetnje koje mu se javnom optužbom stavljaju na teret, to su samim tim u toku krivičnog postupka bile sporne ove činjenice pa ih je kao takve trebalo nesumnjivo utvrditi tj. dokazati.<br>
	<br>
	Optužba je inače u tom pogledu jasna i njeno stanovište je da je okrivljeni&nbsp; P. I.,&nbsp; dana 25.01.2011 god. , oko 22,00 časa , ugrozio sigurnost oštećenog M. H. prijetnjom da će ga ubiti kao psa i da će ga zapamtiti ukoliko se sretnu u gradu,&nbsp; čime je i izvršio krivično djelo ugrožavanje sigurnosti iz čl. 168. st. 1. KZ, dok okrivljeni&nbsp; P. I. u svojoj odbrani&nbsp; tvrdi suprotno braneći se da se tog dana nije javljao na telefonski poziv oštećenog i prijetio mu riječima koje mu se javnom optužbom stavljaju na teret već da je to najvjerovatnije učinio neko od članova rodbine&nbsp; koji su tih dana boravili u njihovoj kući zbog teške bolesti njegovog oca.<br>
	<br>
	Da bi provjerio osnovanost odbrane okrivljenog u ovom dijelu a samim tim i utvrdio pravo stanje stvari, sud je, kao što je već navedeno, saslušao okrivljenog i izveo sve potrebne dokaze, pa je njihovom uporednom analizom i ocjenom našao da je ovakva odbrana okrivljenog ne samo nejasna i nelogična već i suprotna, kako sama sebi tako i&nbsp; izvedenim dokazima, te je kao takvu nije ni&nbsp; prihvatio.<br>
	<br>
	Tako je oštećeni M. H., izjašnjavajući se o predmetnom slučaju,&nbsp; u potpunosti obezvrijedio&nbsp; odbranu okrivljenog&nbsp; u dijelu u kojem negira izvršenje krivičnog djela koje mu&nbsp; je javnom optužbom stavljeno na teret , istakavši da mu je dana 25.01.2011 god.,&nbsp; prijeteće riječi da će ga ubiti kao psa i da će ga zapamtiti ako se sretnu u gradu, preko telefona lično uputio okrivljeni P. I., jer&nbsp; je ne samo poznao njegov glas već mu je i sam okrivljeni to potvrdio nakon što ga je pozvao&nbsp; i&nbsp; pitao da ga da li je on na telefonu .&nbsp;&nbsp; Naime, izjašnjavajući se o vremenu, mjestu i načinu na koji mu je okrivljeni prijetio kao i o razlozima&nbsp; ovakvog ponašanja okrivljenog, oštećeni M. H.&nbsp; je istakao da je njegov brat A. prije 6 godina oženio sestru okrivljenog,&nbsp; sa kojom živi u Americi, ali da su zadnjih godina njihovi bračni odnosi znatno poremećeni. Zbog toga je A. u prvoj polovini januara mjeseca 2011 god. kod Osnovnog suda u Plavu podnio tužbu za razvod braka i o tome dana 17.01.2011 god. , iz Amerike obavijestio okrivljenog P. I.&nbsp; kod kojeg se S. u to vrijeme nalazila u gostima. Tom prilikom je okrivljeni prijetio A. i njihovom ocu Z. da će mu platiti zbog toga, o čemu ga je A. obavijestio putem telefona. Pošto su se odnosi izmedju njihovih porodica zbog ovog razvoda znatno&nbsp; poremetili,&nbsp; to je iste htio normalizovati,&nbsp; pa je iz tog razloga zamolio rodjake okrivljenog P. N. i P. S. da razgovaraju sa okrivljenim&nbsp; u vezi toga i da utiču na njega da se razvod izmedju A.&nbsp; i S. završi na normalan i miran način.&nbsp; Dana 25.01.2011 god.&nbsp; je i sam pozvao okrivljenog P. I. sa svog mobilnog telefona br. ... na njegov mobilni telefon br. ... kako bi razgovarao sa njim. Pošto ga je prethodno pitao da li je on na telefonu te pošto mu je okrivljeni potvrdno odgovorio , dalje ga je pitao kako je, šta radi i zbog čega prijeti njegovoj porodici. Okrivljeni je tada i njemu kazao da će ga ubiti kao psa , da će mu jebati sve po spisku i da će ga zapamtiti ako se sretnu u gradu&nbsp; i ove prijetnje su kod njega izazvale veliki strah i uplašenost za svoju bezbijednost. Zbog toga je istog dana nakon razgovora sa okrivljenim pozvao P. S. i upoznao ga o ovim prijetnjama okrivljenog . P. S. mu je u ovom razgovoru rekao da je već razgovarao sa okrivljenim I. i da mu je isti u tom razgovoru kazao kako je&nbsp; M. A. poručio iz Amerike da njegova sestra S. hitno otputuje u Ameriku. Takodje mu je kazao da će ponovo razgovarati sa okrivljenim&nbsp; i sa njegovim bratom koji radi u Njemačkoj. Pošto ga u naredna dva-tri dana S. više nije zvao ,&nbsp; shvatio je da on ne može uticati na okrivljenog, pa je dana 28.01.2011 god. nešto poslije 11,00 časova, pošao u Ispostavu policije Plav i prijavio okrivljenog zbog prijetnji koje mu je uputio preko telefona dana 25.01.2011 god. Dalje je istakao da su okrivljeni P. I. i njegov brat P. R. i prije početka glavnog pretresa od 24.03.2011 god. , u holu zgrade suda njemu i njegovom bratu H. takodje prijetili kako će im platiti. Na kraju je još jednom istakao da su ga prijetnje okrivljenog koje mu je dana 25.01.2011 god. uputio preko telefona jako uplašile i da je zbog tih njegovih prijetnji još uvijek uplašen za svoju sigurnost .<br>
	<br>
	Što se tiče svjedoka P. N. i P. S.,&nbsp; isti u svojim izjavama nijesu potvrdili navode oštećenog M. H. u dijelu da ih je&nbsp; nakon dobijenih prijetnji od strane okrivljenog upoznao o ovim prijetnjama.&nbsp; Medjutim , svojim izjavama u dijelu da je tačno da&nbsp; ih je oštećeni zvao i zamolio da utiču na okrivljenog kako bi se razvod braka izmedju njegovog brata A. i sestre okrivljenog S. završio na normalan i miran način su potvrdili navode oštećenog&nbsp; H. kako u pogledu njegovih tvrdnji da su zbog razvoda ovog braka odnosi izmedju njihovih porodica znatno poremećeni tako i u pogledu motiva koji je rukovodio okrivljenog da mu dana 25.01.2011 god. , preko mobilnog telefona uputi prijetnje za koje je optužen. Na taj način su pomenuti svjedoci,&nbsp; i pored toga što po ocjeni suda nijesu htjeli da se u potpunosti izjasne na sve okolnosti u vezi sa predmetnim slučajem u prvom redu na navode oštećenog da ih je obojicu upoznao sa prijetnjama okrivljenog, ovakvim svojim izjavama posredno potvrdili izjavu oštećenog i u tom dijelu, jer je očigledno da ni okrivljeni P. I. ni njegova porodica ovaj razvod nijesu mogli i htjeli prihvatiti na normalan način. Iz tih razloga sud iskaze pomenutih svjedoka u ovom dijelu nije ni mogao prihvatiti kao tačne već ih je kao sračunate i usmjerene na zaštitu okrivljenog od krivično pravne odgovornosti u potpunosti odbacio.<br>
	<br>
	U prilog neprihvatanja iskaza svjedoka P. N. u ovom dijelu idu i njegovi navodi iz ostalog&nbsp; dijela svoje izjave u kojem&nbsp; tvrdi da je za prijetnje okrivljenog P. I. članovima porodice M. prvi put čuo od brata oštećenog H., M. H., dvadesetak dana prije glavnog pretresa na kojem je saslušan kao svjedok,&nbsp; kao i da je tačno da ga je oštećeni H. u noći 25.01.2011 god. , poslije 22,00 časova, zvao&nbsp; na mobilni telefon&nbsp; ali da zbog galame u Domu kulture, gdje se nalazio, nije dobro čuo šta mu je tom prilikom oštećeni tačno kazao. N.,&nbsp; ne samo da je iz ovog i ovakvog dijela izjave svjedoka P. N. jasno da su prema članovima porodice M. postojale odredjene prijetnje od strane okrivljenog P. I., već i da&nbsp; ovaj svjedok zbog rodjačkih veza sa okrivljenim izbjegava odgovor baš na pitanja koja se odnose na prijetnje okrivljenog oštećenom dana&nbsp; 25.01.2011 god. , zbog kojih&nbsp;&nbsp; prijetnji je&nbsp; okrivljeni optužen i zbog kojih&nbsp; se u ovom postupku i odlučuje o njegovoj krivici i krivično pravnoj odgovornosti.<br>
	<br>
	Što se tiče neprihvatanja iskaza svjedoka P. S. u istom dijelu, u prilog tome idu ne samo&nbsp; naprijed navedeni razlozi i&nbsp; pravila logike već i njegova očigledna nepreciznost, nejasnost i neubjedljivost. Naime, izjašnjavajući se na okolnosti koje su mu poznate u vezi prijetnji okrivljenog P. I. oštećenom M. H., svjedok P. S. u tom dijelu svoje izjave nije ni logičan, ni precizan, ni jasan&nbsp; a konačno ni ubjedljiv, jer isti ni u jednom dijelu svjedočenja koji se odnosi na ove okolnosti ne tvrdi izričito da mu oštećeni nije kazao kako mu okrivljeni prijeti već samo da se ne sjeća da mu je oštećeni govorio u vezi takvih prijetnji od strane okrivljenog. Pri tako nepreciznom i nesigurnom stavu je ostao i nakon što je sud na ove okolnosti izvršio suočenje izmedju njega i oštećenog,&nbsp; pa i ova okolnost njegovom iskazu u ovom dijelu daje još veću neuvjerljivost.&nbsp; Ovo utoliko prije što je za razliku od ovako nesigurnog i neuvjerljivog iskaza svjedoka P. S., iskaz oštećenog&nbsp; M. H. u istom dijelu i jasan i uvjerljiv, jer je isti kako prilikom obrazloženja svog prigovora na iskaz ovog svjedoka tako i prilikom izvršenog suočenja sa njim&nbsp; na potpuno jasan i precizan način reprodukovao&nbsp; ne samo sve telefonske kontakte sa njim već i cjelokupan sadržaj razgovora prilikom ovih kontakata. Konačno, u prilog neprihvatanja iskaza svjedoka P. S. u ovom dijelu, pored već navedenih razloga&nbsp; idu i pravila logike, jer je logično da je stvarni razlog zbog kojeg se oštećeni obratio za pomoć njemu i svjedoku P. N. njihov uticaj na okrivljenog da mu više ne prijeti a ne zbog toga kako bi uticali na okrivljenog da se brak izmedju njegove sestre S. i brata oštećenog A. razvede, kako to u svojoj izjavi želi prikazati pomenuti svjedok,&nbsp; jer za takvu pomoć oštećeni apslolutno nije imao nikakve potrebe obzirom da je njegov brat pred Osnovnim sudom u Plavu već pokrenuo postupak za razvod braka.&nbsp;&nbsp;<br>
	<br>
	Zbog svega izloženog sud je iskazu oštećenog M. H. u&nbsp; potpunosti povjerovao i isti u cjelosti prihvatio ocijenivši ga jasnim, logičnim,&nbsp; potpunim&nbsp; i što je najbitnije u pogledu motiva zbog kojeg mu je okrivljeni dana 25.01.2011 god. preko mobilnog telefona uputio prijetnje saglasnim sa iskazima svjedoka P. N. i P. S., a samim tim i uvjerljivim.&nbsp;<br>
	<br>
	Istovremeno sud odbranu okrivljenog P. I., kojom negira izvršenje krivičnog djela koje mu&nbsp; je javnom optužbom stavljeno na teret,&nbsp; kao potpuno suprotnu iskazu&nbsp; oštećenog, nije prihvatio, već ju je kao sračunatu i usmjerenu na izbjegavanje krivično&nbsp; pravne odgovornosti u&nbsp; cjelosti odbacio.<br>
	<br>
	U prilog zaključenju suda o neosnovanosti i neprihvatljivosti odbrane okrivljenog P. I.&nbsp; ide i činjenica što je ovakva njegova odbrana, pored toga što je suprotna iskazu oštećenog&nbsp; još i u najbitnijem nejasna , nelogična i sama sebi protivrječna. Naime, jasno je da je odbrana okrivljenog P. I. da se dana 25.01.2011 god. , kada ga je na njegov mobilni telefon pozvao oštećeni M. H., na ovaj njegov poziv nije javio on već neko od članova rodbine koji su tih dana boravili u njegovoj kući , ne samo nejasna i nelogična već i&nbsp; neuvjerljiva. Ovo utoliko prije što okrivljeni u svojoj daljoj odbrani&nbsp; tvrdi da je prijetnje za koje se tereti , oštećenom H. baš i uputilo lice tj. član rodbine koje se javilo na telefonu, što je još nelogičnije ako se ima u vidu činjenica da niko od rodbine okrivljenog za takav postupak nije imao nikakvog razloga.&nbsp; Nelogičnost i protivrječnost odbrane okrivljenog u ovom dijelu je utoliko veća&nbsp; što okrivljeni u svojoj daljoj odbrani navodi da je nakon povratka kući iz Ispostave policije u Plavu, gdje je podnio prijavu protiv okrivljenog P. I. zbog prijetnji koje mu je uputio preko telefona dana 25.01.2011 god. , u vezi ovih prijetnji pitao sve svoje ukućane i rodjake koji su tih dana boravili u njegovoj kući pa su mu svi oni tom prilikom kazali da se niko od njih na poziv oštećenog nije javljao na njegov telefon i prijetio mu, jer je na taj način negirao svoju prethodnu odbranu da se na poziv oštećenog na njegov mobilni telefon nije javio on već neko od članova rodbine. Dakle, jasno je da je odbrana okrivljenog P. I. da kritične prilike nije prijetio oštećenom M. H. već da je to učinio neki od članova rodbine koji se javio na njegov telefon,&nbsp; u situaciji kada su njegovi odnosi sa oštećenim M. H. i njegovom porodicom znatno poremećeni zbog&nbsp; razvoda braka izmedju brata oštećenog i njegove sestre, ne samo&nbsp; nelogična i neuvjerljiva&nbsp; već i sračunata na izbjegavanje krivično pravne odgovornosti, zbog čega je&nbsp; sud kao takvu&nbsp; nije&nbsp; ni mogao prihvatiti.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
	<br>
	Kako iz svega izloženog&nbsp; proizilazi da u pogledu utvrdjivanja krivičnog djela koje je optužnim predlogom ODT u Plavu, stavljeno na teret okrivljenom P. I., nakon sprovedenog dokaznog postupka i svestrane ocjene izvedenih dokaza,&nbsp; nije bila sporna nijedna činjenica, sud je stao na stanovište da su činjenice iz činjeničnog opisa izreke presude u svemu dokazane i da je okrivljeni izvršio&nbsp; predmetno krivično djelo.<br>
	<br>
	Ocjenjujući pravno utvrdjeno činjenično stanje, sud nalazi da su u radnji okrivljenog sadržani svi bitni elementi, kako subjektivni tako i objektivni, krivičnog djela ugrožavanje sigurnosti iz čl. 168. st. 1.&nbsp; KZ, pa mu&nbsp;&nbsp; je za izvršeno krivično djelo i izrekao kaznu bliže opisanu u izreci presude. Radnja izvršenja krivičnog djela koje je počinio&nbsp; okrivljeni se sastoji u tome što je ozbiljnom prijetnjom da će napasti na život i tijelo oštećenog M. H. ugrozio njegovu sigurnost, na način što mu je dana 25.01.2011 god. , nakon što ga je oštećeni sa svog mobilnog telefona br. ... pozvao na njegov mobilni telefon br. ... kako bi mu kazao da ne prijeti njegovom bratu M. A. zbog njegove namjere da razvede brak sa sestrom okrivljenog uputio prijeteće riječi: "Ubit ću te kao psa, ako se sretnem sa tobom u gradu zapamtit ćeš me" , čime je kod njega izazvao osjećaj straha i nesigurnosti za svoj život i tjelesni integritet. Naime, jasno je da su prijeteće riječi koje je u konkretnom slučaju okrivljeni P. I. uputio oštećenom M. H. i po sadržini i po značenju objektivno podobne da kod svakog lica kojem se sa njima prijeti,&nbsp; pa i kod oštećenog,&nbsp; izazovu osjećaj straha i lične nesigurnosti,&nbsp; što ovim prijetnjama i daje kvalitet ozbiljnih prijetnji.<br>
	<br>
	Sud je cijenio i vinost, odnosno psihički odnos okrivljenog&nbsp;&nbsp; u odnosu na radnju izvršenja predmetnog krivičnog&nbsp; djela,&nbsp; pa je našao da je okrivljeni prilikom&nbsp; izvršenja ovog djela postupao sa direktnim umišljajem. Naime, okrivljeni P. I. je bio svjestan ne samo činjenice da upućivanjem&nbsp; inkriminisanih riječi oštećenom M. H., istom&nbsp; ugrožava sigurnost&nbsp; već i činjenice da se njegove prijetnje odnose na napad na život i tjelesni integritet oštećenog, pa&nbsp; mu je i pored&nbsp; takve svijesti&nbsp; uputio navedene prijeteće riječi, čime je&nbsp; manifestovao svoje htjenje , kako za nastupanje zabranjene posledice&nbsp; - osjećaj straha i ugroženosti oštećenog za život i tjelesni integritet tako i za&nbsp; izvršenje krivičnog djela ugrožavanje sigurnosti iz čl. 168 st. 1. KZ koje mu&nbsp; je javnom optužbom stavljeno na teret.<br>
	<br>
	&nbsp; Prilikom izbora vrste i visine krivične sankcije koju treba primijeniti prema okrivljenom&nbsp; za izvršeno krivično djelo, sud je pored težine, načina izvršenja i društvene opasnosti krivičnog djela, uzeo u obzir i stepen krivične odgovornosti okrivljenog&nbsp;&nbsp; kao i sve ostale okolnosti koje su relevantne u tom pogledu. Tako je od olakšavajućih okolnosti sud okrivljenom cijenio i uzeo u obzir: da je porodičan čovjek, da je otac 2 djece, da je nezaposlen i&nbsp; da ranije nije osudjivan, pa je u nedostatku otežavajućih okolnosti na njegovoj strani našao da u konkretnom slučaju ima uslova&nbsp; da se prema njemu primijeni blaža vrsta kazne , obzirom da su za ovo djelo alternativno predvidjene novčana i kazna zatvora, te&nbsp; mu&nbsp; je i izrekao novčanu kaznu u naznačenom iznosu.<br>
	<br>
	Sud je uvjerenja da je&nbsp; izrečena kazna srazmjerna težini izvršenog krivičnog djela i stepenu krivično-pravne odgovornosti okrivljenog&nbsp;&nbsp;&nbsp; te da će se&nbsp; u konkretnom slučaju i&nbsp; ovom vrstom i visinom kazne, u okviru opšte svrhe izricanja krivičnih sankcija predvidjene čl. 4 st. 2 KZ, postići svrha kažnjavanja propisana čl. 32 istog Zakona. Osnovano se može očekivati da će izrečena kazna pozitivno djelovati na prevaspitanje okrivljenog i da će ista uticati na njega&nbsp; da ubuduće ne vrše krivična djela.<br>
	<br>
	Odluka o troškovima krivičnog postupka je zasnovana&nbsp; na odredbi čl. 202 st. 1 ZKP-a.Troškovi krivičnog postupka - paušalni iznos od&nbsp; 50,00 eura,&nbsp; je odmjeren&nbsp; sobzirom na složenost i trajanje krivičnog postupka te obzirom na imovno stanje okrivljenog&nbsp; , shodno čl. 199 st. 3 ZKP-a.<br>
	<br>
	Imovinsko pravnog zahtjeva za naknadu štete nije bilo.<br>
	<br>
	Na osnovu iznijetih razloga odlučeno je kao u izreci presude.<br>
	<br>
	&nbsp;</div>
<div style="text-align: center">
	OSNOVNI SUD U PLAVU<br>
	Dana, 14.04.2011 .godine.<br>
	&nbsp;</div>
<div style="text-align: justify">
	Zapisničar&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;S&nbsp; U D I J A<br>
	Senada Radončić&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Hilmija Sujković<br>
	<br>
	PRAVNA POUKA:<br>
	Protiv ove presude može se izjaviti žalba<br>
	Višem sudu u Bijelom Polju&nbsp; u roku od<br>
	8 (osam) dana od dana&nbsp; njenog prijema<br>
	preko ovog suda.<br>
	<br>
	DNA: l x ODT u Plavu<br>
	&nbsp;&nbsp;&nbsp;&nbsp;&nbsp;&nbsp;&nbsp; 1 x okrivljenom P. I.<br>
	&nbsp;&nbsp;&nbsp;&nbsp;&nbsp;&nbsp;&nbsp; 1 x oštećenom M. H.<br>
	<br>
	<br>
	<br>
	<br>
	<br>
	<br>
	<br>
	<br>
	&nbsp;</div>

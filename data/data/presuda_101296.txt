<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{margin-left:5.0in;text-align:justify;hyphenate:auto;keep-with-next.within-page:always;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-align:center;hyphenate:auto;keep-with-next.within-page:always;font-family:Arial;font-size:12pt;}
.p6{margin-left:0.5in;text-align:justify;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Arial;font-size:12pt;}
.p8{text-indent:0.5in;text-align:justify;hyphenate:auto;keep-with-next.within-page:always;font-family:Arial;font-size:12pt;}
.p9{text-align:justify;hyphenate:auto;keep-with-next.within-page:always;font-family:Arial;font-size:12pt;}
.p10{text-indent:0.5in;margin-left:0.5in;text-align:justify;hyphenate:auto;font-family:Arial;font-size:12pt;}
.p11{text-align:start;hyphenate:auto;font-family:Times New Roman;font-size:12pt;}
</style>
<title>K</title>
<meta content="vesna.kovacevic" name="author">
</head>
<body class="b1 b2">
<p class="p1"></p>
<p class="p1">
<span>     K.br. 346/11</span>
</p>
<p class="p2"></p>
<p class="p3"></p>
<p class="p3">
<!--Image link to '0.jpg' can be here-->
</p>
<p class="p3"></p>
<p class="p3">
<span>U IME CRNE GORE</span>
</p>
<p class="p3"></p>
<p class="p3"></p>
<p class="p3"></p>
<p class="p2"></p>
<p class="p4">
<span>OSNOVNI SUD U NIKŠIĆU, kao prvostepeni krivični po sudiji Babović Draganu, uz sudjelovanje  Krištof Stanke, kao zapisničara, u krivičnom predmetu protiv  okrivljenog V. P.RA iz Nikšića, zbog krivičnog djela teška tjelesna povreda iz čl. 151 st. 1 Krivičnog zakonika, po optužnom predlogu  ODT-a Nikšić Kt.br.  453/10 od 08.06.2011. godine, nakon  održanog glavnog javnog pretresa, dana 14.05.2012. godine u prisustvu zamjenika ODT-a Nikšić Lukovac Sofije, okrivljenog i branioca optuženog M.D. advokata iz Nikšića,  istog dana  donio je i javno objavio,</span>
</p>
<p class="p2"></p>
<p class="p5">
<span>P R E S U D U</span>
</p>
<p class="p2"></p>
<p class="p4">
<span> Okrivljeni: </span>
</p>
<p class="p4">
<span> V. P.AR, od oca N. i majke D., rođene O., rođen dana xxxxxxxx. godine u N., sa prebivalištem u mjestu rođenja –, državljanin Crne Gore, završio srednju školu, oženjen – otac dvoje djece, po zanimanju radnik, dobrog imovnog stanja, ranije osuđivan pravosnažnim presudama: Osnovnog suda Novi Pazar K.br.76/85 od 05.09.1985. godine, zbog krivičnog djela iz čl. 165 st. 1 KZS - dva mjeseca zatvora, koja osuda je brisana  dana 6.12.2010. godine, Opštinskog suda Kotor – Okružnog suda Titograd K.br. 256/85, Kž.br. 585/86 od 19.11.1986. godine, zbog krivičnog djela iz čl. 152 st. 1 i čl. 166 st. 1 KZ CG - devet mjeseci zatvora uslovno na dvije godine, koja osuda je brisana dana 14.09.2010. godine i Osnovnog suda u Nikšiću K.br. 515/95 od 26.01.1996. godine zbog krivičnog djela iz čl. 189 st. 1 u vezi st. 3 KZ CG, tri mjeseca zatvora uslovno na jednu godinu, koja osuda je brisana od strane ovog suda. </span>
</p>
<p class="p4"></p>
<p class="p3">
<span>K r i v    j e</span>
</p>
<p class="p6"></p>
<p class="p4">
<span>Što je:</span>
</p>
<p class="p4">
<span>Dana 23.05.2010. godine u Nikšiću ispred porodične kuće oštećenog G. R.a u Ulici br. 46, oštećenom G. R.u nanio tešku tjelesnu povredu u vidu preloma P.e kosti desne šake, na način što ga je nogom udario u predjelu šake desne ruke, koju je oštećeni podigao da bi zaštitio tijelo od udarca okrivljenog.  </span>
</p>
<p class="p4">
<span> </span>
</p>
<p class="p4">
<span>-čime je učinio krivično djelo teška tjelesna povreda iz čl. 151 st. 1 Krivičnog zakonika.  </span>
</p>
<p class="p4">
<span>Pa sud optuženog  za navedeno krivično djelo primjenom  čl.4.st.2, 32, 36, 42, 45 i 46.Krivičnog zakonika i čl. 226, 229 i  374 Zakona o krivičnom postupku‚</span>
</p>
<p class="p2"></p>
<p class="p3">
<span>O S U  Đ U J E</span>
</p>
<p class="p7"></p>
<p class="p4">
<span>Na kaznu zatvora u trajanju od 2 (dva) mjeseca, koju kaznu je dužan izdržati nakon pravosnažnosti presude.</span>
</p>
<p class="p4">
<span>Obavezuje se optuženi da na ime troškova krivičnog postupka uplati iznos od 293,00 eura, u roku od 15 dana po pravosnažnsoti presude pod prijetnjom prinudnog izvršenja na žiro račun ovog suda br. 832-152-32, te da dokaz o uplati dostavi sudu. </span>
</p>
<p class="p2"></p>
<p class="p3">
<span>O b r a z l o ž e nj e</span>
</p>
<p class="p2"></p>
<p class="p4">
<span>Optužnim predlogom ODT-a Nikšić Kt.br. 453/10 od 08.06.2011. godine okrivljenom V. P.ru stavljeno je na teret izvršenje krivičnog djela koje je činjenično i pravno bliže opisano izrekom presude, pa je zamjenik ODT-a Nikšić Lukovac Sofija, zastupajući optužni akt  na glavnom pretresu, ostala pri navodima istog predlažući osudu optuženog.</span>
</p>
<p class="p4">
<span>Optuženi V. P.ar u svojoj odbrani u prethodnom postupku i na glavnom pretresu u bitnom navodi da oštećenog G. R.a poznaje od ranije jer su komšije, da je konkretnom prilikom u namjeri da sa njim razriješi nesuglasice u vezi sa prethodnom izgradnjom vodovoda otišao kod njega kući, razgovarao je sa njim ispred kapije gdje je bio i M. M., pa je na kraju razgovora oštećeni rekao da mu duguje oko 100,00 €, na  što mu je mirnim tonom i uljudno odgovorio da ne smatra da je dužan navedeni iznos, pa je oštećeni otišao prema svojoj garaži i rekao mu da su u vezi toga završili svaku priču i »Mrš, nemoj da te više ovdje vidim», na koju uvredu mu je odgovorio rekavši da je  otac oštećenog lažov i da toga treba da se stidi. Nakon toga oštećeni G. R.e se vraća prema njemu ispred kapije ubrzanim korakom vrijeđajući ga, nakon čega ga iznenada udara pesnicom u predjelu lica, tačnije u lijevi obraz. Udarac ga je izbacio iz ravnoteže, G. je ponovo zamahnuo put njega kada se M. M. postavio između njih, nakon čega je G. okrivljenog pesnicom zakačio u predjelu tijela, koji udarac je bio veoma slabog intenziteta. Okrivljeni dalje navodi da je nakon toga pokušao da uzvrati G.u, to jest pokušao je da ga udari desnom pesnicom u kojoj je držao telefon pri čemu nije uspio već je nenamjerno udario M.a.  Kasnije je još jedanput zamahnuo put G.a pri čemu ga je malo zakačio po lijevoj strani lica pesnicom, kada su mu pale naočare. Negira da ga je konkretnom prilikom udario nogom u predjelu ruku. Nakon što je udario M.a, M. i G. su nasrnuli na njega, pokušao je da izbjegne njihove udarce, pa je u jednom momentu došlo do čupanja i rvanja između njih trojice, zbog čega su sva trojica pali na zemlju. Dok su se nalazili na zemlji M. i on su zamahnjivali jedan prema drugome, rukama sprečavajući udarce. U jednom momentu G. se ustao i udario ga nekoliko puta nogom u lijevi dio slabina a zatim je kleknuo i počeo da ga udara desnom pesnicom u predjelu lica, a kako je on rukama držao M.a nije mogao da se brani. Primio je više udaraca u predjelu jagodične kosti, slepočnice sa lijeve strane i potiljka. Ističe da konkretnom prilikom ni jedan put nije  udario nogom G. R.a te da mu nije povrijedio ruku ni rebra, a smatra da je oštećeni predmetne povrede zadobio u momentu kada ga je udarao pesnicom u predjelu glave. Takođe dodaje da oštećenog nije mogao udariti nogom iz zdravstvenih razloga, jer nakon operacije diskusa lijeva noga mu je oštećena pa služi kao oslonac za desnu i istom ne bi mogao zadati udarac, kao ni desnom nogom jer bi se u tom slučaju morao osloniti na lijevu. U svojoj završnoj riječi okrivljeni je ostao pri svojoj odbrani u cjelosti prihvatajući završnu riječ svog branioca.</span>
</p>
<p class="p4">
<span> Branilac okrivljenog je u konačnom predložio da sud okrivljenog oslobodi od optužbe, navodeći da se do stepena izvjesnosti ne mogu utvrdi odlučne i važne činjenice u konkretnoj pravnoj stvari.</span>
</p>
<p class="p4">
<span>U dokaznom postupku na glavnom pretresu sud je neposredno saslušao svjedoka - oštećenog G. R.a, zatim svjedoke V. M.a,  R. R.a, na saglasan predlog stranaka pročitao iskaze svjedoka G. O.e i M. M.a date na zapisniku o glavnom pretresu od 9.12.2011. godine , pročitao nalaz i mišljenje i dopunu istog vještaka sudske medicine prof.  dr K. M.a, te istog neposredno saslušao, izvršio uvid u izvod iz kaznene evidencije na ime okrivljenog izdat od strane Uprave policije PJ Nikšić, pa je po dovršenom postupku, ocjeni izvedenih dokaza pojedinačno i u njihovoj medjusobnoj povezanosti, dovodeći ih u vezu sa navodima odbrane okrivljenog, našao da je okrivljeni učinio krivično djelo stavljeno mu na teret, za koje ga je oglasio krivim i osudio iz sledećih razloga:</span>
</p>
<p class="p4">
<span>Oštećeni - svjedok G. R.e se u svom iskazu određeno i uvjerljivo izjasnio da okrivljenog poznaje od ranije, da su sa još jednim komšijom imali dogovor oko troškova  dovodjenja vode do njihovih placeva, koje troškove je kasnije sam snosio, ne tražeći do njih obeštećenje. Dalje navodi da je konkretnom prilikom okrivljeni došao ispred njegove kuće da bi porazgovarali vezano za prethodnu izgradnju vodovoda, nakon razgovora on mu je rekao da je priča oko vodovoda završena, te da mu ništa ne duguje i krenuo put kuće, nakon čega mu se okrivljeni obratio riječima »Lažovčino, fukaro, ti i tvoj otac platićete mi za ovo«, pa se on vratio ispred kapije gdje se okrivljeni nalazio i opomenuo da ne govori tako, jer je došao ispred njegove kuće. Nakon toga okrivljeni je zamahnuo pesnicom desne ruke i udario ga šakom u predjelu usana i nosa, zbog čega su mu pale naočare, zatim je zamahnuo nogom da ga udari, zbog čega je on instiktivno poturio ruku da bi blokirao udarac, međutim ipak ga je udario u predjelu šake, zbog čega je osjetio jak bol.  Događaj je posmatrao M. M. koji je pokušao da ih razdvoji, pa ga je uhvatio rukama oko struka da bi ga ugurao u kapiju, kada se naglo trgao glavom, pustio je njega nakon čega je okrivljeni uhvatio M.a za kosu, da bi oštećeni krenuo da ih razdvaja pa su sva trojica su pali na zemlju. Objašnjava, da su udarci koje je primio od okrivljenog uslijedili jedan za drugim, prvo ga je udario pesnicom u predjelu usana, nakon čega je uslijedio drugi udarac nogom, a kada je krenuo da ga udari nogom instinktivno je ispružio ruku, pa je udarac nogom zadobio u predjelu šake.</span>
</p>
<p class="p4">
<span>Oštećeni je u konačnom tražio osudu okrivljenog, dok nije ispostavio imovinsko pravni zahtjev. </span>
</p>
<p class="p4">
<span>Svjedok M. M. u svom iskazu u bitnom navodi da se konkretnom prilikom nalazio u dvorištu kuće oštećenog G. R.a, da ga je okrivljeni pozvao i rekao mu da će doći da porazgovara sa oštećenim G. R.em, a on  je iz prethodnih razgovora znao da će između njih doći do žučne rasprave. Nakon toga okrivljeni je došao ispred kapije oštećenog G.a, pozvao ga da porazgovaraju, te je između njih tekao normalan razgovor, da bi u jednom momentu G. rekao okrivljenom »Mi smo sa tim završili, hoćeš li da platiš ili ne, to je tvoja stvar« i krenuo put svoje kuće, nakon čega mu se okrivljeni obratio riječima »Džukelo jedna, i ti i ona tvoja stara lažovčina platićete mi, neće se na ovome završiti«, misleći na oca oštećenog, nakon čega je G. R.e rekao da okrivljeni nema pravo da ga vrijeđa pred njegovom kućom. Vidio je kada je okrivljeni naglo krenuo put oštećenog i udario ga od kog udarca su mu pale naočare. Okrivljeni je oštećenog G. R.a krenuo da udara šakama, nogama i koljenom, oštećeni se savijao od bola uhvativši se rukama za stomak, pa ga je svjedok obgrlio rukama sa namjerom da ga ugura u dvorište. U tom momentu, okrivljeni M.a hvata za kosu i snažno ga povlači unazad, nakon čega su pali na zemlju, pri čemu ga je okrivljeni još snažnije vukao za kosu, pa ga je pokušavajući da se otrgne udarao laktovima i pesnicama po glavi. Kada su se razdvojili i ustali razmijenili su još par udaraca šakama u predejelu glave.</span>
</p>
<p class="p4">
<span>Svjedok G. O.a u svom iskazu u bitnom navodi da konkretnom prilikom sa svojim suprugom i M. M.om nalazila ispred kuće, da je okrivljeni došao svojim kolima ispred kapije i pozvao njenog supruga da porazgovaraju. Razgovor je tekao normalno bez tenzija da bi u jednom momentu čula svog supruga kako je povišenim tonom rekao okrivljenom kako mu ništa ne duguje te da su završili i krenuo prema kući, nakon čega je čula kada je okrivljeni rekao da se na tome nije završilo i počeo je da upućuje uvrede na račun oca njenog supruga, kada je R.e otišao prema kapiji ispred koje se okrivljeni nalazio, i vidjela je da ga je okrivljeni spriječio da zatvori kapiju. Tom prilikom nije vidjela da se njen suprug i optuženi udaraju pesnicama, ali je vidjela da zamahuju jedan put drugoga, kao i da su u jednom momentu njenom suprugu pale naočare. </span>
</p>
<p class="p4">
<span>Svjedok V. M. u svom iskazu u bitnom navodi da je konkretnom prilikom čuo galamu dok se nalazio u dvorištu svoje kuće, nakon čega je vidio okrivljenog V.a i M. M.a da se drže u grif i leže na zemlji, nakon čega je prišao da ih razdvoji pa je V. otišao put svog auta, a M. je ušao u dvorište kuće oštećenog, nakon čega su nastavili da razmjenjuju psovke. Za to vrijeme G. R.e i njegova supruga nalazili su se na udaljenosti od oko dva metra od njih.</span>
</p>
<p class="p4">
<span>Svjedok R. R.o u svom iskazu u bitnom navodi da je konkretnog dana prolazio pored kuće oštećenog kolima, te da je vidio okrivljenog i M. M.a da leže na zemlji i da se drže u grif, pa se vratio u namjeri da ih razdvoji, međutim u međuvremenu ih je razdvojio V. M., a nakon toga između njih nije bilo udaranja, već su samo razmjenjivali psovke. Dok je V. razdvajao V.a i M.a u tome mu je pomagao i G. R.e, dok je njegova supruga bila u blizini.</span>
</p>
<p class="p4">
<span>U svom nalazu i mišljenju stalni sudski vještak sudske medicine prof. M.o K. navodi da su kod oštećenog G. R.a postavljene sledeće dijagnoze: - prelom P.e kosti desne šake, prelom četvrtog rebra desno, rana razderotina gornje usne i rana razderotina u predjelu desnog skočnog zgloba. Prelom P.e kosti desne šake je teška tjelesna povreda, dok su ostale povrede lake tjelesne povrede, pa u svom zbiru predstavljaju tešku tjelesnu povredu. Vještak dalje navodi da je prelom kosti šake nastao direktnim dejstvom tupo-tvrde sile na taj dio tijela, a isti može nastati i udarom šake otvorene ili stisnute o tvrdi predmet, što je u konkretnom slučaju isključeno jer je kod okrivljenog V.a konstatovana oguoljotina lica i oguljotina u predjelu leđa obostrano a od nanošenja takvih povreda šakom ne bi moglo doći do preloma kosti šake. Prelom rebra sa desne strane nastao je udarom tupo-tvrde sile na taj dio tijela. U nalazu se takodje navodi da kod okrivljenog V. P.ra postoji dijagnoza oštećenje lijevog potkoljeničnog živca kao posledica hiruškog zahvata na kičmi zbog diskus hernije, ali se ne vidi u kom stepenu je predmetno oštećenje. Vještak zaključuje da je sigurno da se takvom povredom može nanijeti neka povreda, što zavisi od položaja i odnosa lica u momentu nanošenja iste.  </span>
</p>
<p class="p4">
<span>U dopuni svog nalaza i mišljenja od 15.05.2011. godine, a na okolnost da li je okrivljeni V. P.ar s obzirom na oštećenje u predjelu noge mogao oštećenom nanijeti povredu na način kako je isti predstavio, vještak navodi da se kod takve promjene na živcu noge kod okrivljenog može nanijeti  povreda, pa ne isključuje mogućnost da je oštećeni mogao zadobiti povredu od okrivljenog na opisani način.</span>
</p>
<p class="p4">
<span>U svom izjašnjenju na glavnom pretresu od 5.04.2012. odine vještak je ostao pri datom nalazi i dopuni istog, takodje navodeći da prelom kosti šake kod oštećenog nije mogao nastati udarom šake o tvrdi predmet, jer do loma navikularne kosti šake ne može doći udarom šake usled koje je kod drugog lica nastala povreda u vidu oguljotine lica i ledja obostrano, što je slučaj kod okrivljenog tj. kod takvih oštećenja  na tijelu udarom šake ne bi moglo doći do preloma navedene kosti šake. Ovo jer se radi o kosti koja je prirodno dosta zaštićena, pa je za prelom potrebna jaka sila koju upotrebi osoba prilikom zadavanja udrca drugoj osobi, dok je isklučena mogućnost da je prelom mogao nastati padom na tvrdu podlogu.</span>
</p>
<p class="p4">
<span>Na pitanje okrivljenog vještak je objasnio da se sa dijagnozom oštećenja pareza /djelimičnio oštećenje živca/ udarom te noge može nanijeti povreda drugoj osobi u smislu preloma kosti šake. Prelom navikularne kosti šake  mogao je nastati bez obzira kakvo je stanje njegove lijeve noge i drugom nogom. Sigurno je da okrivljeni prilikom hoda i stajanja nastoji da štedi lijevu nogu, medjutim u ovakvim dinamičkim situacijama može doći do toga da se osloni na tu nogu i da osjeti jaku bol, ali i da nanese povredu osobi drugom nogom, jer sve to traje kR.o. Dalje je istakao da sa dijagnozom koju ima okrivljeni djelimično oštećenje živca noge, može se nanijeti povreda drugoj osobi u smislu preloma kosti šake udarom te noge.</span>
</p>
<p class="p4">
<span>Imajući u vidu sve navedeno, a posebno iskaz oštećenog G. R.a, dovodeći ga u pogledu mehanizma i načina nastanka povrede u vezu sa nalazom i mišljenjem  vještaka medicinske struke dr K. M.a, sud je  na nesumnjiv način utvrdio da je okrivljeni V. P.ar dana 23.05.2010. godine u Nikšiću ispred porodične kuće oštećenog G. R.a u uliici br. 46, oštećenom G.  R.u, nanio tešku tjelesnu povredu u vidu preloma P.e kosti desne šake, na način što ga je nogom udario u predjelu šake desne ruke, koju je oštećeni podigao, da bi zaštitio tijelo od udarca okrivljenog.  </span>
</p>
<p class="p4">
<span>Okrivljeni je bio svjestan da postupajući na opisani način, može teško tjelesno povrijediti oštečenog što je i htio, u čemu se ogleda subjektivni odnos prema učinjenom krivičnom djelu izražen kroz direktni umišljaj.</span>
</p>
<p class="p4">
<span>Naime, iz iskaza svjedoka – oštećenog G. R.a, koji iskaz je sud kao jasan i uvjerljiv u cjelosti prihvatio, nesumnjivo je utvrdjeno je da okrivljeni konkretnom prilikom nakon prethodnog razgovora sa oštećenim, te nakon što ga je udario šakom u predjelu glave,  oštećenog G. R.a udario nogom u predjelu šake desne ruke, koju je oštećeni bio podigao da bi se zaštitio od zadatog udarca, koji iskaz je u pogledu načina odvijanja predmetnog dogadjaja potvrdio i oštećeni M. M., koji se takodje izjasnio da je vidio kada je konkretnom prilikom okrivljeni zadao udarce oštećenom šakama i nogama. U pogledu mehanizma i načina nastanka povrede iskaz svjedoka - oštećenog u cjelosti je potvrdjen nalazom i mišljenjem vještaka sudske medicine prof. dr M.a K.a, koji se jasno i odredeno izjasnio da je povreda kod oštećenog u vidu preloma P.e kosti desne šake, mogla nastati direktnim dejstvom tupotvrde sile na taj dio tijela.</span>
</p>
<p class="p8">
<span>Sud nije posebno cijenio iskaze svjedoka R. R.a i V. M.a,  jer  su isti bili prisutni kada je došlo do sukoba izmedju okrivljenog V.a i M.a, koje je V. i razdvojio, što je uslijedilo nakon što je okrivljeni zadao udarac oštećenom G.u. </span>
</p>
<p class="p4">
<span>Sud nije prihvatio predlog  okrivljenog - odbrane da se saslušaju svjedoci B. Z. i N. J., te da se angažuje Medicinski odbor medicinskog fakulteta u Podgorici, radi davanja nalaza i mišljenja, cijeneći da bi izvodjenje predloženih dokaza vodilo nepotrebnom odugovlačenju postupka, a s obzirom na to da je činjenično stanje u dovoljnoj mjeri razjašnjeno već izvedenim dokazima, te da se vještak sudske medicine odredjeno i detaljno izjasnio o prirodi mehanizmu i načinu nastanka povreda kod okrivljenog. </span>
</p>
<p class="p4">
<span>Odbrana optuženog u kojoj ističe da kritičnom prilikom nije udario oštećenog G. R.a nogom u predjelu ruke, te da s obzirom na oštećenje živca lijeve noge, nakon operacije diskus hernije  i ne može nanijeti bilo kakav udarac nogama, nije uvjerljiva i u suprotnosti je sa provedenim dokazima, pa je sud odbio kao neosnovanu i sračunato datu radi izbjegavanja krivice. Ovakva odbrana je prije svega suprotna iskazu oštećenog G. R.a, koji se odredjeno izjasnio da ga je okrivljeni kritičnom prilikom udario prvo šakom u predjelu lica, a zatim nogom u predjelu desne šake, na način što je zamahnuo nogom u namjeri da ga udari, zbog čega je oštećeni instiktivno postavio ruku da bi se zaštitio, kada je zadobio udarac  u predjelu desne šake i osjetio jak bol, što je u pogledu mehanizma nastanka povrede potvrdjeno i nalazom i mišljenjem vješaka sudske medicine prof. dr K. M.a, koji se precizno izjasnio da su opisane povrede kod oštećenog mogle nastati direktnim dejstvom tvrdotupe sile na taj dio tijela, s tim što ista može nastati i udarom šake otvorene ili stisnute o tvrdi predmet, što je u konkretnom slučaju isključeno jer je kod okrivljenog V.a konstatovana oguljotina lica i oguljotina u predjelu leđa obostrano a od nanošenja takvih povreda šakom ne bi moglo doći do preloma kosti šake. Navodi odbrane okrivljenog da iz zdravstvenih razloga nije bio u mogućnosti da nanese takvu povredu su opovrgnuti nalazom vještaka sudske medicine u kojem detaljno i jasno objašnjava da se sa povredom koju ima okrivljeni – djelimično oštećenje živca noge, može drugoj osobi nanijeti povreda udarom te noge u smislu preloma kosti šake, kao i da se može nanijeti i drugom nogom, a što je zaključeno na osnovu priložene medicnske dokumentacije. </span>
</p>
<p class="p4">
<span> Prilikom odmjeravanja kazne za izvršeno krivično djelo sud je u smislu čl. 42 Krivčnog zakonika, cijenio sve okolnosti koje utiču da kazna bude manja ili veća, pa je od olakšavajućih okolnosti na strani okrivljenog našao njegove porodične prilike, s obzirom da je oženjen i otac dvoje djece, dok mu raniju osudjivanost nije cijenio kao otežavajuću okolnost, s obzirom na to da su mu sve prethodne osude brisane, u što se sud uvjerio uvidom u izvod iz kaznene evidencije izdat od strane Uprave policije PJ Nikšić, pa je u odsusutvu otežavajućih okolnosti  navedene  olakšavajuće okolnosti na strani okrivljenog cijenio kao osobito olakšavajuće, zbog čega je u smislu čl.  45 i 46 Krivičnog zakonika istom kaznu ublažio ispod posebnog zakonskog minimuma i osudio ga na kaznu zatvora u trajanju od 2 mjeseca, vjerujući da će u konkretnom slučaju i ublaženom kaznom na okrivljenog u dovoljnoj mjeri uticati da u buduće ne čini krivična djela, čime će se po mišljenju suda sa uspjehom ostvariti svrha kažnjavanja iz čl. 32 Krivčnog zakonika, a u okviru opšte svrhe propisivanja i izricanja krivičnih sankcija iz čl. 4  st.2 Krivičnog zakonika.</span>
</p>
<p class="p4">
<span>Kako je okrivljeni oglašen krivim na osnovu čl. 229 u vezi čl. 226 Zakonika o krivičnom postupku obavezan je da na ime troškova krivičnog postupka uplati iznos od 293,00 eura, od čega se iznos od 250,00 eura odnosi na na nagradu vještaku medicinske struke, a iznos od 40,00 eura, na ime paušala, kao dijela troškova krivičnog postupka, koji iznos je u smislu čl. 226 st. 3 odredjen srazmjerno imovnim prilikama optuženog, trajanju i složenosti krivičnog postupka.</span>
</p>
<p class="p4">
<span>Sa svega  izloženog a primjenom čl. 374 Zakonika o krivičnom postupku odlučeno je kao u izreci presude.</span>
</p>
<p class="p4"></p>
<p class="p2"></p>
<p class="p3">
<span>OSNOVNI SUD U NIKŠIĆU dana, 14.05.2012. godine</span>
</p>
<p class="p3"></p>
<p class="p2"></p>
<p class="p2">
<span>      Zapisničar                                                                             S U D I J A</span>
</p>
<p class="p2">
<span>   Krištof Stanka, s.r.                                                              Babović Dragan, s.r.</span>
</p>
<p class="p2"></p>
<p class="p2"></p>
<p class="p2">
<span>                   Za tačnost otpravka tvrdi i ovjerava službenik suda.</span>
</p>
<p class="p2"></p>
<p class="p2"></p>
<p class="p2">
<span>PRAVNA POUKA: Protiv ove presude nezadovoljna stranka ima pravo žalbe u roku od 8 dana od dana prijema iste preko ovog suda Višem sudu u Podgorici.</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2">
<span>          Zapisničar                                                                   S U D I J A</span>
</p>
<p class="p2"></p>
<p class="p2">
<span>                     Dana 14.05.2012. godine</span>
</p>
<p class="p2"></p>
<p class="p2">
<span>		  Primjerak rješenja dostaviti</span>
</p>
<p class="p9">
<span>                     ODT-Nikšić,</span>
</p>
<p class="p2">
<span>                     Optuženom</span>
</p>
<p class="p2">
<span>		  Braniocu optuženog</span>
</p>
<p class="p2">
<span>                      U spise predmeta.</span>
</p>
<p class="p2">
<span>                                                     </span>
</p>
<p class="p2">
<span>	</span>
</p>
<p class="p2">
<span>	S U D I J A</span>
</p>
<p class="p2">
<span>	</span>
</p>
<p class="p2"></p>
<p class="p2">
<span>	</span>
</p>
<p class="p2">
<span>	</span>
</p>
<p class="p2">
<span>	</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p10">
<span> </span>
</p>
<p class="p10"></p>
<p class="p11"></p>


</body>
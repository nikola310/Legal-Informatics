<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-size:14pt;font-weight:800}
.span3{;font-size:14pt;font-family:'Arial Narrow'}
.span4{;font-family:'Arial';font-weight:800}
.span5{;font-size:14pt;font-family:'Arial Narrow';font-weight:800}
.span6{;font-size:14pt;font-family:'Arial Narrow';font-weight:800;font-style:italic }
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">Posl.br.K. 129/14</span>
</p>
<p>&nbsp;</p>
<p style="text-align:center;">
<span class="span2"></span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U   I M E   C R N E   G O R E</span>
</p>
<p>&nbsp;</p>
<p>
<span class="span1">OSNOVNI SUD U CETINJU, kao prvostepeni krivični, po sudiji Ćupić Mariji, kao sudiji pojedincu, uz sudjelovanje sudskog namještenika Martinović Aleksandre, kao zapisničara, u krivičnom predmetu okr. V. I., M. D., M. V. ,V. M. i D. M. zbog krivičnog djela nasilničko ponašanje na sportskoj priredbi ili javnom skupu iz člana 399 a st. 1. Krivičnog zakonika Crne Gore,  a  po Optužnom predlogu Osnovnog državnog tužilaštva u Cetinju Kt.br. 71/14  od 23.09.2014. godine, nakon održanog glavnog i javnog pretresa dana 21.09.2015. godine, u prisustvu zamjenika ODT-a u Cetinju, Radunović Sanje, a u odsustvu okr. V. I., M. D., M. V., V.M. i D. M., donio je dana 24.09.2015.godine i javno objavio ovu</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P   R   E   S   U   D   U</span>
</p>
<p>&nbsp;</p>
<p>
<span class="span1">1. Okrivljeni V. I., JMBG ... od oca A. i majke T., rođene M., rođen .... godine u C., gdje i prebiva, državljanin C. G., student, neoženjen, pismen sa završenom srednjom Mašinskom školom, srednjeg imovnog stanja, neosuđivan, </span>
</p>
<p>&nbsp;</p>
<p>
<span class="span1">2. M. D., zv. D.-B.", od oca M. i majke S., rođene K., rođen .... godine u C., gdje i prebiva, državljanin C. G., student, neoženjen, pismen, sa završenom srednjom Tehničkom školom, srednjeg imovnog stanja, osuđI. presudom Osnovnog suda u Cetinju Posl. br. K. 496/09 od 15.04.2010. godine, na kaznu zatvora u trajanju od četiri mjeseca, uslovno na dvije godine, zbog krivičnog djela teško djelo protiv bezbjednosti javnog saobraćaja iz člana 348. st. 3. u vezi čl. 339. KZ-a, </span>
</p>
<p>&nbsp;</p>
<p>
<span class="span1">3. M. V., zv. "V.", od oca V. i majke M., rođene S., rođen .... godine u P., gdje i prebiva, državljanin C. G., student, neoženjen, pismen, sa završenom Gimnazijom, lošeg imovnog stanja, neosuđI.,</span>
</p>
<p>&nbsp;</p>
<p>
<span class="span1">4. V. M., od oca S., rođen .... godine u P., gdje i prebiva, državljanin C. G., sportski radnik, neosuđivan, </span>
</p>
<p>&nbsp;</p>
<p>
<span class="span1">5. D. M., zv. "K.", od oca S. i majke S., rođene V., rođen .... godine u P., gdje i prebiva, državljanin C. G., fudbaler, neoženjen, pismen, sa završenom Osnovnom školom, srednjeg imovnog stanja, neosuđivan, </span>
</p>
<p>&nbsp;</p>
<p>
<span class="span1">  </span>
</p>
<p style="text-align:center;">
<span class="span1">K r i v i   su:</span>
</p>
<p>&nbsp;</p>
<p>
<span class="span1">Što su:</span>
</p>
<p>&nbsp;</p>
<p>
<span class="span1">Dana 23.03.2014. godine, oko 17,05 časova, ispred svlačionica fudbalskog stadiona, na "Obilića poljani" b.b., u C., po zavšetku fudbalske utakmice između FK "Z." iz P. i FK "C." iz C., i ako svjesni svog djela i njegove zabranjenosti čije su izvršenje htjeli, te svjesni da je fizičko obračunavanje sa učesnicima sportske priredbe zabranjeno, voljno se međusobno fizički obračunavali, na način što su na putu prema svlačionicama, okrivljeni  M. V. fudbaler FK "Z." i okrivljeni V. I. sportski direktor FK "C." započeli verbalni sukob, potom jedan drugog uhvatili rukama za odjeću međusobno se gurajući i čupajući, nakon čega su međusobno razmijenili više udaraca otvorenim šakama i stisnutim pesnicama u predjelu glave i tijela, za koje vrijeme je okrivljeni D. M., fudbaler FK "Z." drvenom palicom dužine 2 metra, kao sredstvom podobnim da tijelo teško povrijedi ili zdravlje teško naruši, zadao udarac u predjelu gornjeg dijela leđa i vrata oštećenom B. I. iz C., fudbaleru FK "C." da bi potom okrivljeni M. D. fudbaler FK "C." fizički napao okrivljenog V. M. fudbalera FK "Z.", na način što je istom zadao više udaraca stisnutim pesnicama u predjelu glave i tijela, a potom fizički napao i oštećenog N. E. fudbalera FK "Z.", zadajući mu više udaraca stisnutim pesnicama u predjelu glave, kao i okrivljenog D. M. dok je isti, okliznuvši se, u savijenom položaju bio na tlu, zadajući mu udarac nogom u predjelu desne strane leđa i desnog ramena, pri čemu je okrivljeni V. M. takođe zadao okrivljenom M. D. više udaraca stisnutom pesnicom u predjelu glave i tijela, kojom prilikom su okrivljeni V. I., M. D., M. V. i D. M., kao i oštećeni N. E. i B. I., zadobili lake tjelesne povrede i to: okrivljeni V. I. laku tjelesnu  povredu u vidu bola u predjelu zgloba desne ruke, okrivljeni  M. D. laku tjelesnu povredu u vidu nagnječenja predjela donje vilice, okrivljeni  M. V. laku tjelesnu povredu u vidu posjekotine gornjeg kapka desnog oka i rane oguljotine predjela lakta lijeve ruke; okrivljeni D. M. laku tjlesnu povredu u vidu nagnječenja šake desne ruke, crvenila i rane oguljotine lijeve ključne kosti, okrivljeni B. I. laku tjelesnu povredu u vidu krvnog podliva veličine 3 x 2 cm na zadnjoj strani vrata i oštećeni N. E. laku tjelesnu povredu u vidu nagnječenja koljena lijeve noge, rane oguljotine podlaktice desne ruke i crvenila gornjeg kapka lijevog oka, </span>
</p>
<p>&nbsp;</p>
<p>
<span class="span1">- čime su izvršili krivično djelo nasilničko ponašanje na sportskoj priredbi ili javnom skupu iz člana 399a st. 1. Krivičnog zakonika Crne Gore, </span>
</p>
<p>&nbsp;</p>
<p>
<span class="span1">pa sud okrivljenim V. I., M. D., M. V., V. M. i D. M. primjenom citiranih zakonskih propisa i primjenom čl. </span><span class="span1">4, 5,13,15, 42, 52,53, 54  KZ-a i čl. 226-229  i  374 ZKP-a izriče </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U S L O V N U   O S U D U</span>
</p>
<p>&nbsp;</p>
<p>
<span class="span1">Kojom okrivljenim V. I., M. V., V. M. i D. M. utvrđuje kaznu zatvora u trajanju od po 6 (šest) mjeseci ,a okr. M. D. kaznu zatvora u trajanju od 7 mjeseci  i istovremeno određuje de se navedene kazne neće izvršiti ukoliko okrivljeni u vremenskom periodu </span><span class="span1">od 1 (jedne) godine,  od dana  pravosnažnosti presude,  ne počine  novo krivično djelo. </span>
</p>
<p>
<span class="span1">                                                   I</span>
</p>
<p>&nbsp;</p>
<p>
<span class="span1">novčanu kaznu u iznosu od po 400,00 eura, kao sporednu kaznu, koju su dužni da plate ovom sudu u roku od 3 mjeseca, po pravosnažnosti presude, a u protivnom će sud novčanu kaznu zamijeniti kaznom zatvora, tako što će za svakih započetih 25,00 eura novčane kazne odrediti jedan dan kazne zatvora, s tim da kazna zatvora ne može biti duža od 6 mjeseci.</span>
</p>
<p>&nbsp;</p>
<p>
<span class="span1">Dužni su  okrivljeni  da na ime troškova krivičnog postupka u korist Budžeta Crne Gore solidarno uplate  iznos od 57,75 eura, te na ime paušala iznos od po 30,00 eura, u roku od 15 dana po pravosnažnosti presude pod prijetnjom prinudnog izvršenja.</span>
</p>
<p>&nbsp;</p>
<p style="text-align:center;">
<span class="span1">O   b   r   a   z   l   o   ž   e   n  j   e</span>
</p>
<p>&nbsp;</p>
<p>
<span class="span1">Osnovno državno tužilaštvo u Cetinju, podnijelo je ovom  Sudu optužni predlog Kt. br. 71/14 od 23.09.2014. godine protiv okrivljenih V. I., M. D., M. V., V.M. i D. M., zbog krivičnog djela </span><span class="span1">nasilničko ponašanje na sportskoj priredbi ili javnom skupu iz člana 399a st. 1. Krivičnog zakonika Crne Gore.</span><span class="span1"> </span>
</p>
<p>
<span class="span1">Zastupnik optužbe je u završnoj riječi na glavnom pretresu uz manja činjenična preciziranja istakao da su provedenim dokazima potvrđeni navodi optužnog akta, te da su se u radnjama okrivljenih stekla sva bitna obilježja krivičnog djela stavljenog im na teret,te je ostao pri podnijetom optužnom predlogu i predložio sudu da okrivljene oglasi krivim i osudi po zkonu ,uzimajući u obzir sve olakšavajuće i otežavajuće okolnosti zakonom propisane. </span>
</p>
<p>&nbsp;</p>
<p>
<span class="span1">Okrivljeni M. D. je u svojoj odbrani istakao da je dana 23. marta 2014. godine, oko 16,00 časova, na stadionu Obilića poljana, a nakon završetka utakmice između FK C. i FK Z., koja je završila rezultatom 0:0 bio u svojstvu fudbalera FK C. Zajedno sa ostalim igračima napustio je teren i uputio se ka svlačionici. Budući da je teren bio blatnjav prije nego što je ušao u svlačionicu oprao je svoje kopačke, ispod jedne česme koja se nalazi neposredno uz svlačionicu, a društvo mu je pravio saigrač B. M., koji je takođe prao kopačke. U jednom trenutku čuo je da se nešto dešava na platou ispred svlačionice. Otišao je u tom pravcu i vidio masovnu tuču između igrača obije ekipe u koju se umiješalo po njegovoj procjeni tridesetak gostujućih navijača. Vidio je kako je jedan navijač FK Z. dugačkom drvenom letvom udario po glavi njegovog saigrača B. I., pa je pošao sa namjerom da smiri situaciju. Ni u kom slučaju nije mu bila namjera da se obračunava sa gostujućim igračima i navijačima, pogotovo kod činjenice što je igrao za taj klub, te bio i njihov kapiten. Jedina njegova radnja koju je preduzeo u tom metežu bila je ta što je uhvatio rukama igrača FK Z. koji je nosio dres sa brojem 5, i odmakao ga nekoliko metara, kako se isti i dalje ne bi tukao sa njegovim saigračima, međutim u tom momentu mu je prišao drugi igrač FK Z., kojeg u tom opštem metežu tada nije prepoznao, i koji mu je zadao udarac stisnutom pesnicom u predjelu glave, tačnije u predjelu ispod desnog uha. Krenuo je mahinalno ka tom igraču ,ali su ga njegovi igrači zaustavili. Ni dan danas nezna identitet tog igrača. Ubrzo je sve bilo završeno intervencijom pripadnika policije i službe obezbjeđenja, nakon čega su ušli u svačionicu. Nakon toga je otišao u bolnicu gdje </span><span class="span1">su mu konstatovane povrede od tog udarca a koje su zabilježene u medicinskoj dokumentaciji. </span>
</p>
<p>
<span class="span1">Na glavnom pretresu je ostao pri tvrdnji da on nikom od igrača "Z." nije zadao niti jedan udarac. </span>
</p>
<p>&nbsp;</p>
<p>
<span class="span1">Okrivljeni  M. V. je u svojoj odbrani istakao da je bio učesnik fudbalske utakmice , kao igrač FK Z.. Po završetku utakmice došlo je do svađe i tuče između FK Z. i FK C.. Neko ga je fizički napao, na način što mu je zadao udarac stisnutom pesnicom u predjelu desnog oka, ali nezna ko ga je udario. To je bila opšta tuča i bilo je puno ljudi, tako da nije vidio ko ga je udario. Tom prilikom zadobio je tjelesnu povredu o čemu postoji medicinska dokumentacija. Ne poznaje V. I., kao ni  M. D.. </span>
</p>
<p>
<span class="span1">Na glavnom pretresu je dodao da je učinio krivično djelo za koje je optužen i da prihvata krivicu i krivičnopravnu odgovornost. Nakon ovog događaja sa ostalim okrivljenim je u korektnim odnosima i tek kasnije je saznao da je lice sa kojim je započeo raspravu i sa kojim je došlo do fizičkog kontakta zapravo V. I.. </span>
</p>
<p>&nbsp;</p>
<p>
<span class="span1">Okrivljeni V. M. je u svojoj odbrani istakao da nije učinio djelo za koje je optužen i ne prizanje krivicu.Dana 23.03.2014. godine, oko 17,05 časova, a nakon završetka fudbalske utakmice nalazio se na prostoru između stadiona i svlačionica. U jednom trenutku neko od gledalaca je krenuo u pravcu  M. V. i kako je bio u njegovoj blizini to je krenuo da razdvaja, a što mogu posvjedočiti i sudije koje su sudile taj meč. Na više mjesta je došlo do opšte tuče ili guranja, ali nije primijetio ko ga je udario otpozadi. Smatra da je to uradio neko od gledalaca, tako da on igračima FK "C." ništa ne zamjera. Nezna ko je lice  V.  I.. </span>
</p>
<p>&nbsp;</p>
<p>
<span class="span1">Okrivljeni  D. M. je u svojoj odbrani istakao da se dana 23.03.2014. godine nalazio u svojstvu fudbalera FK Z. u C., gdje su igrali prvenstvenu utakmicu protiv FK C. na stadionu Obilića poljana u C. ,sa početkom u 15,00 časova. Po završetku fudbalske utakmice kretao se u pravcu svlačionice gdje je primijetio da je došlo do nekog guranja između fudbalera C., njihove uprave sa jedne strane, sa fudbalerima FK Z., kao i sa njihovim trenerom M. G. sa druge strane. Guranje je počelo između nekog momka koji je bio obučen u neku plavu trenerku, sa fudbalerom  M. V. Između njih je došlo i do fizičkog obračuna a zatim se uključilo još nekoliko fudbalera FK C. koji su takođe nasrnuli na  M. V. Zatim je došlo do fizičkog obračuna između njihovog igrača M. V., V. M., D. M. i još nekih igrača sa igračima FK C., gdje su bili primorani da se brane. Prišao je kako bi razdvojio, ali je u jednom momentu bio napadnut od strane više igrača FK C., čak je i zapamtio i vidio jednog fudbalera FK C. koji je nosio broj 8, koji je imao dužu čičkavu kosu, koji je stao ispred njega i nešto mu je rekao, našto je  odgovorio da ne želi da se svađa sa njim, međutim ovaj  je zamahnuo u njegovom pravcu sa namjerom da ga udari. Uhvatio mu je ruke i spustio ih, a zatim je prošao pored njega i isti je počeo da ga juri, pa se u jednom momentu okliznuo i spustio na tlo, kada mu je ovaj fudbaler prišao i udario ga nekoliko puta njegovim koljenom u predjelu desne strane rebara i desnog ramena. Kako je tom prilikom udario o zid zadobio je i lakšu povredu. Prije nego što se susreo sa fudbalerom koji nosi broj 8, uzeo je jednu drvenu palicu dužine jedno metar, ali sa njom nije nikoga udarao niti je bilo koga povrijedio. Kada je primijetio da mu niko ne prilazi odložio je drvenu palicu i baš u tom trenutku se susreo sa fudbalerom FK C. koji nosi broj 8, nakon čega je uslijedio događaj. </span>
</p>
<p>
<span class="span1">Na glavnom pretresu je dodao da nije učinio djelo  za koje je optužen i ne priznaje krivicu. Na utakmicu je nosio broj "10". </span>
</p>
<p>&nbsp;</p>
<p>
<span class="span1">Okrivljeni V. I.  je u svojoj odbrani istakao da se dana 23.03.2014. godine, nalazio na fudbalskoj utakmici između ekipa FK C. i FK Z., koja se odigravala na stadionu Obilića poljana u C. ,te da je prisustvovao u svojstvu gledaoca. Sportski je direktor FK C., ali tog dana nije bio u protokolu. U toku utakmice stajao je u službenom prostoru /tunelu/, odakle inače posmatra svaku utakmicu, da bi u jednom trenutku trener gostujućih igrača M. zahtijevao od delegata i četvrtog sudije da se on ukloni sa tog dijela na tribine. Kako je do tog dana sa njim bio u prijateljskim odnosima rekao mu je da će mu objasnit zašto je to tražio, da bi se u taj razgovor uključio igrač FK Z. koji nosi dres sa brojem 4, M., i rekao mu "objasnit ću ti ja pičko poslije utakmice". Po završetku utakmice sreli su se u tunelu gdje je M. počeo da mu se unosi u facu, i tada je došlo do verbalnog sukoba između njih, a u jednom momentu je zadobio udarac u predjelu stomaka, ali nije siguran da ga je udario  M. Tada je nastao metež i opšta tuča, i on je pokušao da razdvoji koliko je mogao i nije nikoga udario. Tokom ovog događaja nije konkretno vidio ko je koga i na koji način udarao. Nakon ove utakmice bio je u Hitnoj službi u C., gdje mu je izvršen pregled i konstovane lakše povrede. Pojasnio je i to da je prije ovog događaja povrijedio zglob desne ruke pa ga je prilikom razdvajanja i ove gužve vjerovatno ponovo nategao ligament, zbog čega je osjećao bol. </span>
</p>
<p>&nbsp;</p>
<p>
<span class="span1">Radi razjašnjenja ove krivično-pravne stvari, Sud je u dokaznom postupku na glavnom pretresu proveo dokaze: saslušao svjedoka oštećenog  B. I., svjedoka  M. J., oštećenog N. E., svjedoka M. B., svjedoka J. M., M. G., P. M., B. Ž., D. D., pročitao nalaz i mišljenje sudsko medicinskog vještaka Dr. R. S. dat na zapisniku kod ODT-a C. Posl. br. Kt. 71/14 od 18.07.2014. godine sa pratećom medicinskom dokumentacijom u spisima predmeta o vrsti i težini zaobijenih tjelesnih povreda za oštećene B. I. i N. E., kao i za okrivljene V. I., M. D., M. V. i D. M., pročitao zapisnik o prepoznavanju Up br. 20/14 od 03.04.2014. godine izvršenog od strane D. M., a sačinjen od strane zamjenika ODT-a u Cetinju, pročitao uvjerenje Ministarstva pravde Crne Gore iz kaznene evidencije broj 0203/3743 od 17.07.2014. godine za okrivljenog V. I. iz C., pročitao uvjerenje Ministarstva pravde Crne Gore iz kaznene evidencije broj 0203/3741 od 17.07.2014. godine za okrivljenog M. D. iz C., pročitao uvjerenje Ministarstva pravde Crne Gore iz kaznene evidencije broj 0203/3746 od 17.07.2014. godine za okrivljenog  M. V. iz P., pročitao uvjerenje Ministarstva pravde Crne Gore iz kaznene evidencije broj 0203/3737 od 17.07.2014. godine za okrivljenog V. M. iz P.  i pročitao uvjerenje Ministarstva pravde Crne Gore iz kaznene evidencije broj 0203/3736 od 17.07.2014. godine za okrivljenog D. M. iz P.  </span>
</p>
<p>
<span class="span1"> </span>
</p>
<p>
<span class="span1">Svjedok oštećeni B. I.  u svom iskazi je naveo da se dana 23.03.2014. godine sa početkom u 15,00 časova odigrala fudbalska utakmica na stadionu Obilića poljana u C. između FK C. za koju igra i nosi dres sa brojem 16 i FK Z. iz Podgorice. Utakmica je odigrana korektno i za vrijeme utakmice nije bilo nikakve svađe, već je protekla u najboljem redu, osim što su ga navijači FK Z. prozivali u više navrata, vjerovatno iz razloga što je nekada igrao za FK Z.. Po završetku utakmice sa svojim saigračima i igračima gostujućeg tima se uputio prema svlačionici i išli su u koloni. U jednom trenutku čuo je viku, a u blizini autobusa gostujućeg tima vidio je momka iz uprave kluba C. I. V., dok je oko njega bila grupa oko 5 -6 igrača FK Z., sa kojima se on raspravljao i gurao. Osjetio je potrebu da im priđe i pokuša smiriti situaciju. Kada im je prišao počeo je da razdvaja I. V. od igrača gostujućeg tima, a obzirom da je bio opšti metež ne može se sjetiti ko je sve od igrača bio, niti im zna imena i prezimena. </span><span class="span1">U tom razdvajanju čuo je od nekog iz navedene grupe igrača povike "B. pičko" i psovali su im familiju. U jednom trenutku osjetio je udarac u predjelu leđa ,ali nije vidio ko ga je udario i uspio je nekako da izađe iz te gužve. Ovom prilikom konkretno nije vidio da je neko nekoga udarao jer je oko njega bilo mnogo lica, ali je vidio da su se lica između sebe gurala i upućivala psovke. U jednom trenutku došli su i navijači FK Z. koji su se uključili u raspravu i guranje i tvrdi da on nikoga nije udario. Ubrzo su se smirili nakon intervencije policije. Nezna ko mu je konkretnom prilikom zadao udarac. Tom prilikom je zaobio lakšu tjelesnu povredu o čemu postoji medicinska dokumentacija. </span>
</p>
<p>
<span class="span1">Nije se pridružio krivičnom gonjenju i nije postavio imovinskopravni zahtjev. </span>
</p>
<p>&nbsp;</p>
<p>
<span class="span1">Svjedok oštećeni N. E. u svom iskazu je naveo da su dana 23.03.2014. godine imali prvenstvenu utakmicu protiv FK C., koja se odigravala na Obilića poljani u C. Po završetku utakmice, tačnije ispred prostorija kluba koje se nalaze van stadiona, prilikom ulaska u svlačionice počela je verbalna rasprava između igrača FK Z. i FK C., koja je brzo stišana. Međutim, kada se smirila situacija, jedan momak koji je upravljao vozilom „Toyota Yaris“, a koji je nosio plavu trenerku krenuo je fizički da se obračunava sa igračima FK Z., a zatim su za njim takođe u fizički obračun krenuli i igrači i gledaoci i rukovodstva kluba FK C. Isti su ih tom prilikom udarali stisnutim pesnicama i šipkama, daskama, a naročito igrač koji je nosio dres sa brojem 8, duže kose, koji ga je udario više puta stisnutom pesnicom u predjelu glave, nakon čega je pao, a potom ga je udario i jedan gledalac. Vidio je da su u toj gužvi krenuli na njegovog saigrača  M. V. i da ga je neko udario, ali nezna tačno ko. Tu su bili i D. M. i V. M., ali nije vidio tačno sa kim su se oni tukli. Ovom prilikom zadobio je neke lakše tjelesne povrede o čemu je priložio izvještaj ljekara jedinice  za HMP u C., gdje mu je ukazana ljekarska pomoć. </span>
</p>
<p>
<span class="span1">Izmirio se sa svim igračima FK C.. </span>
</p>
<p>
<span class="span1">Nije se pridružio se krivičnom gonjenju protiv okrivljenih i nije postavio imovinsko pravni zahtjev. </span>
</p>
<p>&nbsp;</p>
<p>
<span class="span1">Svjedok M. J. je iskoristio svoje zakonsko pravo i nije svjedočio u postupku, jer mu je okr. V. I. sestrić. </span>
</p>
<p>&nbsp;</p>
<p>
<span class="span1">Svjedok M. B. u svom iskazu je naveo da se dana 23.03.2014. godine, sa početkom u 15,00 časova odigrala fudbalska utakmica na stadionu Obilića poljana na C. između FK  C. za koju igra i nosi dres sa brojem 21, a istovremeno je i kapiten tima i FK Z. iz P. Po završetku utakmice sa svojim saigračima i igračima gostujućeg tima  se uputio prema svlačionici i išli su u koloni. U jednom trenutku, on i njegov saigrač D. M. izdvojili su se iz kolone, kako bi pored svlačionice oprali kopačke na jednoj česmi. Dok je prao kopačke, čuo je viku, a kada je pogledao u tom pravcu u blizini autobusa gostujućeg tima, vidio je I. V. iz Uprave kluba FK C., a oko njega je bila grupa od 5 - 6 igrča FK Z., sa kojim se on raspravljao i gurao. Nezna po imenu te igrače. On i D. M. su se zajedno uputili prema V. I.u, a kada je došao do njega počeo je da razdvaja I. V. od igrača gostujućeg tima, a obzirom da je bio opšti metež ne može se sjetiti ko je sve od igrača bio. U tom razdvajanju dobio je udarac u predjelu glave, iza lijevog uha, a u tom trenutku došao je i policijski službenik čije ime nezna, i povukao ga iz gužve tako da ga je spasio da ne dobije još neki udarac. Tada su došli navijači FK  Z. koji su se uključili u raspravu i guranje, i nastao je opšti metež, te zbog toga nije vidio ko je koga udarao. </span>
</p>
<p>
<span class="span1">Na glavnom pretresu je dodao da što se tiče igrača sa dresom broj 8 misli da se radi o  M. D. jer on otprilike nosi dres sa tim brojem. </span>
</p>
<p>&nbsp;</p>
<p>
<span class="span1">Svjedok J. M. u svom iskazu je naveo da se dana 23.03.2014. godine oko 17,00 časova nalazio u kompleksu stadiona Obilića poljana. Bio je delegat Fudbalskog saveza Crne Gore, na utakmici između FK C. i FK  Z.. Njegova dužnost kao delegata određenog za navedenu utakmicu bila je između ostalog da prije utakmice, za vrijeme utakmice i nakon završetka utakmice vodi računa o bezbjednosti svih učesnika zakazane manifestacije. Po završetku navedene utakmice primijetio je da je došlo do svađe, a potom i udaranja između sportskog direktora FK C. I. V. i igrača FK Z. M. V. (igrač sa brojem 4 na dresu). Taj sukob se odvijao na način što su jedan drugog uhvatili rukama za odjeću, međusobno se gurajući i čupajući, nakon čega su razmijenili po nekoliko udaraca otvorenim i zatvorenim šakama u predjelu glave i tijela. Sve to se odvijalo na platou ispred svlačionica koji se nalazi neposredno po izlasku iz tunela koji vodi od stadiona do tog platoa. Nakon konfliktne situacije između V. i  M., odjednom je nastala velika gužva u kojoj su učestvovali igrači obadvije ekipe sa rukovodstvom. Budući da je bila gužva, nije mogao zapaziti sve detalje, ali se sjeća da su se igrači FK C., M. D. (sa dresom br. 8) i igrač FK Z., V. M. (sa dresom br. 5) međusobno udarali, to jest razmjenjivali udarce zatvorenim šakama (pesnicama) više puta u predjelu glave i tijela. Takođe u toj gužvi vidio je da je igrač FK Z. D. M. (sa dresom br.10) uzeo jednu drvenu letvu, dužine oko 2 metra, sa kojom je udario protivničkog igrača, čijeg identiteta se ne sjeća, niti ga je tom prilikom mogao zapaziti zbog gužve. U tom trenutku su se umiješala i 4 - 5 navijača FK C., kada su iz boksa namijenjenog za gostujuće navijače izašli navijači FK Z., (po njegovoj slobodnoj procjeni bilo ih je 20-tak). Oni su došli na mjesto sukoba igrača FK C. i FK Z. i u toj gužvi oni su ostvarili fizički kontakt sa navijačima FK C.. Pripadnici redarske službe koji su obezbjeđivali meč, kao i prisutni pripadnici policije, pokušali su da spriječe tu grupnu tuču, a u tim momentima jedan od gostujućih navijača udario je jednog domaćeg navijača, počeo da bježi u pravcu autobuske stanice, a za njim su potrčali i ostali gostujući navijači, čime su napustili prostor ispred svlačionica, što su iskoristili pripadnici policije i redarske službe koji su uveli obije ekipe u svlačionice čime se događaj i okončao.Pripadnici policije, kao i redarska služba efikasno su učestvovali i spriječili konflikt viših rzmjera, tako da cijeli taj incident nije trajao duže od 5-6 minuta. </span>
</p>
<p>
<span class="span1">Na glavnom pretresu je dodao da se o drugim detaljim povodom ovog događaja ne može izjasniti. </span>
</p>
<p>&nbsp;</p>
<p>
<span class="span1">Svjedok M. G. u svom iskazu je naveo da se dana 23.03.2014. godine nalazio na Cetinju u svojstvu trenera FK Z.. Toga dana bila je zakazana utakmica druge Crnogorske lige između FK C. i FK Z., koja se odigravala na gradskom stadionu na Cetinju sa početkom u 15,00 časova. Tokom odigravanja utakmice u drugom poluvremenu, došlo je do verbalnog sukoba između njega i sportskog direktora FK C. V. I.. Ne može se sjetiti koje su riječi jedan drugom uputili, ali zna da mu je ovaj uputio par ružnih riječi. Reagovao je na način koji je bio jE.o ispravan, tako što se obratio četvrom sudiji sa molbom da ukloni V.a sa terena ,obzirom da mu tu nije mjesto. Četvrti sudija je reagovao na ovu njegovu opasku i V. je udaljio sa terena na mjesto gdje se nalazi publika. Nakon toga utakmica je išla redovnim tokom sve do svog završetka. Konačni rezultat je bio 0:0. Nakon što je sudija odsvirao kraj on je zajedno sa svojim igračima krenuo prema izlazu terena, to jest prema tunelu. Tu ih je sačekao V. I. koji s obratio igraču njegovog tima M. V., rekavši mu nešto što nije </span><span class="span1">razumio. Vidio je trenutak kada su se međusobno pogurali, umiješao se kako bi ih razdvojio da ne bi došlo do svađe u čemu je uspio. U tom trenutku dotrčao je do V. M., jedan od protivničkih igrača čijeg imena, a ni broja dresa se ne može sjetiti, i istom zadao jedan udarac stisnutom pesnicom u predjelu glave - arkade. Nakon toga je nastala opšta tuča između igrača oba tima, a on se trudio koliko je mogao da ih razdvoji i da svoje igrače usmjeri ka svlačionici. Sve je ovo trajalo kratko možda nekih 5 - 6 minuta. U razdvajanju su mu pomagali kako predstavnici FK C. tako i pripadnici policije ,odnosno službe obezbjeđena koja je obavljala poslove obezbjeđenja na pomenutoj utakmici. Vezano za igrača FK Z. D. M. iistakao je da nije vidio da je isti koristio drvenu letvu, ali je kasnije od svojih igrača čuo da je ipak koristio drvenu letvu, ali mu je rečeno da je koristio u samoodbrani. Naveo je i to da je u međuvremenu došlo do pomirenja svih aktera tog nemilog događaja, te da je sada sve u redu u smislu dobrih odnosa između dva njihova kluba. U prilog tome ide i činjenica da su nedavno odigrali još jednu utakmicu sa FK C. na istom stadionu koja je protekla u fer atmosferi bez ikakvih problema. </span>
</p>
<p>&nbsp;</p>
<p>
<span class="span1">Svjedok P. M. u svom iskazu je naveo da je dana 23.03.2014. godine bio drugi pomoćni sudija na utakmici FK C. i FK Z.. Po završetku utakmice u prostoru između stadiona i službenih prostorij došlo je do tuče između igrača obije ekipe. U tuči su učestvovali skoro svi igrači oba fudbalska tima, a naknadno su se priključili i navijači FK C. i organizovana je navijačka grupa FK Z., pri čemu nije mogao da vidi ko koga udara. Sjeća se da je jedan od fudbalera FK Z. uzeo neku drvenu letvu dužine preko dva metra, i udario nekog od fudbalera domaće ekipe koga nije mogao da prepozna. Intervenisala je policija i redarska služba pri čemu su navijači pobjegli u pravcu grada. Nakon što se situacija smirila vidio je da je fudbaler FK Z. koji je nosio dres sa brojem 5, imao rasjekotinu, misli iznad desnog oka. Incident je trajao 5 - 6 minuta, a nakon toga fudbaleri i rukovodstvo kluba su ušli u svlačionice. </span>
</p>
<p>&nbsp;</p>
<p>
<span class="span1">Svjedok B. Ž. u svom iskazu je  naveo da se zbog proteka vremena slabo sjeća detalja vezanih za ovaj događaj. Zna da je toga dana po završetku utakmice kada su igrači krenuli ka tunelu, jedan od igrača ekipe "Z." došao u konfliktnu situaciju, nezna da li sa predstavnikom kluba ili nekim drugim licem, prvo verbalno ,a potom i fizički, da bi nastao opšti metež. Nije siguran, ali po sjećanju misli da je jedan od učesnika bio uzeo letvu i nekog udario po leđima ,ali zbog proteka vremena nije siguran. Bio je udaljen na nekih 10-tak metara od te situacije i nije bio učesnik iste. </span>
</p>
<p>
<span class="span1">Takođe, nezna imena fudbalera koji su učestvovali u fizičkom obračunu. </span>
</p>
<p>&nbsp;</p>
<p>
<span class="span1">Svjedok D. D. u svom iskazu je naveo da je bio prvi pomoćni sudija, ali se nekih značajnih detalja ne može sjetiti obzirom na protek vremena. Ono što mu je ostalo u sjećanju je jedna drvena motka, koju je držalo lice, a nije vidio da je neko nekoga udario, a najbolje je mogao da vidi delegat  J. Kod njih postoji pravilo da prvi pomoćni sudija odmah uđe u prostor svlačionica kako bi obezbijedio to mjesto da eventualno ne bi došlo do sukoba, pa kako je bio tamo dok je on izašao ovaj događaj gotovo da je bio završen. Te pomoćne prostorije su bile udaljene nekih 20-tak metara.    </span>
</p>
<p>&nbsp;</p>
<p>
<span class="span1">Iz nalaza i mišljenja sudsko medicinskog vještaka Dr. R. S. ,dat na zapisniku kod ODT-a C. Posl. br. Kt. 71/14 od 18.07.2014. godine sa pratećom medicinskom dokumentacijom u spisima predmeta o vrsti i težini zaobijenih tjelesnh povreda za oštećene B. I. i N. E., kao i za okrivljene V. I., M. D., M. V. i D. M. proizilazi da nakon izvršenog uvida u izvještaj ljekara jedinice za hitnu medicinsku pomoć u C. br. 1961 </span><span class="span1">se vidi da je dana 23.03.2014. godine pregledan okr. V. I. pod dijagnozom - bol u predjelu ručnog zgloba desno. Nesvjestica. Glavobolja. Povrede su nastale prilikom tuče i udaraca zamahnutom tupom silom (stisnute pesnice) i radi se o lakoj tjelesnoj povredi. </span>
</p>
<p>
<span class="span1">Na osnovu izvještaja ljekara jedinice za hitnu medicinsku pomoć u C. br. 1960, izvještaja ljekara specijaliste JZU Opšta bolnica C. - Hiruško odjeljenje br. protokola 396 i izvještaja ljekara specijaliste JZU Opšta bolnica C. - ORL Odjeljenja br. protokola 52, vidi se da je dana 23.03.2014. godine pregledan okr. M. D. pod dijagnozom: Kontuzija - nagnječenje predjela uha i viličnog zgloba desno, kontuzija - nagnječenje predjela donje vilice. Povrede su zadobijene prilikom tuče, udarcima tupe zamahnute sile - zatvorena šaka. Povrede koje je zadobio okr. M. D. su lake tjelesne povrede. </span>
</p>
<p>
<span class="span1">Nakon izvršenog uvida u izvještaj ljekara jedinice za hitnu medicinsku pomoć u C. br. 1953 vidi se da je dana 23.03.2014. godine pregledan okr. M. V. pod dijagnozom: traumatsko oštećenje gornjeg kapka desnog oka - posjekotina. Traumatsko oštećenje predjela lijevog lakta u vidu oguljotine. Povrede su zadobijene prilikom tuče i izazvane su udarcima tupe zamahnute sile (stisnuta pesnica). Povrede koje je zadobio okr. M. V. su lake tjelesne povrede. </span>
</p>
<p>
<span class="span1">Nakon izvršenog uvida u izvještaj ljekara jedinice za hitnu medicinsku pomoć u C. br. 1954 vidi se da je dana 23.03.2014. godine pregledan okr. D. M. pod dijagnozom: kontuzija - nagnječenje desne šake, crvenilo i oguljotina lijeve ključne kosti. Povrede su zadobijene prilikom masovne tuče, udarcima tupe zamahnute sile (stisnuta pesnica) i moguće padom na tvrdu podlogu. Povrede koje je zadobio okr. D. M. su lake tjelesne povrede. </span>
</p>
<p>
<span class="span1">Nakon izvršenog uvida u izvještaj ljekara za hitnu medicinsku pomoć u C. br. 1958 vidi se da je dana 23.03.2014. godine pregledan oštećeni M. B. i postavljena mu je dijagnoza: bol u predjelu vrata. Pacijent je dobio povredu udarcem tupe zamahnute sile (stisnuta pesnica ili udarac drvenim štapom). Povrede koje je zadobio oštećeni M. B. su lake tjelesne povrede.</span>
</p>
<p>
<span class="span1">Nakon izvršenog uvida u izvještaj ljekara jedinice za hitnu medicinsku pomoć u C. br. 1959 i izvještaj ljekara specijaliste JZU Opšta bolnica C. - Hiruško odjeljenje br. protokola 395 vidi se da je dana 23.03.2014. godine pregledan oštećeni B. I. pod dijagnozom: krvni podliv sa zadnje strane vrata, vrtoglavica. Do povreda je došlo prilikom udaraca zamahnute tupe sile (stisnuta pesnica, drvena letva). B. I. je zadobio lake tjelesne povrede. </span>
</p>
<p>
<span class="span1">Nakon izvršenog uvida u izvještaj ljekara jedinice za hitnu medicinsku pomoć u C. br. 1955 vidi se da je dana 23.03.2014. godine pregledan oštećeni N. E. pod dijagnozom: kontuzija - nagnječenje lijevog koljena, oguljotina desne podlaktice, crvenilo gornjeg kapka lijevog oka. Povrede su nastale u masovnoj tuči, udarcima zamahnute tupe sile (stisnuta pesnica, udarac nogom, pad na tvrdu podlogu). N. E. je zadobio lake tjelesne povrede.  </span>
</p>
<p>&nbsp;</p>
<p>
<span class="span1">Iz zapisnika o prepoznavanju Up br. 20/14 od 03.04.2014. godine izvršenog od strane D. M., a sačinjen od strane zamjenika ODT-a u Cetinju proizilazi da je prepoznavanje obavljeno u prostoriji posebno namijenjenoj u tu svrhu, u koju je prethodno uvedeno pet lica čije su osnovne osobine slične, među kojima i osumnjičeni i poređana sljedećim redosledom, posmatrano s lijeva na desno.</span>
</p>
<p>
<span class="span1">1. K. V.;  2. M. D.;  3. K. B.;  4. B. Z.;  5. V.A.</span>
</p>
<p>
<span class="span1">D. M. su pokazana sva ova lica, pa pošto ih je dobro razgledao, istakao je da ne može da kaže da li ga je neko od ovih lica udario kritičnom prilikom, za lice pod brojem 2 ističe da je moguće da mu je on zadao udarac sa vjerovatnoćom od 50%. </span>
</p>
<p>
<span class="span1">Za ovim je ponovo izvršen sljedeći raspored lica, posmatrano s lijeva na desno.</span>
</p>
<p>
<span class="span1">1. K. V.;  2. K. B.;  3. B. Z.;  4. M. D.;  5. V.A. </span>
</p>
<p>
<span class="span1">nakon što su pokazana navedena lica i pošto ih je dobro razgledao ostaje pri istim navodima da je moguće da ga je udarilo lice pod brojem 4. sa vjerovatnoćom od 50%, zna sigurno samo to da je lice koje ga je udarilo bio igrač sa brojem 8. </span>
</p>
<p>
<span class="span1">Zastupnik optužbe je na glavnom pretresu istakao da je očigledno u momentu kada je obavljeno prepoznavanje da su se okrivljeni između sebe izmirili, pa je jasno iz kog razloga okrivljeni D. M. nije prepoznao lice sa kojim je bio u fizičkom sukobu. </span>
</p>
<p>&nbsp;</p>
<p>
<span class="span1">Iz uvjerenja Ministarstva pravde Crne Gore iz kaznene evidencije broj 0203/3743 od 17.07.2014. godine za okrivljenog V. I. iz C. proizilazi da isti ranije nije osuđIivan.</span>
</p>
<p>
<span class="span1">Iz uvjerenja Ministarstva pravde Crne Gore iz kaznene evidencije broj 0203/3741 od 17.07.2014. godine za okrivljenog M. D. iz C. proizilazi da je isti osuđivan </span><span class="span1">presudom Osnovnog suda u Cetinju Posl. br. K. 496/09 od 15.04.2010. godine, na kaznu zatvora u trajanju od četiri mjeseca, uslovno na dvije godine, zbog krivičnog djela teško djelo protiv bezbjednosti javnog saobraćaja iz člana 348. st. 3. u vezi čl. 339. KZ-a. </span>
</p>
<p>
<span class="span1">Iz uvjerenja Ministarstva pravde Crne Gore iz kaznene evidencije broj 0203/3746 od 17.07.2014. godine za okrivljenog M. V. iz P. proizilazi da isti ranije nije osuđivan.</span>
</p>
<p>
<span class="span1">Iz uvjerenja Ministarstva pravde Crne Gore iz kaznene evidencije broj 0203/3737 od 17.07.2014. godine za okrivljenog V. M. iz P. proizilazi da isti ranije nije osuđivan. </span>
</p>
<p>
<span class="span1">Iz uvjerenja Ministarstva pravde Crne Gore iz kaznene evidencije broj 0203/3736 od 17.07.2014. godine za okrivljenog D. M. iz P. proizilazi da isti ranije nije osuđivan.   </span>
</p>
<p>&nbsp;</p>
<p>
<span class="span1">Analizirajući rezultate provedenog dokaznog postupka, te na osnovu savjesne i brižljive ocjene svih provedenih dokaza, kako pojedinačno tako i u međusobnoj povezanosti, Sud je utvrdio da su rezultati dokaznog postupka potkrijepili navode optužnog akta, da su okrivljeni izvršili krivično djelo stavljeno im na teret, činjenično i pravno opisano dispozitivom ove presude, pa ih je oglasio krivim, a ovo iz sledećih razloga:</span>
</p>
<p>&nbsp;</p>
<p>
<span class="span1">Iz provedenih dokaza nesporno je utvrđeno da su okrivljeni </span><span class="span1">dana 23.03.2014. godine, oko 17,05 časova, ispred svlačionica fudbalskog stadiona, na "Obilića poljani" b.b., u C., po zavšetku fudbalske utakmice između FK "Z." iz P. i FK "C." iz C., svjesni svog djela i njegove zabranjenosti čije su izvršenje htjeli, te svjesni da je fizičko obračunavanje sa učesnicima sportske priredbe zabranjeno, voljno se međusobno fizički obračunavali, na način što su na putu prema svlačionicama, okrivljeni M. V. fudbaler FK "Z." i okrivljeni V. I. sportski direktor FK "C." započeli verbalni sukob,a  potom jedan drugog uhvatili rukama za odjeću međusobno se gurajući i čupajući, nakon čega su međusobno razmijenili više udaraca otvorenim šakama i stisnutim pesnicama u predjelu glave i tijela, za koje vrijeme je okrivljeni D. M. fudbaler FK "Z." drvenom palicom dužine 2 metra, kao sredstvom podobnim da tijelo teško povrijedi ili zdravlje teško naruši, zadao udarac u predjelu gornjeg dijela leđa i vrata oštećenom B. I. iz C., fudbaleru FK "C.", da bi potom okrivljeni M. D. fudbaler FK "C." fizički napao okrivljenog V. M. fudbalera FK "Z.", na način što je istom zadao više udaraca stisnutim pesnicama u predjelu glave i tijela, a potom fizički napao i oštećenog N. E. fudbalera FK "Z.", zadajući mu više udaraca stisnutim pesnicama u predjelu glave, </span><span class="span1">kao i okrivljenog D. M. dok je isti, okliznuvši se, u savijenom položaju bio na tlu, zadajući mu udarac nogom u predjelu desne strane leđa i desnog ramena, pri čemu je okrivljeni V. M. takođe zadao okrivljenom  M. D. više udaraca stisnutom pesnicom u predjelu glave i tijela, kojom prilikom su okrivljeni V. I., M. D., M. V. i D. M., kao i oštećeni N. E. i B. I., zadobili lake tjelesne povrede i to: okrivljeni V. I. laku tjelesnu  povredu u vidu bola u predjelu zgloba desne ruke, okrivljeni M. D. laku tjelesnu povredu u vidu nagnječenja predjela donje vilice, okrivljeni M. V. laku tjelesnu povredu u vidu posjekotine gornjeg kapka desnog oka i rane oguljotine predjela lakta lijeve ruke; okrivljeni D. M. laku tjelesnu povredu u vidu nagnječenja šake desne ruke, crvenila i rane oguljotine lijeve ključne kosti, okrivljeni B. I. laku tjelesnu povredu u vidu krvnog podliva veličine 3 x 2 cm na zadnjoj strani vrata i oštećeni N. E. laku tjelesnu povredu u vidu nagnječenja koljena lijeve noge, rane oguljotine podlaktice desne ruke i crvenila gornjeg kapka lijevog oka. </span>
</p>
<p>&nbsp;</p>
<p>
<span class="span1">Cijeneći činjenično stanje u spisima predmeta u datoj krivičnopravnoj stvari, te provedene dokaze na glavnom pretresu u sklopu sa odbranom okrivljenih </span><span class="span1">V. I., M. D., M. V., V.M. i D. M.</span><span class="span1">, sud je došao do zaključka da odbrane okrivljenih ne predstavljaju vjeran prikaz dešavanja tokom kritične situacije. </span>
</p>
<p>&nbsp;</p>
<p>
<span class="span1">Naime, u konkretnom slučaju okr. V. I. ne spori da je došlo do incidentne situacije na fudbalskoj utakmici koja se odigravala dana 23.03.2014. godine između FK “C.” i FK “Z.”, a kojoj je prethodio verbalni sukob između njega i trenera FK Z. M. G. Navode njegove odbrane u tom dijelu potvrđuje i svjedok M. G. ističući da se tokom utakmice obratio četvrtom sudiji sa molbom da V. ukloni sa terena što je isti i uradio. Međutim, nakon završetka utakmice, došlo je do verbalnog sukoba između okr. V. I. i okrivljenog  M. V..</span>
</p>
<p>
<span class="span1">Naime, okr. V. I. navodi da se nakon završetka utakmice u tunelu sreo sa okr. M. V., te da je počela verbalna rasprava između njih, pa je nakon toga zadobio jedan udarac u predjelu stomaka, ali nije siguran da mu je isti zadao okr. M.. Negira da je bilo koga udarao već da je nastala opšta tuča u kojoj je samo razdvajao.</span>
</p>
<p>
<span class="span1">Ovakva odbrana okrivljenog ne predstavlja vjeran prikaz dešavanja navedenom prilikom, do kojeg zaključka je Sud došao analizom dokazne gradje,a posebno analizom iskaza svjedoka J. M.</span><span class="span1">, čiji iskaz je sud u cjelosti prihvatio, kao jasan, istinit, ubjedljiv i u koji nije imao razloga da sumnja, obzirom da je  sudu svjedočio o svim činjenicama relevantnim za postojanje predmetnog krivičnog djela, pa ga je u tom smislu cijenio vjerodostojnim, a iz čijeg iskaza je nesumnjivo utvrđeno kako i na koji način je započela i odvijala se incidentna situacija. Ovakvo nalaženje Suda potvrđeno je i iskazom saslušanog svjedoka D. koji je  pojasnio da je svjedok J. obzirom na poziciju na kojoj se nalazio bio u prilici da vidi dogadjaj i isti najvjerodostojnije prenese sudu.</span>
</p>
<p>
<span class="span1">Zaista, iskaz ovog svjedoka dovođenjem u vezi sa ostalom činjeničnom gradjom  je polazni osnov za utvrđivanje  krivice i krivičnopravne odgovornosti svih okrivljenih za počinjeno djelo u pitanju.Svjedok je jasan da se nalazio u svojstvu delegata na fudbalskoj utakmici </span><span class="span1">između FK „C.“ i FK „Z.“</span><span class="span1"> koja se odigravala dana 23.03.2014. godine , </span><span class="span1">na stadionu Obilića poljana, te da je po završetku utakmice</span><span class="span1"> </span><span class="span1">oko 17,00 časova</span><span class="span1"> došlo do svađe ,a potom i udaranja između sportskog direktora FK „C.“ I. V. i igrača FK „Z.“ M. V. (broj 4 na dresu), na način što su jedan drugog uhvatili rukama za odjeću, međusobno se gurajući i čupajući da bi na kraju razmijenili nekoliko udaraca u predjelu glave i tijela. Vjerodostojnost njegovog iskaza potvrđena je i </span><span class="span1">odbranom samih okrivljenih V. i M. koji nijesu sporili medjusobno učešće u dogadjaju, a u prilog čega ide i nalaz vještaka o zadobijenim tjelesnim povredama.</span>
</p>
<p>
<span class="span1">Takođe ,svjedok M. G. navodi da je vidio trenutak kada se okr. V. obratio igraču njegovog tima M. V., te da su se isti međusobno gurali, a koje navode u bitnom  potvrđuje i svjedok M. B., te  oštećeni B. I. i N. E. Naime, svjedok oštećeni B. I. navodi da je razdvajao V. I. od igrača gostujućeg tima, dok je oštećeni N. E. vidio da je momak koji je nosio plavu trenerku krenuo fizički da se obračunava sa igračima FK „Z.“. </span>
</p>
<p>
<span class="span1">Nakon ovog sukoba po kazivanju svjedoka J. igrač FK “ C.“ i to M. D. koji je na utakmici nosio dres sa brojem 8  i igrač FK “ Z.“  V. M. sa dresom broj 5 međusobno su razmjenjivali udarce, to jest udarali se u predjelu glave i tijela ,što se potvrđuje kako medicinskom dokumentacijom, tako i odbranom okrivljenih M. i V. Iako su okrivljeni zapravo sebe željeli predstaviti kao lica koja nijesu učestvovala u predmetnom dogadjaju na način kako to optužba potencira,već da su razdvajali, to Sud nije prihvatio jer je na osnovu dokazne gradje proizašlo činjenično stanje koje je predstavljeno dispozitivom presude, odnosno da su svi okrivljeni uzeli aktivno učešće u izvršenju krivičnog djela u pitanju. </span>
</p>
<p>&nbsp;</p>
<p>
<span class="span1">Odbrana M.  je u suprotnosti sa iskazom svjedoka oštećenog N. E., koji je sudu na jasan i decidan način pojasnio da ga je igrač </span><span class="span1">koji je nosio dres sa brojem 8, duže kose, udario više puta stisnutom pesnicom u predjelu glave, nakon čega je pao. U toku postupka je na nesumnjiv način utvrđeno da je broj osam na dresu imao upravo okrivljeni M. D.,a medicinskom dokumentacijom i nalazom i mišljenjem vještaka je takođe utvrđeno da je ovaj oštećeni zadobio lake tjelesne povrede precizirane dispozitivom presude,a mehanizam nastanka istih naznačen od strane vještaka medicinske struke je potvrdio tvrdnje oštećenog o načinu nastanka povreda.</span>
</p>
<p>&nbsp;</p>
<p>
<span class="span1">Dokazni postupak potvrdio je i navode optužbe da je okr. M. fizički napao i okr. D. ,tako što mu je zadao udarac nogom u predjelu glave i tijela, a okr. D. ga je i označio kao izvršioca pri tom detaljno opisujući kako fizički izgled okrivljenog, tako i broj na dresu koji je imao  ,na osnovu čega se došlo do identiteta okr. M., a što kada se dovede u vezu sa medicinskom dokumentacijom o zadobijenim povredama kod okr. D. i  nalazom i mišljenjem vještaka medicinske struke o mehanizmu nastanka izvodi se jasan zaključak da je okr. M. izvršilac konkretnog krivičnog djela.</span>
</p>
<p>&nbsp;</p>
<p>
<span class="span1">Iskazom svjedoka J. u sklopu sa odbranama okr. D. i okr. M. D. kao i iskazom svjedoka B. ,te P. M., B. D. i D. D., ( koji su u bitnom naveli da su vidjeli fudbalera koji je uzeo drvenu letvu, i sa njom krenuo prema jednom od fudbalera) je potvrđena teza optužbe da je  okr. D. M. zadao udarac  sa drvenom palicom B. I. ,fudbaleru FK “C.“,kako to svjedok J. pojašnjava da je u gužvi vidio kako igrač FK Z. D. M.  sa dresom br... je uzeo jednu drvenu letvu ,dužine oko 2 metra sa kojom je udario protivničkog igrača,čijeg se identiteta ne sjeća,niti ga je zbog gužve mogao zapaziti. </span>
</p>
<p>
<span class="span1">Dakle,ni okrivljeni D. ne spori da je tom prilikom uzeo drvenu palicu,s tim što negira da je istom bilo kome zadavao udarce,što je za Sud kod prednje navedenog neprihvatljivo ,a posebno kada se ima u vidu iskaz ošt. B. iz kojeg je utvrđeno da je u jednom trenutku osjetio udarac u predjelu ledja ,u sklopu sa medicinskom dokumentacijom i nalazom i mišljenjem  vještaka medicinske struke koji se u svom nalazu i mišljenju izjasnio da su povrede kod oštećenog B. I. nastale od udaraca zamahnute tupe sile u koje spada (stisnuta pesnica, drvena letva) te da je isti kritične </span><span class="span1">prilike zadobio lake tjelesne povrede , kao i navoda M. D.  koji je istakao da je vidio da je neko uzeo dugačku  drvenu letvu i sa njom udario po glavi B. I. </span>
</p>
<p>&nbsp;</p>
<p>
<span class="span1">Nalaz i mišljenje sudskog vještaka sud je u potpunosti prihvatio, jer je isti objektivan, uvjerljiv i stručan dat od strane kompetentnog vještaka na osnovu medicinske dokumentacije kao i materijalnog dokaza u spisu, a na isti stranke nijesu imale primjedbi, u kojem nalazu je vještak poimenično naveo koje povrede su zadobili okrivljeni, posebno mehanizam nastanka istih, te na isti način opisao i povrede koje su kritične prilike zadobili oštećeni. </span>
</p>
<p>&nbsp;</p>
<p>
<span class="span1">Iskaz svjedoka M. J. sud je cijenio, ali isti nije bio od uticaja na razjašnjenje date krivično pravne stvari, samim tim što je ovaj svjedok iskoristio svoje zakonsko pravo i nije svjedočio u postupku.  </span>
</p>
<p>&nbsp;</p>
<p>
<span class="span1">Sud je takođe cijenio i zapisnik o prepoznavanju Up br. 20/14 od 03.04.2014. godine izvršenog od strane D. M., ali ovaj dokaz nije bio od osobite krivičnopravne relevancije, iz razloga što kada je vršeno prepoznavanje očito je da su se okrivljeni međusobno izmirili, pa samim tim okrivljeni nije prepoznao lice koje mu je kritične prilike nanijelo povrede,sa kojih razloga ovaj dokaz Sud nije prihvatio ,cjeneći ga kao pokušaj okr. D. da  olakša položaj okrivljenog  M. D. u postupku,a ovo sa razloga što se radi o mladoj osobi čije su percepcije i zapažanja očuvane, da je  i dao fizički opis okrivljenog  M., pa je očigledno da je među licima među kojima je imao izvršiti prepoznavanje vrlo lako mogao uočiti okrivljenog  M. ,obzirom da niti jedno od ostalih lica nije odgovaralo opisu koji je sam D. dao za okr. M.</span>
</p>
<p>&nbsp;</p>
<p>
<span class="span1">Krivično djelo </span><span class="span1">nasilničko ponašanje na sportskoj priredbi ili javnom skupu iz člana 399a stav 1. Krivičnog Zakonika Crne Gore, čini onaj ko fizički napadne ili se fizički obračunava sa učesnicima sportske priredbe ili javnog skupa, izaziva ili vrši nasilje unese u sportski objekat ili baca na sportski teren među gledaoce ili učesnike javnog skupa predmete, pritotehnička sredstva ili druge eksplozivne zapaljive ili štete supstance koje mogu da izazovu tjelesne povrede ili ugroze zdravlja učesnika sportske priredbe ili javnog skupa, neovlašćeno uđe na sportski teren ili dio gledališta namijenjen protivničkim navijačima i izazove nasilje, odšteti sportski objekat njegovu opremu uređaj i instalacije, svojim ponašanjem ili parolama na sportskoj priredbi ili javnom skupu izaziva nacionalnu rasnu, vjersku ili drugu mržnju ili netrpeljivost zasnovanu na nekom diskriminatornom osnovu usled čega dođe do nasilja ili fizičkog obračuna sa učesnicima. Podvodeći prednje utvrđeno činjenično stanje pod citiranu materijalnopravnu odredbu, sud je našao da su okrivljeni preduzeli sve objektivne i subjektivne radnje koje ulaze u biće krivičnog djela stavljenog im na teret. Naime, okrivljeni su </span><span class="span1">dana 23.03.2014. godine, oko 17,05 časova, ispred svlačionica fudbalskog stadiona, na "Obilića poljani" b.b., u C., po zavšetku fudbalske utakmice između FK "Z." iz P. i FK "C." iz C., fizički se međusobno obračunavali sa učesnicima sportske priredbe na način što su na putu prema svlačionicama, okrivljeni M. V. fudbaler FK "Z." i okrivljeni V. I. sportski direktor FK "C." započeli verbalni sukoba potom jedan drugog uhvatili rukama za odjeću međusobno se gurajući i čupajući, nakon čega su međusobno razmijenili više udaraca otvorenim šakama i stisnutim pesnicama u predjelu glave i tijela, za koje vrijeme je okrivljeni D. M. fudbaler FK "Z." drvenom palicom dužine 2 metra, kao sredstvom podobnim da tijelo teško povrijedi ili zdravlje teško naruši, zadao udarac u predjelu gornjeg dijela leđa i vrata oštećenom B. I. iz C., fudbaleru FK "C." da bi potom okrivljeni M. D. fudbaler FK "C." fizički </span><span class="span1">napao okrivljenog V. M. fudbalera FK "Z.", na način što je istom zadao više udaraca stisnutim pesnicama u predjelu glave i tijela, a potom fizički napao i oštećenog N. E. fudbalera FK "Z.", zadajući mu više udaraca stisnutim pesnicama u predjelu glave, kao i okrivljenog D. M. dok je isti, okliznuvši se, u savijenom položaju bio na tlu, zadajući mu udarac nogom u predjelu desne strane leđa i desnog ramena, pri čemu je okrivljeni V. M. takođe zadao okrivljenom  M. D. više udaraca stisnutom pesnicom u predjelu glave i tijela, kojom prilikom su okrivljeni V. I., M. D., M. V. i D. M., kao i oštećeni N. E. i B. I., zadobili lake tjelesne povrede, ovakvim radnjama ostvarujući elemente bića krivičnog djela  </span><span class="span1">nasilničko ponašanje na sportskoj priredbi ili javnom skupu iz člana 399a st. 1. Krivičnog zakonika Crne Gore</span><span class="span1">. </span>
</p>
<p>
<span class="span1">Sagledavajući subjektivni odnos okrivljenih prema učinjenom krivičnom djelu sud nalazi da su isti postupali sa direktnim umišljajem, budući da su bili svjesni svog djela i svih njegovih posljedica, voljno preduzeli radnju izvršenja, čime su pored intelektualnog, ostvarili i voluntativni element direktnog umišljaja.</span>
</p>
<li>
<span class="span1">Prilikom utvrđivanja krivične sankcije sud je na strani okrivljenih u smislu čl. 42. Krivičnog zakonika Crne Gore cijenio olakšavajuće i otežavajuće okolnosti, i to na strani  okrivljenog V. I. kao olakšavajuće okolnosti Sud je cijenio da se radi o osobi ranije neporočno načina života, kako proizilazi iz provedenog izvoda iz kaznene evidencije na njegovo ime, studentu, kao i činjenicu da se oštećeni nijesu  pridružili  krivičnom gonjenju i nijesu postavljali  imovinskopravni zahtjev, dok otežavajućih okolnosti na njegovoj strani van bitnih obilježja krivičnog djela u pitanju sud nije našao. U odnosu na okrivljenog  M. D.  sud je kao olakšavajuće okolnosti cjenio da se radi o studentu, da se oštećeni nijesu pridružili krivičnom gonjenju i nijesu postavili imovinsko pravni zahtjev, dok je od otežavajućih okolnosti cijenio njegovu raniju osuđivanost  što je utvrđeno iz izvoda Ministarstva pravde Crne Gore na njegovo ime. </span>
</li>
<li>
<span class="span1">Na strani okrivljenog M. V. sud je kao olakšavajuću okolnost cijenio da se radi o studentu, da isti ranije nije osuđivan, kako proizilazi iz provedenog izvoda iz kaznene evidencije na njegovo ime ,kao i činjenicu da se oštećeni nijesu  pridružili  krivičnom gonjenju i nijesu postavljali  imovinskopravni zahtjev,  dok otežavajućih okolnosti van bitnih obilježja krivičnog djela u pitanju na njegovoj strani sud nije našao. U odnosu na okrivljenog V. M. sud je od olakšavajućih okolnosti cijenio raniju neosuđivanost, kako proizilazi iz provedenog izvoda iz kaznene evidencije na njegovo ime, okolnost da se oštećeni nijesu pridružili krivičnom gonjenju i nijesu postavljali imovinsko pravni zahtjev, dok otežavajućih okolnosti na njegovoj strani van bitnih obilježja krivičnog djela u pitanju sud nije našao, i na strani okrivljenog D. M. Sud je kao olakšavajuću okolnost cijenio da se radi o osobi ranije neporočnog načina života, neosuđivanost, kako proizilazi iz provedenog izvoda iz kaznene evidencije na njegovo ime, da se oštećeni ne pridružuju krivičnom gonjenju i ne postavljaju oštetni zahtjev, dok otežavajućih okolnosti na njegovoj strani van bitnih obilježja krivičnog djela u pitanju nije bilo. </span>
</li>
<li>
<span class="span1">Uzimajući u obzir ovako utvrđene okolnosti sud je okrivljenim </span><span class="span1">V. I., , M. V., V. M. i D. M.</span><span class="span1"> </span><span class="span1">odmjerio kaznu zatvora u trajanju od po 6 (šest) mjeseci ,a okr.</span><span class="span1"> M. D. u trajanju od 7 mjeseci</span><span class="span1"> i istovremeno našao da su ispunjeni uslovi iz čl. 53. i 54. KZ -a CG za izricanje uslovne osude, pa je istim izrekao uslovnu osudu kao posebnu vrstu krivične sankcije, određujući da se navedena kazna neće izvršiti ukoliko okrivljeni u vremenskom periodu od jedne godine, od dana pravosnažnosti ove presude, ne </span><span class="span1">počini novo krivično djelo, </span><span class="span1">uz uvjerenje suda da će se i sa ovako utvrđenom kaznom u konkretnom slučaju postići svrha kažnjavanja predviđena čl. 32. Krivičnog zakonika CG,pritom posebno imajući u vidu da su se okrivljeni nakon dogadjaja izmirili. </span>
</li>
<p>
<span class="span1">Obzirom da je za ovo krivično djelo zakonodavac predvidio, kao sporednu i novčanu kaznu, to je sud okrivljenim izrekao novčanu kaznu u iznosu od  po 400,00 eura, nalazeći da je ista, odmjerena u ovom iznosu, srazmjerna imovnom stanju okrivljenih, (prednje okolnosti Sud je cijenio, shodno čl. 42. st. 2. KZ CG), to je Sud odredio duži rok plaćanja kao u izreci,  uz upozorenje da ako ne plate novčanu kaznu u odredjenom  roku da će sud, novčanu  kaznu zamijeniti kaznom zatvora i to tako što će za svakih započetih 25,00 eura novčane kazne,  odrediti jedan dan kazne zatvora, s tim da kazna zatvora ne može biti duža od šest mjeseci.</span>
</p>
<li>
<span class="span1">Obzirom da su oglašeni krivima, sud je okrivljene, shodno članu 226-229 ZKP-a, obavezao da na ime troškova krivičnog postupka solidarno uplate iznos od 57,75 eura, i to na ime datog nalaza i mišljenja vještaka medicinske struke Dr. R. S., te iznos od po 30,00 eura, na ime paušala kao dijela troškova krivičnog postupka, srazmjernog trajanju i složenosti postupka, te imovnim prilikama okrivljenih, a sve prednje u korist Budžeta Crne Gore u roku od 15 dana od dana pravosnažnosti presude, pod prijetnjom prinudne naplate. </span>
</li>
<li>
<span class="span1">Sa iznijetog, a primjenom člana 374 Zakonika o krivičnom postupku, odlučeno je kao u izreci presude.</span>
</li>
<p style="text-align:center;">
<span class="span1">OSNOVNI SUD U CETINJU</span>
</p>
<p style="text-align:center;">
<span class="span1">Dana 24.09.2015. godine,</span>
</p>
<p>&nbsp;</p>
<p>
<span class="span3">     </span><span class="span1">Zapisničar,</span><span class="span4"> </span><span class="span4"></span><span class="span4"></span><span class="span5"></span><span class="span5"></span><span class="span5"></span><span class="span5"></span><span class="span4">                    </span><span class="span1">Sudija</span><span class="span3">    </span><span class="span5">                        </span>
</p>
<p>
<span class="span1">Aleksandra Martinović</span><span class="span6"> </span><span class="span6"></span><span class="span6"></span><span class="span6"></span><span class="span6"></span><span class="span6"></span><span class="span6"> </span><span class="span1">Marija Ćupić,s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA:</span>
</p>
<p>
<span class="span1">Protiv ove presude može se izjaviti žalba</span>
</p>
<p>
<span class="span1"> Višem sudu u Podgorici, a preko ovog Suda</span>
</p>
<p>
<span class="span1"> u roku od 8 dana, od dana prijema</span><span class="span3">.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
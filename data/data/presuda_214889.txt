<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.sup1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">K. br. 739/14</span><span class="span1"></span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Osnovni sud u Podgorici, sudija pojedinac Rade Ćetković, uz učešće Edine Kraje, kao zapisničara, u krivičnom postupku protiv okrivljenog Z. P., zbog krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore, nakon održanog javnog glavnog pretresa od 09.05.2016. godine, u prisustvu zastupnice optužbe B. P., savjetnice u ODT Podgorica i branioca okrivljenog, adv. D. G., dana 11.05.2016. godine izrekao je i objavio,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni: Z. P., JMB ............., od oca J. i majke K., rođene Z., rođen .. .. .... godine u B. P., sa prebivalištem u PG – ul. B. J. br. .., državljanin Crne Gore, razumije crnogorski jezik, a koji je i njegov jezik, oženjen, otac dvoje djece, srednjeg imovnog stanja, ranije neosuđivan, protiv kojeg se ne vodi postupak za drugo krivično djelo.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">Kriv je</span>
</p>
<p>&nbsp;</p>
<p>
<span class="span1">&nbsp;</span>
</p>
<p>
<span class="span1">Što je:</span>
</p>
<p>
<span class="span1">Dana 15.08.2014. godine, oko 18:30 časova, na raskrsnici lokalnog puta PG - DG i dijela puta koji vodi do ugostiteljskog objekta "S. ..", u mjestu Velje brdo, u Podgorici, ne pridržavajući se saobraćajnih propisa iz čl. 40 st. 2 ZOBS-a na putevima, ugrozio saobraćaj i doveo u opasnost život i tijelo ljudi na način što je upravljajući teretnim vozilom marke "C. B.", registarske oznake PG .. ..., u pravcu PG, preduzeo radnju skretanja ulijevo u pravcu ugostiteljskog objekta "S. ..", a da nije propustio motocikl marke "P.", registarske oznake PG .. .., koji je dolazeći iz suprotnog smjera, na raskrsnici zadržavao pravac kretanja, a kojim je u pravcu Spuža upravljao oštećeni Nikolić Stefan, usled čega je došlo do kontakta prednjeg dijela motocikla i zadnjeg desnog dijela vozila okrivljenog, kojom prilikom je oštećeni N. S. zadobio laku tjelesnu povredu u vidu nagnječenja u predjelu lijevog koljena, nagnječenja u predjelu desnog koljena, nagnječenja u predjelu desnog ramena i desnog lakta i oguljotine u predjelu desne potkoljenice, pri čemu je okrivljeni bio svjestan da svojom nepropisnom vožnjom može ugroziti javni saobraćaj i dovesti u opasnost život i tijelo ljudi, ali je olako držao da do toga neće doći, </span>
</p>
<p>&nbsp;</p>
<p>
<span class="span1">- čime je izvršio krivično djelo ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">&nbsp;Pa mu sud za navedeno krivično djelo primjenom&nbsp; čl. 4 st. 2, čl. 42 st. 1, čl. 52 st. 2, čl. 53 i 54 Krivičnog zakonika Crne Gore i čl. 226, 229 i 374 Zakonika o krivičnom postupku, izriče </span>
</p>
<p>
<span class="span1">&nbsp;</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">&nbsp;</span>
</p>
<p>
<span class="span1">Kojom mu utvrđuje kaznu zatvora u trajanju od 30 (trideset) dana i istovremeno određuje da se ona neće izvršiti, ako okrivljeni u roku od 1 (jedne) godine po pravosnažnosti presude ne učini novo krivično djelo. </span>
</p>
<p>
<span class="span1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </span>
</p>
<p>
<span class="span1">Obavezuje se okrivljeni da plati na ime troškova krivičnog postupka iznos od 237,00 €, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>
<span class="span1">&nbsp;</span><span class="span1"></span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e </span>
</p>
<p>&nbsp;</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva Podgorica Kt. br. 1206/14 od 12.11.2014. godine, okrivljenom Z. P. stavljeno je na teret izvršenje krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika. </span>
</p>
<p>
<span class="span1">Glavni pretres je dana 09.05.2016. godine, shodno čl. 457 Zakonika o krivičnom postupku, održan u odsustvu okrivljenog, obzirom da je isti ranije saslušan na glavnom pretresu od 11.12.2015. godine, kada je i upozoren na posledice nedolaska, a njegovo prisustvo na glavnom pretresu nije bilo nužno, s obzirom na to da je isti angažovao branioca adv. D. G. koji je bio prisutan na glavnom pretresu, čime je u potpunosti ispoštovano pravo okrivljenog na odbranu.</span>
</p>
<p>
<span class="span1">Zastupnica optužbe je na glavnom pretresu izmijenila činjenični opis dispozitiva optužnog akta na način kako je to predstavljeno u izreci presude, ne mijenjajući pritom pravnu kvalifikaciju djela, i u završnoj riječi ostajući pri tako izmijenjenom činjeničnom opisu predložila sudu da okrivljenog oglasi krivim i osudi po zakonu. </span>
</p>
<p>
<span class="span1">Okrivljeni je u odbrani naveo da se kritičnog dana kretao iz pravca S. u pravcu PG. Bio je relativno gust saobraćaj i imao je namjeru da skrene lijevo u pravcu ugostiteljskog objekta "S. ..". Dao je lijevi pokazivač pravca i pritom obratio pažnju na vozila koja su se kretala iza njega kako bi se uvjerio da li neko od njih ima namjeru da ga pretekne, a sve u cilju da bi mogao bezbjedno da skrene ulijevo. Takođe je obratio pažnju na saobraćajnu situaciju ispred sebe i vidio da je dečko sa motorom i vozila koja su bila iza njega dovoljno daleko od njega. Započeo je skretanje ulijevo, a prije toga je prikočio, jer da se kretao brže ne bi mogao uhvatiti tu krivinu, nakon čega je dečko sa motorom, koji se po njegovoj procjeni kretao nevjerovatno brzo, udario u zadnji dio njegovog vozila. Smatra da je uzrok saobraćajne nezgode neprilagodjena brzina oštećenog, koji na svu sreću u kritičnoj prilici nije teže povrijeđen, a pored toga isti nije imao ni zaštitnu kacigu. Na kraju je izjavio da smatra da u njegovim radnjama nema elemenata koji bi opravdali krivično gonjenje.</span>
</p>
<p>
<span class="span1">Branilac okrivljenog je u završnoj riječi izjavio, da je predmetna saobraćajna nezgoda već bila predmet prekršajnog postupka u kojoj je svjedok oštećeni S. N. kažnjen zbog neposjedovanja saobraćajne i vozačke dozvole. Takođe, oštećeni u kritičnoj prilici nije posjedovao adekvatnu zaštitnu opremu, odnosno kacigu, ali je sreća da nije pretrpio nikakve ozbiljnije posledice. Iz iskaza svjedoka oštećenog se nedvosmisleno zaključuje da je isti morao biti svjestan da vozilo okrivljenog koje je dalo žmigavac skreće ulijevo na raskrsnici, pa je zbog toga bio dužan da svoju vožnju tome </span><span class="span1">prilagodi. Na kraju je izjavio da na strani okrivljenog nema krivice, sa kojih razloga je tražio da sud donese oslobađajuću presudu. </span>
</p>
<p>
<span class="span1">Sud je u dokaznom postupku saslušao svjedoka S. N., pročitao zapisnik o uviđaju Uprave policije CB Podgorica broj 1144/2014 od 20.08.2014. godine, izvršio uvid u skicu lica mjesta saobraćajne nezgode, pročitao medicinsku dokumentaciju JZU Zavoda za hitnu medicinsku pomoć Crne Gore - Podgorica broj 6277 od 12.09.2014. godine i JZU KC CG - Urgentni centar br. 03/01-15549/1 od 16.09.2014. godine, na saglasan predlog stranaka pročitan je nalaz i mišljenje sudskog vještaka sudske medicine dr D. Č. Kt. br. 1077/14 od 30.09.2014. godine, pročitan je nalaz i mišljenje sudskog vještaka saobraćajne struke dr Đ. V. od 30.10.2014. godine koji je i neposredno saslušan na glavnom pretresu, i pročitan je izvod iz registra kaznenih evidencija Ministarstva pravde KE 1094/15 od 02.11.2015. godine.</span>
</p>
<p>
<span class="span1">Svjedok oštećeni S. N. je u svjedočkom iskazu naveo da je kritičnog dana vozio Vespu, koja je vlasništvo njegovog zeta. Kretao se iz pravca PG u pravcu S. Ispred skretanja za restoran "S. .." primijetio je vozilo okrivljenog koje je skrenulo prema tom restoranu i to u trenutku kada je bio na udaljenosti od njega na nekih deset metara, a možda i manje. Nakon nezgode okrivljeni mu je rekao da ga nije primijetio i da je zato počeo sa skretanjem. Prilikom kontakta sa vozilom okrivljenog, udario je u desnu stranu vozila okrivljenog i to u dijelu zadnjeg desnog točka, nakon čega je odletio u lijevu stranu. Do kontakta je došlo u njegovoj saobraćajnoj traci i to u lijevom dijelu, jer je okrivljeni svojim vozilom ušao u njegovu traku, a on je krenuo da ga zaobiđe sa lijeve strane. Prilazeći mjestu nezgode vidio je da je na vozilu okrivljenog uključen lijevi pokazivač pravca i da je isti imao namjeru da skrene lijevo, ali je znao da on tu radnju ne može preduzeti dok njega ne propusti. Motocikl koji je vozio je kubikaže 250 cm</span><sup class="sup1">3</sup><span class="span1">, i nije imao dozvolu za upravljanje istim, zbog čega je kažnjen u prekršajnom postupku. Zna da je u kritičnoj prilici vozio u granicama koje su propisane za tu dionicu puta. Nije se pridružio krivičnom gonjenju protiv okrivljenog, a imovinsko pravni zahtjev će ostvariti u posebnom postupku.</span>
</p>
<p>
<span class="span1">Iz zapisnika o uviđaju Uprave policije CB Podgorica br. 1144/2014 od 20.08.2014. godine i skice lica mjesta saobraćajne nezgode utvrđeno je da se predmetna saobraćajna nezgoda dogodila dana 15.08.2014. godine na putu PG - DG, u mjestu V. B., te da je o istoj dežurna služba obavještena oko 18:50 časova, da je lice mjesta saobraćajne nezgode raskrsnica lokalnog puta PG - S. sa skretanjem za ugostiteljski objekat "S. ..". Kolovozni zastor lokalnog puta je asfaltni, jedinstven, namijenjen za odvijanje saobraćaja u oba smjera. Sa lijeve strane kolovoza gledano od pravca PG nalazi se zemljana površina iznad nivoa kolovoza, dok se sa desne strane nalazi asfaltno skretanje za ugostiteljski objekat "S. ..". Vozilo PG .. ... zatečeno je na lijevoj strani raskrsnice iskošeno u lijevu stranu, prednjim dijelom okrenuto u pravcu PG, gledano iz pravca S. Motocikl PG .. ... je zatečen na kolovozu lokalnog puta prednjim dijelom okrenut u pravcu PG, gledano iz pravca S. Od materijalnih tragova na licu mjesta zatečeni su trag krzanja i trag plastike rasute po kolovozu. </span>
</p>
<p>
<span class="span1">Iz medicinske dokumentaciju JZU Zavoda za hitnu medicinsku pomoć Crne Gore - Podgorica broj 6277 od 12.09.2014. godine i JZU KC CG - Urgentni centar br. 03/01-15549/1 od 16.09.2014. godine, koja je izdata na ime oštećenog, je utvrđeno da su u istoj konstatovane dijagnoze koje su date na latinskom jeziku.</span>
</p>
<p>
<span class="span1">Iz nalaza i mišljenja vještaka medicinke struke dr D. Č. od 30.09.2014. godine, koji je vještak dala na osnovu medicinske dokumentacije koju je sud pročitao na glavnom pretresu, utvrđeno je da je oštećeni S. N. u predmetnoj saobraćajnoj nezgodi zadobio povrede i to: nagnječenje u predjelu lijevog koljena, nagnječenje u predjelu desnog koljena, nagnječenje u predjelu desnog ramena i desnog lakta i oguljotinu u </span><span class="span1">predjelu desne potkoljenice. Navedene povrede u vrijeme nanošenja, pojedinačno i zbirno, kvalifikuju se kao laka tjelesna povreda. Iste su nastale djelovanjem tupine mehaničkog oruđa, najvjerovatnije dok se oštećeni S. N. nalazio u svojstvu vozača motocikla, kada je došlo do sudara sa vozilom i pada na tvrdu podlogu.  </span>
</p>
<p>
<span class="span1">Iz nalaza i mišljenja vještaka saobraćajne struke dr Đ. V. od 30.10.2014. godine, utvrđeno je da se vozilo "C. B.", reg. oznake PG .. ... kritičnom prilikom kretalo brzinom od 4,00 m/s ili 14,40 km/h, dok je brzina motocikla "P.", reg. oznaka PG .. .., neposredno prije kontakta imala vrijednost od oko 38,00 km/h. Motocikl  "P." reg. oznaka PG .. .. kretao se lokalnim putem iz pravca PG u pravcu S., dok se vozilo "C. B." PG .. ... kretalo lokalnim putem iz pravca S. u pravcu Podgorice, sa namjerom vozača da na predmetnoj raskrsnici skrene lijevo u pravcu ugostiteljskog objekta "S. ..". Mjesto kontakta bilo je gledano po uzdužnoj osi lokalnog puta na oko 2,00 - 3,00 m prije NT, odnosno na oko 1,00 m prije traga krzanja, gledano u smjeru kretanja motocikla, a gledano po poprečnoj osi lokalnog puta na oko 3,40 m desno od lijeve ivice kolovoza gledano iz  pravca PG u pravcu S. Do kontakta je došlo udarom (naletom) prednjeg dijela motocikla na zadnji desni dio (točak) vozila "C. B.". U momentu kada je vozilo C. počelo skretanje ulijevo, motocikl je bio udaljen od mjesta kontakta oko 11,77 m. Zaustavni put motocikla pri posjedovanoj brzini od oko 10,42 m/s, po suvom kolovozu, iznosio bi oko 17,17 m, a vrijeme zaustavljanja trajalo bi oko 2,39 s. Sa udaljenosti od oko 11,77 m vozač motocikla zaustavio bi kočenjem motocikl prije mjesta kontakta da se kretao brzinom izbjegavanja od oko 7,62 m/s ili 27,44 km/h. Dakle, motociklista nije imao vremensko prostornih uslova da kočenjem izbjegne nezgodu, jer bi mu zaustavni put bio duži (17,17 m) od rastojanja na kome se nalazio u momentu kada je vozilo iz suprotnog smjera počelo skretanje ulijevo (11,17 m). Vozač vozila "C." prije skretanja ulijevo imao je tehničkih mogućnosti da izbjegne nezgodu, pod uslovom da se zaustavio i propustio motocikl koji sekretao iz suprotnog smjera i zadržavao pravac, a koga je imao uslova da pravovremeno uoči, jer je bio udaljen oko 11,77 m, što je inače bio obavezan. Vještak je mišljenja da je predmetna saobraćajna nezgoda nastala na način što je vozač vozila "C." otpočeo skretanje ulijevo i tako ušao u putanju skretanja motocikla koji se kretao iz suprotnog smjera i zadržavao pravac, a koga je imao uslova da pravovremeno uoči, jer je bio udaljen oko 11,77 m. Način upravljanja vozilom od strane vozača vozila "C." posljedica je greške u upravljanju u dijelu nepoštovanja propisa i predstavlja osnovni i jedini uzrok nastanka nezgode. Na strani vozača motocikla nema elemenata koji bi uticali na nastanak nezgode. </span>
</p>
<p>
<span class="span1">Vještak saobraćajne struke dr Đ. V. je na glavnom pretresu naveo da činjenica neposjedovanja saobraćajne ili vozačke dozvole vozača motocikla nije od uticaja na nastanak i tok saobraćajne nezgode. U spisima predmeta nema podataka da je motocikl bio tehnički neispravan. Nalaz i mišljenja je dao na osnovu tri faktora koji su bitni sa aspekta saobraćajne struke, a to su put, vozilo i brzina, koja u konkretnom slučaju nije bila izvan brzine ograničenja. Objasnio je da je raskrsnica mjesto ili zona ili područje ukrštanja puteva na kojima je moguće odvijanje saobraćaja, tako da se i mjesto nezgode bez obzira što se radi o lokalnom putu može tretirati kao raskrsnica lokalnih puteva. Svoje mišljenje o uzroku predmetne saobraćajne nezgode je bazirao na osnovnoj normi koja tretira kretanje kroz raskrsnicu koja nije regulisana svjetlosnom signalizacijom ili ovlašćenim službenim licem, pri čemu ona podrazumijeva da vozač koji skreće lijevo mora da propusti vozilo koje se kreće iz suprotnog smjera, a kroz raskrsnicu zadržava pravac, a to je u konkretnom slučaju i osnovni uzrok nastanka predmetne saobraćajne nezgode.</span>
</p>
<p>
<span class="span1">Nakon </span><span class="span1">savjesne ocjene svakog dokaza pojedinačno i svih dokaza zajedno, dovodeći ih u vezu sa odbranom okrivljenog, sud je nesumnjivo utvrdio da je okrivljeni </span><span class="span1">Z. P. dana 15.08.2014. godine, oko 18:30 časova, na raskrsnici lokalnog puta PG - DG i dijela puta koji vodi do ugostiteljskog objekta "S. ..", u mjestu Velje brdo, u Podgorici, ne pridržavajući se saobraćajnih propisa iz čl. 40 st. 2 ZOBS-a na putevima, ugrozio saobraćaj i doveo u opasnost život i tijelo ljudi na način što je upravljajući teretnim vozilom marke "C. B.", registarske oznake PG .. ..., u pravcu PG, preduzeo radnju skretanja ulijevo u pravcu ugostiteljskog objekta "S. ..", a da nije propustio motocikl marke "P.", registarske oznake PG .. .., koji je dolazeći iz suprotnog smjera, na raskrsnici zadržavao pravac kretanja, a kojim je u pravcu S. upravljao oštećeni S. N., usled čega je došlo do kontakta prednjeg dijela motocikla i zadnjeg desnog dijela vozila okrivljenog, kojom prilikom je oštećeni S. N. zadobio laku tjelesnu povredu u vidu nagnječenja u predjelu lijevog koljena, nagnječenja u predjelu desnog koljena, nagnječenja u predjelu desnog ramena i desnog lakta i oguljotine u predjelu desne potkoljenice.</span>
</p>
<p>
<span class="span1">Navedeno činjenično stanje sud je utvrdio prvenstveno iz iskaza svjedoka oštećenog Stefana Nikolića koji je naveo da se kritičnog dana motociklom kretao iz pravca PG u pravcu Spuža i da je ispred skretanja za restoran "S. .." primijetio vozilo okrivljenog na kojem je bio upaljen lijevi pokazivač pravca i da isto ima namjeru da skrene lijevo, ali je znao da to vozilo ne može preduzeti tu radnju dok njega ne propusti, međutim okrivljeni je sa vozilom skrenuo prema navedenom restoranu, i to u trenutku kada je on sa motociklom bio na udaljenosti od vozila okrivljenog na nekih deset metara, a možda i manje, s tim što je do kontakta došlo u njegovoj saobraćajnoj traci i to u lijevom dijelu, jer je okrivljeni svojim vozilom ušao u njegovu traku, pa je on krenuo da ga zaobiđe sa lijeve strane, u čemu nije uspio već je udario u desnu stranu vozila okrivljenog, odnosno u dio kod zadnjeg desnog točka. </span><span class="span1">Iskaz svjedoka oštećenog sud je cijenio kao istinit, i kao takvog ga prihvatio, pritom imajući u vidu da je isti u cjelosti potvrđen provedenim materijalnim dokazima koji nisu ničim dovedeni u sumnju. Naime,</span><span class="span1"> iz zapisnika o uviđaju UP CB Podgorica br. 1144/2014 od 20.08.2014. godine i skice lica mjesta utvrđeno je da se predmetna saobraćajna nezgoda dogodila dana 15.08.2014. godine na putu PG - DG, u mjestu V. B., te da je o istoj dežurna služba obavještena oko 18:50 časova, da je lice mjesta saobraćajne nezgode raskrsnica lokalnog puta PG - S. sa skretanjem za ugostiteljski objekat "S. ..", te da je vozilo PG .. ... zatečeno na lijevoj strani raskrsnice iskošeno u lijevu stranu, prednjim dijelom okrenuto u pravcu PG, gledano iz pravca S., a motocikl PG .. ... je zatečen na kolovozu lokalnog puta prednjim dijelom okrenut u pravcu PG, gledano iz pravca S. Dinamiku nastanka i toka saobraćajne nezgode, odnosno da je sudar nastao na način što je okrivljeni kao vozač vozila "C.", reg. oznaka PG .. ..., otpočeo skretanje ulijevo i tako ušao u putanju kretanja motocikla "P.", reg. oznaka PG .. .., kojim je upravljao oštećeni S. N., a koji se kretao iz suprotnog smjera i zadržavao pravac, i koga je okrivljeni imao uslova da pravovremeno uoči jer je oštećeni bio udaljen od njega na oko 11,77 m, sud je utvrdio iz nalaza i mišljenja vještaka saobraćajne struke dr Đ. V. od 30.10.2014. godine i njegovog neposrednog izjašnjenja na glavnom pretresu. </span><span class="span1">Takođe, iz navedenog nalaza i mišljenja je utvrđeno da oštećeni nije imao vremensko prostornih mogućnosti da zaustavi svoje vozilo prije mjesta kontakta, odnosno da </span><span class="span1">kočenjem izbjegne nezgodu, jer bi mu zaustavni put bio duži (17,17 m) od rastojanja na kome se nalazio u momentu kada je vozilo okrivljenog iz suprotnog smjera počelo skretanje ulijevo (11,17 m), dok je okrivljeni kao vozač vozila "C." prije skretanja ulijevo imao tehničkih mogućnosti da izbjegne nezgodu, pod uslovom da se zaustavio i propustio motocikl oštećenog koji se kretao iz suprotnog smjera i zadržavao pravac, što je inače bio obavezan. Navedeni pisani nalaz i mišljenje i izjašnjenje vještaka na glavnom </span><span class="span1">pretresu sud je u cjelosti prihvatio, ocijenivši ga kao objektivan, jasan, logičan i dat shodno pravilima struke.</span>
</p>
<p>
<span class="span1">Dakle, okrivljeni se kritičnom prilikom nije pridržavao saobraćajnog propisa iz čl. 40 st. 2 Zakona o bezbjednosti saobraćaja na putevima, kojim je propisano da je v</span><span class="span1">ozač vozila koji na raskrsnici skreće ulijevo dužan da propusti vozilo koje, dolazeći iz suprotnog smjera na raskrsnici zadržava pravac kretanja ili skreće udesno, ako saobraćajnim znakom nije drukčije određeno</span><span class="span1">, usled čega je došlo do sudara vozila kojim je upravljao okrivljeni i motocikla kojim je upravljao oštećeni. </span>
</p>
<p>
<span class="span1">Kritičnom prilikom oštećeni S. N. je zadobio laku tjelesnu povredu u vidu </span><span class="span1">nagnječenja u predjelu lijevog koljena, nagnječenja u predjelu desnog koljena, nagnječenja u predjelu desnog ramena i desnog lakta i oguljotine u predjelu desne potkoljenice</span><span class="span1">, koja povreda je nastala </span><span class="span1">djelovanjem tupine mehaničkog oruđa, kada je oštećeni nakon sudara sa vozilom pao na tvrdu podlogu</span><span class="span1">, a što je sud utvrdio iz nalaza i mišljenja vještaka medicinske struke, koji je sud prihvatio kao potpun, jasan i stručan.</span>
</p>
<p>
<span class="span1">Prilikom izvršenja krivičnog djela okrivljeni je bio svjestan da svojom nepropisnom vožnjom, odnosno skretanjem ulijevo na raskrsnici, a da prethodno, iako je to bio dužan, nije</span><span class="span1"> propustio motocikl oštećenog koji je dolazeći iz suprotnog smjera na raskrsnici zadržavao pravac kretanja</span><span class="span1">, </span><span class="span1">može ugroziti saobraćaj i dovesti u opasnost život i tjelo ljudi, ali je olako držao da do toga neće doći, pa se u radnjama okrivljenog pored objektivnih stiče i subjektivni elemenat bića krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore. </span>
</p>
<p>
<span class="span1">Sud je cijenio i odbranu okrivljenog u kojoj je naveo da je prije nego što je na raskrsnici skrenuo ulijevo obratio pažnju na saobraćajnu situaciju ispred sebe i vidio da je oštećeni i vozila koja su bila iza njega dovoljno daleko od njega, te da je tek nakon toga započeo skretanje, te da smatra da je uzrok predmetne saobraćajne nezgode neprilagodjena brzina oštećenog, ali sud ovakvu odbranu nije prihvatio imajući u vidu da je ovakav subjektivni doživljaj okrivljenog o brzini kretanja motocikla oštećenog i njegovom položaju obesnažen jasnim nalazom vještaka saobraćajne struke koji je primjenom saobraćajno tehničkih proračuna našao da se vozilo, odnosno motocikl oštećenog, neposredno prije kontakta kretao brzinom od oko 38 km/h, a da je u momentu kada je okrivljeni počeo skretanje ulijevo oštećeni sa motociklom bio na udaljenosti od mjesta kontakta od 11.77 m. Takođe, sud je cijenio i navode branioca okrivljenog da je oštećeni u prekršajnom postupku kažnjen zbog toga što u kritičnoj prilici nije posjedovao saobraćajnu i vozačku dozvolu, kao i da isti nije nosio zaštitnu kacigu na glavi, ali je našao da su isti bez uticaja na drugačiju odluku suda u ovoj krivično pravnoj stvari, s obzirom na to da je iz izjašnjenja vještaka saobraćajne struke na glavnom pretresu utvrđeno da neposjedovanje saobraćajne ili vozačke dozvole vozača motocikla nije od uticaja na nastanak i tok saobraćajne nezgode, već da je osnovni i jedini uzrok nastanka predmetne saobraćajne nezgode greška u upravljanju vozilom od strane okrivljenog u dijelu nepoštovanja propisa, dok je iz nalaza i mišljenja vještaka medicinske struke utvrđeno da oštećeni nije zadobio nijednu povredu u predjelu glave, već da se iste nalaze u predjelu ekstremiteta, i samim tim nastanak istih ne bi mogao biti spriječen nošenjem zaštitne kacige. Stav branioca okrivljenog, da je oštećeni, kada je vidio da okrivljeni daje žmigavac i da skreće ulijevo na raskrsnici, bio dužan da svoju vožnju tome prilagodi, je u direktnoj suprotnosti sa imperativnim propisom </span><span class="span1">čl. 40 st. 2 Zakona o bezbjednosti saobraćaja na putevima.</span><span class="span1">   </span>
</p>
<p>
<span class="span1">Prilikom odlučivanja o krivičnoj sankciji, sud je u smislu čl. 42 st. 1 Krivičnog zakonika Crne Gore, cijenio sve okolnosti koje utiču na njen izbor i visinu, pa je od olakšavajućih okolnosti na strani okrivljenog cijenio njegove lične i porodične prilike, odnosno da se radi o čovjeku zrelije životne dobi, koji je oženjen, otac dvoje djece, </span><span class="span1">njegov raniji život i s tim u vezi raniju neosuđivanost, koja je utvrđena iz izvoda iz registra kaznenih evidencija Ministrastva pravde KE 1094/15 od 02.11.2015.</span><span class="span1"> godine, kao </span><span class="span1">i stav oštećenog koji se nije pridružio krivičnom gonjenju, pa je u odsustvu otežavajućih okolnosti, sud okrivljenom shodno čl. 53 i 54 Krivičnog zakonika Crne Gore izrekao uslovnu osudu, kao u izreci presude, nalazeći da prema okrivljenom nije nužno primjeniti kaznu radi krivično pravne zaštite, jer se može očekivati da će se i sa upozorenjem uz prijetnju kazne zatvora u trajanju od trideset dana i vremenom provjeravanja u periodu od jedne godine, na okrivljenog u dovoljnoj mjeri uticati da ubuduće ne vrši krivična djela, čime će se sa uspjehom ostvariti svrha uslovne osude iz čl. 52 st. 2 Krivičnog zakonika Crne Gore, a u okviru opšte svrhe krivičnih sankcija u smislu čl. 4 st. 2 Krivičnog zakonika Crne Gore.</span>
</p>
<p>
<span class="span1">Na osnovu čl. 226 i 229 Zakonika o krivičnom postupku sud je obavezao okrivljenog da na ime troškova krivičnog postupka plati iznos</span><span class="span1"> od </span><span class="span1">237,00 €, </span><span class="span1">od čega na ime troškova medicinskog vještačenja iznos od 60,50 eura, troškova saobraćajnog vještačenja u iznosu od 126,50 eura i na ime sudskog paušala iznos od 50,00 eura, koji iznos je odmjeren shodno dužini trajanja postupka složenosti predmeta i imovinskim prilikama okrivljenog, koje je dužan platiti u roku od 15 dana po pravosnažnosti presude.</span>
</p>
<p>
<span class="span1">Na osnovu čl. 374 Zakonika o krivičnom postupku odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI, </span>
</p>
<p style="text-align:center;">
<span class="span1">dana 11.05.2016. godine</span>
</p>
<p>&nbsp;</p>
<p>
<span class="span1">    </span>
</p>
<p>
<span class="span1">    ZAPISNIČAR                                                                                  S U D I J A     </span>
</p>
<p>
<span class="span1">   Edina Kraja,s.r.                                                                           Rade Ćetković,s.r.</span>
</p>
<p>&nbsp;</p>
<p>&nbsp;</p>
<p>
<span class="span1"></span><span class="span1"></span><span class="span1">PRAVNA POUKA: Protiv ove presude dozvoljena je</span>
</p>
<p>
<span class="span1"></span><span class="span1"></span><span class="span1"></span><span class="span1">         žalba u roku od 8 dana od dana </span>
</p>
<p>
<span class="span1"></span><span class="span1"></span><span class="span1"></span><span class="span1">         prijema prepisa iste, Višem sudu</span>
</p>
<p>
<span class="span1"></span><span class="span1"></span><span class="span1"></span><span class="span1">         u Podgorici, a preko ovog suda.</span>
</p>
<p>&nbsp;</p>
<p>
<span class="span1">                                                 ZTO. Edina Kraja</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
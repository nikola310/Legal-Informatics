<div style="text-align: right;">
	K. br.&nbsp; 27/2011</div>
<br>
<div style="text-align: center;">
	U IME NARODA</div>
<br>
<br>
VIŠI SUD U PODGORICI, kao prvostepeni krivični, u vijeću sastavljenom od sudije Valentine Pavličić kao predsjednika vijeća, sudije Snežane Aleksić, sudija porotnika Dragana Ramovića, Boška Milovića i Jovana Dulovića kao članova vijeća, uz učešće Sanje Radosavović kao zapisničara, u krivičnom predmetu protiv optuženih S.P, koga brani S. R. advokat iz Podgorice, zbog krivičnog djela - neovlašćena proizvodnja, držanje i stavljanje u promet opojnih droga iz člana 300 stav 2&nbsp; i člana 300 stav 3 u vezi stava 1 Krivičnog zakonika; K. – M. S., koju brani D.M advokat iz Podgorice, zbog krivičnog djela - neovlašćena proizvodnja, držanje i stavljanje u promet opojnih droga iz člana 300 stav 3 u vezi stava 1 Krivičnog zakonika i DJ.M koga brani B. D. advokat iz Podgorice, zbog krivičnog djela neovlašćena proizvodnja, držanje i stavljanje u promet opojnih droga iz člana 300 stav 1 Krivičnog zakonika i krivičnog djela - nedozvoljeno držanje oružja i eksplozivnih matrija iz člana 403 stav 1 Krivičnog zakonika, rješavajući po optužnici Višeg Državnog tužioca u Podgorici Kt.br. 288/09 od 03.03.2010. godine koju je na glavnom pretresu zastupala Tatjana Begović - zamjenik VDT-a u Podgorici, nakon održanog usmenog glavnog i javnog pretresa dana&nbsp; 09.03.2011. godine, u prisustvu zastupnika optužbe, optuženih i branilaca, nakon tajnog vijećanja i glasanja dana 18.03.2011. godine, donio je i javno objavio<br>
<br>
<div style="text-align: center;">
	PRESUDU</div>
<div style="text-align: center;">
	I</div>
<br>
Optuženi:<br>
<br>
S.P, rođen .......godine na C. , sa prebivalištem u mjestu rođenja, državljanin Crne Gore, pomorac, neoženjen, završio srednju školu, lošeg imovnog stanja, osuđivan presudama Opštinskog suda u Baru K.br. 37/89 od 17.02.1989. godine zbog krivičnog djela iz člana 136 KZ RCG novčanom kaznom u iznosu od 400.000 dinara i Višeg suda u Podgorici K.br. 195/93 od 27.06.1995. godine zbog krivičnog djela iz člana 39 KZ RCG na kaznu zatvora u trajanju od 12 godina, u pritvoru od 24.12.2009.godine od pa nadalje,<br>
<br>
K. - M. S.&nbsp;&nbsp; zv.M. ,&nbsp; rođena......godine na C., selo M.&nbsp; sa prebivalistem u D. ul. S. B. bb, trgovac, razvedena, majka jednog djeteta, završila srednju školu, srednjeg imovnog stanja, u pritvoru od 24.12.2009.godine do 15.10.2010. godine,<br>
<br>
<br>
<div style="text-align: center;">
	Krivi su</div>
<br>
Zato što su:<br>
<br>
Dana 23.12.2009. godine optuženi S.P i optužena K. – M. S. neovlašćeno radi prodaje držali 1.018 grama kokaina - supstance proglašene za opojnu drogu Rješenjem o utvrdjivanju opojnih droga (“Sl.list SRJ broj 44/02), na način što je optuženi S.P iz Buenos Aeresa opojnu drogu kokain upakovanu u 135 ampula sakrivenu kod sebe, navedenog dana unio u Crnu Goru, a potom zajedno sa optuženom K.M.S. držao u pomoćnoj prostoriji ugostiteljskog objekta vlasništvo optužene K.M.S., a koji se nalazi u mjestu Gorica – opština Danilovgrad, u čemu su otkriveni dana 24.12.2009. godine,<br>
<br>
- čime su izvršili krivično djelo neovlašćena proizvodnja, držanje i stavljanje u promet opojnih droga&nbsp; iz člana 300 stav&nbsp; 1 Krivičnog zakonika,<br>
<br>
Pa ih sud primjenom citiranih zakonskih odredbi, te članova 4 stav 2, 36, 42 i 51 stav 1&nbsp; Krivičnog zakonika, a u odnosu na optuženu K.M.S. i članova 45 i 46 Krivičnog zakonika, članova 199 i 364 Zakonika o krivičnom postupku,<br>
<div style="text-align: center;">
	OSUDJUJE</div>
<br>
<br>
Optuženog S.P na kaznu zatvora u trajanju od 6 (šest) godina, u koju kaznu mu se uračunava vrijeme provedeno u pritvoru od 24.12.2009. godine pa nadalje.<br>
<br>
Optuženu K. M. S. na kaznu zatvora u trajanju od 10 (deset) mjeseci, u koju kaznu joj se uračunava vrijeme provedeno u pritvoru od<br>
<br>
<div style="text-align: center;">
	II</div>
<br>
Optuženi:<br>
<br>
DJ.M, zv.B., rođen.......godine u Podgorici, sa prebivalištem u mjestu rođenja selo M., državljanin Crne Gore - Albanac, poljoprivrednik, oženjen, otac četvoro djece, lošeg imovnog stanja, osuđivan presudama Okružnog suda u Podgorica k.br. 309/82 od 11.10.1985. godine zbog krivičnog djela iz člana 168 KZ SFRJ na kaznu zatvora u trajanju od 2 godine; Višeg suda u Podgorici K.br. 95/95 od 07.05.1997. godine zbog krivičnog djela iz člana 245 stav 1 KZ SRJ i čl. 204 stav 2 u vezi stava 1 KZ RCG na kaznu zatvora u trajanju od 3 godine; Višeg suda u Podgorici K.br. 74/07 od 24.06.2008. godine zbog kriv.djela iz člana 300 stav 1 KZ CG na kaznu zatvora u trajanju od 3 godine, Osnovnog suda u Podgorici K.br. 05/262 od 02.02.2006. godine zbog krivičnog djela iz člana 403 stav 1 Krivičnog zakonika na kaznu zatvora u trajanju od 6 mjeseci uslovno na 2 godine i Osnovnog suda u Podgorici K.br. 05/1401 od 16.06.2008.godine&nbsp; zbog krivičnog djela iz člana 412 stav 1 KZ na kaznu zatvora u trajanju od 2 mjeseca, u pritvoru od 24.12.2009.godine do 16.02.2010. godine,<br>
<br>
<div style="text-align: center;">
	Kriv je</div>
<br>
<br>
Zato što je:<br>
<br>
Od neutvrdjenog dana početkom avgusta do 24.12.2009. godine, u porodičnoj kući&nbsp; selu M., u Podgorici, neovlašćeno prodavao opojnu drogu kokain- supstancu proglašenu za opojnu drogu Rješenjem o utvrdjivanju opojnih droga (“Sl.list SRJ broj 44/02), na način što je u označenom periodu prodao neutvrdjenu količinu ove opojne droge za sada nepoznatim licima u čemu je otkriven dana 25.12.2009. godine kada je na njegovom imanju pretresom izvršenim od strane ovlašćenih službenika Područne jedinice Podgorica, pronadjeno i to u pijesku pored garaže&nbsp; jedna veća kesa sa 286,67 grama lidokaina, ispod haube havarisanog putničkog vozila marke “Corveta” jedan zamotuljak sa 10,65 grama smješe benzokaina i lidokaina a u garaži u duplom dnu gornje police jedna&nbsp; veća providna PVC kesa sa 166,19 grama bezokaina i jedna digitalna vaga marke “Tomopol P80”, sa tragovima lidokaina, benzokaina i kokaina, koji je bio predmet prodaje od strane okrivljenog Dj., a koji je dana 24.12.2009. godine lišen slobode zajedno sa okrivljenim S.P i K. M.&nbsp;&nbsp; S. ispred ugostiteljskog objekta okrivljene K.M.S. u blizini prostorije gdje su okrivljeni S. i K. držali opojnu drogu kokain,<br>
<br>
- čime je izvršio krivično djelo – neovlašćena proizvodnja, držanje i stavljanje u promet opojnih droga iz člana 300 stav 1 Krivičnog zakonika.<br>
<br>
Pa mu sud primjenom člana 4 stav 2, 32, 42 stav 1, 48 stav 1 Krivičnog zakonika, za ovo krivično djelo&nbsp; utvrdjuje kaznu zatvora u trajanju od 3 ( tri) godine i 4 ( četiri)&nbsp; mjeseca, dok primjenom člana 50 stav 1 Krivičnog zakonika sud optuženom DJ.M uzima kao već utvrdjenu kaznu zatvora u trajanju od 4 (četiri) mjeseca koja mu je izrečena presudom Višeg suda u Podgorici K.br.&nbsp; 63/10 od&nbsp; 15.10.2010. godine, zbog krivičnog djela – nedozvoljeno držanje oružja i eksplozivnih materija iz člana 403 stav 1 Krivičnog zakonika 48 stav 2 tačka 1 i 51 stav 1 Krivičnog zakonika i članova 199 i 364 Zakonika o krivičnom postupku<br>
<br>
<br>
<div style="text-align: center;">
	OSUDJUJE</div>
<br>
Optuženog DJ.M na jedinstvenu kaznu zatvora u trajanju od 3 (tri) godine i 6 ( šest) mjeseci u koju kaznu mu se uračunava vrijeme provedeno u pritvoru od 24.12.2009. godine do 16.02.2010. godine.<br>
<br>
Na osnovu člana 300 stav 7 Krivičnog zakonika od optuženog S.P trajno se oduzima 1.018 grama kokaina upakovanog u 135 ampula, i ista se ima uništiti.<br>
<br>
Na osnovu čl.199 i 202 Zakonika o krivičnom postupku dužan je optuženi S.P platiti ovom sudu iznos od 600,00 €, a optuženi S.P, K.M.S. i DJ.M solidarno platiti sudu iznos od 44,00€, kao i na&nbsp; paušala kao dijela troškova krivičnog postupka&nbsp; iznose od po 150,00 €, sve prednje na žiro račun Višeg suda br.832-7113-04 u roku od 15 dana od dana pravosnažnosti presude pod prijetnjom prinudnog izvršenja.<br>
<br>
<div style="text-align: center;">
	O b r a z l o ž e nj e</div>
<br>
<br>
&nbsp; Optužnicom VDT-a u Podgorici Kt.br.288/09 koja je činjenično i pravno izmijenjena na glavnom pretresu dana 09.03.2011. godine optuženom S.P i K.M.S. stavljeno je na teret da su izvršili krivično djelo - neovlašćena proizvodnja, držanje i stavljanje u promet opojnih droga iz člana 300 stav 1 Krivičnog zakonika&nbsp; i Đ.M krivično djelo - neovlašćena proizvodnja, držanje i stavljanje u promet opojnih droga iz člana 300 stav 1 Krivičnog zakonika, pri kojoj optužnici je nakon preciziranja činjeničnog opisa ostao njen zastupnik predlažući sudu da optužene oglasi krivim i osudi po zakonu.<br>
<br>
Optuženi S.P se u pretkrivičnom postupku branio ćutanjem, dok je u navodima svoje odbrane u prethodnom postupku u bitnom istakao da se 2003. godine nakon izlaska iz zatvora zaposlio na ribarici, koja je plovila pod zastavom Latvije, da se unazad nekih 7 mjeseci povezao sa izvjesnim ljudima iz Latvije, da je na njihovu ponudu prihvatio da guta ampule sa kokainom, koje bi prenosio za novčanu naknadu iz Buenos Airesa preko Crne Gore i dalje za Latviju, i to sve avionskim letom. Dana 23.12.2009.godine je krenuo avionom iz Argentine za Rim pa za Podgoricu, sa kapsulama u stomaku, došao je kod S., uzeo je ključ od pomoćne prostorije i kapsule izbacio iz sebe. Ističe da S. o tome nije znala ništa. Potom je sa S. i svojim prijateljem Đ.M. pošao da kupe kajmak i krompir u Zagarač i u povratku ih je ispred&nbsp; kafane zaustavila policija i pretresla, a onda u pomoćnoj prostoriji pronašla ovu robu koju je prenosio. Dalje navodi, da je pištolj koji je pronađen svadbarski pištolj, kao i da municija nije prava.<br>
<br>
Na glavnom pretresu optuženi S.P je ostao pri navodima odbrane datom u prethodnom postupku, s tim što je dodao da S. ima ključeve od stana i prodavnice, a da je on imao ključeve i to posebne ključeve od prostora u kom je nađena opojna droga, kao i da je te ključeve predao policiji. Posebno ističe da je S. ulazila u tu prostoriju, ali da nije znala za to čime se bavio a nije ni vidjela opojnu drogu jer je on držao u jednoj staroj kanti sa poklopcem.&nbsp;<br>
<br>
Optužena K.M.S. se u pretkrivičnom postupku branila ćutanjem, dok je u prethodnom postupku i na glavnom pretresu navela da je sa&nbsp; S. u emotivnoj vezi već 10 godina, da on kad dodje kod nje ima na raspolaganju sve ključeve i to ključeve od kafane, prodavnice i pomoćnih prostrija.&nbsp; Kad ode na brod on joj to samo javi,njihov odnos je takav da ona niti provjerava niti pita gdje se on nalazi. Negira bilo kakav odnos sa predmetnom drogom i da kritičnog dana kad je droga pronadjena nije znala niti gdje se nalazi već su joj to pokazali policajci kada su izvukli jednu kantu u pomoćnoj prostoriji. Kritičnog dana je sa S. i Đ. pošla u Zagarač da kupe kajmak i krompir, a po povratku ispred kafane ih je zaustavila policija, pretresla kuću i pomoćne prostorije i lišila slobode. Ponavlja da ona o predmetnoj drogi ništa nije znala. Dodaje da je ovlašćenom policijskom službeniku D. M. prilikom pretresa predala ključeve od prodavnice i kafane, a da su vrata koja povezuju prodavnicu i pomoćnu prostoriju službenici prilikom pretresa nasilno otvorili i ta vrata su bila zaključana i stajala je zavjesa na njima. Ključ od pomoćne prostorije nalazio se kod S.P. i od njega su službenici Uprave policije odnosno službenik D. M. uzeo ključ i otvorio vrata.<br>
<br>
Optuženi Đ.M. ne priznaje krivično djelo i u pretkrivičnom postupku je naveo da je kritičnog dana došao u Danilovgrad u selo Gorica, kod svog prijatelja S.P i njegove supruge S. i da su svi zajedno pošli u selo Zagarač da kupe kajmak, kom prilikom ih je po povratku ispred kafane zaustavila policija, pretresla i privela u PJ Podgorica. Dalje ističe, da je po pretresu njegove kuće u selu Milješu, policija pronašlla 3 kesice praškaste materije, koje nisu opojna droga, već da tamo stoje još od prije 3 godine, kad je uhapšen za istovrsno krivično djelo. Konačno je istakao da mu nije bilo poznato da je S.P unio u Crnu Goru predmetni kokain, a da se sasvim slučajno zadesio tog dana u selu Gorica.&nbsp;<br>
<br>
Sud je u dokaznom postupku na glavnom pretresu proveo sledeće dokaze: na saglasan predlog stranaka pročitao iskaze svjedoka: S. R. dat pred istražnim sudijom ovog suda Ki.br. 263/09 od 25.01.2010. godine, R.V. dat pred istražnim sudijom ovog suda Ki.br. 263/09 od 25.01.2010. godine, F. V. dat pred istražnim sudijom ovog suda Ki.br. 263/09 od 25.01.2010. godine, D. M. dat u prethodom postupku pred istražnim sudijom ovog suda Ki.br. 263/09 od 25.01.2010.godine i sa glavnog pretresa od 07.10.2010. godine,&nbsp; pročitao službenu zabilješku Uprave policije PJ Podgorica sačinjenu dana 24.12.2009. godine; pročitao dva zapisnika o pretresanju stana i drugih prostorija K.M.S., sačinjene od strane Uprave policije Područne jedinice Podgorica Ku.br. 1698/09 od 24.12.2009.godine; pročitao 4 potvrde o privremeno oduzetim predmetima od K.M.S. sačinjene od strane Uprave policije Područne jedinice Podgorica Ku.br. 1698/09 od 24.12.2009.godine; pročitao zapisnik o pretresanju lica S.P sačinjen od strane Uprave policije Područne jedinice Podgorica Ku.br. 1698/09 od 24.12.2009.godine; pročitao zapisnik o pretresanju stana i drugih prostorija S.P sačinjene od strane Uprave policije Područne jedinice Podgorica Ku.br. 1698/09 od 24.12.2009.godine; pročitao dvije potvrde o privremeno oduzetim predmetima od S.P sačinjene od strane Uprave policije Područne jedinice Podgorica Ku.br. 1698/09 od 24.12.2009.godine; pročitao zapisnik o pretresanju lica DJ.M sačinjen od strane Uprave policije Područne jedinice Podgorica Ku.br. 1698/09 od 24.12.2009.godine; pročitao zapisnik o pretresanju vozila marke “Audi A6” reg.br. ......sačinjen od strane Uprave policije Područne jedinice Podgorica Ku.br. 1698/09 od 24.12.2009.godine; pročitao zapisnik o pretresanju stana i drugih prostorija DJ.M sačinjen od strane Uprave policije Područne jedinice Podgorica Ku.br. 1698/09 od 24.12.2009.godine; pročitao 4 potvrde o privremeno oduzetim predmetima od DJ.M sačinjena od strane Uprave policije Područne jedinice Podgorica Ku.br. 1698/09 od 24.12.2009.godine, Pročitao potvrdu o privremeno oduzetim predmetima od DJ. Sanele sačinjena od strane Uprave policije Područne jedinice Podgorica Ku.br. 1698/09 od 24.12.2009.godine; pročitao izvještaj o analizi broj 215000-2944 i 21500-2945 sačinjeni od strane Uprave policije – Forenzičkog centra u Danilovgradu od 15.02.2010. godine kao i nesporedno na glavnom pretresu saslušao vještaka N.G., izvršio uvid u fotodokumentacije Uprave policije Područne jedinice Podgorica i to:17-28-244-2404/3748 od 25.12.2009. godine, 17-28-244-2405/3749 od 25.12.2009. godine, 17-28-244-2403/3747 od 25.12.2009. godine i 50-04-240/09-96/297 od 24.12.2009. godine, pročitao izvode iz kaznene evidencije na ime optuženih S.P i K.M.S. izdat od strane Uprave policije Ispostave Cetinje broj 02-245-8 od 11.01.2010. godine i na ime DJ.M izdat od strane Uprave policije PJ Podgorica broj 11-245/10-11515/2-1924 od 14.05.2010. godine.<br>
<br>
Iz iskaza svjedoka D. M. proizilazi da je kao službenik PJ Podgorica prilikom pretresa prostorija,uzeo snop ključeva od optužene K. M. S. i da je jednim od tih ključeva otvorio ulazna vrata od pomoćne prostorije u kojoj se nalazio predmetni kokain. Optužena K. M. S. mu je tom prilikom rekla kako nema ključ od pomoćne prostorije, već samo od prodavnice. Inače, izmedju prodavnice i te pomoćne prostorije su postojala vrata koja su spajala prodavnicu i pomoćnu prostoriju, i kroz njih se moglo prolaziti, a razlog zašto to oni nisu uradili već su tražili ključeve da se otvore glavna vrata od pomoćne prostorije jeste što nisu znali raspored unutrašnjih prostorija.Vrata izmedju ove dvije prostorije koja je svjedok i na fotoelaboratu pod slikom broj 2 pokazao&nbsp; su bila otvorena&nbsp; i oni ih nisu nasilno otvarali.<br>
<br>
Iz iskaza svjedoka S. R. proizilazi da je kritičnog dana sjedao sa S. i K. u kafani i da je oko 11h pošao za selo Velestovo. Tom prilikom nije vidio Đ., a ne sjeća se ni da je bilo priče o kupovini krompira i kajmaka.&nbsp;&nbsp;<br>
<br>
Iz iskaza svjedoka R. V. proizilazi da ga je kritičnog dana pozvala K.M.S., da bi je on povezao sa F. V., kako bi kupila od njega kajmak. Tom prilikom, sa njom su došli S. P.&nbsp; i&nbsp; Đ.M.<br>
<br>
Iz iskaza svjedoka F. V. proizilazi da su kritičnog dana u kafanu kod R. došli S.P, K.M.S. i još jedan čovjek kojeg ne poznaje radi kupovine kajmaka.<br>
<br>
Iz sadržine službene zabilješke Uprave policije PJ Podgorica sačinjene dana 24.12.2009.godine proizilazi da su službenici Uprave policije koji su vršili pretres kritičnog dana pomoćnih prostorija koje drži K.M.S., pronašli opojnu drogu kokain u ampulama.<br>
<br>
Iz sadržine dva zapisnika o pretresanju stana i drugih prostorija K.M.S. sačinjenih od strane Uprave policije Područne jedinice Podgorica Ku.br. 1698/09 od 24.12.2009.godine proizilazi da je pretresom pomoćne prostorije na podu pronađena 1 metalna kanta plave boje sa metalnim rukohvatom, u kojoj se nalazi 135 zamotuljaka valjkastog oblika, koje sadrže praškastu materiju nalik na opojnu drogu kokain, lična karta i vozačka dozvola na ime S.P, jedan mobilni telefon marke "Nokia" 2600C sa T-mobile sim karticom, jedan mobilni tel. "Nokia" 1110 sa T-mobile sim karticom, u torbi crne boje pronađeni: pasoš Crne Gore na ime S.P, jedan mob.telefon marke "Nokia" sa sim karticom, jedna putna karta države Argentine, 5 računa "Western Union" na ime S.P, jedna priznanica za iznos od 1631,45 evra, jedna priznanica za iznos od 1.631,45 eura na ime S.P, tri avio kupona na ime S.P, jedan list papira izvučen faksom izdat od "Montenegro Airlines" na ime S.P, jedan notes crvene boje na kojima su zapisana imena i brojevi telefona, mobilni telefon "Samsung"&nbsp; E1120 sa T-mobile sim karticom u istom, jedna putna sportska torba&nbsp; marke "Adidas" sa ličnim stvarima S.P, jedan kofer plave boje sa natpisom "Vital Travel" sa ličnim stvarima S.P, jedna crna platnena torba sa lap topom sa natpisom "Rodeio", jedan&nbsp; mob.tel."Nokia" 1600 sa T-com karticom, dva ključa od kojih je jedan veći od spoljnih vrata a drugi manji sa natpisom "”Titan” od unutrašnjih vrata kafane, dva ključa od kojih je jedan sa natpisom&nbsp; "Fafer" od katanca prodavnice a drugi od ulaznih vrata prodavnice sa natpisom "3m", jedna sportska torba plave boje "Spalding"u kojoj se nalaze lične stvari S.P, kofer crne boje sa garderobom kao i list papaira - zahtjev za izdavanje vize ambasade Njemačke za S.P, dva elektronska tiketa izdata od Montenegro Airlinesa, jedan list papira - elektronska karta na ime S.P, jedan list&nbsp; - ugovor&nbsp; o oročenom štednom ulogu u Oportunity banku na ime S.P, jedna lična karta - poništena na ime S.P, a što je sve konstatovano sa 4 potvrde o privremeno oduzetim predmetima od K.M.S. sačinjene od strane Uprave policije Područne jedinice Podgorica Ku.br. 1698/09 od 24.12.2009.godine.<br>
<br>
Iz sadržine zapisnika o pretresanju lica S.P sačinjen od strane Uprave policije Područne jedinice Podgorica Ku.br. 1698/09 od 24.12.2009. godine proizilazi da je pronadjeno: novac u iznosu od 140€ u apoenima od 2x50, 1x20€, 2x10€, novac u iznosu od 400€ u apoenima od 20x20dolara, novac u iznosu od 200 pesosa u apoenima od 1x50 pesosa, 1x20 pesosa, 13x10 pesosa; novac u iznosu od 40 bolivijskih venti, više papirnih isječaka sa ispisanim imenima brojevima telefona i adresama; dvije plastificirane kartice "CKB" banke na ime Pero S.; omot agencije R-tours u kojem se nalazi jedna putna isprava pasoš poništena na ime S.P; dvije elektronske kartice izdate od Grand travel agencije u Podgorici, za avionske letove na relaciji Podgorica - Rim - Rim - Podgorica i druga karta Rim - Buenos Aires - Buenos Aires - Rim na ime S.P što je konstatovano potvrdom o privremeno oduzetim predmetima Ku - 1648/09 od 24.12.2009.godine.<br>
<br>
Iz sadržine zapisnika o pretresanju stana i drugih prostorija S.P Ku - 1698/09 od 24.12.2009.godine sačinjen od strane Uprave policije proizilazi da je pronađeno: jedan pištolj "norica magnum m f92" sa okvirom i 7 komada municije za isti 9mm, jedna kutija sa 41 komadom municije istog kalibra, jedan je mobilni telefon "Philips" ted838/4x, bez sim kartice sa punjačem za isti, više listića papira sa ispisanim raznim porukama i brojevima telefona, isječak od&nbsp; avio karte na ime V. P. na relaciji Budapest - Amsterdam, jedna plastificirana kartica za telefonski aparat i jedna video kaseta na kojoj je ispisana sledeća sadržina : Durres - Albania - Bježania, a što je sve konstatovano sadržinom potvrde o privremeno oduzetim stvarima&nbsp; sačinjene od strane Uprave policije Područne jedinice Podgorica Ku.br. 1698/09 od 24.12.2009.godine;<br>
<br>
Iz sadržine&nbsp; zapisnika o pretresanju lica DJ.M sačinjen od strane Uprave policije Područne jedinice Podgorica Ku.br. 1698/09 od 24.12.2009.godine proizilazi da je oduzet: novac u iznosu 1020€ u lijevom džepu od pantalona&nbsp; i to u apoenima od 1x200, 6x100, 4x50, 2x10€, jedan mobilni telefon marke "Sumsung D880" sa Promonte sim&nbsp; karticom u istom i M-tel sim karticom u istom,&nbsp;&nbsp; jedan mobilni telefon i model Samsung&nbsp; SGH-x680 sa Promonte karticom, 1 mobilni telefon marke i modela Nokia 1208 sa Promonte sim karticom, jedna plastificirana kartica,&nbsp; tri sim kartice, T - mobile sim kartica, sim kartica imsi broja, što je sve konstatovano sa 3 potvrde o privremeno oduzetim stvarima. Iz sadržine zapisnika o pretresanju vozila marke “Audi A6” reg.br. .......sačinjen od strane Uprave policije Područne jedinice Podgorica Ku.br. 1698/09 od 24.12.2009.godine proizilazi da je oduzeto predmetno vozilo a što je konstatovano potvrdom o privremeno oduzetim predmetima Ku - 1698/09 od 24.12.2009.godine.<br>
<br>
Iz sadržine potvrde o privremeno oduzetim predmetima na ime DJ. Sanele sačinjena od strane Uprave policije Područne jedinice Podgorica Ku.br. 1698/09 od 24.12.2009.godine proizilazi da su oduzete: jedna veća providna pvc kesu sa sadržajem u istoj praškaste materije bijele boje n.n. porijekla za koju se pretpostavlja da je opojna droga kokain; digitalna vaga marke "Tomopol "P80, koverta bijele boje imenom advokata F. S. iz Rima, ime konzula R.S. Lj. M. kao ime lica A. M.; jedan zamotuljak od pvc kese sa sadržajem u istom praškaste materije bijele boje n.n. porijekla za koju se pretpostavlja da je opojna droga kokain; jedna velika kesa s natpisom "Conao" u kojoj se nalaze dvije prazne, manje pvc kese i papir, jedan veća pvc kesa u kojoj se nalazi praškasta materija bijele boje n.n. porijekla za koju se pretpostavlja da je opojna droga kokain; 25 komada municije 38 speciala, 32 komada municije kal. 7.65 mm, pasoš na ime R., mob.tel.marke "Nokia" model 2630 sa M-tel sim karticom; elektro šok marke "Panter".<br>
<br>
Iz fotodokumentacije Uprave policije Područne jedinice Podgorica i to:17-28-244-2404/3748 od 25.12.2009. godine, 17-28-244-2405/3749 od 25.12.2009. godine, 17-28-244-2403/3747 od 25.12.2009. godine i 50-04-240/09-296/297 od 24.12.2009. godine,proizilazi da su isti sačinjeni povodom izvršenih pretresanja i tom prilikom oduzetih predmeta.&nbsp;<br>
<br>
Iz sadržine izvještaja o analizi broj 215000-2944 i 21500-2945 sačinjeni od strane Uprave policije – Forenzičkog centra u Danilovgradu od 15.02.2010. godine, sud je utvrdio da je na vještačenje&nbsp; dostavljena: jedna plastična kesa sa sadržajem praškaste supstance bijele boje, neto mase m=166.19g; jedna digitalna vaga; jedan manji zamotuljak od plastične kese sa sadržajem praškaste supstance bijele boje, neto mase m=10.65g; jedna plastična kesa&nbsp; u kojoj se naleze: veći zamotuljak od plastične kese sa sadržajem praškaste supstance bijele boje, neto mase m=286.67g i jedan isječak od papira i jedna metalna kanta, plave boje, oblijepljeni crnom izolir trakom u kojoj se nalazi 135 zamotuljaka, valjkastog oblika, od plastične kese sa sadržajem praškaste supstance, bijele boje, oblijepljeni crnom izolir trakom i providnom folijom, ukupno neto mase m=1.018. Hemijskom analizom primjenom hemijskih metoda tankoslojnom hromatografijom i gasnom hromatografijom sa masenim spektrometrom utvrđeno je da je analizom uzorka praškaste materije bijele boje u plastičnim kesama neto mase m=166,19g i m=285,67g utvrđeno je prisustvo benzokaina; analizom uzorka praškaste supstance neto mase m=10,65g utvrđeno je prisustvo benzokaina i lidokaina; dok je analizom uzorka izuzetog sa digitalne vage utvrđeno je prisustvo kokaina, lidokaina i benzokaina; svi uzorci izuzeti iz 135 zamotuljaka, valjkastog oblika sa sadržajem praškaste supstance bijele boje sadrže kokain. Benzokain i lidokain su supstance koje&nbsp; djeluju na centralni nervni sistem, ali se ne nalaze se na listi opojnih droga, dok je kokain supstanca koja djeluje na centralni nervni sistem&nbsp; i nalazi se na listi opojnih droga. (Službeni list SRJ, br.44/2002), dok iz usmenog nalaza i mišljenja vještaka N. G. koja je saslušana na glavnom pretresu, proizilazi da lidokain i bezokain pripadaju grupi lokalnih anestetika, da se ne nalaze na listi opojnih droga, ali da se miješaju sa opojnom drogom kokain i da se kao takve mogu naći na ilegalnom tržištu Crne Gore. Što se tiče smjesa odnosno supstanci koje su u Forenzičkom centru dostavljene i njoj kao vještaku,a koje su pronadjene prilikom pretresa kuće DJ.M, osim veće količine smjese lidokaina i bezokaina, na digitalnoj vagi koja je dostavljena na vještačenje na njoj se nalaze tragovi lidokaina,bezokaina i kokaina, a pod tragovima se podrazumijevaju nemjerljive količine tih supstanci i instrumentalnom metodom su pokazale da uzorak koji je dostavljen sa digitalne vage sadrži sve ove tri komponente odnosno čestice ove tri smjese.<br>
<br>
Sud je cijenio navedeni izvještaj o vještačenju i nalaz i mišljenje vještaka hemijske struke G. N. kao stručan, objektivan i jasan, baziran na pravilima nauke, a na koji ni stranke nisu imale primjedbi.<br>
<br>
Na osnovu naprijed izložene činjenične gradje koja proizilazi iz sadržine dokaza provedenih u postupku sud je utvrdio da su optuženi S.P i K.M.S. počinili krivično djelo neovlašćena proizvodnja, držanje i stavljanje u promet opojnih droga iz člana 300 stav 1&nbsp; Krivičnog zakonika, kao i optuženi DJ.M krivično djelo neovlašćena proizvodnja, držanje i stavljanje u promet opojnih droga iz člana 300 stav 1 Krivičnog zakonika,&nbsp; a za ovako utvrđeno&nbsp; činjenično stanje, sud daje sledeće razloge:<br>
<br>
Cijeneći navedene dokaze svaki pojedinačno, dovodeći ih u međusobnu vezu jedan sa drugim i sa odbranama optuženih, a radi što boljeg rješavanja ove krivičnopravne stvari, sud je na nesumnjiv način utvrdio da je optuženi S.P, dana 23.10.2009. godine neovlašćeno unio u Crnu Goru opojnu drogu kokain, na način što je prethodno upakovani kokain u 135 ampula, neto težine 1.018 grama progutao i avionskim letom iz Buenos Airesa preko Rima došao u Podgoricu. Došavši u Podgoricu, pošao je u Danilovgrad u selo Gorica, kod svoje nevjenčane supruge K.M.S. i u jednoj pomoćnoj prostoriji, predmetni kokain izbacio iz sebe u jednu metalnu kantu, te isti tako neovlašćeno radi prodaje zajedno sa optuženom K. M. S držali&nbsp; u pomoćnoj prostoriji prodajnog objekta vlasništvo optužene K.M.S.&nbsp;<br>
<br>
Prednje je nesumnjivo utvrdjeno iz odbrane optuženog S.P koji je naveo da je predmetnu drogu progutao u ampulama i to u količini od 135 ampula,&nbsp; te je tako unio u Crnu Goru avionskim letom iz Buenos Airesa preko Rima do Podgorice, nakon čega je predmetnu drogu izbacio iz sebe i držao je u metalnoj kanti u pomoćnoj prostoriji. Ove činjenice potvrdjene su i materijalnim dokazima i to prvenstveno zapisnicima o pretresanju prostorija i potvrdama o privremenom oduzimanju stvari i predmeta sačinjenih od strane Uprave policije Područne jedinice Podgorica Ku.br. 1698/09 od 24.12.2009. godine iz kojih se utvrdjuje da su prilikom pretresa pomoćne prostorije u metalnoj kanti pronadjena ampule i to u količini od 135 komada, a da se u istim nalazila opojna droga kokain potvrdjeno je nalazom i mišljenjem vještaka hemijske struke, te konačno fotoelabortom koji je sačinjen povodom izvršenog pretresanja pomoćne prostorije prodajnog objekta vlasništvo K.M.S..<br>
<br>
Dio odbrane optuženog S.P u kome navodi da predmetnu drogu nije držao radi dalje prodaje kao i da je istu namjeravao da proslijedi odredjenim licima iz Latvije, po čijem i nalogu prenio, sud nije prihvatio jer je taj dio odbrane neistinit i opovrgnut je provedenim dokazima. Naime, prilikom pretresa prostorija u kojima boravi i stvari koje pripadaju optuženom S.P a prvenstveno se misli na pronadjene uplatnice Western Uniona na kojima su notirana imena albanskih državljana, kao lica koja su uplatila odredjene svote novca optuženom, i za koje se optuženi izjasnio da ne zna o kojim se licima radi, i da su to vjerovatno lica iz Latvije, ukazuju sudu da je droga bila namijenjena za dalju prodaju u koju svrhu ju je i optuženi S.P izbacio iz sebe i držao u metalnoj kanti radi dalje prodaje.<br>
<br>
Optužena K.M.S. negirala je izvršenje krivičnog djela koje joj je stavljeno na teret, braneći se da nije znala za taj predmetni kokain niti joj je bilo poznato da je to optuženi S.P sa sobom donio iz Buenos Airesa i izbacio ga iz sebe u prostoriju koja predstavlja pomoćni dio njenog prodajnog objekta, te da ga je držao u metalnoj kanti. Navode odbrane ove optužene sud nije prihvatio, već ih je ocijenio kao neistinite, kao ni dio iz odbrane optuženog S.P koji je izjavio da je predmetna droga lično njegova, odnosno da za istu nije znala K.M.S., tako da je ovaj dio njegove odbrane ocijenio usmjerenim i sračunatim na pomaganje u krivičnopravnom statusu optužene K.M.S.,a ovo sa razloga da je sa optuženom u vanbračnoj zajednici pa je i te kako motivisan da svu odgovornost preuzme na sebe.&nbsp; Ono što je nesporno utvrdjeno jeste da je optužena K.M.S. vlasnica prodajnog objekta uz koji se nalazi i pomoćna prostorija koju je ona koristila i u kojoj su bile njene stvari, što upućuje sud na zakljačak da je u te prostorije K.M.S. ulazila i to i za vrijeme dok se predmetna droga nalazila u toj prostoriji. Takodje kao nesporno je utvrdjeno da su se ampule koje je izbacio iz sebe S.P nalazile u metalnoj kanti u jednom dijelu pomoćne prostorije i to nepokrivene, odnosno iste su bile na vidnom mjestu bez poklopca na kanti, a što se sve utvrdjuje iz fotoelaborata kao i iz iskaza svjedoka D. M. koji je posvjedočio da je&nbsp; ključeve od prostorija zatražio od optužene K.M.S. i da je te ključeve upravo dobio od nje, da se iz pomoćne prostorije osjećao nepodnošljiv smrad, a da je nakon ulaska u istu u metalnoj kanti koja je bila bez poklopca, otvorena, vidio veću količinu ampula u kojima se nalazila praškasta supstanca za koju su pretpostavljali da se radi o kokainu, što sve upućuje sud na zaključak da je pri takvom stanju stvari i optužena K.M.S. morala osjetiti nepodnošljiv smrad koji se osjećao u toj prostoriji, a ovo sve iz razloga kako i na koji način je optuženi S.P izbacio ampule iz sebe u kojima se nalazila opojna droga kokain. Pri ovako utvrdjenim nespornim činjenicama sud zaključuje da je i optužena K.M.S. znala da se navedena opojna droga kokain nalazi u pomoćnoj prostoriji u kanti bez poklopca, i da je tu izbacio njen prijatelj sa kojim se nalazi u emotivnoj vezi optuženi S.P, pa je na taj način ista zajedno sa optuženim S.P. držala ovu opojnu drogu radi njene dalje prodaje. Neprihvatljivi su navodi odbrane ove optužene da je ključeve od te pomoćne prostorije imao samo S.P i da je u toj prostoriji samo on boravio, jer nije logično da obzirom da je tek bio stigao iz inostranstva gdje se nalazio duži vremenski period, a što je utvrdjeno i iz njegove odbrane, da mu ona odmah preda ključeve i da samo on sa njima raspolaže dok iz fotoelaborata koji je sačinjen prilikom pretresa navedenih prostorija se vidi da u toj prostoriji postoje odredjene police, te frižider za sladoled i druge stvari koje su namijenjene za prodajni objekat, a što sve ide u prilog zaključku suda da je optužena na taj način bila upoznata sa svim onim što se nalazi u toj prostoriji.<br>
<br>
Da je predmetni kokain namijenjen daljoj prodaji ukazuje prije svega i količina iste, jer se radi o velikoj količni ove opojne droge, načinu&nbsp; na koji je upakovana,&nbsp; jer je 1.018. grama podijeljeno u 135 posebnih pakovanja-ampula, kao i mjesto na kome je ista bila sakrivena.<br>
<br>
Iz sadržine zakonske odredbe iz čl. 300. st. 1. Krivičnog zakonika prozilazi da su ovom odredbom predvidjena tri osnovna oblika ovog krivičnog djela i to neovlašćena proizvodnja, držanje i neovlašćeno stavljanje u promet opojnih droga, da je za iste zajedničko da su upravljena protiv istog zaštitnog objekta, da se vrše neovlašćeno, da imaju isti predmet izvršenja i istu posljedicu i da se mogu izvršiti sa umišljajem, dok je ono što ih razlikuje radnja izvršenja. Prema radnji izvršenja ovo kriv.djelo se može pojaviti u raznim oblicima koji su u navedenoj zakonskoj odredbi alternativno propisani, ali ono što je bitno jeste, da kupovanje, držanje ili prenošenje opojne droge, ili posredovanje u kupovini ili prodaji mora biti izvršeno radi prodaje.&nbsp;&nbsp;<br>
<br>
Primijenjeno na konkretnu pravnu stvar, ovaj sud je zaključio da su se u radnjama optuženih S.P i K.M.S. stekli svi bitni elemetni bića krivičnog djela iz člana 300 stav&nbsp; 1 Krivičnog zakonika, obzirom da je u postupku nesumnjivo dokazano da su optuženi S.P i K.M.S. dana 23.12.2009. godine neovlašćeno radi prodaje držali 1.018 grama kokana, supstance proglašene za opojnu drogu Rješenjem o utvrdjivanju opojnih droga i to&nbsp; u pomoćnoj prostoriji prodajnog optužene&nbsp; K.M.S. a koji se nalazi u mjestu Gorica opština Danilovgrad, u čemu su otkriveni 24.12.2009.godine. Da se radi o opojnoj drogi kokainu koji je namijenjen za dalju prodaju sud zaključuje prvenstveno iz odbrane optuženog S.P, kao i iz količine opojne droge koja je pronadjena prilikom pretresa navedenih prostorija.<br>
<br>
Sud je posebno cijenio psihički odnos optuženih prema izvršenom krivičnom djelu i nesumnjivo zaključio da su optuženi S.P i K.M.S. predmetno djelo izvršili sa direktnim umišljajem. Na to ukazuje način na koji su optuženi S.P i K.M.S. držali opojnu drogu u zaključanoj pomoćnoj prostoriji skrivenu u metalnoj kanti, što upućuje sud na zaključak da su postupali neovlašćeno tj. da su svjesni da nemaju potrebna ovlašćenja za držanje odnosno stavljanje u promet opojnih droga, što znači da je kod ovih optuženih postojala svijest o svim obilježjima krivičnog djela i htjenje njegovog izvršenja, a što ih sve čini pravno odgovornim.<br>
<br>
Krivično djelo za koje su optuženi oglašeni krivim i krivično pravno odgovornim je djelo sa blanketnom dispozicijom, pa je kod ovih djela pored navođenja činjenica i okolnosti koje čine krivična djela u pitanju a o kojima se sud izjasnio, bilo nužno navesti i materijalni propis od koga zavisi postojanje ovog djela. Naime, Zakonom o proizvodnji i prometu opojnih droga ("Sl.list SRJ" br.13/91) opojne droge utvrđuje rješenjem funkcioner koji rukovodi saveznim organima uprave nadležnim za poslove zdravstva. Rješenjem o utvrđivanju opojnih droga ("Sl.list SRJ" 44/02), kokain je proglašen za opojnu drogu i nalazi se na listi opojnih droga.&nbsp;<br>
<br>
Optuženi DJ.M. je negirao izvršenje krivičnog djela iz oblasti opojnih droga koje mu je optužnicom stavljeno na teret, braneći se da su lidokain i benzokain koji je pronadjen u njegovoj kući kao i digitalna vaga sa tragovima ovih supstanci i kokaina, ostali još iz ranijeg perioda zbog koga je on ranije bio osudjivan, kao i na zadnjem glavnom pretresu je naveo činjenicu da je i konzument ove opojne droge.&nbsp; Navode ovakve odbrane optuženog DJ.M. sud nije prihvatio već ih je odbacio kao neistinitim i neutemeljenim na izvedenim dokazima. Naime, nesporno je sud utvrdio da je prilikom pretresa kuće optuženog pronadjena veća količina supstanci benzokaina i lidokaina, te&nbsp; mješavina koja sadrži kokain, lidokain i benzokain, čiji tragovi su pronadjeni na vagi koja je izuzeta iz njegove kuće,&nbsp; što je hemijskom analizom vještaka hemijske struke N. G. i potvrdjeno, dok je ovaj vještak potvrdio sudu da se smjese lidokaina i benzokaina na ilegalnom tržištu Crne Gore mogu pronaći kao smješe koje se miješaju sa kokainom. Imajući u vidu ovako nesporno utvrdjene činjenice, a to je da je u kući optuženog DJ.M. pronadjena vaga za precizno mjerenje, koja predstavlja instrument koji se koristi prilikom pripremanja količina za dalju prodaju jer je neprihvatljivo i nelogično za sud da se u kući drži vaga za precizno mjerenje na kojoj se nalaze tragovi smješe kokaina, lidokaina i benzokaina, te veća količina benzokaina i lidokaina kao supstanci koje se miješaju sa kokainom, pa ako se ovo dovede u vezu sa odbranom optuženog iz prethodnog postupka gdje je iznio da nije konzument opojne droge ,onda sud zaključuje da je ova vaga služila isključivo za mjerenje supstance koja sadrži kokain, lidokain i benzokain a koja je namijenjena daljoj prodaji. Dovodeći u vezu ove činjenice, sa činjenicom da je optuženi DJ.M. do sada više puta osudjivano lice iz oblasti opojnih droga, te da je&nbsp; protiv njega u toku još jedan postupak iz oblasti opojnih droga,sud zaključuje da se optuženi DJ.M. u periodu od početka avgusta pa sve do dana dok nije otkriven bavio prodajom opojne droge kokaina, bez obzira na činjenicu što je izostala kao utvrdjena činjenica o kojoj količini opojne droge kokaina se radi. Navode iz odbrane optuženog DJ.M. koje je iznio na zadnjem glavnom pretresu u ponovljenom postupku da je konzument opojne droge kokaina još od 1981. godine i to samo kokaina, sud je odbacio kao neistinite, i neutemljene u provedenim dokazima i o istim neće davati neke šire razloge.<br>
<br>
Odlućujući o krivičnoj sankciji za optuženog S.P, sud je u smislu odredbe čl.42 Krivičnog zakonika, cijenio sve okolnosti koje utiču da kazna bude manja ili veća, pa je u odsustvu olakšavajućih okolnosti optuženom,&nbsp; kao otežavajuće okolnosti cijenio&nbsp; njegovu raniju osudjivanost a što je utvrdjeno iz izvoda iz kaznene evidencije Uprave policije Ispostave Cetinje broj 02-245-8 od 11.01.2010. godine, te količinu predmetne opojne droge, izrekao kaznu zatvora u trajanju od 6 godina, nalazeći da će se ovako izrečenom kaznom u okviru opšte svrhe krivičnih sankcija iz člana 4 stav 2 Krivičnog zakonika, postici posebna svrha kažnjavanja iz člana 32 Krivičnog zakonika da optuženi ubuduće ne vrši ovakva ili slična krivična djela, te da je izrečena kazna adekvatna konkretnoj težini krivičnog djela u pitanju, te opasnosti optuženog kao izvršioca.&nbsp;<br>
<br>
Odlučujući o krivičnoj sankciji za optuženu K.M.S. sud je&nbsp; u smislu odredbe člana 42 Krivičnog zakonika, cijenio sve okolnosti koje utiču da kazna bude manja ili veća, pa je na strani ove optužene u odustvu otežavajućih okolnosti kao olakšavajuće okolnosti cijenio da se radi o ženi&nbsp; srednjih godina, majci jednog djeteta, koja je do sada bila neporočnog vladanja odnosno neosudjivana, a što je sve utvrdjeno iz izvoda iz kaznene evidencije izdat od strane Uprave policije Ispostave Cetinje broj 02-245-8 od 11.01.2010. godine,&nbsp; pa je ove okolnosti cijenio kao osobito olakšavajuće i našao da ima mjesta primjeni članova 45 i 46 Krivičnog zakonika i ublažio kaznu ispod zakonom propisanog miminuma, smatrajući da će se izrečenom kaznom u trajanju od 10 mjeseci zatvora, ostvariti u okviru opšte svrhe krivičnih sankcija iz člana 4 stav 2 Krivičnog zakonika&nbsp; i posebna svrha kažnjavanja iz člana 42 Krivičnog zakonika&nbsp; da optužena ubuduće ne vrši ovakva ili slična krivična djela,a da je izrečena kazna adekvatna konkretnoj težini krivičnog djela u pitanju, kao i opasnosti optužene kao izvršioca.<br>
<br>
Odlučujući o krivičnoj sankciji za optuženog DJ.M., sud je u smislu odredbe čl.42 Krivičnog zakonika, cijenio sve okolnosti koje utiču da kazna bude manja ili veća, pa je u odsustvu olakšavajućih okolnosti optuženom, a kao otežavajuće okolnosti cijenio njegovu raniju osudjivanost za istovrsno krivično djelo,što je utvrdjeno iz izvoda iz kaznene evidencije izdat od strane Uprave policije PJ Podgorica broj 11-245/10-11515/2-1924 od 14.05.2010. godine, pa je ovom optuženom utvrdio kaznu zatvora u trajanju od 3 godine i 4 mjeseca, a kao već utvrdjenu uzeo je kaznu zatvora izrečenu pravosnažnom presudom Višeg suda u Podgorici K.br. 63/10 od&nbsp; 15.10.2010. godine u trajanju od 4 mjeseca, a shodno članu 50 stav 1 Krivičnog zakonika, a potom mu izrekao jedinstvenu kaznu zatvora&nbsp; u trajanju od 3 godine i 6 mjeseci, nalazeći da će se ovako izrečenom kaznom u okviru opšte svrhe krivičnih sankcija iz člana 4 stav 2 Krivičnog zakonika, postici posebna svrha kažnjavanja iz člana 32 Krivičnog zakonika da optuženi ubuduće ne vrši ovakva ili slična krivična djela, te da je izrečena kazna adekvanta konkretnoj težini krivičnog djela u pitanju, te opasnosti optuženog kao izvršioca.&nbsp;<br>
<br>
Na osnovu člana 51 stav 1 Krivičnog zakonika optuženim S.P, K.M.S. i DJ.M.&nbsp; se u izrečenu kaznu zatvora uračunava vrijeme provedeno u pritvoru, i to u odnosu na optuženog S.P. od 23.12.2009.godine pa nadalje, obzirom da je istom produžio pritvor nakon izricanja presude. U odnosu na optuženu K.M.S. od 24.12.2009. godine do 15.10.2010. godine, a u odnosu na optuženog DJ.M. od 24.12.2009.godine do 16.02.2010. godine, tako da će ostatak kazne izdržati nakon pravosnažnosti presude.<br>
<br>
Na osnovu člana 300 stav 7 Krivičnog zakonika od optuženog S.P. trajno je oduzeto 1.018 grama kokaina spakovanih u 135 ampula, i ista se ima uništiti.<br>
<br>
Na osnovu čl.199 i 202 Zakonika o krivičnom postupku dužan je optuženi S.P. platiti ovom sudu iznos od 600,00 €, a koji troškovi se odnose na isplatu braniocu po službenoj dužnosti advokatu D. B.; optuženi S.P., K.M.S. i DJ.M. iznos od 44,00€ na ime isplate vještaku N. G., te na ime paušala kao dijela troškova krivičnog postupka svi optuženi&nbsp; iznose od po 150,00 €, sve prednje na žiro račun Višeg suda br............. u roku od 15 dana od dana pravosnažnosti presude pod prijetnjom prinudnog izvršenja.<br>
<br>
Sa izloženog je odlučeno kao u izreci presude.<br>
<div style="text-align: center;">
	VIŠI SUD U PODGORICI<br>
	Dana 18.03.2011.&nbsp; godine</div>
<br>
<br>
ZAPISNIČAR&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; PREDSJEDNIK VIJEĆA-SUDIJA<br>
Sanja Radosavović s.r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Valentina Pavličić s.r.<br>
<br>
<br>
Za tačnost otpravka ovjerava<br>
____________________<br>
<br>
PRAVNA POUKA: Protiv ove presude dozvoljena je žalba Apelacionom sudu Crne Gore u roku od 15 dana od dana prijema pismenog otpravka presude, a preko ovog suda.<br>
<br>
<br>
<br>
<br>

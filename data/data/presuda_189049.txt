<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#C0504D;font-family:'Arial'}
.span3{color:#7030A0;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span class="span1">K.br. 19/16</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U CETINJU, prvostepeni, krivični, sudija Jelena Perović Kovačević, uz učešće Milene Banović, kao zapisničara, u krivičnom postupku protiv okrivljenog Lj. B. iz C. zbog krivičnog djela teška tjelesna povreda iz čl. 151 st. 1 Krivičnog zakonika Crne Gore, odlučujući o  optužnom predlogu Osnovnog državnog tužilaštva u Cetinju Kt br. 5/16 od 18.02.2016. godine, koju je je na glavnom pretresu zastupala Sanja Radunović, državni tužulac u Osnovnom državnom tužilaštvu u Cetinju,  nakon glavnog i javnog pretresa, održanog dana 05.05.2016. godine u prisustvu okrivljenog i stranaka donio je i javno objavio</span>
</p>
<p>&nbsp;</p>
<p style="text-align:center;">
<span class="span1">PRESUDU</span>
</p>
<p>&nbsp;</p>
<p>
<span class="span1">OKRIVLJENI: Lj. B., JMBG ..., od oca M. i majke N. , rođene Lj., rođen .... godine u C., gdje i prebiva, državljanin C. G., nezaposlen, neoženjen, sa završenom Osnovnom  školom, osuđivan: presudom Osnovnog suda u Kotoru K.br.93/07 od 25.06.2009. godine, zbog krivičnog djela omogućavanje uživanja opojnih droga iz člana 301.stav 1. KZ-a, na kaznu zatvora u trajanju od šest mjeseci, presudom Osnovnog suda u Cetinju K.br.40/04 od 12.11.2004. godine, zbog krivičnog djela teška krađa iz čl. 240 KZ-a, na kaznu zatvora u trajanju od  tri  meseca i presudom Višeg suda u Podgorici K.br. 3/98 od 25.02.2002. godine, zbog krivičnog djela neovlašćana proizvodnja i stavljanje u promet opojnih droga iz čl. 245 st.1 KZ SRJ i krivičnog djela omogućavanje uživanja opojnih droga iz čl. 246 st.1 KZ SRJ, na kaznu zatvora  u tajanju od jedne godine, </span>
</p>
<p>
<span class="span1"> </span>
</p>
<p style="text-align:center;">
<span class="span1"> K R I V     J E</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 21.12.2015. godine, oko 15,40 časova u ulici  B. P. u C., svjestan svog djela čije je izvršenje htio, znajući da je njegovo djelo zabranjeno, teško tjelesno povrijedio oštećenog S. Đ. iz C., na način što je oštećanom zadao jedan udarac stisnutom pesnicom u predjelu glave, od kojeg udarca je oštećeni pao na tlo, gdje mu je okrivljeni zadao više udaraca nogama u predjelu tijela, kojom prilikom mu je nanio  tešku tjelesnu povredu u vidu: preloma nosnih kostiju sa dislokacijom, sa prisutnim crvenilom u predjelu desne jagodice i nosa, i ranama oguljotinama desne strane lica, </span>
</p>
<p>&nbsp;</p>
<p>
<span class="span1">- čime je izvršio krivično djelo  teška tjelesna povreda iz čl. 151 st.1 Krivičnog zakonika Crne Gore.</span>
</p>
<p>
<span class="span1">Pa ga sud primjenom navedene zakonske odredbe i čl.2,4,5,15,32,36,41,42 i 45 Krivičnog zakonika Crne Gore i čl.226,229 i 374 Zakonika o krivičnom postupku </span>
</p>
<p>&nbsp;</p>
<p style="text-align:center;">
<span class="span1">OSUĐUJE</span>
</p>
<p>&nbsp;</p>
<p>
<span class="span1">Na kaznu rad u javnom interesu u trajanju od </span><span class="span1">180 (stoosamdeset) časova</span><span class="span1">, a koja kazna će se izvršiti za vrijeme od 6 (šest) mjeseci, stim što ne može biti duža od 60 (šezdeset) časova u toku 1 (jednog) mjeseca.</span>
</p>
<p>&nbsp;</p>
<p>
<span class="span1">Ukoliko okrivljeni ne bude vršio rad u javnom interesu, ova kazna će se zamijeniti kaznom zatvora, tako što će se za svakih započetih 60 (šezdeset) časova rada u javnom interesu, zamijeniti kaznom zatvora u trajanju od 1 (jednog) mjeseca.</span>
</p>
<p>&nbsp;</p>
<p>
<span class="span1">Obavezuje se okrivljeni da na ime troškova krivičnog postupka uplati na račun Budžeta Crne Gore iznos od 38,50€, te na ime sudskog paušala iznos od 50,00€, u roku od 15 dana po pravosnažnosti presude pod prijetnjom prinudne naplate.</span>
</p>
<p>&nbsp;</p>
<p style="text-align:center;">
<span class="span1">Obrazloženje</span>
</p>
<p>&nbsp;</p>
<p>
<span class="span1">Optužnim prelogom Osnovnog državnog tužilaštva u Cetinju Kt br.5/16 od 18.02.2016. godine, okrivljenom Lj. B. stavljeno je na teret da je izvršio krivično djelo teška tjelesna povreda iz čl. 151 st. 1 KZ CG. Zastupnik optužbe je u završnoj riječi ostao pri podnijetom optužnom predlogu i predložio sudu da okrivljenog oglasi krivim i osudi po zakonu.</span>
</p>
<p>&nbsp;</p>
<p>
<span class="span1">Okrivljeni je u svojoj odbrani naveo da živi u C. u ul. B. br. .., u kući u kojoj pored njegove porodice živi još i porodica S. Đ. i porodica K. U poslednje vrijeme više boravi u B. P. zbog porodičnih obaveza, a u drugoj polovini decembra mjeseca 2015. godine, tačnog datuma se ne sjeća, došao je na C. Toga dana, u večernjim časovima, kod njega je došao S. Đ., sa kojim je inače imao dobre komšijske odnose. U razgovoru mu je pomenuo da mu je zamjerio iz razloga što su do njega došle priče da Đ. govori kako se kod njega okuplaju narkomani i na tome se sve završilo bez ikakve rasprave ili svađe. Sjutra je kod njega u ranim jutarnjim časovima došao drug S. Ž., a u međuvremenu je došao i Đ. Ž. ga je tada pitao, a vezano za njegove priče oko narkomana, jer su se kako je i on čuo iste odnosile na njega. Tada su njih dvojica počeli da se raspravljaju i on im je rekao da izađu iz njegove kuće da ne bi došlo do svađe ili tuče. Svi trojica su izašli. On i Ž. su krenuli u šetnju, a  Đ.  im se obojici obraćao riječima "gamadi" i slično, a uz to im je upućivao i psovke. Po njegovoj procjeni, Đ. je bio pijan i on i Ž. nijesu obraćali pažnju na njega, već su otišli u šetnju. On se vratio iz šetnje nakon sat  ipo i otišao je ispred svoje šupe da cijepa drva. Nakon 2-3 minuta iz kuće je izašao Đ., prišao je do njega i počeo da ga psuje i vrijeđa. On je pokušavao da ga smiri, ali Đ. je i dalje nastavio sa psovkama i uvredama. Takođe ga je i dva puta blaže udario stisnutom pesnicom u lijevu vilicu ispod uva. Pošto je vidio da ima i dalje namjeru da ga udara, on ga je držalicom sjekire blaže udario u cjevanicu lijeve noge. Tada ga je Đ. uhvatio rukama oni su se tada porvali. Pokušavao je da ga obali, ali je on uspio da ga odgurne od sebe na metar-dva. Đ. mu je tada opsovao majku, a zatim je ušao u kuću. On se potresao od ovog događaja, jer nije znao što je bilo Đ. sa kojim je prije ovog događaja bio uvijek u dobrim odnosima. Nastavio je da cjepka drva isprad šupe, kada je nakon 5-6 minuta iz kuće opet izašao Đ.. Đ. se uputio direktno prema njemu i počeo da mu govori da je narkoman, da je nikakav čovjek, fukara i da će ga on prebiti. Prišao je do njega i stisnutom pesnicom ga udario u potiljak, a zatim je pokušao da ga glavom-čelom udari u lice, ali ga je on odgurnuo od sebe. Đ. je tada udario leđima, a misli da je i glavom, u betonski zid od šupe i pao je na zemlju. Đ. je opet počeo da prijeti i psuje, a on ga je u ljutnji odgurnuo nogom-đonom u predjelu butine, čini mu se desne noge i rekao mu da mu se pomjeri sa puta da prođe. Kada je išao prema ulazu kuće, čuo je da je i dalje prijetio, ali nije htio da nastavlja raspravu sa njim. Misli da mu je tom prilikom nije mogao nanijeti teške tjelesne povrede i čitavo vrijeme je samo pokušavao da se odbrani od njegovog napada, koji nije izazvao. Žao mu je što se sve to desilo, jer je sa Đ. uvijek bio u dobrim odnosima i želio bi da se s nim pomiri, ako Đ. to želi. U završnoj riječi je naveo da mu je žao što je došlo do te situacije, a posebno što je oštećeni zadobio povredu. </span>
</p>
<p>&nbsp;</p>
<p>
<span class="span1">Sud je u dokaznom postupku saslušao svjedoka - oštećenog  S. Đ., na saglasan predlog stranaka pročitao nalaz i mišljenje vještakaa medicinske struke dr. S. R., pročitao izvod iz kaznene evidencije na ime okrivljenog. </span>
</p>
<p>&nbsp;</p>
<p>
<span class="span1">Svjedok - oštećeni S. Đ. je u svom iskazu naveo da je kritičnog dana u hodniku kuće vidio otvorena vrata i vidio je okrivljenog kome se i javio, nakon čega mu je okrivljeni rekao da oštećeni njegove drugove ne treba da zove drogašima, našto mu je oštećeni rekao da ga ne interesuje što rade, ali da bi trebalo da ne čine čudo po cijelu noć i da ga nije prijavio zbog njegove majke. Nakon toga mu je okrivljeni rekao "Smradu jedan, ti dovodiš kurve gore, i ti u mome stanu oćeš da mi govoriš što da radim"našto mu je Đ. rekao "nije tačno majku ti tvoju", nakon čega je oštećeni pošao u svoj stan. Nakon nekih deset minuta oštećeni je izašao iz stana i krenuo u svoju šupu da uzme drva i vidio je da u dvorištu Lj. cijepa drva kojom prilikom je istom rekeo "E jesi drogaš", nakon čega je okrivljeni skočio i udario ga stisnutom pesnicom u predjelu glave od čega je oštećeni pao, nakon čega ga je isti udarao nogama po tijelu.  Čim se mogao ustati izašao je na ulicu i pošao u policiju a onda u bolnicu. Bio je čitav krvav i imao je nesnosne bolove. Sve se to dešavalo na nekih 5-6 metara na udaljenosti od ulice tako da su prolaznici sve mogli vidjeti. Na glavnom pretresu je pojasnio da nikada nije ogovarao okrivljenog niti njegovo društvo. Oni su dugogodišnje komšije i stalno su se nalazili jedni drugima kada im je trebalo. Cijeni porodicu okrivljenog i više neće dolaziti u sukob. U završnoj riječi je naveo da se pridružuje krivičnom gonjenju ali da ne postavlja odštetni zahtjev. </span>
</p>
<p>&nbsp;</p>
<p>
<span class="span1">Iz nalaza i mišljenja vještaka medicinske struke dr. S. R. sud je utvrdio da je oštećeni kritične prilike zadobio povrde koje se ogledaju u oguljotima po desnoj strani lica, te da desna piramida nosa devira - naginje u desnu stranu. Na RTG snimku nosnih kostiju je konstatovan prelom istih. Do povreda je došlo udarcima tupe zamahnute sile  i to prvenstveno stisnuta pesnica, a nakon pada na tlo i udarci nogom - stopalom u tijelo S. Đ.. S. Đ. je kritične prilike zadobio tjelesne povrede koje u zbiru daju tešku. tjelesnu povredu. </span>
</p>
<p>&nbsp;</p>
<p>
<span class="span1">Iz izvoda iz kaznene evidencije na ime okrivljenog Ke.br. 12/16 od 19.01.2016. godine sud je utvrdio da je isti osuđivan presudom Osnovnog suda u Kotoru K.br.93/07 od 25.06.2009. godine, zbog krivičnog djela omogućavanje uživanja opojnih droga iz člana 301 stav 1 KZ-a, na kaznu zatvora u trajanju od šest mjeseci, presudom Osnovnog suda u Cetinju K.br.40/04 od 12.11.2004. godine, zbog krivičnog djela teška krađa iz čl. 240 KZ-a, na kaznu zatvora u trajanju od  tri  meseca i presudom Višeg suda u Podgorici K.br. 3/98 od 25.02.2002. god., zbog krivičnog djela neovlašćana proizvodnja i stavljanje u promet opojnih droga iz čl. 245 st.1 KZ SRJ i krivičnog djela omogućavanje uživanja opojnih droga iz čl. 246 st.1 KZ SRJ, na kaznu zatvora  u tajanju od jedne godine. </span>
</p>
<p>&nbsp;</p>
<p>
<span class="span1">Sud je nakon ocjene navoda optužbe, odbrane okrivljenog, te ostalih provedenih dokaza, kako pojedinačno, tako i u njihovoj ukupnosti, utvrdio da je okrivljeni izvršio krivično djelo teška tjelesna povreda iz člana 151 st. 1 Krivičnog zakonika Crne Gore na način, vrijeme i mjestu kako je to predstavljeno izrekom presude.</span>
</p>
<p>&nbsp;</p>
<p>
<span class="span1">U postupku je utvrđeno da je okrivljeni dana 21.12.2015. godine, oko 15,40 časova u ulici  B. P. u C., svjestan svog djela čije je izvršenje htio, znajući da je njegovo djelo zabranjeno, teško tjelesno povrijedio oštećenog S. Đ. iz C., na način što je oštećanom zadao jedan udarac stisnutom pesnicom u predjelu glave, od kojeg udarca je oštećeni pao na tlo, gdje mu je okrivljeni zadao više udaraca nogama u predjelu tijela, kojom prilikom mu je nanio  tešku tjelesnu povredu u vidu: preloma nosnih kostiju sa dislokacijom, sa prisutnim crvenilom u predjelu desne jegodice i nosa, i ranama oguljotinama desne strane lica</span><span class="span2">.  </span><span class="span1">Prednje činjenično stanje sud je utvrdio iz iskaza </span><span class="span1">svjedoka – oštećenog S. Đ.  koji je u bitnom naveo da ga je okrivljeni stisnutom pesnicom udario u predjelu glave od čega je oštećeni pao, nakon čega ga je isti udarao nogama po tijelu, a što je u potpunosti potvrđeno nalazom i mišljenjem vještaka medicinske struke u kojem je navedeno da je u predmetnom događaju oštećeni zadobio tešku tjelesnu povredu, bliže opisanu u izreci presdue, te da je do povreda došlo usljed udarca tupe zamahnute sile i to prvenstveno stisnutom pesnicom, a koji nalaz je sud u potpunosti prihvatio kao stručan i objektivan, izrađen u skladu sa pravilima struke. </span>
</p>
<p>&nbsp;</p>
<p>
<span class="span1">Navode odbrane okrivljenog Lj. da se branio od oštećenog, te da ga je oštećeni stisnutom pesnicom udario, te da on oštećenog samo odgurnuo i da je oštećeni pao i udario glavom o u betonski zid od šupe, te da misli da mu navedene povrede nije mogao nanijeti on sud nije prihvatio, jer je takva odbrana u direktnoj suprotnosti ne samo sa iskazom svjedoka oštećenog već i sa medicinskom dokumentacijom i nalazom i mišljenjem vještaka medicinske struke koji u bitnom  pokazuje povrede kod oštećenog i to oguljotne po desnoj strani lica, da je desna piramida nosa devira - naginje u desnu stranu, te da je na TG snimku nosnih kostiju konstatovan prelom istih i da je do povreda došlo udarcima tupe zamahnute sile  i to prvenstveno stisnuta pesnica, a nakon pada na tlo da je isti zadobio udarce nogom - stopalom u tijelo, pa je kao takvu cijenio sračunato datu u cilju izbjegavanja krivice i krivičnopravne odgovornosti istog.</span>
</p>
<p>&nbsp;</p>
<p>
<span class="span1">U pogledu subjektivnog odnosa prema izvršenom krivičnom djelu sud je mišljenja da je okrivljeni, postupajući na opisani način, bio svjestan da može učiniti djelo, pa je na to pristao, postupajući sa direktnim umišljajem kao oblikom krivice, čime su se, pored objektivnih, stekla i sva subjektivna obilježja bića krivičnog djela stavljenog na teret.</span>
</p>
<p>
<span class="span1"> </span>
</p>
<p>
<span class="span1">Prilikom odmjeravanja kazne, sud je cijenio sve okolnosti iz čl. 42 Krivičnog zakonika Crne Gore, koje utiču da kazna bude manja ili veća, pa je od olakšavajućih okolnosti sud na strani okrivljenog cijenio njegovo izraženo kajanje zbog učinjenog te to što se oštećeni nije pridružio krivičnom gonjenju, obrazlažući da su je sa porodicom okrilvjenog dugogodišnji dobar komšija, da cijelu porodicu cijeni, te da se nada da će i dalje biti u dobrim odnosima,</span><span class="span3"> </span><span class="span1">dok je od otežavajućih okolnosti van elemenata učinjenog djela sud našao raniju osuđivanost, a što je sud utvrdio iz izvoda iz kaznene evidencije. Imajući u vidu i stepen krivice okrivljenog za izvršeno krivično djelo, sud je mišljenja da radi krivično pravne zaštite, preme okrivljenom treba primijeniti kaznu rad u javnom interesu koja se može izreći za krivična djela za koja je propisana novčana kazna ili zatvor do pet godina, a ista se izriče uz pristanak učinioca krivičnog djela, koje je okrivljeni i dao, a rad u javnom interesu je svaki onaj društveno koristan rad kojim se ne vrijeđa ljudsko dostojanstvo i ne vrši se u cilju sticanja dobiti, a ukoliko učinilac ne vrši rad u javnom interesu, ova kazna će se zamijeniti kaznom zatvora, tako što će svakih započetih šezdeset časova rada u javnom interesu zamijeniti kaznom zatvora u trajanju od jednog mjeseca, a kako je to sve navedeno u izreci presude. Naime, sud se odlučio za navedenu kaznu jer je cijeneći sve okolnosti slučaja, našao da će se sa ovom kaznom u dovoljnoj mjeri uticati na okrivljenog da ubuduće ne vrše krivična djela, te da će se u svemu ostvariti svrha kažnjavanja iz čl. 32 Krivičnog zakonika, a u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika. Sud je primjenio i institute ublažavanja kazne iz čl.45 Krivičnog zakonika, nalazeći da će se blažom vrstom kazne, jer kazna rad u javnom inetresu jeste blaža od kazne zatvora, postići svrha kažnjavanja,</span><span class="span1"> a pritom je pobrojane olakšavajuće okolnosti cijenio kao naročito olakšavajuće.</span>
</p>
<p>&nbsp;</p>
<p>
<span class="span1">Kako je sud okrivljenog oglasio krivim to je istog obavezao na plaćanje troškova krivičnog postupka i to iznosa od 38,50 eura na ime izrade nalaza i mišljenja vještaka medicinske struke, kao i iznosa od 50,00 eura na ime sudskog paušala,u roku od 15 dana po pravosnažnosti </span><span class="span1">presude,  koji iznos je odmjeren shodno složenosti, trajanju postupka i imovinskim prilikama okrivljenog, a sve shodno čl. 226 i 229 ZKP-a.</span>
</p>
<p>&nbsp;</p>
<p>
<span class="span1">Na osnovu izloženog, a shodno čl. 374 ZKP-a odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U CETINJU</span>
</p>
<p style="text-align:center;">
<span class="span1">Dana 05.05.2016. godine</span>
</p>
<p>&nbsp;</p>
<p>
<span class="span1">ZAPISNIČAR</span><span class="span1"></span><span class="span1"></span><span class="span1"></span><span class="span1">                                              SUDIJA</span>
</p>
<p>
<span class="span1">Milena Banović              </span><span class="span1"></span><span class="span1"></span><span class="span1"></span><span class="span1"></span><span class="span1">           Jelena Perović Kovačević  </span>
</p>
<p>
<span class="span1"></span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
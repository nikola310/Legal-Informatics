<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span>
</p>
<p>&nbsp;</p>
<p style="text-align:right">
<span class="span1">K.385/16/16</span>
</p>
<p style="text-align:center;">
<span class="span1">U IME CRNE GORE </span>
</p>
<p>&nbsp;</p>
<p>
<span class="span1">Osnovni sud u Kotoru kao nadležni prvostepeni krivični sud po sudiji Sanji Čakanović, uz učešće zapisničara Jadranke Golub u krivičnom predmetu protiv okrivljenog G. D., zbog krivičnog djela ugrožavanja javnog saobraćaja iz čl.339. st. 3 u vezi st.1 Krivičnog zakonika koji se vodi po optužnom predlogu ODT-a Kotor Kt.br.460/16 od 30.11.2016 godine, nakon održanog glavnog i javnog pretresa dana 09.02.2017. godine, u prisustvu DT-a Kotor Žarka Pajkovića i okrivljenog G.D., donio je i javno objavio sledeću </span>
</p>
<p style="text-align:center;">
<span class="span1">P R E S U D U </span>
</p>
<p>
<span class="span1">Okrivljeni G.D., JMBG ... od oca D. i majke M., rođene J., rođen ... godine u K., stalno nastanjen u K., G. K. ... državljanin R. S., radnik, oženjen, otac dvoje djece, pismen, sa završenom SSS, srednjeg imovnog stanja,  neosuđivan.</span>
</p>
<p>&nbsp;</p>
<p style="text-align:center;">
<span class="span1">K r i v   j e</span>
</p>
<p>&nbsp;</p>
<p>
<span class="span1">Što je </span>
</p>
<p>&nbsp;</p>
<p>
<span class="span1">D</span><span class="span1">ana 08.09.2016 godine oko 16,40 časova u ulici B.p.u R., Opština B., upravljajući tmv marke „Piaggio S90“ reg. ozn. BD ..., vlasništvo firme DOO „O.“ R., i krećući se unazad tom ulicom iz pravca hotela „O.“, suprotno odredbi čl. 26.st.2 i st.3 Zakona o bezbjednosti saobraćaja na putevima, iako je bio svjestan da svojom radnjom može učiniti krivično delo, ali je olako držao da do toga neće doći i time ugozio saobraćaj dovodeći u opasnost život oštećene – djeteta R. I. iz B. koja se tom ulicom kretala upravljajući biciklom, na način da se nije uvjerio da radnju upravljana vozilom unazad može učiniti na bezbjedan način, tj. da propusti vozača bicikla  - oštećenu da prođe pored njega, već je započeo sa radnjom voženja svog vozila unazad od hotela „O. u pravcu ulice Turističke, bez davanja znaka pomoću pokazivača pravca, već je preduzimajući tu radnju zadnjim dijelom svog vozila ostvario kontakt sa oštećenom – djetetom R. I., koja se tom ulicom kretala upravljajući biciklom iz pravca ulice Turističke u pravcu hotela „O.“ i to u prednji dio njenog bicikla, usled kog kontakta je ista zadobila lake tjelesne povrede u vidu nagnječine (krvnog podliva sa oguljotinom) kože u predijelu lijeve šake.</span>
</p>
<p>&nbsp;</p>
<p>
<span class="span1">- Čime je učinio krivično djelo teško ugrožavanje javnog saobraćaja  iz čl. 339.st.3 u vezi st.1 Krivičnog zakonika CG.</span>
</p>
<p>
<span class="span1">Pa mu sud na osnovu naprijed navedene krivično pravne odredbe te odredbi čl. 4, 5, 13, 16, 36, 42, 52, 53 i 54 KZ-a CG i čl.226, 229, 368 i 374 ZKP-a izriče</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu utvrđuje kaznu zatvora u trajanju od 4 (četiri) mjeseca i istovremeno određuje da se kazna neće izvršiti ukoliko okrivljeni za vrijeme od  2 (dvije)  godine od dana pravosnažnosti presude ne učini novo krivično djelo.</span>
</p>
<li>
<span class="span2">Obavezuje se okrivljeni da na ime troškova krivičnog postupka  uplati iznos od l54,oo  eura, kao i na ime sudskog paušala uplati iznos od 3o,oo eura , a sve na žiro račun budžeta Crne Gore br. 832-l6-52 u roku od l5 dana od dana pravosnažnosti presude i da dokaz o uplati dostavi ovom sudu s pozivom na posl.br.  K. 385/l6.</span>
</li>
<p>&nbsp;</p>
<p>&nbsp;</p>
<p>
<span class="span1">O b r a z l o ž e n j e </span>
</p>
<p>&nbsp;</p>
<p>&nbsp;</p>
<p>
<span class="span1">ODT Kotor optužnim aktom Kt.br. 460/16 od 30.11.2016. godine stavilo je na teret okr. G.D. izvršenje krivičnog djela teško djelo ugrožavanje javnog saobraćaja iz čl.339 st.3. u vezi st. 1. Krivičnog zakonika. </span>
</p>
<p>
<span class="span1">Postupajući po navedenom optužnom aktu sud je održao glavni pretres na kojem je okrivljeni G.D. u svemu izajvio kao na zapisniku pred DT-om Kotor od odnosno da je on boravio turistički u B., tj. u B.a da su ga tog dana 08.09.2016 godine zamolili  iz hotela „O.“ R.  da im preveze veš, jer nije imao ko to da im uradi pa da je na to pristao i da je  sa njihovim malim kombijem sišao  niz ulicu u R., koja ide skroz do obale te da je dovezao  veš i da su zaposleni u hotelu  to istovarili, međutim da se radi o vrlo prometnoj ulici, gdje su automobili parkirani sa obadvije strane trotoara, pa da nije imao gdje da okrene kombi, i da je morao  isti da vozi skroz do vrha te ulice. Pojasnio je da je vozio na retrovizore gledajući, i lijevi i desni, i to vrlo polako, obzirom da je vrlo uska ulica, te je objasnio da je pri vrhu, prije lijeve krivine gledajući iz pravca R. u pravcu magistrale, osjetio  blagi udar. Naveo je da je izašao iz auta i vidio  neko dijete kako stoji sa biciklom, koje je držalo u ruci i da je dijete  djelovalo vrlo uplašeno, i počelo da plače, i da je shvatio a je valjda ostvario kontakt sa tim biciklom. Pojasnio je da se prednji točak bicikla malo iskrivio, a da je dijete  otrčalo kući, a da je on  uzeo biciklo i pošao za djetetom, kako bi mu ponio biciklo, i rekao roditeljima šta se desilo. Na glavnom pretresu okrivljeni je još dodao da mu je žao što je došlo do predmetne saobraćajne nezgode, da nije vidio oštećenu u retrovizoru, te da ni sam ne zna kako mu se to dogodilo.</span>
</p>
<p>
<span class="span1">Sud je u dokaznom postupku radi utvrđivanja činjeničnog stanja i krivice okrivljenog proveo sledeće dokaze: uz saglasnost stranaka pročitana je izjava svjedoka zakonskog zastupnika R.M.sa zapisnika ODT Kotor od 09.09.2016 godine, pročitan je zapisnik o uviđaju saobraćajne nezgode UP CB Budva br. 274/2016 od 09.09.2016 godine, izvještaj ljekara specijaliste SB Vaso Ćuković Risan od 08.09.2016 godine na ime R. I., zapisnik o izvršenoj kontroli prisustva alkohola u organizmu UP CB Budva br. 114138 od 08.09.2016 godine na ime G. D., uz </span><span class="span1">saglasnost stranaka pročitan je nalaz i mišljenje sudskog vještaka saobraćaje struke mr. Ljubomira Odalovića od novembra 2016 godine i nalaz i mišljenje sudskog vještaka medicinske struke dr. Krsta Nikolića od 09.11.2016 godine, te je izvršen uvid u CD –snimak predmetne saobraćajne nezgode.</span>
</p>
<p>
<span class="span1">Zakonski zastupnik ošt. Maloljetne R. I.- njen otac R.M. je na naveo da živi u Rafailovićima, te je objasnio da ulica u kojoj je došlo do predmetne saobraćajne nezgode, ide od magistrale skroz do obale, i da su sa jedne strane parkirani automobili, a da trotoar ne postoji te da je kritičnog dana tj.08.09.2016 godine njegovo dijete, I.R., starosti 10 godina, oko 16,30 h izašla da se igra ispred kuće i da je uzela  biciklo. Dalje je naveo da je njegova ćerka izašla na ulicu a s obzirom da su svi primorani da se kreću tom ulicom, te s obzirom da nema površine za pješake, i da je neki čovjek udario autom izlazeći u rikverc. Objasnio je da je njjegova ćerka  tom prilikom zadobila povrede, i to u predijelu lijeve šake gdje se pojavio hematom, i lijeve butine gdje je zadobila crvenilo i modricu da mu je ćerka  rekla da je taj čovijek nije vidio, a da je zatim taj čovijek došao noseći biciklo u rukama, umjesto da isto ostavi na licu mjesta do dolaska policije. Pridružio se krivičnom gonjenju a nije postavio imovinsko pravni zahtijev.</span>
</p>
<p>
<span class="span1">Iz zapisnika o uviđaju saobraćajne nezgode UP CB Budva br. 274/2016 od 09.09.2016 godine proizilazi da je lice mjesta saobraćajne nezgode slijepa ulica u B., u mjestu R.i, Opština B., kod hotela A., koja ulica se završava kod hotela O.i da je do saobraćajne nezgode  došlo oko 16,45 h, a da su učesnici u istoj  G. D. koji je upravljao TMV mark "Piaggio S90" reg. oznaka BD ... i biciklist R. I.. Dalje, na osnovu zapisnika o uviđaju proizilazi da na kolovozu ulice B. p. nema vidno iscrtane horizontalne signalizacije, a da se na lijevoj strani kolovoza , gledano iz pravca ul.turističke ulice u pravcu hotela Obala nalaze  parkirana vozila. Skicom lica mjesta, prikazano je lice mjesta saobraćajne nezgode i tragovi stakla.  </span>
</p>
<p>
<span class="span1">Iz zapisnika o izvršenoj kontroli prisustva alkohola u organizmu UP CB Budva br. 114138 od 08.09.2016. godine na ime G.D. proizilazi da je okrivljeni nije imao alkohola uorganizmu.</span>
</p>
<p>
<span class="span1">Iz nalaza i mišljenja sudskog vještaka saobraćajne struke Ljubomira Odalovića od 23.11.2016. godine proizilazi da je vještak saobraćane struke, na osnovu analize materijalnih podataka iz spisa predmeta, utvrdio da se predmetna saobraćajna nezgoda dogodila dana 08.09.2016 godine oko 16.35 h u B., na kolovozu ulice B.. plaža u mjestu R., u blizini hotela „ A.“, da se  vozač bicikla, neposredno prije nezgode, kretala po pravilima saobraćaja, krećući se uz desnu ivicu kolovoza, shodno metodologiji upravljanja biciklom na javnom putu, te da iz raspoloživih dokaza proizilazi da je biciklistkinja započela skretanje ulijevo, na dio kolovoza koji nije bio zaposjednut parkiranim vozilima sa ciljem mimoilaženja sa vozilom koje se kretalo unazad, te da je zaustavila bicikl 2 sek. prije kontakta. Vještak je dalje objasnio da se može pouzdano tvrditi da je vozač automobila biciklistkinju morao i mogao vidjeti, jer se ista kretala ulicom minimalno 7 sekundi prije kontakta, javnim putem, suprotno pravilima saobraćaja, sa aspekta starosne granice, jer u trenutku nastanka nezgode nije ispunjavala starosne uslove za samostalno učešće biciklom u javnom saobraćaju, a da je vozač vozila Piaggio reg. Oznaka BD ..., upravljao vozilom suprotno pravilima saobraćaja sa nedovoljnom pažnjom i neprilagođeno uslovima i satanju puta, krećući se unazad u cilju uključenja na put iz slijepe ulice, bez uključenih svih pokazivača pravca, pri čemu nije zaustavio svoje vozilo i </span><span class="span1">propustio biciklistkinju koja je dolazila iza njegovog vozila. U konačnom vještak je naveo da je predmetna saobraćajna nezgoda nastupila kao posledica propusta vozača automobila, koji se na dijelu kolovoza slijepe ulice, namjenjenog za dvosmjerni saobraćaj kretao suprotno pravilima saobraćaja, neprilagođeno uslovima i stanju puta, i sa nedovoljnom pažnjom pratio situaciju iza svog vozila, te je svojim kretanjem unazad u cilju uključenja na put iz slijepe ulice, bez uključenih svih pokazivača pravca, napravio propust jer nije zaustavio svoje vozilo i propustio biciklistkinju koja je dolazila iza njegovog vozila. Takođe je naveo da je vozač automobila Piaggio, reg. Oznaka BD ..., postupio suprotno dužnostima  učesnika u saobraćaju u slučaju saobraćajne nezgode, (neposredno utvrđeno na video zapisu) neobezbjeđujući tragove predmetne nezgode, i uklanjajući vozilo sa lica mjesta nezgode bez dolaska ovlašćenih službenika i izvršenog uviđaja. Vještak je naveo da bi nezgoda bila izbjegnuta da se vozač automobila kretao uz desnu ivicu kolovoza, sa povećanom pažnjom prilikom hoda unazad, jer je imao sve vremenske – prostorne  mogućnosti za sprečavanje nastanka predmetne nezgode.</span>
</p>
<p>
<span class="span1">Iz </span><span class="span1">CD –snimka predmetne saobraćajne nezgode utvrdjuje se kako je došlo do saobraćajne nezgode, odnosno da je  okrivljeni sa vozilom na kritičnom mjestu išao unazad, te da je ostvario kontakt sa biciklom i to zadnjim lijevim uglom vozila, u trenutku kada je  biciklo bilo zaustavljeno, kao i da  je nakon kontakta okrivljeni uklonio vozilo sa lica mjesta prije nego što su stigli službenici policije.</span>
</p>
<p>
<span class="span1">Iz izvještaja ljekara specijaliste SB Vaso Ćuković Risan od 08.09.2016 godine na ime Rafailović Ive proizilazi da je  ista navedenog dana oko 17,45 došla u tu zdravstvenu ustanovu u pratnji roditelja, zbog zadobijene povrede u saobraćajnom udesu kao vozač bicikla, pri udaru automobila, kojom prilikom su joj konstatovane povrede, određena terapija i dijagnoza.</span>
</p>
<p>
<span class="span1">Iz nalaza i mišljenja sudskog vještaka medicinske struke dr. Krsta Nikolića od 09.11.2016. godine proizilazi da je ošt. R. I. kritičene prilike zadobila tjelesnu povredu, i to nagnječinu (krvni podliv sa oguljotinom) kože u predijelu lijeve šake, koja povreda predstavlja u vrijeme nanošenja laku tjelesnu povredu, i koja je nastala uslijed kontakta predmetnog teretnog motornog vozila i R. I..</span>
</p>
<p>
<span class="span1">Nije bilo predloga za dopunu dokaznog postupka, niti prigovora na izvedene dokaze.</span>
</p>
<p>
<span class="span1">Na osnovu rezultata cjelokupnog dokaznog postupka, cjeneći sve provedene dokaze pojedinačno i u uzajamnoj povezanosti i u odnosu na odbranu okrivljenog, sud je utvrdio činjenično stanje kao u izreci presude. Krivičnopravno ocjenjujući utvrđeno činjenično stanje sud je našao da su se u radnjama okrivljenog ostvarili svi bitni elementi bića krivičnog djela koje mu je optužbom stavljeno na teret. </span>
</p>
<p>&nbsp;</p>
<p>
<span class="span1">Naime, okrivljeni je svojoj odbrani potvrdio da je dana 08.09.2016. godine u B., tj u B., vozio teretno vozilo “Piaggio S 90” reg oznaka BD … na retovizore gledajući, i lijevi i desni, da je vrlo polako vozio,  obzirom da je ulica uska, I da je pri vrhu te ulice osjetio blagi udar, nakon čega je izašao iz vozila i vidio da je ostvario kontakt sa djetetom, koje je držalo biciklo, a koje dijete  prethodno nije vidio, a takođe je naveo da je to dijete otrčalo kući pa da je on uzeo biciklo i pošao za istim, kao bi mu ponio  biciklo, i obasnio roditeljima šta se desilo. Dakle, okrivljeni je priznao da je prouzrokovao saobraćajnu nezgodu na način kako mu je to optužnim aktom stavljeno na teret, a njegovu odbranu sud je prihvatio jer je ista bila saglasna sa svim izvedenim dokazima. </span>
</p>
<p>&nbsp;</p>
<p>
<span class="span1">Odbrana okrivljenog potvrdjuje se iskazom svjedoka - zak, zastupnika oštećene R. I., njenog oca M., koji je objasnio  da se njegova kćerka kritične prilike kretala biciklom I da ju je krećući se unazad vozilom udario okrivljeni I da se njegova kćerka Iva te prilike povrijedila u predjelu lijeve šake I lijeve butine, a takodje  se odbrana okrivljenog potvrdjuje i činjenicama koje proizilaze iz zapisnika o uviđaju saobraćajne nezgode UP CB Budva br.274/2016 od 09.09.2016 godine  sa skicom lica mjesta, te činjenicama koje su utvrdjene uvidom u  CD-a -snimak predmetne saobraćajne nezgode I činjenicama koje proizilaze iz nalaza I mišljenja sudskog vještaka saobraćajne struke  Ljubomira Odalovića.</span>
</p>
<p>&nbsp;</p>
<p>
<span class="span1">Naime,  iz zapisnika o uvidjaju saobraćajne nezgode UP CB Budva, nesumnjivo je utvrdjeno da  da je lice mjesta slijepa ulica u B. u R. kod hotela A., da su učesnici saobraćajne nezgode okrivljeni  I biciklista R. I., da se nalaze gledano iz pravca ul. Turističke u pravcu hotela O., parkirana vozila, čime se potvrdjuju navodi odbrane okrivljenog, da je ulica vrlo prometna I da od parkiranih vozila  okrivljeni nije imao gdje da se okrene, zbog čega je morao  da vozi skroz do vrha te ulice u rikverc, a što se utvrdjuje I iz skice lica mjesta te CD snimka, a izmedju kojih dokaza nije bilo suprotnosti, već su isti bili saglasni pa  ih je sud u potpunosti prihvatio. </span>
</p>
<p>&nbsp;</p>
<p>
<span class="span1">Da je do predmetne saobraćajne nezgode došlo na način kako je to navedeno u optužnom aktu,  sud je nesumnjivo utvrdio I na osnovu nalaza I mišljenja sudskog vještaka saobraćajne struke Ljubomira Odalovića, a koji je nalaz I mišljenje sud cijenio kao nalaz koji je dat u skladu sa pravilima struke I nauke, a  na isti nije bilo primjedbi.  Iz nalaza I mišljenja sudskog vještaka sud je nesumnjivo utvrdio da je odgovornost za predmetnu saobraćajnu nezgodu na strani okrivljenog odnosno  da je  predmetna saobraćajna nezgoda nastupila kao posledica propusta okrivljenog jer  isti nije sa dovoljnom pažnjom pratio situaciju iza svog vozila kada se sa  istim kretao unazad, kada nije propustio  biciklistkinju ovdje oštećenu R. I., već je  svojim vozilom ostvario kontakt sa biciklom  kojom prilikom je  oštećena  zadobila povrede bliže navedene u dispozitivu ove presude, a koje je sud utvrdio na osnovu medicinske dokumentacije na ime iste. </span>
</p>
<p>&nbsp;</p>
<p>
<span class="span1">Kvalifikaciju predmetnih povreda kod oštećene kao I mehanizam njihovog nanošenja, sud je utvrdio na osnovu nalaza I mišljenja sudskog vještaka medicinske struke dr Krsta Nikolića, a koji nalaz je u potpunosti prihvaćen od strane suda, na njega nije bilo primjedbi I isti je ocijenjen kao nalaz koji je dat u skladu sa pravilima struke I nauke.  </span>
</p>
<p>&nbsp;</p>
<p>
<span class="span1">Dakle, činjenično stanje navedeno u dispozitivu presude sud je utvrdio na osnovu odbrane okrivljenog, te  na osnovu iskaza zakonskog zastupnika oštećene   R.ć M., kao I pismenih dokaza - zapisnika o uvidjaju saobraćajne nezgode UP Budva, skice lica mjesta, medicinske dokumentacije na ime oštećene, nalaza I mišljenja sudskog vještaka saobraćajne I medicinske struke, te zapisnika o izvršenoj kontroli alkohola u organizmu, te CD snimka predmetne nezgode, a koji dokazi su bili medjusobno saglasni, pa ih je sud u potpunosti prihvatio I kojim dokazima se potvrdjuju navodi odbrane okrivljenog, zbog čega je I odbrana okrivljenog prihvaćena od strane suda, s time što  je sud, </span><span class="span1">valja napomenuti nesumnjivo utvrdio  da je kritične prilike okrivljeni upravljao vozilom budvanskih reg. oznaka a ne kako je to navedeno u optužnom aktu </span><span class="span1">TG oznaka, u kojem pravcu je  sud precizirao činjenični opis optužnog akta, čime se  ne povredjuje identitet optužbe.</span>
</p>
<p>&nbsp;</p>
<li>
<span class="span2">Imajući u vidu naprijed navedeno, sud je utvrdio da je okrivljeni G. D. kritične prilike postupao suprotno odredbi člana 26 stav 2  Zakona o bezbjednosti saobraćaja na putevima kojim je propisano da </span><span class="span2">vozаč koji nаmjerаvа dа pomjeri vozilo udesno ili ulijevo, promijeni sаobrаćаjnu trаku, pretiče, obilаzi, zаustаvi, skrene, okrene se polukružno, vozi unаzаd, prestroji se ili da izvrši drugu sličnu radnju, tаkvu rаdnju može dа otpočne sаmo аko se uvjerio dа to može dа učini nа bezbjedаn nаčin, kao i suprotno odredbi istog člana st. 3 kojim je propisano da nаkon što se uvjerio dа može dа otpočne željenu rаdnju, vozаč je dužаn dа druge učesnike u sаobrаćаju jаsno i blаgovremeno obаvijesti o tome, dаjući im znаk pomoću pokаzivаčа prаvcа ili odgovаrаjući znаk rukom аko pokazivači ne postoje, </span><span class="span2">što je sve za uzrok imalo nastanak saobraćajne nezgode u kojoj je oštećena-dijete R. I. zadobila lake tjelesne povrede bliže pobrojane u izreci presude.</span>
</li>
<p>
<span class="span1"></span>
</p>
<p>
<span class="span1">S tim  u vezi, sud je utvrdio da su se   u radnjama okrivljenog ostvarili svi bitni elementi bića krivičnog djela koje mu je optužbom stavljeno na teret, pa je za isto oglašen krivim, a cijeneći psihički odnos okrivljenog prema učinjenom krivičnom djelu sud je našao da je isti te prilike postupao nehatno, jer je  bio svjestan da svojom radnjom može učiniti krivično djelo ali je olako držao da do toga neće doći. </span>
</p>
<p>&nbsp;</p>
<p>
<span class="span1">Prilikom odluke o vrsti i visini krivične sankcije koju okrivljenom treba izreći sud je pošao od toga da je za predmetno krivično djelo Krivičnim zakonikom propisana  novčana kazna ili zatvor do jedne godine pa je  imajući u vidu svrhu kažnjavanja cijenio sve okolnosti koje utiču da kazna bude manja ili veća odnosno sve olakšavajuće i otećavajuće okolnosti, pa je kao olakšavajuću okolnost kod okrivljenog  sud cijenio  da je isti u svojoj odbrani priznao krivično djelo, da se radi o  neosudjivanom licu, porodičnom čovjeku, koji je otac dvoje djece, a kako otežavajućih okolnosti nije bilo sud mu je  za navedeno krivično djelo utvrdio kaznu zatvora u trajanju od četiri mjeseca i istovremeno odredio da se ista neće izvršiti ukoliko okrivljeni za vrijeme od dvije godine od dana pravosnažnosti presude ne učini novo krivično djelo. </span>
</p>
<p>&nbsp;</p>
<p>
<span class="span1">Sud se dakle opredijelio za uslovnu kaznu kod okrivljenog a ne za efektivnu kaznu zatvora smatrajući da će se istom, kao mjerom upozorenja na  okrivljenog dovoljno uticati  da ubuduće ne vrši krivična djela te da će se na opisani način ostvariti</span><span class="span1"> svrha izricanja uslovne osude propisane čl. 52 KZ-a u okviru opšte svrhe izricanja krivičnih sankcija propisanih čl. 4 istog Zakonika a sve prednje i na osnovu neposredne procjene  ličnosti okrivljenog i navedenih olakšavajućih okolnosti i u tom pravcu uvjerenja suda da se njegovo popravljanje može izvršiti i izricanjem uslovne osude.</span>
</p>
<p>
<span class="span1">Sud je na osnovu naprijed navedene krivično pravne odredbe, te odredbi člana </span><span class="span1">4, 5, 13, 16, 36, 42, 52, 53 i 54 KZ-a CG i čl.226, 229, 368 i 374 ZKP-a, </span><span class="span1">odlučio kao u izreci presude. </span>
</p>
<p>
<span class="span1">Okrivljeni je obavezan na isplatu troškova krivičnog postupka koji se odnose na troškove sudskog vještaka medicinske i saobraćajne struke kao i na isplatu sudskog paušala koji je određen shodno složenosti i trajanu postupka i imovnom stanju okrivljenog</span>
</p>
<p>&nbsp;</p>
<p>
<span class="span1">Na osnovu navedenog, sud je odlučio kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U KOTORU</span>
</p>
<p style="text-align:center;">
<span class="span1">Dana, 09.02.2017 godine</span>
</p>
<p>&nbsp;</p>
<p>
<span class="span1">Zapisničar</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">                     S U D I J A </span>
</p>
<p>
<span class="span1">Jadranka Golub</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">                  Sanja Čakanović</span>
</p>
<p>&nbsp;</p>
<p>
<span class="span1">PRAVNA POUKA: Protiv ove presude dozvoljena je žalba u roku od 8 dana od dana prijema iste, Višem sudu u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
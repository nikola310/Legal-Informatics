<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{margin-left:-0.19722222in;margin-right:-0.19722222in;text-align:start;hyphenate:auto;font-family:Arial;font-size:14pt;}
.p2{margin-left:-0.19722222in;margin-right:-0.19722222in;text-align:end;hyphenate:auto;font-family:Arial;font-size:14pt;}
.p3{margin-bottom:0.1388889in;text-align:center;hyphenate:auto;font-family:Arial Narrow;font-size:14pt;}
.p4{margin-left:-0.19722222in;margin-right:-0.19722222in;text-align:center;hyphenate:auto;font-family:Arial;font-size:14pt;}
.p5{margin-left:-0.19722222in;margin-right:-0.19722222in;text-align:justify;hyphenate:auto;font-family:Arial;font-size:14pt;}
.p6{text-indent:-0.25in;margin-left:-0.19722222in;margin-right:-0.19722222in;text-align:justify;hyphenate:auto;font-family:Arial;font-size:14pt;}
.p7{margin-left:-0.44722223in;margin-right:-0.19722222in;text-align:justify;hyphenate:auto;font-family:Arial;font-size:14pt;}
.p8{margin-bottom:0.1388889in;text-align:start;hyphenate:auto;font-family:Arial;font-size:11pt;}
.s1{display: inline-block; text-indent: 0; min-width: 0.43333334in;}
</style>
<meta content="dragisa.baletic" name="author">
</head>
<body class="b1 b2">
<p class="p1"></p>
<p class="p2">
<span>K.br.232/13</span>
</p>
<p class="p3">
<!--Image link to '0.jpg' can be here-->
</p>
<p class="p4"></p>
<p class="p4">
<span>U IME CRNE GORE</span>
</p>
<p class="p4"></p>
<p class="p5">
<span>OSNOVNI SUD U PODGORICI,po sudiji Đuković Goranu,uz učešće namještenika suda Maraš Ane,kao zapisničara,u krivičnom predmetu protiv okrivljenog L. S. iz P.,zbog krivičnog djela krađa iz čl. 239.st.1 Krivičnog zakonika,odlučujući po optužnom predlogu Osnovnog državnog tužilaštva Kt.br.694/11 od 18.novembra 2011. godine(izmjenjenog na glavnom pretresu) koji je zastupala svjetnik Osnovnog državnog tužilaštva I. D.,nakon glavnog,javnog pretresa održanog dana 17.06.2013  godine u prisustvu stranaka i branioca okrivljenog L. S.,advokata B. Ž. donio je i  dana 19.06.2013 godine javno objavio</span>
</p>
<p class="p5"></p>
<p class="p4">
<span>PRESUDU</span>
</p>
<p class="p4"></p>
<p class="p5">
<span>Okrivljeni: L. S.,od oca R. i majke R.,rođene B., rođen .... godine u P.,sa prebivalištem u P. ,ulica IV P. bb,nezaposlen,neoženjen,lošeg imovnog stanja,osuđivan presudom Osnovnog suda u Podgorici K.br.07/1083 od 07.06.2008. godine zbog krivičnog djela iz čl. 220.st.1 Krivičnog zakonika 4(četiri)mjeseca zatvora uslovno na 2(dvije)godine,</span>
</p>
<p class="p5"></p>
<p class="p4">
<span>Kriv je</span>
</p>
<p class="p1">
<span>Zato što je:</span>
</p>
<p class="p1"></p>
<p class="p5">
<span>Dana 06.aprila 2011. godine oko 12,00h,u P.,u naselju M.,u krugu fabrike „W.“,svjestan svog djela čije izvršenje je htio,zajedno sa za sada nepoznatim licem,tuđu pokretnu stvar oduzeo drugom u namjeri da njenim prisvajanjem sebi pribavi protivpravnu imovinsku korist,na način što je ušao u krug fabrike odakle je oduzeo i prisvojio metalnu školjku za motorno vozilo „S.-G.“ oštećenog preduzeća „W.“DOO P.,koje stvari je utovario u prikolicu  vozila, odvezao na otpad i prodao,da bi se nakon toga oko 16,00h vratio u krug fabrike i tom prilikom oduzeo i prisvojio plinski šporet, šest metalnih kreveta i dvoje vrata od kontejnera  vlasništvo oštećenog preduzeća, kojom prilikom je sebi pribavio protivpravnu imovinsku korist u iznosu od 225,00 eura,</span>
</p>
<p class="p5"></p>
<p class="p6">
<span class="s1">-​&nbsp;</span><span>čime je kao saizvršilac izvršio krivično djelo krađa iz čl. 239.st.1 u vezi čl. 23.st.2 Krivičnog zakonika</span>
</p>
<p class="p7"></p>
<p class="p5">
<span>Pa sud okrivljenom primjenom citiranih zakonskih propisa  i čl. 3,4,5,13,15,32,36, 42,52,53 i 54 Krivičnog zakonika i čl. 226,229 i 374 Zakonika o krivičnom postupku</span>
</p>
<p class="p5"></p>
<p class="p5">
<span>Izriče:</span>
</p>
<p class="p4">
<span>USLOVNU OSUDU</span>
</p>
<p class="p4"></p>
<p class="p5">
<span>Kojom mu prethodno utvrđuje kaznu zatvora u trajanju od 60(šesdeset)dana i istovremeno određuje da se utvrđena kazna neće izvršiti ukoliko okrivljeni u roku od 1(jedne)godine po pravosnažnosti presude ne izvrši novo krivično djelo.</span>
</p>
<p class="p5"></p>
<p class="p5">
<span>Obavezuje se okrivljeni da ovom sudu na ime troškova postupka uplati novčani iznos od 148,50 eura,kao i 30,00 eura na ime paušala,u roku od 15 dana po pravosnažnosti presude,pod prijetnjom prinudnog izvršenja.</span>
</p>
<p class="p5"></p>
<p class="p4">
<span>Obrazloženje</span>
</p>
<p class="p4"></p>
<p class="p5">
<span>Optužnim predlogom Osnovnog državnog tužilaštva Kt.br.694/11 od 18. novembra 2011. godine,okrivljenom L. S. stavljeno je na teret izvršenje krivičnog djela krađa u saizvršilačkom odnosu iz čl. 239.st.1 u vezi čl. 23 Krivičnog zakonika.Prije završne riječi zastupnik optužbe izmjenio je činjenični opis optužnog akta,na način kao u izreci presude. U konačnom zastupnik optužbe ostao je pri izmjenjenom optužnom aktu i predložio je sudu da okrivljenog oglasi krivim za krivično djelo stavljeno mu na teret i osudi u granicama propisanim zakonom i da mu izrekne mjeru bezbjednosti kako je to predložio vještak medicinske struke-Psihijatar dr. G. Ž..</span>
</p>
<p class="p5"></p>
<p class="p5">
<span>Iznoseći odbranu na glavnom pretresu okrivljeni je izjavio da se ne sjeća ni jednog detalja predmetnog događaja.</span>
</p>
<p class="p5"></p>
<p class="p5">
<span>Iznoseći odbranu na glavnom pretresu od 01.10.2012 godine, okrivljeni se u bitnom branio da je kritičnog dana oko 12,00 došao na lice mjesta na poziv dva,odnosno tri druga.Nadalje isti su kazali da su prethodno bili pored Sitnice gdje su vidjeli jedno staro p.m.v.-kombi. Sa ovim licima  pošao je automobilom marke „G.“(sa prikolicom) kojim je upravljao jedan od njegovih drugova.Kada su došli na navedeno mjesto, p.m.v-kombi nijesu mogli smjestiti u prikolicu,pa im je tome pomogao jedan čobanin.Predmetni kombi nalazio se između dva hangara.Navedeno p.m.v su povezli i prodali u naselju Konik za novčani iznos od 120,00 eura,koji novac su podjelili. Nadalje istog dana oko 16,00 sa ista tri druga je ponovo došao na isto mjesto gdje je vidio dva kontejnera. Zatim su ušli u jedan kontejner iz koga su uzeli tri metalna kreveta i jedan stari šporet,pa  su zatim ušli u drugi kontejner iz koga su uzeli tri metalna kreveta.Pojasnio je da predmetne prikolice nijesu bile zaključane i da su vrata na istima bila odškrinuta.Izjavio je da su metalne krevete  kao i šporet odvezli i prodali u naselje K. za iznos od 50-60 eura,koji novac su podjelili. Ne sjeća se da su kritičnom prilikom sa kontejnera skinuli i otuđili dvoje vrata. Nadalje mislio je da se radi o napuštenim stvarima. </span>
</p>
<p class="p5"></p>
<p class="p5">
<span>Saslušan u prethodnom postupku okrivljeni se u bitnom branio da je pet do šest dana prije kritičnog događaja sa jednim drugom(čije ime ne može reći)prolazio na potezu M.,u blizini jedne firme.Pored navednog mjesta su prolazili automobilom marke „G. II“ sa prikolicom. U jednom trenutku primjetio je jednu „školjku“od putničkog motornog vozila-kombi,za koju je računao da je odbačena,jer nije bila ograđena. U blizini „školjke“ primjetio je i dva kontejnera –metalne konstrukcije ispred kojih su se nalazile neke lastre i dva metalna kreveta.Zatim je izjavio da su predmetnu školjku od automobila stavili u prikolicu automobila marke „G.“, povezli u naselje Konik i prodali za iznos od 120,00 eura.Zatim su se ponovo vratili do navedenih kontejnera  kada su primjetili da ulazna vrata istih nijesu obezbjeđena,pa su ušli u unutrašnjost kontejnera odakle su uzeli jedan električni šporet(koji je bio u dotrajalom stanju),kao i šest metalnih kreveta,a nakon toga sa kontejnera su skinuli dvoje ulaznih vrata.Sve stvari ponovo su odvezli u naselje Konik na auto-otpad i  prodali izvjesnom licu pod nadimkom“B.“ za novčani iznos od 50,00 eura.</span>
</p>
<p class="p5"></p>
<p class="p5">
<span>Upitan da pojasni razlike u kazivanju,okrivljeni je izjavio da ne može pojasniti razlike u kazivanju na glavnom pretresu i prethodnom postupku.</span>
</p>
<p class="p5"></p>
<p class="p5">
<span>Branilac okrivljenog,advokat B. Ž. u završnoj riječi u bitnom je izjavio da nije dokazana krivična odgovornost njegovog branjenika. Da iz nalaza i mišljenja vještaka psihijatra datog na glavnom pretresu se zaključuje da okrivljeni u vrijeme izvršenja krivičnog djela nije bio u stanju da shvati značaj svog djela i da upravlja svojim postupcima.Predložio je sudu da okrivljenog oslobodi krivične odgovornosti. Zatražio je troškove postupka po AT-u.</span>
</p>
<p class="p5"></p>
<p class="p5">
<span>Okrivljeni je u završnoj riječi podržao završnu riječ svog branioca.</span>
</p>
<p class="p5"></p>
<p class="p5">
<span>Sud je u dokaznom saslušao ovlašćenog ovlašćenog predstavnika oštećenog DOO „W.“, na saglasan predlog stranaka pročitao je iskaz svjedoka Banuš Bajra sa zapisnika u prethodnom postupku Kri.br.11/624 od 20.10.2011. godine,pročitao je nalaz i mišljenje vještaka ekonomsko-finasijske struke F. M. od 04.11.2011. godine,pročitao je zapisnik o uviđaju Uprave policije PJ Podgorica Ku.br.371/2011 od 12.04.2011. godine i pročitao je izvod iz KE za okrivljenog izdat od UP PJ Podgorica broj 29-245/11-30587/2-5037 od 30.11.2011. godine,izvršio je uvid u Otpusnu listu sa epikrizom bolnice za psihijatriju u K. br. 99936,izvršio je uvid u medicinsku dokumentaciju KCCG za okrivljenog i saslušao je vještaka medicinske struke –Psihijatra dr. G. Ž..</span>
</p>
<p class="p5"></p>
<p class="p5">
<span>Ocjenom navoda optužbe i odbrane, provedenim dokazima, kako pojedinačno, tako u međusobnoj povezanosti, sud je utvrdio da je okrivljeni izvršio krivično djelo stavljeno mu na teret optužnim aktom tužioca, na način, mjesto i vrijeme kao u izreci presude, pa je sud okrivljenog oglasio krivim i izrekao krivičnu sankciju kao u izreci presude sve iz sledećih razloga:</span>
</p>
<p class="p5"></p>
<p class="p5">
<span>Iz iskaza ovlašćenog predstavnika DOO „W.“  proizilazi da nevedeno preduzeće posjeduje magacin u naselju M..Oko magacina nema ograde.Preduzeće ima stražara koji je u vrijeme odigravanja kritičnog događaja bio odsutan. Na placu preduzeće posjeduje dva velika magacina i pored njih dva metalna građevinska kontejnera sa vratima ,koja su bila zatvorena i nezaključana. Kritičnog dana sa dva metalna kontejnera skinuto je dvoje vrata sa „šarki“ koja su otuđena. Iz kruga preduzeća otuđena je metalna školjka vozila marke „S. g.“ bez mjenjača.Nadalje iz predmetnih kontejnera otuđen je šporet bijele boje i šest metalnih kreveta.</span>
</p>
<p class="p5"></p>
<p class="p5">
<span> Nije se pridužio krivičnom gonjenju i nije postavio imovinskopravni zahtjev.</span>
</p>
<p class="p5"></p>
<p class="p5">
<span>Iz iskaza svjedoka B. B. u prethodnom postupku proizilazi da je vlasnik jednog otpada u naselju K.. Sjeća se da je negdje početkom aprila 2011. godine na predmetni otpad došao L. S. od koga je uzeo podatke iz lične karte.Tom prilikom L. mu je prodao školjku od kombija „Š.“,šest metalnih kreveta i jedana vrata od kontejnera.Sjeća se da su navedene stvari bile izuzetno stare. Za navedene stvari L. S. je isplatio iznos od 160,00 eura.</span>
</p>
<p class="p5"></p>
<p class="p5">
<span>Iz citiranog nalaza i mišljenja vještaka ekonomsko-finansijske struke F. M. proizilazi da  vrijednost otuđenih stvari na dan izvršenja krivičnog djela iznosi: 1 školjka p.m.v. „S.-g.“-120,00 eura;šporet plinski(upotrebljivan i dosta star)-20,00 eura,vrata kontejnera 2 kom 5 kg x2 x2,5 e/kg=35,00 i 6 metalnih kreveta (polovnih –starih)6x10,00=60,00 eura,pa ukupna vrijednost oduzetih stvari po cijenama na dan izvršenja krivičnog djela iznosi 225,00 eura.</span>
</p>
<p class="p5"></p>
<p class="p5">
<span>Iz citiranog zapisnika o uviđaju Uprave policije PJ Podgorica od 2.04.2011. godine proizilazi da je uviđaj izvršen dana 08.04.2011. godine povodom obavještenja da je pronađena školjka od p.m.v. marke „Š.“  na otpadu za otkup sekundarnih sirovina vlasništvo B. D..U toku dana 05.04.2011. godine otuđena je školjka p.m.v marke „Š.“ zelene-metalik boje vlasništvo V. B. koja se nalazila ispred magacinskog prostora „W.“ na M..Školjka je pronađena od strane magacionera koji radi kod V. B. u magacinu „W.“ na M..Nadalje kriminalistički tehničar je izvršio fotografisanje pronađene školjke o čemu će biti sačinjen foto-elaborat.</span>
</p>
<p class="p5"></p>
<p class="p5">
<span>Iz citiranog izvoda iz KE za okrivljenog izdatog od Uprave policije PJ Podgorica proizilazi da je okrivljeni ranije osuđivan kao u izreci presude.</span>
</p>
<p class="p5"></p>
<p class="p5">
<span>Iz citirane otpusne liste sa epikrizom Specijalne bolnice za psihijatriju u K. broj 9936 proizilazi da je okrivljeni u navedenoj zdravstvenoj ustanovi liječen u vremenskom periodu od 24.07.2011 do 11.08.2011 godine i da je završna dijagnoza F29.Nadalje da je to prva hospitalizacija u ovoj ustanovi i psihijatriji uopšte. Psihološka eksploaracija glasi: Tokom intervjua,te na WB-II i MMPI-202 testovima observira se psihotičan profil karaktera endogenog disocijativnog procesa.CT endokranijuma: U moždanom erinhumu se ne vide patološke promjene.Administracijom farmakoterapisjkog protokola visoko-potentnog fenotijazina i antipsihotika druge generacije uspostavljena adekvatnija organizacija ponašanja. Pacijent psihomotorno miran, kontroliše ponašanje. Nadalje da se otušta iz bolnice nakon dogovora sa ostalim članovima porodice za nastavak hospitalnog tretmana na Psihijatrijskoj klinici KCCG.</span>
</p>
<p class="p5"></p>
<p class="p5">
<span>Iz citiranog izvještaja KCCG ljekara specijaliste-Psijatra od 04.11.2011 godine proizilazi da je istog dana pregledan L. S..Anamneza i klinički nalaz glasi :da dolazi u pratnji sestre,da se bolje osjeća i da je povremeno nervozan,da spava bolje i da je medikacija uredna. Apstinara. Određena je terapija i konstatovana dijagnoza F 29.Određena je kontrola za mjesec dana.</span>
</p>
<p class="p5"></p>
<p class="p5">
<span>Iz citiranog izvještaja ljekara specijaliste KCCG-Psihijatra od 19.01.2012 godine proizilazi da je na zakazanu kontrolu došla majka L. S., kome je određena terapija zbog dijegnoze F29 i određena kontrola za mjesec dana.</span>
</p>
<p class="p5"></p>
<p class="p5">
<span>Saslušan na glavnom pretresu,a nakon što je obavio intervju sa okrivljenim i nakon što je izvršio uvid u medicinsku dokumentaciju vještak medicinske sruke dr. G. Ž. u bitnom je izjavio: da je L. S. osoba prosječnih intelektualnih potencijala i da boluje od duševne bolesti neorganske psihze tzv. paranoidne šizofrenije. Da se radi o trajnoj duševnoj bolesti hroničnog toka,da postoje periodi poboljšanja ove osnovne bolesti a što je sve uslovljeno liječenjem odnosno da li pacijent posjećuje psihijatra i uzima ili ne propisanu terapiju. Medicinska dokumentacija nesumljivo govori da je blisko vezana za period odigravanja kritičnog događaja.Osoba sa ovakovom dijagnozom i ovako prikazanom medicinskom dokumentacijom je sklona da realnost doživljava na vrlo površan način,tj.po definiciji navedenog poremećaja duševne bolesti psihoze, oštećen je test realnosti i oslabljena kritičnost prema sebi i okolini.Ovakve osobe su skolne i uticaju drugih ljudi odnosno zbog postojanja svoje bolesti u smislu prisustva sumanutih sadržaja i povremenih halucinativnih obmana,tj. zbog oštećenja shvatanja  i razuma da se mogu navesti i indukovati na vršenje eventulano i nedozvoljenih radnji. Vještak je mišljenja da se uslijed postojanja ovako teške i trajane duševne bolesti ispitanik L. S. u vrijeme odigravanja kritičnog događaja je bio u stanju smanjene uračunjivosti – bitno.Nadalje vještak je mišljenja da usled prisustva trajne duševne bolesti u budućnosti postoji ozbiljna društvena opasnost u smislu vršenja sličnih ili težih krivičnih djela ,pa kako bi se ta društvena opasnost otkonila predložio je sudu da iz preventivnih i medicinskih razloga, okrivljenom izrekne mjeru obaveznog psihijatrijskog liječenja hospitalno-boničkog liječenja. </span>
</p>
<p class="p5"></p>
<p class="p5">
<span>Sud je nalaz i mišljenje vještaka medicinske struke-Psihijatra dr. G. Ž. cijenio kao jasan,stručan i objektivan.</span>
</p>
<p class="p5"></p>
<p class="p5">
<span>Okrivljeni je na glavnom pretresu od 17.06.2013 godine izjavio da se ne sjeća ni jednog detalja u vezi predmetnog događaja. U odnosu na odvijanje predmetnog događja različito kazuje na glavnom pretresu od 01.10.2012 i u prethodnom postupku.Na glavnom pretresu od 01.10.2012 godine je izjavio: da je na lice mjesta došao na poziv tri druga,automobilom marke „G. II“ sa prikolicom kojim je upravljao jedan od njegovih drugova,dok je u prethodnom postupku u odnosu na ovu činjenicu izjavio da je na lice mjesta došao sa jednim drugom. Nadalje na glavnom pretresu od 01.10.2012 godine nije sporio da je sa trojicom drugova oko 12,00 kritičnog dana odnio školjku jednog automobila koja se nalazila između dva hangara u naselju M.,a zatim su navedenu školjku automobila prodali jednom licu koje otkpljuje sekundarne sirovine u naselju K.,da bi se opet istog dana oko 16,00h vratili na isto mjesto gdje su prethodno uočili dva kontejnera,u koja su ušli i iz istih odnijeli jedan stari šporet i šest metalnih kreveta koje su povezli sa lica mjesta i takođe prodali jednom licu koje otkupljuje sekundarne sirovine za novčani iznos od 50 do 60 eura, koji novac su podjelili. Nadalje je izjavio da kritičnom prilikom sa predmetnih kontejnera nijesu otuđli dvoje metalnih vrata,u odnosu na koju činjenicu je različito kazivao u prethodnom postupku,gdje je decidno izjavio da je sa jednim drugom, sa dva kontejnera skinuo dvoje ulaznih vrata, koja je takođe prodao na otpadu sekundarnih sirovina.Izjavio je da je mislio da se radi o napuštenim stvarima,što implicira da je negirao izvršenje krivičnog djela.  Sud cijeni kao istanit onaj dio odbrane okrivljenog iz prethodnog postupka u kojem nije sporio da je u dva navrata istog dana sa jednim licem,za sud nepoznatim saizvršiocem, prvo u automobil kojim je upravljao njegov drug ubacili školjku od automobila marke „S. G.“,zatim da su skinuli dvoje ulaznih vrata sa dva metalna kontejnera, da su iz kontejnera odnijeli i jedan stari šporet i šest metalnih kreveta koje stvari je okrivljeni prodao B. B.,koja činjenica se utvđuje iz iskaza ovog svjedoka koji je posvjedočio da je od okrivljenog koga je identifikovao na osnovu ličnog dokumenta otkupuo predmetne stvari. Iskaz svjedoka B. B. sud cijeni kao istinit,i isti je potvrđen citiranim zapisnikom o uviđaju Uprave policije PJ Podgorica u čiju vjerodostojnost sud nije imao razloga da sumnja. U odnosu na činjenicu oduzimanja dvoje metalnih vrata sa predmetnih kontejnera sud dio odbrane okrivljenog na glavnom pretresu od 01.10.2012 cijeni kao neistint,jer je upravo okrivljeni u prethodnom,odnosno pretkrivičnom postupku pojasnio da je zajedno sa (za sud nepoznatim) saizvršiocem sa dva kontejnera skinuo  dvoje vrata sa šarki,i sa ostalim stvarima prodao na otpadu za otkup sekundarnih sirovina. Međutim,onaj dio odbrane okrivljenog   da je mislio da su predmetne stvari napuštene,sud cijenio kao neistinit i sračunat na izbjegavanje krivice,jer upravo iz ovog djela odbrane okrivljenog proizilazi da okrivljeni u stvari negira izvršenje krivičnog djela koje mu je stavljeno na teret. Naime, ovaj dio odbrane okrivljenog obesnažen je prvenstveno iskazom ovlašćenog predstavnika oštećenog DOO „W.“,iz kog proizilazi da se predmetna školjka automobila nalazila u krugu preduzeća i da se predmetni kontejneri nalaze takođe na placu preduzeća između dva magacina.Ovlašćeni predstavnik je takođe izjavio da je predmetna školjka kritičnog dana otuđena,kao i dvoje vrata sa građevinskih kontejnera,iz kojih je otuđen jedan  šporet kao i šest metalnih kreveta.Vrijednost navedenih stvari na dan izvršenja krivičnog djela sud je utvrdio na osnovu nalaza i mišljenja vještaka ekonomsko-finansijske struke koji cijeni kao jasan,stručan i objektivan.Dakle iz iskaza ovlašćenog predstavnika ošećenog preduzeća „W.“ proizilazi da se školjka predmetnog automobila nalazila između dva magacina, na placu preduzeća gdje se nalaze i predmetni metalni kontejneri  sa kojih su skinuta metalna vrata i iz kojih je otuđen jedan šporet i šest metalnih kreveta ,pa sama činjenica da se navedena školjka kao i navedeni kontejneri nalaze između dva magacina oštećenog preduzeća ukazuje da je okrivljeni znao da nevedene stvari nijesu napuštene.Nadalje i sam okrivljeni na glavnom pretresu od 01.10.2012 godine  nije sporio da se navedena školjka od predmetnom automobila nalazila između dva hangara,a osim toga zajedno sa saizvršiocem je iz dva navrata istog dana predmetne stvari prodao na otpadu sekundarnih sirovina,što znači da je znao da iste imaju ekonomsku vijednost,i da se mogu prodati na otpadu sekundarnih sirovina. Sve navedene činjenice upravo upućuju na zaključak da je okrivljeni znao da nevedene stvari imaju vlasnika,te da se ne radi o napuštenim stvarima,kako to okrivljeni neosnovano predstavlja u svojoj odbrani na glavnom pretresu od 01.10.2012 godine.Imajući u vidu navode odbrane okrivljenog u prethodom postupku i na glavnom pretresu do 01.10.2012 godine, sud odbranu okrivljenog na glavnom pretresu od 17.06.2013 godine u kojoj je naveo da se ne sjeća ni jednog detalja  događaja ,cijeni kao sračunatu na izbjegavanje krivice i ista je obesnažena iskazom ovlašćenog predstavnika oštećenog kao i nalazom i mišljenjem vještaka ekonomsko-finasijske struke,kao i nalazom i mišljenjem vještaka medicisnke struke Psihijatra dr. G. Ž..</span>
</p>
<p class="p5"></p>
<p class="p5">
<span>Valja istaći da je sud izmjenio činjični opis krivičnog djela na način što je precizirao vrijeme izvršenja krivičnog djela ,tako što je u prvom redu odozgo poslije riječi „godine“ dodao riječi „oko 12,00h“,zatim je u sedmom redu odozgo poslije riječi „prikolicu“ izostavio riječi „svog“i u istom redu poslije riječi „da bi se nakon toga“dodao riječi „oko 16,00h“,u šestom redu odozgo poslije riječi „San gan“ izostavio riječi „i dvoje vrata od kontejnera“i u devetom redu odozgo poslije riječi „šest metalnih kreveta“ dodao riječi „i dvoje vrata od kontejnera ,a sve na osnovu dokaza provedenih na glavnom pretresu,pri čemu nije povrijeđen objektivni identitet optužbe i presude.</span>
</p>
<p class="p5"></p>
<p class="p5">
<span>Cjeneći subjektivni odnos okrivljenog prema izvršenom krivičnom djelu, sud je utvrdio da je  bio svjestan da oduzima tuđu pokrenu stvar,pa je to i htio, sve u namjeri da sebi pribavi protipravnu imovinsku korist,pa je postupao sa direktnim umišljem kao oblikom vinosti,koji je sud utvrdio iz provedenih dokaza kojima je poklonio vjeru.</span>
</p>
<p class="p5"></p>
<p class="p5">
<span>Ovdje valja istaći da je teza branioca okrivljenog predstavljena u završnoj riječi, da iz nalaza vještaka- psihijatra proizilazi da okrivljeni u vrijeme izvršenja krivičnog djela nije bio u stanju da shvati značaj svog djela i da upravlja svojim postupcima,neosnovana i netačna,a ista je upravo obesnažena nalazom vještaka medicinske struke Psihijatra dr. G. Ž.. Ovde valja istaći i stanovište sudske prakse da bitno smanjena uračunjivost kod okrivljenog u vrijeme izvršenja krivičnog djela ne iskuljučuje direktni umišljaj kao oblik vinosti odnosno da učinioci i sa bitno smanjenom uračunjivosti mogu izvršiti krivično djelo sa direktnim umišljajem,kako je to i u konkretnom slučaju.</span>
</p>
<p class="p5"></p>
<p class="p5">
<span>Okrivljeni je učestvao u radnji izvršenja krivičnog djela ,sa još jednim licem (čiji je identitet sudu nepoznat),bio je svestan krivičnog djela,htio je djelo kao svoje i kao zajedničko,pa je u izvršenju krivičnog djela postupao kao saizvršilac.</span>
</p>
<p class="p5"></p>
<p class="p5">
<span>Prilikom izbora vrste i visine krivične sankcije,sud je cijenio sve okolnosti iz čl. 42 Krivičnog zakonika koje utiču da kazna bude manja ili veća,pa je kao otežavajuću okolnost cijenio raniju osuđivanost okrivljenog presudom Osnovnog suda u Podgorici K.br.07/1083 od 07.06.2008. godine zbog krivičnog djela nasilje u porodici ili u porodičnoj zajednici iz čl. 220.st.1 Krivičnog zakonika 4(četiri)mjeseca zatvora uslovno na 2(dvije)godine,koju činjenicu je utvrdio iz izvoda iz KE za okrivljenog izdatog od Uprave policije PJ Podgorica broj 29-245/11-30587/2-5037 od 30.11.2011. godine,dok je kao olakšavajuće okolnosti na strani okrivljenog cijenio: loše imovno stanje i stav oštećenog u pravcu nepridruživanja    krivičnom gonjenju,bitno smanjenu uračunjivost koju je utvrdio iz nalaza vještaka medicinske struke Psihijatra dr. G. Ž.,pa je okrivljenom izrekao uslovnu osudu kojom mu je prethodno utvrdio kaznu zatvora u trajanju od šezdeset dana sa rokom probacije od jedne godine,nalazeći da radi krivično pravne zaštite nije nužno da okrivljeni prethodno utvrđenu kaznu i efektivno izdržava,već da se i samim upozorenjem uz prijetnju kaznom može ostvariti svha izricanja uslovne usude iz čl. 52.st.2 Krivičnog zakonika u okviru opšte svhe propisivanja i izricanja krivičnih sankcija iz čl. 4.st.2 Krivičnog zakonika.</span>
</p>
<p class="p5"></p>
<p class="p5">
<span>Nadalje ne može se prihvatiti predlog zastupnika optužbe dat u završnoj riječi  da se okrivljenom izrekne mjera bezbjednosti, koju je predložio vještak medicinske struke dr. G. Ž.,i ako je ovaj vještak predložio izricanje mjere bezbjednosti obaveznog psijatrijskog liječenja –hospitalno,jer bi u tom slučaju sud povrijedio odredbu čl. 400 Zakonika o krivičnom postupku kojim je propisano: da ako je izjavljena žalba samo u korist optuženog, presuda se ne može izmjeniti na njegovu štetu u pogledu pravne kvalifikacije krivičnog djela i krivične sankcije.Iz spisa predmeta se utvrđuje da je protiv presude Osnovnog suda u Podgorici K.br. 818/11 od 01.10.2012 godine, žalbu izjavio samo branilac okrivljenog,iz kog razloga i pored mišljenja vještaka- psihijatra, sud nije mogao izreći mjeru bezbjednosti obaveznog psijatrijskog liječenja- hospitalno,jer bi u tom slučaju povrijedio odredbu čl. 400 Zakonika o krivičnom postupku.</span>
</p>
<p class="p5"></p>
<p class="p5">
<span>Sud je odluku o troškovima postupka temeljio na odredbi čl. 229.st.1 Zakonika o krivičnom postupku, pa je obavezao okrivljenog da ovom sudu na ime troškova postupka uplati novčani iznos od 148,50 eura,u roku od 15 dana po pravosnažnosti presude pod prijetnjom prinudnog izvršenja. Troškovi postupka se odnose na ime nagrade vještaku ekonomsko-finansijske struke 66,00 eura i 82,50 eura na ime nagrade vještaku medicinske struke.Visinu paušala sud je odmjerio shodno imovnom stanju okrivljenog, dužini trajanja i složenosti postupka.</span>
</p>
<p class="p5"></p>
<p class="p5">
<span>Imajući u vidu navedeno,primjenom citiranih Zakonskih propisa,odlučeno je kao u izreci presude.</span>
</p>
<p class="p5"></p>
<p class="p4">
<span>OSNOVNI SUD U PODGORICI</span>
</p>
<p class="p4">
<span>Dana 19.06.2013 godine</span>
</p>
<p class="p4"></p>
<p class="p2">
<span>SUDIJA</span>
</p>
<p class="p2">
<span>Đuković Goran s.r.</span>
</p>
<p class="p2"></p>
<p class="p5"></p>
<p class="p5">
<span>PRAVNA POUKA:</span>
</p>
<p class="p5">
<span>Protiv ove presude može se izjaviti žalba u roku</span>
</p>
<p class="p5">
<span>od 8 dana od dana prijema pismenog otpravka,</span>
</p>
<p class="p5">
<span>Višem sudu u Podgorici a preko ovog suda.</span>
</p>
<p class="p5"></p>
<p class="p5">
<span>Z.T.O. Maraš Ana</span>
</p>
<p class="p5"></p>
<p class="p8"></p>


</body>
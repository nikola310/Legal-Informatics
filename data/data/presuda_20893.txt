<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{font-family:Arial;}
.s2{font-family:Arial;font-weight:bold;}
.s3{font-weight:bold;}
.s4{font-weight:bold;font-style:italic;}
.p1{text-indent:0.05277778in;margin-left:-0.25in;margin-right:-0.125in;text-align:end;hyphenate:auto;font-family:Times New Roman;font-size:12pt;}
.p2{text-indent:0.05277778in;margin-left:-0.25in;margin-right:-0.125in;text-align:end;hyphenate:auto;font-family:Arial;font-size:12pt;}
.p3{text-indent:0.05277778in;margin-left:-0.25in;margin-right:-0.125in;text-align:center;hyphenate:auto;font-family:Arial;font-size:12pt;}
.p4{text-indent:0.05277778in;margin-left:-0.25in;margin-right:-0.125in;text-align:justify;hyphenate:auto;font-family:Arial;font-size:12pt;}
.p5{text-indent:0.05277778in;margin-left:-0.25in;margin-right:-0.125in;text-align:start;hyphenate:auto;font-family:Arial;font-size:12pt;}
.p6{margin-right:-0.125in;text-align:center;hyphenate:auto;font-family:Arial;font-size:12pt;}
.p7{margin-right:-0.125in;text-align:start;hyphenate:auto;font-family:Arial;font-size:12pt;}
.p8{text-indent:0.05277778in;margin-left:-0.25in;text-align:start;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Times New Roman;font-size:12pt;}
.td1{width:2.4555554in;padding-start:0.075in;padding-end:0.075in;}
.td2{width:3.8694444in;padding-start:0.075in;padding-end:0.075in;}
.td3{width:1.95in;padding-start:0.075in;padding-end:0.075in;}
.td4{width:4.25in;padding-start:0.075in;padding-end:0.075in;}
.td5{width:2.5833333in;padding-start:0.075in;padding-end:0.075in;}
.td6{width:3.5666666in;padding-start:0.075in;padding-end:0.075in;}
.r1{height:0.2361111in;keep-together:always;}
.r2{height:0.4722222in;keep-together:always;}
.r3{keep-together:always;}
.t1{table-layout:fixed;border-collapse:collapse;border-spacing:0;}
</style>
<title>                                        K</title>
<meta content="a" name="author">
</head>
<body class="b1 b2">
<p class="p1">
<a href="http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg"></a><span class="s1">                                        </span><span class="s2">K. br. 485/12</span>
</p>
<p class="p2"></p>
<p class="p3">
<span class="s3">U IME CRNE GORE</span>
</p>
<p class="p4"></p>
<p class="p4">
<span class="s3">	</span><span>OSNOVNI SUD U PODGORICI</span><span class="s3">,</span><span> kao prvostepeni, krivični, po sudiji Jovović Željki, uz učešće Rajković Danijele, kao zapisničara, u krivičnom predmetu protiv okrivljenog LJ. M. zbog krivičnog djela teška tjelesna povreda iz čl. 151 st.1 Krivičnog zakonika po optužnici ODT-a Podgorica Kt.br. 662/09 od 10. 02. 2010. godine, nakon glavnog i javnog pretresa održanog dana 25. 10. 2012. godine, u prisustvu zamjenika ODT-a A. R., okrivljenog i njegovog branioca adv. V. V. iz Podgorice, donio je, a dana 26. 10. 2012. godine,  javno objavio</span>
</p>
<p class="p5"></p>
<p class="p3">
<span class="s3">P R E S U D U</span>
</p>
<p class="p4"></p>
<p class="p4">
<span class="s4">	</span><span>Okrivljeni</span><span class="s3"> </span>
</p>
<p class="p4">
<span class="s3">	LJ. M.</span><span>, od oca D. i majke R., rođene B., rođen  xx. xx. 1964. godine u Podgorici, sa prebivalištem u mjestu rođenja, P. ulica br. xxx, nezaposlen, razveden, otac troje djece, lošeg imovnog stanja, osuđivan presudama Osnovnog suda u Kotoru K. br. 29/01 od 18. 12. 2001. godine zbog krivičnog djela iz čl. 172 st. 3 u vezi st. 1 KZ RCG (novčana kazna 250 DM), Osnovnog suda u Podgorici K. br. 05/245 od 01. 12. 2008. godine zbog krivičnog djela iz čl. 339 st. 3 u vezi st. 1 KZ (3 mjeseca zatvora uslovno 1 godina) i Osnovnog suda u Podgorici K. br. 07/1733 od 25. 09. 2009. godine zbog krivičnog djela iz čl. 220 st. 2 u vezi st. 1 KZ (5 mjeseca zatvora uslovno 1 godina), u pritvoru od 19. 09. do 30. 09. 2009. godine.</span>
</p>
<p class="p4"></p>
<p class="p3">
<span class="s3">Kriv je</span>
</p>
<p class="p4"></p>
<p class="p4">
<span class="s3">	Što je:</span>
</p>
<p class="p4">
<span>	</span>
</p>
<p class="p4">
<span>	Dana 26. 04. 2009. godine, oko 17,00 sati, u Podgorici, u mjestu R., teško tjelesno povrijedio oštećenog Đ. S., na način što je prilikom svađe i guranja sa oštećenim, svjestan da usled njegovog činjenja može nastupiti zabranjena posledica i olako držeći da do iste neće doći ili da će je moći spriječiti, odgurnuo oštećenog, zbog čega je oštećeni pao i tom prilikom zadobio tešku tjelesnu povredu u vidu iščašenja zgloba lijevog lakta i oguljotinu i otok u predjelu obje potkoljenice</span>
</p>
<p class="p4"></p>
<p class="p4">
<span>	- čime je izvršio krivično djelo teška tjelesna povreda iz čl. 151 st. 4 u vezi st. 1 Krivičnog zakonika.</span>
</p>
<p class="p4"></p>
<p class="p4">
<span>	Pa ga  Sud na osnovu čl. 4. st. 2, 32, 36, 42 st. 1 Krivičnog zakonika, te čl. 226, 229, 239 i 374  Zakonika o krivičnom postupku</span>
</p>
<p class="p3"></p>
<p class="p3">
<span class="s3">O S U Đ U J E</span>
</p>
<p class="p4"></p>
<p class="p4">
<span>	Na kaznu zatvora u trajanju od 30 (trideset) dana u koju kaznu mu se uračunava vrijeme provedeno u pritvoru od 19. 09. 2009. do 30. 09. 2009. godine. </span>
</p>
<p class="p4"></p>
<p class="p4">
<span>	Obavezuje se okrivljeni da ovom Sudu plati na ime troškova krivičnog postupka iznos od 297,50 €, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p class="p4">
<span>	Oštećeni Đurović Stanko se radi ostvarivanja imovinskopravnog zahtjeva upućuje na parnični postupak.</span>
</p>
<p class="p4">
<span> </span>
</p>
<p class="p3">
<span class="s3">O b r a z l o ž e nj e</span>
</p>
<p class="p4"></p>
<p class="p4">
<span>	Optužnicom ODT Podgorica Kt. br. 662/09 od 10. 02. 2010. godine stavljeno je na teret okrivljenom Lj. M. da je izvršio krivično djelo teška tjelesna povreda iz čl. 151 st. 1 Krivičnog zakonika, pa je na glavnom pretresu zamjenik ODT-a A. R. prethodno izmijenila optužni akt, dodajući u činjenični opis optužnog akta da je okrivljeni bio svjestan da može učiniti djelo pa je na to pristao i u završnoj riječi predložila da sud okrivljenog oglasi krivim, nalazeći da su potvrđeni navodi izmijenjenog optužnog akta.</span>
</p>
<p class="p4">
<span>	Okrivljeni Lj. M. u svojoj odbrani u prethodnom postupku na zapisniku o saslušanju osumnjičenog od 27. 04. 2009. godine navodi da mu je prije od prilike godinu i po dana Đ. S., iz Podgorice, na njegov zahtjev na račun prebacio 450 € kako bi registrovao kamion, uz dogovor da mu taj novac odradi sa kamionom za njegovu firmu. U tom periodu nije bio u prilici da S. novac vrati, niti je bilo potrebe za njegovim angažovanjem, tako da mu je novac još uvijek dužan, pa je S. nekoliko puta zvao telefonom da se interesuje kad će mu novac biti vraćen, ali sa njegove strane nije bilo nikakvih prijetnji, niti je dolazio tim povodom kod njega kući. Navodi da se dana 26. 04. 2009. godine nalazio  u porodičnoj kući u mjestu R., gdje je bila i njegova majka R. i komšija R. R., kada je ispred kuće došao Đ. S. sa prijateljem K. D. i počeo da ga vrijeđa, govoreći da je čuo ko je, što je i od koga je, pri čemu je D. govorio da ga izvedu ispred kapije, kako ga ne bi tukao ispred kuće. Navodi da je u ruci imao drveni kolac, pa je isti bacio iz ruke i pokušao Đ. i K. da izgura iz dvorišta, ali je ispred kapije dvorišta ponovo došlo do guranja između Đ. S. i njega, kojom prilikom je pao preko jednog sklada niže ograde, a S. je pao preko njega i moguće da je tom prilikom pao na lijevu ruku. Nakon što ih je komšija B. D., koji je u međuvremenu stigao, razdvojio, vidio je da se S. drži za lijevu ruku, pa je pokušao da mu pomogne nudeći da ga odveze u Tuzi kod nekog čovjeka koji radi iščašenja, što je on odbio, pa su se D. i on udaljili ispred dvorišta vozilom kojim su i došli. Napomenuo je da je prilikom svađe sa Đ. S. i on zadobio povrede u predjelu lijeve i desne nadlaktice u vidu krvnih podliva, što će konstatovati prilikom pregleda kod ljekara, a ima i povredu ispod lijevog oka, kao i jednu oguljotinu na desnom koljenu. Navedene povrede nije odmah ljekarski kontatovao jer nije mislio da će doći do prijavljivanja u policiju između njega i Đ., pa je zamolio da mu se omogući da kod ljekara konstatuje povrede</span><span class="s3">. </span><span>Na glavnom pretresu je naveo da je oštećeni, čim je došao, počeo da ga vrijeđa i psuje, što su čule komšije B. D., R. V. i V. M., koji su odmah došli. U međuvremenu, Đ. je i fizički nasrnuo na njega i to u dvorišnoj kapiji kuće, a on je svo vrijeme pokušavao da ga smiri. U jednom trenutku, B-. D. se uvukao između njih i to kada je Đ. silovito krenuo prema njemu, pa ga je odgurnuo u namjeri da ga spriječi da dođe do njega, usled čega je oštećeni pao i povrijedio ruku. Nakon ukazanih razlika u kazivanju u pogledu povređivanja oštećenog je naveo da je tačno ono što je naveo u predhodnom postupku, da je došlo do guranja i čupanja između njega i oštećenog, pa se spotakao i pao preko jednog sklada na leđa, a preko njega je pao oštećeni i povrijedio se. </span>
</p>
<p class="p4">
<span>	Branilac okrivljenog je u završnoj riječi ostao kod ranije date završne riječi kada je u bitnom naveo da sud treba da prihvati identičnu odbranu okrivljenog, koja je potvrđena iskazima saslušanih svjedoka, u kojoj navodi da je kritičnom prilikom bio napadnut ispred svoje kuće, prvo verbalno, a potom i fizički, zbog čega je došlo do guranja kojeg okrivljeni nije mogao izbjeći, a kao posljedica takvog guranja došlo je do pada oštećenog i nastajanja posljedice koju ne spori kako po vrsti tako i po težini. Ukazuje da je, za razliku od iskaza oštećenog i svjedoka K. koji predstavljaju da je sukob počeo napadom od strane okrivljenog, iskazom svjedoka R. potvrđena odbrana okrivljenog da je do sukoba došlo tako što je oštećeni počeo da vrijeđa okrivljenog da bi se dalji tok događaja svodio na obostrano čupanje, guranje, što je u krajnjem i rezultiralo padom obojice i nastupanja posljedice kod oštećenog, a što je na indirektan način potvrdio je i vještak medicisnke struke. Branilac konačno nalazi da su povrede kod oštećenog nastale kao posljedica nasrtaja oštećenog na okrivljenog i kao nastojanje okrivljenog da od sebe odbije napad, pa stoga predlaže da sud u smislu čl. 373 tač. 1 ZKP-a donese presudu kojom će okrivljenog osloboditi od optužbe, jer je postupao u nužnoj odbrani, a ukoliko sud zauzme stanovište da je povreda kod oštećenog nastupila kao posljedica aktivnosti okrivljenog, smatra da se može govoriti samo o postojanju krivičnog djela teška tjelesna povreda iz čl. 151 st. 4 u vezi st. 1 KZ i da u tom slučaju pri izricanju sankcije, sve okolnosti pod kojima je došlo do povređivanja oštećenog, kao i lične i porodične prilike okrivljenog, zavređuje primjenu glave 4 KZ. U ponovljenom postupku je dodao da su svi saslušani svjedoci, izuzimajući oštećenog i svjedoka K.  potvrdili odbranu okrivljenog da je prvo verbalno a potom i fizički napadnut ispred svoje kuće i da je preduzimao radnje isključivo u cilju da se obrani od agresije oštećenog, te konačno predložio da sud njegovog branjenika oslobodi od optužbe.</span>
</p>
<p class="p4">
<span>	Sud je u dokaznom postupku saslušao svjedoka oštećenog Đ. S., svjedoka Lj. R., po saglasnom predlogu stranaka pročitao iskaze svjedoka K. D., date u predhodnom postupku i na glavnom pretresu te prilikom suočenja sa okrivljenim i svjedokom R. R., po saglasnom predlogu stranaka pročitao iskaze svjedoka B. D., R. R., V. M. i R. B., izvršio uvid u uvjerenje JZU Doma zdravlja Podgorica medicinsku dokumentaciju na ime okrivljenog Lj. M., po saglasnom predlogu stranaka pročitao nalaz i mišljenje sudskog vještaka medicinske struke prof.dr.D. Č. od 29. 09. 2009. godine, pojašnjenje istog vještaka od 11. 03. 2011. godine i izvještaj Uprave policije PJ Podgorica iz kaznene evidencije na ime okrivljenog Lj. M. br. 11-245/10-3587/2-613 od 18. 02. 2010. godine. </span>
</p>
<p class="p4">
<span class="s3">	</span><span>Svjedok oštećeni Đ. S. u svom iskazu pred istražnim sudijom na zapisniku od 07. 09. 2009.  godine navodi da je kritičnog dana oko 17:00 h upravljao svojim vozilom od pravca Spuža prema Podgorici i u naselju R. primijetio Lj. M., kojem je prije dvije godine pozajmio 500 €, kako bi registrovao kamion. Kako mu do tada nije vraćao novac, iako ga je više puta opominjao, stao je sa svojim vozilom i parkirao ga pored puta u blizini M. kuće, da bi sa M. popričao o tome kada će mu vratiti novac. Navodi da je sa njim u vozilu bio njegov prijatelj K. D.. Nakon što je izašao iz vozila, prišao je Lj., koji je bio na putu i dok mu je prilazio M. mu je rekao da pred majkom ne pominje dugovani novac, jer mu je majka imala neku porodičnu tragediju, pa je to uvažio i M. je rekao samo da mu novac donese za par dana. Dok se ovo dešavalo prišla je M. majka i rekla mu da nije jedini kome M. duguje novac, nakon čega je M. otrčao do kuće, uzeo kosijer koji je bio prisloljen uz kućna vrata i trčeći krenuo prema njima, iako su prethodno svo vrijeme normalno razgovarali. Kada je M. krenuo prema njima, K. je stao ispred njega, uhvatio ga za ruke rekavši mu da nema potrebe za tim i da baci kosijer. Nakon što je K. uspio da uzme kosijer, Lj. je uzeo mobilni telefon i nekom preko telefona govorio "Kume Srđa donesi pištolj, hoću da ih ubijem". Navodi da je Lj., prije nego što je pošao za kosijer, dotrčao do njegovog vozila i iz brave upravljača uzeo ključeve. Nakon ovoga je ušao u dvorište gdje je bilo neko kamenje, pa ga je pogodio jednim kamenom u predjelu noge, nakon čega je pritrčao neki M. komšija i zamolio ih da idu kući, pa je ovom čovjeku rekao da bi prije krenuli, ali im je Lj. uzeo ključeve od kola. Nakon toga ovaj čovjek je pošao da Lj., uzeo ključeve i dao ih K.. Kada su K. i on krenuli prema vozilu, prišao mu je ovaj Lj. komšija i rekao mu da nema što tražiti novac od  Lj., jer on mnogima duguje mnogo novca. Dok je razgovarao sa ovim čovjekom, sa leđa mu je prišao Lj. i udario ga pesnicom u predjelu desne strane lica, pa je od tog udarca pao, a sa njim je pao i ovaj Lj. komšija. Pao je na lijevu ruku i zadobio ozbiljne povrede, nakon čega ga je K. poveo u Hitnu pomoć. Pridružio se krivičnom gonjenju i postavio oštetni zahtjev koji će naknadno opredijeliti u ovom ili u parničnom postupku. Na glavnom pretresu je ponavljajući iskaz dodao da majku okrivljenog odmah po dolasku nije vidio, kasnije je vidio da ona sjedi ispred kuće. Naveo je da nije prilazio ni 5 m kapiji okrivljenog i rekao je K. da slučajno ne ulazi u dvorište, a ne K. njemu.</span>
</p>
<p class="p4">
<span class="s3">	</span><span>Svjedok K. D. u svom iskazu na zapisniku od 07. 09. 2009. godine navodi da je kritičnog dana bio u vozilu kojim je upravljao njegov prijatelj Đ. S.. Vraćali su se iz P. i negdje kroz R. S. je primijetio jednog čovjeka kako stoji pored puta i zustavio je vozilo. Prethodno idući ovim putem S. mu je rekao da mu Lj. nije vratio novac koji mu je posudio i rekao mu da će mu pokazati gdje živi. Kada su došli ispred kuće Lj., S. mu je pokazao kuću, a Lj. je stajao na ulici sa jednom čovjekom pored vozila koje je imalo strane tablice. S. je zaustavio svoje vozilo i parkirao se van kolovoza, pa su njih dvojica izašli iz vozila i prišli Lj.. Tom prilikom S. i Lj. su se pozdravili a i on se rukovao sa Lj. i ovim čovjekom, pa je Lj. odmah rekao S. da zna o čemu se radi, zamolio je da ne priča pred majkom jer su imali smrtni slučaj a sve će regulisati ovih par dana. Navodi da je stajao sa strane i čuo da je Stanko rekao okrivljenom da ga ne izvrdava, da je prošlo mnogo vremena od kad mu je pozajmio novac. Dok je S. razgovarao sa Lj. njegova majka je bila u dvorištu kod kapije i počela je nešto da dobacije, kao da je vidjela da nešto nije u redu, nakon čega je Ljumović pokušao da udari S., koji udarac je S. izbjegao, a čovjek koji je bio prisutan je stao između njih, nakon čega je i on prišao, uzeo M. za ruku i pitao ga šta radi, rekavši da to nije razlog za tuču, našto ga je M. pitao je li on S. tjelohranitelj, pa mu je govorio da su prijatelji i da nema razloga da se tuku. U tom trenutku Lj. je dohvatio neki kamen, sa kojim je gađao i pogodio Đ. u predjelu nogu, na način što je kamen prvo udario u asvalt pošto je bio veliki, pa se onda jedno parče odlomilo i udarilo S. u nogu. Lj. je krenuo prema kući, uzeo neki kosijer i krenuo prema njima, a prethodno je prijetio sa nekim S.. Kako je bio blizu kapije Lj. je uhvatio za ruku, pitao ga je li poludio, šta to radi i uspio je da mu otme kosijer koji je bacio u neku živu ogradu, a Lj. je ponovo krenuo prema S.. Napomenuo je da je prije nego što je pošao za kosijer, Lj. iz S. vozila uzeo ključeve od kola i stavio ih kod sebe. Dalje je naveo da je, kada je bacio kosijer, Lj. tražio ključeve od kola, nakon čega je Lj. ponovo krenuo prema S. sa namjerom da se obračuna i čovjek koji je bio prisutan je držao Lj., nakon čega je Lj. uspio da mu se otrgne i ponovo ide kući i uzima drugi kosijer. Majka Lj. je plakala, a on je uspio da uzme i drugi kosijer koji je dao njegovoj majci. Navodi da se sve dešavalo vrlo brzo, a u međuvremenu je majka Lj. zvala nekog u pomoć i ubrzo su došla dvojica komšija, kojima je ukratko uspio da ispriča o čemu se radi i ovaj čovjek je zamolio Lj. da im vrati ključeve. Nakon što je uzeo ključeve, krenuo je prema kolima, a u međuvremenu, dok mu je ovaj čovjek dodavao ključeve S. je već pošao prema kolima i dok se okrenuo vidio je da S. leži u jednom jarku i da mu je ruka povrijeđena, pa su prišli S., ubacili ga u vozilo i njih dvojica su pošli. Na glavnom pretresu od 09. 06. 2010. godine je, ponavljajući iskaz, dodao da je, kada su on i S. naišli pored kuće okrivljenog, on stajao sa jednim čovjekom koji je imao bradu, a nakon što je okrivljeni uzeo ključeve iz vozila i pokušao sa kosijerom i drugi put da izađe iz dvorišta i napadne Đ. su došla dvojica komšija, od kojih je jednog znao iz viđenja, ali se ne može sjetiti njegovog imena i prezimena, a ovaj čovjek je od okrivljenog uspio da uzme ključeve koje je predao njemu. Navodi da je M. krenuo niz ulicu da se svađa sa S., za koje vrijeme je on sjeo u vozilo, upalio ga i krenuo da pokupi S., koji je već bio zamakao za jednu malu krivinu i u trenutku je vidio kako Đ, okrivljeni i ovaj komšija padaju u jarak pored puta  i to prvi pada S., ovaj čovjek a preko njih okrivljeni, nakon čega je došao i pomogao Đ.. Pojasnio je da je Đ. S. kritičnog dana pio alkohol, ali nije bio pijan te da je čuo da se Đ. obratio majci okrivljenog i rekao “Kako rodiste ovakvog...”,  ne zna koja je riječ bila ali zna da je bila ružna riječ, a niko drugi nije psovao. Nakon što je M. oduzeo kosijer, on se zaletio prema Đ. i preko ovog čovjeka, koji je stajao između njih, udario rukom S.. Navodi da ni S. nije stajao i čekao da ga M. udari, oni su se preko ovog čovjeka, koji je stajao u sredini zalijetali jedan prema drugom i pokušavali da se udaraju. Pojasnio da je sigurno vidio kada je S. pao a nakon njega okrivljeni jer je u tom trenutku on bio u dvorištu gdje mu je onaj komšija dao ključeve koje je uzeo od Lj., a pored njega tu su bili i Lj., njegova majka a za to vrijeme S. je bio pošao i stajao je na nekom jarku, na putu ka Podgorici u društvu sa komšijom za koga misli da se preziva R.. Krenuo je prema vozilu koje se nalazilo na nekih 10m od kapije, i u trenutku kada je ušao u vozilo i pokrenuo isto vidio je da Lj. trči prema S., nakon čega je S. pao a preko njega i okrivljeni. Prilikom suočenja sa okrivljenim svjedok je ustvrdio da oštećeni nije ulazio u dvorište a da je on ušao u dva navrata i to kada je uzeo kosijer od okrivljenog. Ustvrdio je, kao i prilikom suočenja sa svjedokom R. R., da je vidio kada je okrivljeni otrčao do Stanka, koji se nalazio na brijegu, pa je požurio da ne dođe do nečega i vidio je da je okrivljeni zamahnuo rukom prema oštećenom a nije vidio da ga je i udario, pojašnjavajući da kod istražnog sudije nije o ovom pričao, jer je govorio o onom što ga je sudija pitao. Prilikom suočenja sa svjedokom R. R. je dalje ustvrdio da je svjedok sa oštećenim stajao na kanalu, dok je on bio u dvorištu sa okrivljenim i ocem svjedoka, gdje mu je on dao ključeve od vozila, pa je on pošao do vozila a okrivljeni je otrčao do oštećenog.   </span>
</p>
<p class="p4">
<span>	Svjedok Lj. R. u svom iskazu navodi da je kritičnog dana sjedjela na terasi a njen sin M. je sa komšijom R. stajao kod ograde. U jednom trenutku vozilom su došla dva lica, pitali su se sa M. i on ih je pozvao na kafu. Prošli su do stepenica na izlaz od terase i u jednom trenutku je došlo do vike i čupanja kada je jedno od ovih lica, koje u sudnici pokazuje kao oštećenog, pitalo kako je mogla da rodi takvog nesoja i gada, a drugo lice ga je pozvalo da idu. Navodi da je bilo guranja i čupanja, a onda su i pali na nekoj livadi, za koje vrijeme je ona bila u dvorištu na nekih 10-20 m od njih. </span>
</p>
<p class="p4">
<span>	Svjedok B. D. u svom iskazu navodi da je komšija sa Lj. M., a kritičnog dana negdje popodne krenuo je po dijete u školu. Prolazeći vozilom vidio je svog komšiju kako se čupa sa jednim licem. Vidio je da su se čupali, gurali, pa je izašao iz vozila i sa V. M. i R.ć R. ih razdvojio, a u blizini je bila majka Lj. M.. Navodi da je kada je on došao bila gužva a prisutni su mu rekli da je to trajalo neko vrijeme i da su oni imali konflikt i prije toga. Vidio je da je Lj. bio izgreban po licu, a oštećeni je tom prilikom pao na zemlju, pojašnjavajući da se sve o čemu je pričalo dešavalo na kapiji Lj. M.. Pojasnio je da se ne sjeća svega, a misli da su oštećeni i okrivljeni pali u momentu kada su se gurali i misli da je prvi pao oštećeni, a preko njega okrivljeni. </span>
</p>
<p class="p4">
<span>	Svjedok R. R. u svom iskazu navodi da je komšija sa Lj. M. i kritičnog dana je bio s M. u njegovom dvorištu, kada je u dvorište došao oštećeni sa svojim prijateljem. Vidio je da su se pozdravili i on je krenuo prema svojoj kući, ali nije došao ni do kapije kada je vidio da je došlo do gužve i tuče između M i ovog čovjeka. Tu je bila i M. majka koja je plakala i molila da se ne svađaju. Navodi da je molio gospodina, pokazujući na oštećenog da se smiri, ali nije pomoglo. Došlo je do guranja i povlačenja za majice između oštećenog i okrivljenog. Pojasnio je da je sa okrivljenim stajao na jedno metar od kapije u unutrašnjoj stani dvorišta kada je oštećeni ušao sa svojim prijateljem. Kritičnom prilikom nije vidio nikakve udarce, a okrivljeni i oštećeni su pali na mjestu gdje je bio neki kanal, na način što su se pogurali i pali obojica. Kritičnom prilikom okrivljenom je bila pocijepana majica, a oštećeni je okrivljenom psovao oca i majku. Vidio je da je okrivljeni na licu imao ogrebotinu. Prilikom suočenja sa svjedokom K. D. je naveo da je on stajao sa oštećenim a okrivljeni je stajao nekih dva tri metra od njih, ne zna kako je okrivljeni došao do njih, ali je siguran da su reakcije bile obostrane, da su se oštećeni i okrivljeneni zalijetali jedan prema drugom, ali nije vidio da su se udarali.</span>
</p>
<p class="p4">
<span>	Svjedok V. M. u svom iskazu navodi da živi u komšiluku sa okrivljenim Lj., koji mu je kum. Kritičnog dana je sa suprugom naišao pored kuće Lj.gdje je ispred kuće vidio raspravu u kojoj su se u jednom trenutku okrivljeni i oštećeni "dohvatili", pod čim podrazumijeva da su se uhvatili za ruke, pa je uskočio komšija D. između njih i oštećeni je u jednom trenutku pao. Navodi da je vidio da je on tom prilikom povrijedio ruku, koja je bila vidno okrenuta. Pojasnio je da su nakon što je D. uskočio između njih, oštećeni i okrivljeni pali, a ne sjeća se ko je prvi pao da li oštećeni ili okrivljeni</span><span class="s3">. </span><span>Dalje je pojasnio da su, kada je ugledao oštećenog i okrivljenog, oni bili ispred kapije Lj. a tu je bila i Lj. majka, pa su se svi pomjerili od kapije ka livadi na nekih 15-20 m od kapije, gdje se i desilo guranje i pad oštećenog, a gdje su bili prisutni komšije R. i D.. Vidio je i gospodina koji je bio sa oštećenim, i on je u prvom trenutku kada ih je ugledao, bio udaljen na nekih 5 m od kapije i od ovih lica koja je naveo, u pravcu nadvožnjaka ka Podgorici. Kod Lj. je vidio crvenilo po licu a nije primijetio da je imao pocijepanu majicu.</span>
</p>
<p class="p4">
<span>	Svjedok R. B. u svom iskazu navodi da je kritičnog dana bio ispred svoje kuće sa sinom R., a njegova kuće se nalazi u neposrednoj blizini kuće okrivljenog, na nekih 20 m. U jednom trenutku ispred M. kuće je došlo jedno vozilo, parkiralo se ispred kuće, a iz vozila su izašla dva lica, koja tada nije poznavao, a kasnije je shvatio da je jedan od njih K., koga je poznavao iz Kombinata. Za to vrijeme M. je bio ispred svoje kuće, vidio je da se pitao sa ovim ljudima i to u dvorištu svoje kuće, pa su sin i on ušli u svoju kuću. U jednom trenutku čuli su viku i vidjeli M., ove ljude i komšiju B. na ulici, pa su sin i on prišli a za to vrijeme M. i ovaj čovjek su se čupali i gurali. Vidio je da je Lj. bio ogreban po vratu i bila mu je pocijepana košulja a u jednom trenutku su  pali ispred M. kuće, na nekih 20 m od kuće, odmah blizu kapije. Pojasnio je da je kritičnom prilikom oštećenom nakon povrede pomogao, a prethodno je pitao K. šta rade u tuđem dvorištu i on mu je rekao da traži ključeve od vozila, pa je pitao Lj. jesu li ključevi kod njega i on je rekao da će da pogleda, pa je ključeve našao u džepu od pantalona i dao mu ih, nakon čega je on ključeve predao K.. Ne sjeća se da li je neko bio u blizini kad je dao ključeve K., smatra da je oštećeni bio tu negdje u blizini, kao i njegov sin i svi su stajali tu negdje u krugu. Dalje je pojasnio, da od ćoška njegove kuće do kuće Lj. nema 5 m, pa je možda njegov sin stajao sa Lj. kada su došli oštećeni i K.. Vidio je da se Lj. sreo sa ovim ljudima, pozdravili su se, a šta je dalje bilo ne može da tvrdi. Kada su se pozdravili Lj. je bio do kapije u svom dvorištu. </span>
</p>
<p class="p4">
<span>	Iz uvjerenja JZU Doma zdravlja Podgorica, medicinske dokumentacije na ime oštećenog i okrivljenog te nalaza i mišljenja sudskog vještaka medicinske struke prof. dr. D. Č. od 29. 09. 2009. godine, te pojašnjenja istog vještaka na glavnom pretresu od 11. 03. 2011. godine, sud je utvrdio da je Đ. S. u predmetnom događaju zadobio povrede u vidu iščašenja zgloba lijevog lakta i to: zadnje bočno iščašenje sa otokom, nestabilnost zgloba i ograničenim pokretima u istom, koje povrede vještak u vrijeme nanošenja kvalifikuje kao tešku tjelesnu povredu. Dalje je zadobio oguljotine i manji otok u predjelu potkoljenice, koje povrede vještak kvalifikuje kao laku tjelesnu povredu, pa zaključuje da je Đ. S. u predmetnom događaju zadobio tešku tjelesnu povredu, koja je nastala djelovanjem tupine mehaničkog oruđa, vjerovatno mehanizmom pada na tvrdu podlogu. Na glavnom pretresu vještak je pojasnila da u medicinskoj dokumentaciji na ime Đ. S. nije registrovana povreda u predjelu glave, te da prilikom udarca stisnutom pesnicom u predjelu lica na licu ostaju povrede, najčešće u vidu jednog ili više krvnih podliva koji moraju ostati i biti vidljivi, te da se u praksi dešava da ljekar ne konstatuje sve povrede kod lica koje je pregledao, tako da je moguće da u konkretnom slučaju ljekar ortoped nije registovao sve povrede, već samo one koje se tiču njegove specijalnosti. Vještak je dalje pojasnila, da je iščašenje lakta u konkretnom slučaju kod oštećenog nastalo mehanizmom pada na lijevu ruku, a ne mehanizmom pada drugog čovjeka na oštećenog. Iz medicinske dokumentacije na ime okrivljenog Lj. M. vještak je utvrdila, da je isti pregledan u HTM Podgorica dana 28. 04. 2009. godine u 23:28 časova gdje je konstatovano da su povrede od prije dva dana, a konstatovane su povrede u vidu nagnječenja u predjelu nosa, nagnječenje na lijevoj strani grudnog koša, oguljotine u lijevom čeonom predjelu, dvije oguljotine ispod desnog oka, krvni podliv u predjelu desne nadlaktice, tri krvna podliva u predjelu lijeve nadlaktice, krvni podliv sa oguljotinom u predjelu desnog koljena, oguljotine na zadnoj strani lijeve potkoljenice i krvni podliv sa oguljotinom na prednjoj strani lijeve butine, koje povrede pojedinačno i zbirno u vrijeme nanošenja predstavljaju laku tjelesnu povredu, a iste su po vještaku nastale višekratnim djelovanjem tupine mehaničkog oruđa, a povreda u lijevom čeonom predjelu i desnom koljenu su mogle nastati mehanizmom pada na tvrdu neravnu podlogu.</span>
</p>
<p class="p4">
<span>	Iz medicinske dokumentacije na ime okrivljenog - izvještaja ljekara specijaliste psihijatra i otpusne liste sa ekspertizom, sud je utvrdio da je okrivljeni liječen na odjeljenju-ambulanti psihijatrije u Podgorici u periodu od aprila do oktobra mjeseca 2012. godine, te da je u periodu od 21.03 do 02.04.2012. godine liječen u Specijalnoj bolnici za psihijatriju Dobrota Kotor, zbog psihičkih problema.</span>
</p>
<p class="p4">
<span>	Cijeneći provedene dokaze, kako pojedinačno, tako i u njihovoj međusobnoj povezanosti i dovodeći ih u vezu sa odbranom okrivljenog, sud je nesumnjivo utvrdio da je okrivljeni Lj.M. dana 26. aprila 2009. godine, oko 17,00 sati, u Podgorici, u mjestu R., teško tjelesno povrijedio oštećenog Đ. S., na način što je, prilikom svađe i guranja između okrivljenog i oštećenog, odgurnuo oštećenog, zbog čega je isti pao i tom prilikom zadobio tešku tjelesnu povredu u vidu iščašenja zgloba lijevog lakta i oguljotine i otoka u predjelu obje potkoljenice, kojim radnjama je ostvario sve bitne elemente krivičnog djela  teška tjelesna povreda iz čl. 151 st. 4 u vezi st. 1 Krivičnog zakonika. </span>
</p>
<p class="p4">
<span>	Naime, iz iskaza svjedoka K. D., Lj. R., R. R., B. D., V. M, i R. B. sud je nesumnjivo utvrdio da je dana 26.aprila 2009. godine, u mjestu R. i došlo do svađe i guranja između okrivljenog i oštećenog, a zatim i do pada oštećenog, usled kojeg je oštećeni zadobio tešku tjelesnu povredu, predstavljenu u izreci presude, a što je potvrđeno i nalazom i mišljenjem vještaka medicinske struke, koji je sud cijenio kao jasan i dat shodno pravilima struke, te pojašnjenja na glavnom pretresu da je oštećeni povredu zadobio mehanizmom pada na lijevu ruku, a ne mehanizmom pada drugog čovjeka na oštećenog.</span>
</p>
<p class="p4">
<span>	Okrivljeni u svojoj odbrani u predhodnom postupku navodi da je sukob izazvao oštećeni te da je kritičnom prilikom došlo do guranja između njega i oštećenog, kojom prilikom je on pao preko sklada a oštećeni preko njega, da bi na glavnom pretresu naveo da se, nakon što je došlo do sukoba, B. D. uvukao između njega i oštećenog i to kada je oštećeni silovito krenuo prema njemu, pa ga je odgurnuo, u namjeri da ga spriječi da dođe do njega, usled čega je oštećeni pao i povrijedio ruku. Nakon ukazanih razlika u kazivanju je naveo da je tačno ono što je naveo u predhodnom postupku, da je došlo do guranja i čupanja između njega i oštećenog, pa se spotakao i pao preko jednog sklada na leđa, a preko njega je pao oštećeni i povrijedio se. Oštećeni Đ. S. događaj predstavlja drugačije pa navodi da je okrivljeni nasrnuo na njega, da ga je predhodno gađao kamenom a povredu je zadobio na način što mu je  Lj.  prišao sa leđa i udario ga pesnicom u predjelu desne strane lica, pa je od tog udarca pao, a sa njim je pao i ovaj Lj. komšija sa kojim je predhodno stajao, ne navodeći u svom iskazu da je i on predhodno učestvovao u guranju i konfliktu, što je nesumnjivo utvrđeno iz medicinske dokumentacije na ime okrivljenog i nalaza i mišljenja vještaka medicinske struke da je i okrivljeni kritičnom prilikom zadobio lake tjelesne povrede, kako je to predhodno navedeno. Takođe, u medicinskoj dokumentaciji na ime oštećenog nisu navedene povrede u predjelu lica a vještak medicinske struke se jasno i određeno izjasnila da bi usled udarca pesnicom u predjelu lica morale ostati povrede, pa imajući u vidu ovakvu odbranu okrivljenog, i iskaz svjedoka oštećenog, koji nisu potkrijepljeni ostalim provedenim dokazima, sud u pogledu utvrđivanja bitnih činjenica nije mogao pokloniti vjeru niti odbrani okrivljenog, niti iskazu svjedoka oštećenog, jer je očigledno da i jedan i drugi žele umanjiti, okrivljeni svoju krivicu, i time olakšati svoj položaj, a oštećeni svoje učešće u događaju, želeći da predstavi  da on nije preduzimao nikakve radnje prema okrivljenom, sa očiglednom namjerom da oteža položaj okrivljenog u postupku. </span>
</p>
<p class="p4">
<span>	Činjenično stanje sud je utvrdio iz iskaza svjedoka Lj. R., B. D., R. R., V. M., R. B. i K. D., koji su uočili činjenicu da su se okrivljeni i oštećeni kritičnom prilikom gurali kada je oštećeni pao a da je predhodno došlo do prepirke između njih, a kojom prilikom je oštećeni zadobio povrede koje je sud utvrdio iz nalaza i mišljenja vještaka medicinske struke. Naime, svjedok Lj. R. navodi da je bilo guranja i čupanja između okrivljenog i oštećenog, a onda su i pali na nekoj livadi, svjedok B. D.</span><span class="s3"> </span><span>navodi da su oštećeni i okrivljeni pali u momentu kada su se gurali, R. R. navodi da su okrivljenog i oštećeni pali na mjestu gdje je bio neki kanal, pri čemu je ona stajao sa oštećenim a okrivljeni je stajao nekih dva tri metra od njih, ne zna kako je okrivljeni došao do njih, ali je siguran da su reakcije bile obostrane, da su se oštećeni i okrivljeni zalijetali jedan prema drugom, V. M.</span><span class="s3"> </span><span>u</span><span class="s3"> </span><span>svom iskazu navodi da je ispred kuće Lj. vidio raspravu u</span><span class="s3"> </span><span>kojoj su se u jednom trenutku okrivljeni i oštećeni "dohvatili", pod čim podrazumijeva da su se uhvatili za ruke, pa je oštećeni u jednom trenutku pao i povrijedio ruku, koja je bila vidno okrenuta, R. B.  potvrđuje da su se okrivljeni i oštećeni čupali i gurali a u jednom trenutku su  pali ispred M. kuće, K. D. navodi da je okrivljeni stajao na nekom jarku, na putu ka Podgorici u društvu sa komšijom za koga misli da se preziva R., i vidio je da je okrivljeni zamahnuo rukom prema oštećenom te da je oštećeni pao a preko njega i okrivljeni. </span>
</p>
<p class="p4">
<span>	Zbog navedenog sud nije prihvatio navode branioca okrivljenog, date u završnoj riječi da je okrivljeni postupao u nužnoj odbrani, jer očigledno iz svega navedenog proizilazi da okrivljeni nije preduzimao radnje isključivo u cilju da se obrani od agresije oštećenog, te ni nastojanja okrivljenog da od sebe odbije napad, već je okrivljeni i sam aktivno učestvovao, što potvrđuje u svojoj odbrani kada, iako različito predstavlja događaj, pa u predhodnom postupku navodi da je došlo do guranja između Đ. S. i njega, kojom prilikom je pao preko jednog sklada niže ograde, a S. je pao preko njega i moguće da je tom prilikom pao na lijevu ruku a na glavnom pretresu da je oštećeni nasrnuo na njega i to u dvorišnoj kapiji kuće, a on je svo vrijeme pokušavao da ga smiri i u jednom trenutku, B. D. se uvukao između njih i to kada je Đ. silovito krenuo prema njemu, pa ga je odgurnuo u namjeri da ga spriječi da dođe do njega, usled čega je oštećeni pao i povrijedio ruku. Dakle, i okrivljeni, iako različito predstavlja događaj, potvrđuje da je došlo do guranja između njega i oštećenog te da je odgurnuo oštećenog, pri čemu navode da je oštećenog odgurnuo u momentu kada se B. D. uvukao između njih i to kada je Đ. silovito krenuo prema njemu, opovrgava izjava svjedoka B. D. koji u svom iskazu navodi da je prolazeći vozilom vidio okrivljenog kako se čupa i gura sa jednim licem, pa je izašao iz vozila, a misli da su oštećeni i okrivljeni pali u momentu kada su se gurali i misli da je prvi pao oštećeni, a preko njega okrivljeni. Navodi okrivljenog da je prilikom guranja, on pao preko jednog sklada niže ograde, a oštećeni preko njega i moguće da je tom prilikom povrijedio ruku su opovrgnuti nalazom i mišljenjem vještaka medicinske struke, kako je to ranije detaljno objašnjeno. </span>
</p>
<p class="p4">
<span>      Iz svega navedenog, uz sagledavanje cjelokupnog događaja u jednoj logičkoj celini, sud nalazi da je okrivljeni, postupajući na predhodno opisani način, bio svjestan da time što je odgurnuo oštećenog može doći do nastupanja zabranjene posledice, da isti može pasti i   teško tjelesno se povrijediti, ali je očigledno olako držao da  do zabranjene posledice neće doći ili da će je moći spriječiti, u čemu se ogleda njegova subjektivna veza sa bićem krivičnog djela manifestovana u svjestnom nehatu.</span>
</p>
<p class="p4">
<span>    Shodno utvrdjenom činjeničnom stanju na glavnom pretresu, koje se razlikuje od činjeničnog stanja opisanog u optužnici, sud je izmijenio činjenični opis optužbe, a imajući u vidu da činjenično stanje utvrdjeno u presudi  nije teže od onog predstavljenog u optužnici,  kao i činjenicu da se radi o istom dogadjaju, sud nalazi da predmetnom presudom, izostavljanjem navoda iz optužbe koji nijesu dokazani, nije povrijedjen objektivni identitet izmedju optužbe i presude. Naime, preciziranom optužnicom je stavljeno na teret okrivljenom da je: “svjestan da može učiniti djelo, pa je na to pristao, teško tjelesno povrijedio oštećenog na način što je sa leđa prišao oštećenom i odgurnuo ga”. Ovi navodi optužbe nijesu potkrijepljeni provedenim dokazima, zbog čega je sud izostavio iz činjeničnog opisa dispozitiva presude navode optužbe da je okrivljeni sa leđa prišao oštećenom i odgurnuo ga, i u tom dijelu upodobio činjenični opis na način predstavljen u izreci presude, shodno čemu je u činjeničnom opisu izmijenio i pojam krivice, te konačno pravnu kvalifikaciju krivičnog djela, nalazeći pri tome da ne dira u objektivni identitet optužbe, jer je sud shodno činjeničnom stanju utvrđenom na glavnom pretresu samo izmijenio okolnosti koje se odnose na bliža svojstva krivičnog djela, odnosno dodao činjenice koje konkretizuju i čine jasnim krivično djelo za koje je okrivljeni oglašen krivim. </span>
</p>
<p class="p4">
<span>      Prilikom odlučivanja o kazni koju će izreći okrivljenom, sud je cijenio sve okolnosti iz čl. 42 Krivičnog zakonika, koje su od uticaja na njen izbor i visinu, pa je od olakšavajućih okolnosti na strani okrivljenog cijenio njegove lične i porodične prilike, da je otac troje djece, nazaposlen i lošeg imovnog stanja, njegovo loše zdravstveno stanje, što je sud utvrdio iz medicinske dokumentacije na ime okrivljenog, te protek vremena od izvršenja djela, a od otežavajućih okolnosti njegovu raniju osuđivanost, te osuđivanost nakon izvršenja predmetnog djela, pri čemu je sud imao u vidu da se ova osuda-prema broju predmeta- odnosi na djelo izvršeno prije predmetnog djela, što je sud utvrdio iz izvoda iz kaznene evidencije na ime okrivljenog, pa je sud cijeneći naprijed navedene olakšavajuće i otežavajuće okolnosti, okrivljenog osudio na kaznu zatvora u trajanju od 30 (trideset) dana,  nalazeći da će ovako utvrđena kazna zatvora u dovoljnoj mjeri uticati da se obezbijedi prevaspitavanje okrivljenog, da ubuduće ne vrši ista ili slična krivična djela, a istovremeno će se ostvariti uticaj na druge da ne vrše krivična djela, čime će se u potpunosti ostvariti ciljevi specijalne i generalne prevencije, shodno čl. 32 Krivičnog zakonika, u okviru opšte svrhe izricanja krivičnih sankcija shodno čl. 4 st. 2 Krivičnog zakonika. Sud je cijenio predlog branioca okrivljenog za primjenu glave 4 Krivičnog zakonika, ali sud okrivljenom nije mogao izreći mjeru upozorenja, jer ne postoje zakonske mogućnosti za izricanje ovih mjera a ovo imajući u vidu odredbu čl. 54 Krivičnog zakonika, koja propisuje da se uslovna osuda ne može izreći učiniocu kome su već izrečene dvije uslovne osude, što je u konkertnom slučaj, te odredbu iz čl. 65 Krivičnog zakonika, po kojoj nisu ispunjeni zakonski uslovi za sudsku opomenu. Sud je, shodno čl. 51 Krivičnog zakonika, u izrečenu kaznu okrivljenom uračunao vrijeme provedeno u pritvoru, kako je to navedeno u izreci presude.</span>
</p>
<p class="p4">
<span>	Shodno čl. 239 Zakonika o krivičnom postupku, sud je oštećenog Đ. S. uputio da imovinsko pravni zahtjev ostvari u parničnom postupku, jer podaci ovog postupka ne pružaju pouzdan osnov za presuđenje, a njihovo pribavljanje bi vodilo znatnom odugovlačenju postupka. </span>
</p>
<p class="p4">
<span>     Kako je okrivljeni oglašeni krivim, sud ga je obavezao da na ime troškova krivičnog postupka plati iznos od 297,50 €, od čega se iznos od 247,50€ odnosi na ime angažovanja vještaka medicinske struke, a iznos od 50,00 € na ime paušala, kao dijela troškova krivičnog postupka, sve u roku od 15 dana po pravosnažnosti presude, pod prijetnjom prinudne naplate, a ovo shodno čl. 226 u vezi čl. 229 Zakonika o krivičnom postupku.                                                                                                                                                                                                                                                                                         </span>
</p>
<p class="p4">
<span>	Sa svega izloženog, na osnovu citiranih zakonskih odredbi, odlučeno je kao u izreci presude.</span>
</p>
<p class="p4">
<span class="s3">	</span>
</p>
<p class="p4">
<span class="s3">	</span><span>OSNOVNI SUD U PODGORICI, dana 26. 10. 2012. godine</span>
</p>
<p class="p4"></p>
<table class="t1">
<tbody>
<tr class="r1">
<td class="td1">
<p class="p5">
<span>       ZAPISNIČAR:</span>
</p>
</td><td class="td2">
<p class="p5">
<span>                                  S U D I J A:</span>
</p>
</td>
</tr>
<tr class="r2">
<td class="td1">
<p class="p5">
<span>    Danijela Rajković,s.r.</span>
</p>
<p class="p5"></p>
</td><td class="td2">
<p class="p5">
<span>                              Željka Jovović,s.r.</span>
</p>
<p class="p5"></p>
</td>
</tr>
</tbody>
</table>
<p class="p5">
<span>  </span>
</p>
<table class="t1">
<tbody>
<tr class="r3">
<td class="td3">
<p class="p5">
<span>        PRAVNA POUKA:</span>
</p>
</td><td class="td4">
<p class="p4">
<span>    Protiv ove presude dozvoljena je žalba, u </span>
</p>
<p class="p4">
<span>    roku od 8 (osam) dana od dana prijema iste</span>
</p>
<p class="p4">
<span>e  preko ovog suda, Višem sudu u  Podgorici.</span>
</p>
<p class="p3"></p>
</td>
</tr>
</tbody>
</table>
<p class="p6">
<span>ZTO Danijela Rajković</span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<table class="t1">
<tbody>
<tr class="r3">
<td class="td5">
<p class="p7">
<span>     Zapisničar</span>
</p>
</td><td class="td6">
<p class="p3">
<span>SUDIJA:</span>
</p>
</td>
</tr>
<tr class="r3">
<td class="td5">
<p class="p5">
<span>     Danijela Rajković</span>
</p>
<p class="p5"></p>
</td><td class="td6">
<p class="p3">
<span>Željka Jovović</span>
</p>
<p class="p5"></p>
</td>
</tr>
</tbody>
</table>
<p class="p4"></p>
<p class="p4">
<span>DN-a: Po primjerak presude dostaviti:</span>
</p>
<p class="p4">
<span>- ODT Podgorica,</span>
</p>
<p class="p4">
<span>- Optuženom i braniocu,</span>
</p>
<p class="p4">
<span>- Oštećenom po pravosnažnosti</span>
</p>
<p class="p4">
<span>- A/a. </span>
</p>
<p class="p4">
<span>Postupljeno dana ______________</span>
</p>
<p class="p4">
<span>Radnik suda   _________________</span>
</p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p3"></p>
<p class="p3"></p>
<p class="p3"></p>
<p class="p4"></p>
<p class="p8"></p>
<p class="p9"></p>
<p class="p9"></p>


</body>
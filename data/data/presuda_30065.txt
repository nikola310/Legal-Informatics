<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.8in 1.0in 0.8in 1.0in;}
.p1{text-align:start;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-indent:0.5in;text-align:justify;hyphenate:auto;font-family:Arial;font-size:12pt;}
.p4{text-align:center;hyphenate:auto;font-family:Arial;font-size:12pt;}
.p5{text-indent:0.5in;text-align:center;hyphenate:auto;font-family:Arial;font-size:12pt;}
.p6{text-indent:0.5in;text-align:start;hyphenate:auto;font-family:Arial;font-size:12pt;}
.p7{text-align:justify;hyphenate:auto;font-family:Arial;font-size:12pt;}
.p8{text-indent:0.49166667in;text-align:justify;hyphenate:auto;font-family:Arial;font-size:12pt;}
.p9{text-indent:0.49166667in;margin-right:-0.05in;text-align:justify;hyphenate:auto;font-family:Arial;font-size:12pt;}
.p10{margin-right:-0.26041666in;text-align:justify;hyphenate:auto;font-family:Arial;font-size:12pt;}
.p11{text-indent:0.5in;margin-right:-0.025in;text-align:justify;hyphenate:auto;font-family:Arial;font-size:12pt;}
.p12{text-indent:0.49166667in;margin-right:-0.025in;text-align:justify;hyphenate:auto;font-family:Arial;font-size:12pt;}
.p13{margin-right:-0.025in;text-align:justify;hyphenate:auto;font-family:Arial;font-size:12pt;}
.p14{margin-right:-0.32569444in;text-align:justify;hyphenate:auto;font-family:Arial;font-size:12pt;}
.p15{text-indent:0.49166667in;margin-right:-0.32569444in;text-align:justify;hyphenate:auto;font-family:Arial;font-size:12pt;}
.p16{text-indent:0.49166667in;text-align:center;hyphenate:auto;font-family:Arial;font-size:12pt;}
.p17{text-align:start;hyphenate:auto;font-family:Times New Roman;font-size:12pt;}
.s1{font-style:italic;}
.s2{text-decoration:underline;}
</style>
<meta content="zorica.dabetic" name="author">
</head>
<body class="b1 b2">
<p class="p1"></p>
<p class="p2">
<span>  Posl.br.K. 25/13  </span>
</p>
<p class="p1">
<span>      </span>
</p>
<p class="p3">
<span>OSNOVNI SUD U HERCEG NOVOM, po sudiji Leković Branislavu, uz učestvovanje zapisničara Milović Tereze, u krivičnom predmetu protiv okrivljenog R.M., zbog krivičnog djela iz čl.384.st. 1. KZ , povodom optužnog predloga ODT H.Novi Kt.br.13/13 od 04.03.2013.godine, nakon održanog glavnog i javnog pretresa dana 16.05.2013. godine, u prisustvu okrivljenog R.M.,njegovog branioca adv.C.B. i zamjenika ODT.H.Novi Stijović Rista, donio je slijedeće</span>
</p>
<p class="p1"></p>
<p class="p4">
<span>R J E Š E NJ E</span>
</p>
<p class="p4"></p>
<p class="p3">
<span>Okrivljenom R.M.u, jmb ...,od oca M. i majke A., rođene V., rođenom ... godine u K.,sa prebivalištem u I.,ul...., pismen,po zanimanju građevinski inženjer,zaposlen,oženjen ,otac četvoro djece, državljanin crne Gore. </span>
</p>
<p class="p3"></p>
<p class="p3">
<span>Na osnovu čl.65 st.1 i 4. KZ u vezi čl.465 .stav 1.ZKP i čl.384.stav 1 KZ-a, i z r i č e  s e</span>
</p>
<p class="p3"></p>
<p class="p5">
<span>SUDSKA OPOMENA</span>
</p>
<p class="p3"></p>
<p class="p6">
<span>Jer je:   </span>
</p>
<p class="p3"></p>
<p class="p3">
<span>Dana 13.12.2012 godine oko 07,20časova u ul.Norveškoj u Igalu,opština Herceg Novi,mimoilazeći nadležni organ Komunalnu policiju opštine Herceg Novi i JP Parking servis Herceg Novi,te propisani postupak,samovlasno pribavio pravo za koje smatra da mu pripada –državinu nad svojim vozilom,tako što je  došao u ograđeni parking prostor kojim gazduje JP Parking servis Herceg Novi i odvezao svoje pmv marke „Nisan“ tip „Terano“ reg.ozn HN...,koje je prethodno po rješenju nadležnog organa –Komunalne policije opštine Herceg Novi br.02-9-348-248/12 od 08.11.2012 godine na taj parking premješteno specijalnim vozilom „pauk“ vlasništvo JP Parking servis Herceg Novi sa parking prostora u ul. Njegoševoj u Herceg Novom zbog neplaćanja parking karti i obezbijeđeno uređajem za blokiranje točkova,na način da je sa desnog zadnjeg točka skinuo uređaj za blokiranje točkova,a onda upotrebom podesnog sredstva –ključem od dizalice otkinuo alku lanca koji je bio zaključan katancem i koji je služio za obezbjeđenje parkinga,a zatim vozilo stavio u pogon i udaljio se sa lica mjesta,pri čemu je bio svjestan svog djela i htio njegovo izvršenje,</span>
</p>
<p class="p7"></p>
<p class="p7">
<span>	- čime je izvršio krivično djelo samovlašće iz čl.384.stav 1 Krivičnog zakonika .</span>
</p>
<p class="p3"></p>
<p class="p3">
<span>Na osnovu čl.239.stav 2.ZKP-a oštećeni JP Parking servis se upućuje na parnični postupak radi ostvarivanja imovinskopravnog zahtjeva.	 </span>
</p>
<p class="p7">
<span>	</span>
</p>
<p class="p3">
<span>Na osnovu čl.229 stav 1 ZKP-a okrivljeni se obavezuje da plati troškove krivičnog postupka u paušalnom iznosu od 50,00eura u korist budžeta Crne Gore na žiro račun 832-158-14 u roku od 15 dana od pravosnažnosti rješenja.</span>
</p>
<p class="p7"></p>
<p class="p4">
<span>O b r a z l o ž e nj e :</span>
</p>
<p class="p1"></p>
<p class="p3">
<span>ODT Herceg Novi podni je ovom sudu optužni predlog Kt.br.13/13 od 04.03.2013 godine protiv okrivljenog R.M. zbog krivičnog djela samovlašće iz čl.384.stav 1.KZ .Konačno je na glavnom pretresu tužilac ostao pri optužnom predlogu i predložio da sud okrivljenog oglasi krivim i osudi po zakonu.</span>
</p>
<p class="p3"></p>
<p class="p3">
<span>Okrivljeni R.M. je u svojoj odbrani u bitnom naveo da  duži period ima probleme sa direktorom Parking servisa jer isti ne želi da mu izda povlašćenu parking kartu,kako ranije za vrijeme odborničkog mandata tako i sada za vrijeme dok obavlja funkciju podpredsjednika opštine.Objasnio je da postoji zaključak SO Herceg Novi iz 2007.godine kojim se odbornici oslobađaju usluge naplate parkinga na teritoriji opštine.Dodao je dam u je zbog toga napisano preko 200 doplatnih dnevnih karata.Dalje je naveo da se direktoru parkinga u 2010.godine  obratio pismeno sa zahtjevom da mu izda povlašćenu parking kartu,a isti mu je odgovorio nakon više urgencija da ne zna za navedeni zaključak opštine i da mu ne može izdati povlašćenu parking kartu,nakon čega je on istom poslao taj zaključak i zapisnik sa sjednice našto nikada nije dobio odgovor.Pojasnio je da je dužnost odbornika u opštini obavljao od novembra 2010.godine do septembra 2012.godine.Dodao je da mu je početkom novembra 2012.godine od strane JP Parking servis postavljena blokada-žuta kandža na vozilo “Nisan Terano” reg.oz.HN ... i to na ulici-parkingu preko puta zgrade opštine.Tog dana ništa nije dirao na vozilu a kada se sjutra dan vratio video je da na istom i dalje stoji navedena kandža,a oko 11 časova istog dana vidio je da mu na vozilu nema kandže pa je vozilo uzeo I otišao kući neznajući ko je skinuo predmetnu kandžu.Istakao je da je 08.11.2012.godine parkirao navedeno vozilo na istom mjestu preko puta zgrade opštine,pa su mu oko 9 časova prijatelji javili da mu je na vozilu ponovo postavljena kandža,da bi mu oko 12,30 časova prijatelji javili da je njegovo vozilo ukrcano na pauk i odvezeno u Igalo.Objasnio je da je zatim njegovo vozilo stajalo na parkingu Parking servisa duže od mjesec dana a da ništa nije bilo riješeno,pa je dana 13.12.2012.godine oko 7,15 časova došao na parking kako bi uključio svoje vozilo da se akumulator ne isprazni i tom prilikom vidio da na vozilu nema žute kandže već da se na zadnjem desnom točku nalazi ručno rađena naprava.Želio je da vidi o kakvoj se napravi radi pa kada je uhvatio rukama istu skinuo je bez ikakvog problema i oštećenja,a zatim je ključem od dizalice otkinuo alku lanca koji je stajao ispred auta,pa je uređaj za blokadu stavio u vozilo i vozilom se odvezao sa tog mjesta.Dalje je naveo da je zatim kupio jedan mali katanac i predmetnu napravu koju je skinuo sa vozila donio ispred kancelarija Komunalne policije i zakačio na ogradu kako je neko ne bi odnio.Naglasio je da mu nikada nije zvanično uručeno rješenje Komunalne policije kojim je naloženo premještanje njegovog vozila paukom pa zbog toga nije ni izjavio žalbu na isto.Međutim zvaničnim dopisom se obratio Komunalnoj policiji I dobio na uvid kompletne spise u vezi ovog događaja I tom prilikom uočio da Komunalna policija piše rješenje na osnovu usvojene odluke o parkiranju Opštine Herceg Novi,a pozivaju se na uredbu gradonačelnika koja se odnosila na nevažeću odluku.Naglasio je da virmanskim putem uplaćuje na račun Parking servisa po 15 eura koliko iznosi cijena parking karte za tu zonu ali dam u pretplatna karta nikada nije izdata,već da ga i dalje duže sa dnevnim kartama.Objasnio je da je kao odbornik učestvovao u donošenju Odluke o javnim parkiralištima,te da je i glasao za tu Odluku,te da smatra da nije problem u toj odluci već u načinu njenog sprovođenja.</span>
</p>
<p class="p8"></p>
<p class="p8">
<span>Radi pravilnog i potpunog utvrđivanja činjeničnog stanja, sud je u dokaznom postupku izveo dokaze saslušanjem svjedoka J.M., V.D.,M.M.  i  ,te čitanjem izvještaja JP Parking servisa o doplatnim kartama u periodu od 21.12.2008 godine do 22.12.2012 godine za vozilo reg.HN...,rješenja Komunalne policije br.02-9-348/12 od 080.11.2012 godine,zapisnika Komunalne policije o inspekcijskom pregledu od 08.11.2012 godine,zapisniak JP Parking servisa br.001224 od 08.11.2012 godine,uvidom u fotodokuemntaciju  UPPJ H.Novi br.432/12 i br.433/12 od 13.12.2012 godine, te čitanjem zaključka SO H.Novi od 01.08.2007 godine, obavještenja Urbanističke inspekcije od 21.03.2013 godine,dokumentacije o zahtjevu R.M. upućene JP Parking servisu za izdavanje legitimacije za korišćenje besplatnog parkinga I odgovori po istom,dopisa Sekretarijata za stambeno komunalne poslove H.novi upućen Parking servisu od 12.12.2011 godine i dopis isog od 18.03.2011 godine,predlog rada SO H.Novi za 2013 godinu I rješenje od 15.05.2013 godine,rješenje Sekretarijata za stambeno komunalne poslove od 15.10.2008 godine I govor o prenosu prava i obaveza između Opštine H.Novi i Agencije za upravljanje janim parkiralištima i uvidom u izvještaj o  kaznenoj evidenciji za okrivljenog.</span>
</p>
<p class="p8"></p>
<p class="p3">
<span>Svjedok J.M. je u bitnom izjavio da je zaposlen u JP „Parking servis“ kao pomoćnik direktora za tehniku i da je u kritičnom periodu nakon što je predmetno vozilo okrivljenog odvezeno sa parkinga pregledao parking prostor na kome je isto bilo smješteno i tzv.kandžu kojom je isto bilo obezbjeđeno pa je tom prilikom utvrdio da je kandža oštećena upotrebom mehaničke sile ali da se ista može popraviti,a tu kandžu je pregledao u prostoriji policije po njihovom pozivu.Takođe je utvrdio da je na parking prostoru prekinuta jedna alka lanca kojom je predmetno vozilo bilo obezbjeđeno. Dalje je naveo da je predmetni parking  obezbjeđen video nadzorom i da je prije nekih mjesec dana pregledao taj snimak i vidio kako dva lica polugama skidaju blokadu sa točka na predmetnom vozilu,a tom prilikom je vidio kako njima prilazi radnik parking servisa V.D.. Objasnio je da kandže postavljaju radnici Parking servisa njih četvorica na terenu,i jedan koji se nalazi na parking prostoru a oni imaju i ključeve za skidanje tih kandži,te da radnici Parking servisa nisu ovlašćeni da postavljaju kandže već isto rade po nalogu Komunalne policije,a nije mu poznato koja je kandža stavljena prvi put na vozilo okrivljenog ,niti ko je nakon toga skinuo istu i postavio drugu.Dalje je objasnio da prema pravilniku Parking servisa, vozilu na parkingu na ulici se postavi numerisana kandža i ukoliko se vlasnik vozila ne javi u roku od 24 h to vozilo se paukom premješta na obezbjeđeni parking prostor,pri čemu mu se mora ta kandža skinuti kako bi se to vozilo paukom prevezlo,a zatim se na obezbjeđenom parkingu to vozilo obezbjeđuje kandžom koja se koristi na tom prostoru koja je drugačija po vrsti.</span>
</p>
<p class="p9"></p>
<p class="p3">
<span>Svjedok V.D. je u bitnom izjavio da je zaposlen u JP „Parking servis“ i radi na radnom mjestu čuvara parking prostora u Norvešoj ulici u Igalu,pa mu je poznato da je predmetno vozilo-džip vlasništvo okrivljenog R.a bilo obezbjeđeno na ovom parkingu u periodu od preko mjesec dana.Na tom vozilu na prednjem točku je bila postavljena kandža a vozilo je bilo obezbjeđeno i lancem odnosno okruženo je lancem.Sada se ne sjeća tačnog datuma ali je u kritičnom periodu bio prisutan kada je u jutarnjim časovima došao na parking okrivljeni R. i sa pajserom nategao predmetnu kandžu te je tako skinuo sa točka i zatim je stavio u vozilo,a takođe je pajserom uklonio i lanac ispred vozila i zatim vozilo odvezao sa parkinga.Dodao je da je okrivljenog tom prilikom pitao šta radi a on mu je rekao „pozdravi M.M.“.Nakon toga je obavjestio nadležne u Parking servisu i policiji.“ Dalje je naveo da je u ovom periodu ,dok je vozilo okrivljenog bilo obezbjeđeno na ovom parkingu, jednom ili dva puta premještao kandžu sa tog vozila sa jednog na drugi točak,a ne zna zbog čega jer zna samo da su mu tako rekli iz Parking servisa. Misli da je kandža premještena na drugu stranu zbog naljepnice kao i naljepnica na kojoj inače piše upozorenje sa brojem Komunalne policije a ista se lijepi na lijevoj ili desnoj strani šoferšajbne.</span>
</p>
<p class="p3"></p>
<p class="p3">
<span>Svjedok B.Ž. je u bitnom naveo da  se sjeća da je zajedno sa kolegom M.M.m po nalogu dostavljenom iz Parking servisa postavio blokadu na vozilo džip vlasništvo R.M. zbog više neplaćenih parking karata, a kasnije nakon 24 h koliko se sjeća i premjestio to vozilo na parking.Tom prilikom je sačinio rješenje o blokadi vozila a zatim sačinio zapisnik o izvršenoj blokadi i nakon 24 h sačinio rješenje o premještanju vozila,inače zaposlen je kao komunalni redar.Nakon što su mu data na uvid rješenje br.02-9-348248/12 od 08.11.2012.godine i zapisnik o inspekcijskom pregledu Komunalne policije od 08.11.2012.godine istakao je  da je on potpisao navedene akte. Dalje je naveo da smatra da je ovlašćen da sačinjava navedene zapisnike i rješenja u prisustvu komunalnog inspektora,ali nije ovlašćen da to sačinjava kada je sam, bez prisustva inspektora. Dodao je da je kritičnom prilikom sačinio i rješenje o blokadi vozila i ono postoji u dokumentaciji službe, a oba puta je inspektor M. bio sa njim kada je sačinjavao navedene akte-rješenja. Pojasnio je da mu je poznato da su na parkingu mijenjane blokade sa jednog na drugi točak predmetnog vozila što je slučajno vidio u prolazu,ali  nije mu poznato da li su donošena rješenja o blokadi i deblokadi. Takođe je naveo da se prisustvo komunalnog policajca pri obavljanju ovih radnji utvrđuje njegovim potpisom na zapisniku ,a on nekada isti potpiše nekada ne,te da ne zna propis na osnovu koga proizilazi da se ova rješenja donose.</span>
</p>
<p class="p3"></p>
<p class="p3">
<span>Svjedok M.M. je u bitnom izjavio da je zaposlen u Komunalnoj policiji kao komunalni policajac,a sada se ne sjeća detalja događaja u vezi postavljanja uređaja za blokadu točkova na vozilo R.M. i prebacivanja tog vozila sa ulice na parking stim što je tačno da je on u tom događaju obavljao službene radnje,a to prema opštinskoj odluci o javnim parkiralištima. Istakao je da nije potpisao predmetno rješenje br.02-9-348248/12 od 08.11.2012.godine,niti je potpisao zapisnik o inspekcijskom rpegledu Komunalne policije od 08.11.2012.godine.Dalje je naveo da je kritičnom prilikom bio prisutan na licu mjesta dok nije došlo vozilo Parking servisa sa službenicima koji postavljaju blokadu pa je otišao i nije učestvovao u daljim radnjama,a tom prilikom je dao potvrdu-nalog službeniku Komunalne policije o tome koje vozilo treba blokirati. Objasnio je da po pravilima trebalo bi donijeti rješenje o blokadi vozila i rješenje o promještanju vozila,ali da ne zna da li je to u konkretnom slučaju učinjeno. Dalje je naveo da nije provjeravao da li je okrivljeni imao povlašćenu kartu za parkiranje,jer kada dobije nalog od Parking servisa dalje ništa ne provjerava,a poznato mu je inače da odbornici lokalnog parlamenta imaju naljepnice na vozilima i da ne plaćaju parking karte. </span>
</p>
<p class="p10"></p>
<p class="p3">
<span>Sud je prihvatio iskaze svjedoka M.M.,B.Ž.,J.M. i V.D. jer su isti međusobno saglasni u odnosu na odlučne okolnosti, te u skladu sa provedenim pismenim dokazima u spisu-zapisnikom i rješenjem Komunalne policije opštine Herceg Novi i fotodokumentacijom UP PJ H.Novi.</span>
</p>
<p class="p11">
<span>Iskazi navedenih svjedoka su od značaja jer se istim potvrđuje da je kritičnog dana vozilo okrivljenog od strane nadležnog organa – Komunalne policije opštine Herceg Novi bilo obezbijeđeno na parkingu JP Parking servisa sparavom za blokadu točkova i lancem,te da je okrivljeni skinuo taj uređaj sa vozila,prekinuo lanac i odvezao vozilo.</span>
</p>
<p class="p3"></p>
<p class="p11">
<span>Iz izvještaja JP Parking servisa o doplatnim kartama u periodu od 21.12.2008 godine do 22.12.2012 godine za vozilo reg.HN... proizilazi da za vozilo navedene registarske oznake nije plaćeno 267 doplatnih dnevnih parking karata.</span>
</p>
<p class="p3">
<span>Iz rješenja Komunalne policije br.02-9-348/12 od 08.11.2012 godine proizilazi da je istim naloženo JP Parking servisu Herceg Novi da izvrši premještanje specijalnim vozilom „pauk“ vozilo marke „Nisan Terano“ reg oznaka HN ..., te da troškovi premještanja, ležarine i blokiranja vozila posebnim uređajem „lisicama“ snosi vlasnik – korisnik vozila koje je dužan da izmiri prilikom preuzimanja istog, a da žalba ne odlaže izvršenje rješenja. </span>
</p>
<p class="p3">
<span>Iz zapisnika Komunalne policije o inspekcijskom pregledu od 08.11.2012 godine proizilazi da je u postupku inspekcijskog pregleda izvršenog od strane komunalnog redara u prisustvu kontrolora JP Parking servisa,a po prijavi kontrolora JP Parking servisa, konstatovano da je vozilo marke „Nisan Terano“ reg oznaka HN ... parkirano na javnom parkiralištu dana 08.11.2012. godine, a da nije izmirio naknadu za korišćenje parking mjesta prema vremenu korišćenja i utvrđenom cjenovniku JP Parking servisa H.Novi, te da je predmetno vozilo premješteno na parking u Igalu.</span>
</p>
<p class="p11">
<span>Iz zapisnika JP Parking servisa br.001224 od 08.11.2012 godine proizilazi da je prije podizanja I odnošenja vozila vizuelnim pregledom konstatovano stanje vozila reg.oz.HNAN445.</span>
</p>
<p class="p11">
<span>Iz fotodokumentacije  UP PJ H.Novi br.432/12 i br.433/12 od 13.12.2012 godine se utvrđuje da je na parkingu prekinut lanac koji obezbjeđuje parking proctor,te da je sprava za blokadu točkova ostavljena privezana za ogradu ispred kancelarije Komunalne policije H.Novi.</span>
</p>
<p class="p11">
<span> Iz zaključka SO H.Novi od 01.08.2007 godine proizilazi da je odlučeno da se odbornicima Opštine Herceg Novi obezbjeđuje besplatni parking na parking zonama u Igalu I Herceg Novom I da je isti dostavljen Agenciji za upravljanje javnim parkiralištima I garažama na terijtoriji Opštine Herceg Novi.</span>
</p>
<p class="p11">
<span>Iz dokumentacije o zahtjevu R.M. upućene JP Parking servisu za izdavanje legitimacije za korišćenje besplatnog parkinga i odgovora po istom proizilazi da je R.M. 15.12.2010 godine kao odbornik SO herceg Novi podnio Agenciji za upravljanje javnim parkiralištima i garažama zahtjev za izdavanje legitimacije na ime za oslobađanje troškova usluge parkiranja na teritoriji opštine,te da mu nije izdata tražena legitimacija.</span>
</p>
<p class="p10"></p>
<p class="p12">
<span>Uvidom u izvod iz kaznene evidencije ovog suda za okrivljene utvrđeno je da okrivljeni ranije nije osuđivan,</span>
</p>
<p class="p12"></p>
<p class="p12">
<span>Sud je odbio predloge tužioca da se saluša svjedok M.M. na okolnosti da li mu se okrivljeni obraćao za izdavanje povlašćene karte  jer je ta okolnost utvrđena provedenim pismenim dokazima-dokumentacijom sa zahtjevom za izdavanje legitimacije i odgovorima u vezi istog,,te da se pregleda video snimak radi utvrđenja načina na koji je sa vozila skinuta blokada,jer ta okolnost nije od značaja u konkretnom slučaju posebno ako se ima u vidu izjava okrivljenog koji je potvrdio da je kritičnom prilikom skinuo blokadu i prekinuo katanac,a način izvršenja nije bitno obiljeje ovog krivičnog djela.</span>
</p>
<p class="p12">
<span> </span>
</p>
<p class="p11">
<span>Sud je cijenio i ostale pismene dokaze-dopis Sekretarijata za stambeno komunalne poslove H.Novi upućen Parking servisu od 12.12.2011 godine i dopis istog od 18.03.2011 godine,predlog rada SO H.Novi za 2013 godinu i rješenje od 15.05.2013 godine,rješenje Sekretarijata za stambeno komunalne poslove od 15.10.2008 godine i ugovor o prenosu prava I obaveza između Opštine H.Novi i Agencije za upravljanje javnim parkiralištima ,pa je našao da nisu od značaja u konkretnom slučaju. </span>
</p>
<p class="p13"></p>
<p class="p8">
<span>Sud je prihvatio izjavu okrivljenog R.M. u dijelu gdje je opisao način i okolnosti pod kojima je prekinuo lanac,te skinuo uređaj za blokadu sa vozila i isto odvezao sa parkinga,jer je takva izjava u skladu sa zvedenim dokazima-iskazima saslušanih svjedoka i navedenim pismenim dokazima.</span>
</p>
<p class="p11">
<span>Međutim,sud nije prihvatio stav branioca okrivljenog da je u konkretnom slučaju postojao pravni osnov koji isključuje protivpravnost u radnjama okrivljenog koji se ogleda u tome da je prostor na kome se nalazilo vozilo okrivljenog nije parking proctor, već javna površina,obzirom da za parking u Norveškoj ulici nijesu izdati urbanistički uslovi do dana 21.03.2013 godine.</span>
</p>
<p class="p11">
<span>Ovo iz razloga što se pravni osnov na osnovu kojeg bi pojedinac bio ovlašćen da sam pribavi svoje pravo,odnosi na institute kao što su dozvoljena samopomoć,nužna odbrana ili ovlašćenje pojedinca na osnovu posebniih propisa da sam pod određenim uslovima pribavi svoje pravo.Međutim ,to u konkretnom nije slučaj , jer je za navedene osnove karakteristično da predstavljaju kranje sredstvo i da se kao jedan od uslova postavlja da pojedinac nije mogao na drugi način da pribavi svoje pravo,odnosno da mu država to nije omogućila preko svojih organa,a okrivljeni je mogao pokrenuti propisani upravni postupak pred nadležnim organom.</span>
</p>
<p class="p11">
<span>Sud je cijenio istaknute navode branioca koji se odnose na protivzakonito naplaćivanje parkiranja kao i protivzakonito stavljanje blokada na vozila i premještanje istih pauk vozilom, pa je sud našao da isti nijesu od uticaja na drugačije odlučivanje u ovoj krivično pravnoj stvari i nijesu predmet postupanja u ovom postupku, već eventualno pred nekim drugim državnim organom.</span>
</p>
<p class="p11"></p>
<p class="p13">
<span>	Polazeći od naprijed analiziranih i provedenih dokaza i odbrane okrivljenog, sud je nesumnjivo utvrdio da je okrivljeni dana 13.12.2012 godine oko 07,20časova u ul.Norveškoj u Igalu,opština Herceg Novi,mimoilazeći nadležni organ Komunalnu policiju opštine Herceg Novi i JP Parking servis Herceg Novi,te propisani postupak,samovlasno pribavio pravo za koje smatra da mu pripada –državinu nad svojim vozilom,tako što je  došao u ograđeni parking prostor kojim gazduje JP Parking servis Herceg Novi i odvezao svoje pmv marke „Nisan“ tip „Terano“ reg.ozn HN ...,koje je prethodno po rješenju nadležnog organa –Komunalne policije opštine Herceg Novi br.02-9-348-248/12 od 08.11.2012 godine na taj parking premješteno specijalnim vozilom „pauk“ vlasništvo JP Parking sefvis Herceg Novi sa parking prostora u ul. Njegoševoj u Herceg Novom zbog neplaćanja parking karti i obezbijeđeno uređajem za blokiranje točkova,na način da je sa desnog zadnjeg točka skinuo uređaj za blokiranje točkova,a onda upotrebom podesnog sredstva –ključem od dizalice otkinuo alku lanca koji je bio zaključan katancem i koji je služio za obezbjeđenje parkinga,a zatim vozilo stavio u pogon i udaljio se sa lica mjesta.</span>
</p>
<p class="p13"></p>
<p class="p3">
<span>U naprijed opisanim radnjama okrivljenog sud je našao sva bitna obilježja krivičnog djela samovlašće iz čl.384.st. 1.KZ. </span>
</p>
<p class="p7">
<span>	     Ovo stoga jer je okrivljeni samovlasno pribavio pravo za koje smatra da mu pripada-državinu nad vozilom , tako što je preduzimajući radnje koje su bliže opisane u izreci ovog rješenja i mimoilazeći nadležne državne organe prekinuo lanac i skinuo uređaj za blokadu točkova sa predmetnog vozila i isto odvezao sa parkinga.</span>
</p>
<p class="p3">
<span>Okrivljeni je prilikom izvršenja ovog krivičnog djela postupao sa direktnim umišljajem,jer je bio svjestan svog djela i htio je njegovo izvršenje. Naime,okrivljeni je priznao da je skinuo uređaj za blokadu točkova sa svog vozila te prekinuo lanac i odvezao vozilo .</span>
</p>
<p class="p7">
<span> </span>
</p>
<p class="p11">
<span>Odlučujući o vrsti i visini krivične sankcije koju okrivljenom treba izreći za počinjeno krivično djelo,sud je cijenio sve okolnosti iz čl.42 KZ. Shodno navedenom zakonskom propisu sud je okrivljenom kao olakšavajuće okolnosti cijenio da je porodičan čovjek,ranije neosuđivan .  Sud nije našao otežavajućih okolnosti na strani okrivljenog.  </span>
</p>
<p class="p12">
<span>Po mišljenju ovog suda,djelo je izvršeno pod  olakšavajućim okolnostima koje djelo čine naročito lakim, pa kako su u ovom slučaju ostvareni i formalni i materijalni uslovi za izricanje sudske opomene, na osnovu čl. 65 st.1 i 4 KZ, s obzirom na propisanu kaznu, a vodeći računa i o svrsi sudske opomene, te posebno uzimajući u obzir ličnost okrivljenog, njegov raniji život, stepen krivice i sve okolnosti pod kojima je djelo učinjeno, ,to je sud odlučio okrivljenom za ovo djelo izreći sudsku opomenu, nalazeći da će i sama opomena, odnosno upozorenje uticati na okrivljenog da više ne vrši krivična djela.</span>
</p>
<p class="p8"></p>
<p class="p12">
<span>Zbog svega navedenog, sud je odlučio kao u izreci ovog rješenja, a na osnovu čl.65 st.1 i 4  KZ  u vezi čl.465 .stav 1 ZKP-a .</span>
</p>
<p class="p14"></p>
<p class="p13">
<span>	Na osnovu čl.239.stav 2. ZKP-a oštećeno JP Parking servis je upućeno na parnični postupak radi ostvarivanja imovinskopravnog zahtjeva,jer podaci u ovom postupku nisu pružali dovoljno osnova ni za djelimično presuđenje.</span>
</p>
<p class="p14"></p>
<p class="p12">
<span>Na osnovu čl.229 st.1 ZKP-a okrivljeni je obavezan da plati troškove krivičnog postupka u paušalnom iznosu od 50,00eura u kkorist budžeta Crne Gore ,a koji iznos je odmjeren shodno složenosti i dužini trajanja postupka i imovnom stanju okrivljenog.</span>
</p>
<p class="p15"></p>
<p class="p16">
<span>OSNOVNI SUD HERCEG NOVI</span>
</p>
<p class="p16">
<span>Dana, 16.05.2013. godine.</span>
</p>
<p class="p1"></p>
<p class="p7">
<span class="s1">   Zapisničar								                        S u d i j a  </span>
</p>
<p class="p7">
<span class="s1">Milović Tereza                                                                                           Branislav Leković</span>
</p>
<p class="p7"></p>
<p class="p1"></p>
<p class="p7">
<span class="s2">PRAVNA POUKA:</span>
</p>
<p class="p1">
<span>Protiv ove presude dozvoljena je žalba</span>
</p>
<p class="p1">
<span>U roku od 3 dana od dana prijema, </span>
</p>
<p class="p1">
<span>Višem sudu u Podgorici, a preko ovog suda</span>
</p>
<p class="p1"></p>
<p class="p1"></p>
<p class="p1">
<span>DNA:</span>
</p>
<p class="p1">
<span>-ODT H.Novi</span>
</p>
<p class="p1">
<span>- okrivljenom </span>
</p>
<p class="p1">
<span>-braniocu</span>
</p>
<p class="p1">
<span>- u spise</span>
</p>
<p class="p3"></p>
<p class="p1"></p>
<p class="p17"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{margin-bottom:0.1388889in;text-align:center;hyphenate:auto;font-family:Arial;font-size:12pt;}
.p2{text-indent:0.49166667in;margin-bottom:0.1388889in;text-align:center;hyphenate:auto;font-family:Arial;font-size:12pt;}
.p3{text-indent:0.5in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p4{text-align:center;hyphenate:auto;font-family:Arial;font-size:12pt;}
.p5{text-indent:0.41666666in;text-align:justify;hyphenate:auto;font-family:Arial;font-size:12pt;}
.p6{text-indent:-0.25in;margin-left:0.6666667in;text-align:justify;hyphenate:auto;font-family:Arial;font-size:12pt;}
.p7{margin-left:0.41666666in;text-align:justify;hyphenate:auto;font-family:Arial;font-size:12pt;}
.p8{text-indent:0.5in;text-align:justify;hyphenate:auto;font-family:Arial;font-size:12pt;}
.p9{text-align:justify;hyphenate:auto;font-family:Arial;font-size:12pt;}
.p10{margin-left:0.41666666in;margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p11{text-indent:0.5in;margin-left:1.5in;text-align:start;hyphenate:auto;font-family:Arial;font-size:12pt;}
.p12{margin-left:0.5in;text-align:center;hyphenate:auto;font-family:Arial;font-size:12pt;}
.p13{text-indent:0.46041667in;margin-left:0.039583333in;text-align:justify;hyphenate:auto;font-family:Arial;font-size:12pt;}
.p14{text-indent:0.49166667in;text-align:justify;hyphenate:auto;font-family:Arial;font-size:12pt;}
.p15{text-indent:0.5in;margin-left:0.5in;text-align:start;hyphenate:auto;font-family:Arial;font-size:12pt;}
.p16{text-indent:-0.5in;margin-left:0.5in;text-align:center;hyphenate:auto;font-family:Arial;font-size:12pt;}
.p17{text-align:start;hyphenate:auto;keep-with-next.within-page:always;font-family:Arial;font-size:12pt;}
.p18{text-align:start;hyphenate:auto;font-family:Arial;font-size:12pt;}
.p19{text-align:center;hyphenate:auto;font-family:Times New Roman;font-size:12pt;}
.p20{text-align:justify;hyphenate:auto;font-family:Times New Roman;font-size:12pt;}
.p21{text-align:justify;hyphenate:auto;font-family:Times New Roman;font-size:10pt;}
.p22{margin-bottom:0.083333336in;text-align:start;hyphenate:auto;font-family:Arial;font-size:12pt;}
.p23{text-indent:0.041666668in;margin-bottom:0.083333336in;text-align:start;hyphenate:auto;font-family:Arial;font-size:12pt;}
.p24{text-align:start;hyphenate:auto;font-family:Times New Roman;font-size:12pt;}
.s1{display: inline-block; text-indent: 0; min-width: 0.06944445in;}
.s2{color:red;}
.s3{font-style:italic;}
.s4{font-weight:bold;}
.s5{font-family:Arial;}
</style>
<title>K</title>
<meta content="vesna.kovacevic" name="author">
</head>
<body class="b1 b2">
<p class="p1">
<!--Image link to '0.png' can be here-->
<span>                                            </span>
</p>
<p class="p2">
<span>                                                                              K.br. 514/12</span>
</p>
<p class="p1">
<span>U IME CRNE GORE</span>
</p>
<p class="p3">
<span>OSNOVNI SUD U NIKŠIĆU, kao prvostepeni krivični, sudija Vujačić Vukota, uz sudjelovanje Mirković Branke kao zapisničara u krivičnom predmetu protiv okrivljenog V... Ž..., zbog krivičnog iz čl. 166 a  KZ Crne Gore, po optužnom predlogu ODT-a u Nikšiću Kt.br. 24/12 od 15.05.2012. godine, nakon dovršenog glavnog i javnog pretresa, dana 12.12.2012. godine, u prisustvu zamjenika ODT-a Nikšić Lukovac Sofije, okrivljenog V... Ž... i njegovog branioca Roganović Ratka advokata iz Nikšića, istog dana donio je i javno objavio  </span>
</p>
<p class="p3">
<span>                                      </span>
</p>
<p class="p4">
<span>P R E S U D U</span>
</p>
<p class="p4"></p>
<p class="p4"></p>
<p class="p5">
<span> Okrivljeni  V... Ž..., JMBG ... od oca V... i majke Z... rođene R..., rođen.... godine u Nikšiću, sa prebivalištem u Nikšiću, ul. Gudeljska br. 43, državljanin Crne Gore, oženjen, otac 1 djeteta, završio srednju školu, policajac, lošeg imovnog st..., ranije osuđivan presudom Osnovnog suda Nikšić K. br. 527/04 od 09.07.2005. godine, zbog kriv. djela iz čl. 36 st. 1 KZ RCG na kaznu zatvora u traj... od 30 dana i presudom Osnovnog suda Kotor K.br. 496/11 od 22.11.2011. godine, zbog kriv. djela iz čl. 168 st. 1 u vezi čl. 49 KZ – 3 mjeseca zatvora uslovno na 1 godinu, </span>
</p>
<p class="p5"></p>
<p class="p6">
<span class="s1">-​&nbsp;</span><span>na osnovu čl.373 st.1. tačka 2. Zakonika o krivičnom postupku</span>
</p>
<p class="p7"></p>
<p class="p4"></p>
<p class="p4">
<span>OSLOBADJA SE OD OPTUŽBE</span>
</p>
<p class="p8">
<span class="s2"> </span>
</p>
<p class="p8">
<span>Da je  dana 10.10.2011. godine u Nikšiću, izazvan prethodnim  nepristojnim ponašanjem oštećenog D... D... ispred svoje porodične kuće, u porodičnoj kući oštećenog D... D..., koja se nalazi u ul. Željeznička br. 52, zlostavljao oštećenog D... D..., prema njemu postupao na način kojim se vrijeđa ljudsko dostojanstvo i nanio mu laku tjelesnu povredu u vidu krvnog podliva iznad lijeve obrve, i oguljotine na zidu grudnog koša sa lijeve strane, na način što je navedenog dana došao u porodičnu kuću oštećenog i zahtijevao od majke oštećenog da ga pozove, kako bi sa njim razgovarao, insistirajući da uđe u kuću, pa nakon što je oštećeni izašao u hodnik, odmah ga pesnicom udario u predjelu glave, iznad lijevog oka, upućujući mu pri tom uvredljive riječi, a nakon toga preko majke i snahe oštećenog, koje su pokušavale da ih razdvoje, još nekoliko puta pesnicama udario oštećenog, od kojih udaraca je isti pokleknuo, kad je u kuću došao i brat oštećenog, koji je uspio da iz hodnika kuće izgura V... Ž..., koji je pokušavao da se vrati u kuću i nastavi raspravu sa oštećenim D... D..., </span>
</p>
<p class="p9"></p>
<p class="p10">
<span>čime bi počinio  krivično djelo zlostavljanje iz čl. 166 a   Krivičnog zakonika.</span>
</p>
<p class="p9">
<span>	 Troškovi krivičnog postupka u iznosu od 84 (osamdesetčetiri) Eura padaju na teret budžetskih sredstava suda.</span>
</p>
<p class="p9">
<span>	 	</span>
</p>
<p class="p11">
<span>O b r a z l o ž e n j e</span>
</p>
<p class="p12"></p>
<p class="p12"></p>
<p class="p8">
<span>Optužnim predlogom ODT-a u Nikšiću okrivljenom V... Ž... je stavljeno na teret izvršenje kriv.djela koje je činjenično i pravno opisano izrekom presude, pa je zamjenik ODT-a Lukovac Sofija konačno ostala pri optužnom aktu i predložila da sud okrivljenog oglasi krivom i osudi po zakonu.</span>
</p>
<p class="p8"></p>
<p class="p8">
<span>Okrivljeni V... Ž... ne priznaje da je počinio krivično djelo koje mu je otpužnim predlogom stavljeno na teret i u svojoj odbrani navodi da je dana 10.10.2011. godine, negdje oko 20 časova bio ispred svoje kuće, da je sa njim u društvo bio S... G..., kad se ispred njegovog dvorišta sa motorom zaustavio D... D..., da je D... pogledao u njegovom pravcu i stao da mu govori »pandurčino, pandurčino«, da se kreveljio i plazio mu jezik, a da se onda udaljio. Navodi da je zbog takvog ponaš... D... D... bio iznerviran jer D... nije imao nikakvog razloga da se tako ponaša, jer oni nikada, ni privatno, ni službeno nijesu imali nikakvog sukoba, pa je s toga, kad je pošao put grada da doveze suprugu svratio do kuće D...a, da bi sa D... porazgovarao i da nije imao namjeru da se sa istim svađa, pogotovo s toga što je sa njim u vozilo bilo njegovo maloljetno dijete, staro 3 godine, koje, kako kaže sigurno ne bi poveo sa sobom te prilike da je imao neke loše namjere. Navodi da je pokucao na vrata D...a, da ih je otvorila majka D... D... i da je na njegovo pitanje, gdje je D..., ona odgovorila da D... nije kući, i da je on onda insistirao da ona pozove D..., jer je vidio ispred kuće njegov motor, pa je s toga bio siguran da je D... tamo, da joj je pri tom rekao da želi sa njim da porazgovara. Dalje navodi da je pri tom ušao u hodnik njihove kuće, možda korak ili dva, kada je iz neke od prostorija izašao na hodnik D... D..., pa da je onda on pitao D... zašto mu je ono dobacivao i šta mu znači ono ponašanje, na šta mu je D... odgovorio nešto u smislu što si došao u moju kuću da dijeliš pravdu, ubiću te, kao što su ubili tvog brata. Dalje navodi da, pošto je u to vrijeme njegov brat bio povrijeđen u lokalu Kis i pošto je zbog tih povreda bio nepokretan, da su ga te riječi D... D... isprovocirale, pa da je D...u on tada opalio jedan šamar, a nakon čega se D... počeo zalijetati u njegovom pravcu, pa da su onda između njih stali D...ova majka i snaha, koje su ih razdvajale. Navodi da je iz garaže došao i Dejenov brat D..., da su se sreli na vratima kuće i da je on, razgovarajući sa D... krenuo prema svom vozilu, da bi u jednom momentu, dok je on razgovarao sa D..., D... D... izašao iz kuće i pesnicom slomio staklo na prednjim desnim vratima njegovog vozila, a da je zatim prošao iza vozila i pokušao da slomi staklo na zadnjim vratima, tj. na vratima iza vozača i da se onda zaletio put njega i da je tada došlo između njih do uzajamnog udar... pesnicama. Navodi da je samo jedan jedini put u hodniku i to šamarom udario D..., da ne zna da je od tog šamara D... pokleknuo, ali da zna da D... nije padao na pod. U završnoj riječi, sam i preko svog branioca je naveo da nije počinio kriv. djelo koje mu je stavljeno na teret, pa je zatražio od suda da ga oslobodi.   </span>
</p>
<p class="p9"></p>
<p class="p8">
<span>U dokaznom postupku na glavnom pretresu, sud je neposredno saslušao svjedoka-oštećenog D... D...,  svjedoke, D... Z..., D... D...,   D... A... i S... G...a, na saglasan predlog stranaka pročitao nalaz i mišljenje vještaka medicinske struke dr. Bulatović Veselina, dat na zapisniku kod ODT Nikšić dana 11.01.2012.god., pročitao izvještaj Forenzičkog centra Danilovgrad o DNK vještačenju br. 4565/11 od 15.11.2011. godine i izvršio uvid u fotodokumentaciju Uprave policije PJ Nikšić br. 768/11 od 11.10.2011. godine i pročitao izvod iz kaznene evidencije za okrivljenog.</span>
</p>
<p class="p8">
<span> </span>
</p>
<p class="p13">
<span> Analizirajući provedene dokaze pojedinačno i u njihovoj medjusobnoj povezanosti, dovedeći ih u vezu sa navodima optužbe i odbranom okrivljenog,  Sud je našao da se na osnovu dokaza provedenih u predmetnom postupku ne može na nesumnjiv način utvrditi da je okrivljeni počinio  krivično djelo koje mu je stavljeno na teret optužbom, te je istog  oslobodio od optužbe, a ovo sa sledećih razloga: </span>
</p>
<p class="p13"></p>
<p class="p8">
<span>Oštećeni D... D... u svom iskazu u prethodnom postupku navodi da se dana 10.10.2011. godine u večernjim časovima nalazio u svojoj kući u Kličevu, i da je u jednom momentu čuo da se njegova majka Z... prepire sa nekim licem na ulaznim vratima, pa da je s toga izašao u hodnik i u hodniku vidio V... Ž..., službenika policije, koji je bio u civilu i  koga je poznavao iz viđenja. Navodi da su se u hodniku u tom momentu nalazili njegova majka, koja je pokušavala da spriječi V...a da uđe u kuću i njegova snaha A... i da ga je V... Ž..., čim je iz dnevne sobe izašao na hodnik, napao, tako što ga je preko majke pesnicom udario u predjelu glave iznad lijevog oka i da ga je nakon toga još nekoliko puta pesnicom udario u predjelu glave i da je od tih udaraca pokleknuo na koljena. Dalje navodi da su njegova majka i snaha uspjele da V...a izguraju iz hodnika, da su zatvorile ulazna vrata od kuće, da ne bi on izašao za Ž...m i nastavio da se svađa sa njim, da je on ipak nekako uspio da izađe iz kuće, ali da ne zna kako i da je čim je izašao uzeo jedan kamen i gađao tim kamenom u pravcu V... Ž..., ali da ga nije pogodio, da je pogodio u staklo Ž...vog vozila koje je bilo parkirano na kolovozu ispred kuće D...a, da je zatim preskočio ogradu dvorišta i stigao do V... Ž..., u momentu kad se Ž... nalazio pored svog vozila i da su oni tada razmijenili par udaraca pesnicama, kada je do njih došao D... D... i kad ih je razdvojio, i da je onda Ž... ušao u svoja kola i udaljio se. Navodi da za vrijeme dok su se on i Ž... udarali pesnicama, pored Ž...vog vozila, da nije ni pesnicama, ni bilo čim drugo udarao u vozilo V...a, a nije se mogao izjasniti da li je pri tom dohvatao do vozila V...a prilikom udar..., čup... i gur... sa njim i da je prije nego što je izašao iz kuće vidio da mu je desna ruka krvava i da pretpostavlja da je tu ruku povrijedio u hodniku u momentu kad je pokleknuo od onih udaraca koje mu je zadao V...,  udarivši rukom u neki aparat za točenje piva. Naveo je i da ne zna razlog zbog čega je te noći Ž... došao u njegovu kuću i tako se ponašao.  </span>
</p>
<p class="p8"></p>
<p class="p8">
<span>Svjedok – oštećeni D... je na pretresu dijelom izmijenio svoj iskaz, pa je naveo da je tog kritičnog dana, prolazeći pored kuće V... Ž..., momku S..., koji je bio sa njim na motoru, vidjevši V... Ž... i jednog momka S...a ispred Ž...ve kuće, glasno rekao« vidi ovih pandurčina« i da se pri tom nije direktno obratio Ž..., ni onom momku sa njim, ali ističe da je pri tom, rekavši to, mislio na V... Ž..., ali da po njegovom mišljenju pandurčina znači neki aktivniji policajac – profesionalac u službi, pa da je ta riječ trebala da bude kompliment. Dalje navodi da je te noći i pesnicom udarao u vozilo V... Ž..., ali ponavlja, da je kamenom razbio ono staklo na tim kolima, da je prethodno iz kuće izašao kroz prozor i pojašnjava da je kamenom gađao Ž..., promašio ga i pogodio njegova kola, da su se onda počupali, izmijenjali udarce pesnicama, kad su udarali jedan drugog pesnicama po glavi i tijelu, da ne može da se izjasni kuda ga je po glavi, pri tom Ž... udarao, i da je zatim udario rukom u Ž...va kola, ali da nije zadobio povredu u predjelu ruke, jednu oguljotinu od tog udarca, nego prilikom čup... sa Ž...m ispred kuće kod Ž...vih kola, kada je udario rukom u ogradu. Pojasnio je, da mu je onu povredu u vidu krvnog podliva iznad lijevog oka nanio u hodniku V... Ž... pesnicom, a da mu je onu povredu u predjelu grudnog koša koju tužilac pominje u optužnom predlogu, te noći, nakon događaja sa Ž...m, nanijela policija u stanici, kad su mu nanijeli još povreda, pa i jednu tešku povredu u predjelu ruke udarcem čizme. Posebno je naglasio da ga te kritične prilike V... Ž..., ni  u hodniku svoje kuće, ni kasnije ispred kuće nije udarao nogama. I nije  mogao da objasni sudu zašto je, kako sam reče«,malo drugačije pričao« na sasluš... kod tužioca.</span>
</p>
<p class="p8"></p>
<p class="p8">
<span>Svjedok D... Z..., u svom iskazu, u prethodnom postupku navodi da se dana 10.10.2011. godine u večernjim časovima nalazila u svojoj kući u Kličevu, da je pored nje u dnevnom boravku bio sin D..., snaha S... i dvoje maloljetne unučadi, dok se njen sin D... nalazio u garaži i da je u jednom momentu začula da neko kuca na ulaznim vratima, pa je izašla i otvorila vrata i na vratima vidjela nepoznato lice, koje je reklo da je policajac i koje se interesovalo da pozove njenog sina D.... Navodi da je to lice pri tom galamilo, pa je u hodnik prvo izašla njena snaha S... i djeca, a onda njen sin D..., a da se to lice kad je  vidjelo D... zaletjelo u njegovom pravcu, pri tom odgurnuvši i nju i S..., a pri tom je uputilo neku psovku D...u u smislu« gdje si pičko«, i onda pesnicom udarilo D... u predjelu glave, od kog udarca je D... pokleknuo i pao i dok je D... bio na podu nije ga to lice udaralo, ali da se D... odmah ustao i da su ona i S... stale između D... i tog lica, pa su pokušavale da ih razdvoje, a da je pri tom to lice uspjelo preko njih dvije da D... nekoliko puta udari pesnicom u predjelu glave. Dok je to trajalo, dalje navodi, u kuću je ušao njen sin D... koji je uspio da to lice ubijedi da napusti njihovu kuću i da su D... i to lice izašli napolje i da je malo potom iz kuće izašao i njen sin D.... Navodi da se ne može izjasniti šta se dešavalo tamo ispred kuće. Navodi da je D... imao, kad je te prilike izašao iz kuće, jednu povredu u predjelu ruke, koja je bila vidna, jer je krvarila i crvenilo u predjelu jagodice i da drugih povreda kod njega primijetila nije. </span>
</p>
<p class="p8"></p>
<p class="p8">
<span>Na pretresu je D... Z... dijelom izmijenila svoj iskaz, pa tako navodi da joj je te prilike V... Ž..., koga poznavala nije, čim je stao na ulazna vrata, stao da traži D... i da ga je pitala šta će mu D... i zašto ga traži, a da joj je Ž... odgovorio, nešto u smislu, zovite mi ga pa ću mu ja pokazati, kad je dodao da je iz policije. Navodi da je tada u jednom momentu, dok je ona tako razgovarala sa Ž...m izišla njena snaha A... – S... sa djecom, a odmah za njom i D... i da je u tom momentu pored nje, odgurnuvši je, i njene snahe, projurio V... Ž... i vidjela je da se zaletio put D... i da ga je udario jedan put šakom u predjelu glave, gdje tačno nije se mogla izjasniti, čini joj se, u lijevom predjelu lica i ne može da se sjeti da li je to bila stisnuta ili otvorena pesnica. Kaže da je onda vidjela da se D... podiže sa poda hodnika i kako se onda Ž... i D... jakaju i da su pri tom upućivali jedan drugom razne pogrdne riječi, da su vrijeđali jedan drugoga i da su ona i A... počele da vuku Ž..., kako bi ga odvojile od D... sa kojim se jakao i da su se oni tako u hodniku jakali neko izvjesno vrijeme, sve dok nije došao njen drugi sin D..., koji je stao da moli Ž... da izađe ih kuće i da je tada D... oko pojasa uhvatio Ž... i izgurao ga napolje. Navodi da ne zna kako je nakon toga D... izašao iz kuće sa krvavom rukom, koju je bio zavio krpom koju mu je ona dala. Ustvrdila je da je samo jedan put, te kritične prilike V... Ž... udario pesnicom njenog sina D..., kad je ono D... izašao u hodnik, kad je D... od tog udarca pao, a da ga više Ž... nije udarao. Na kraju, objašnjavajući razlike iz iskaza na pretresu, u odnosu na iskaz u prethodnom postupku D... Z... je izjavila da je vjerovatnije   istina ono što je kazala na sasluš... kod tužioca. </span>
</p>
<p class="p8"></p>
<p class="p8">
<span>Svjedok D... A... u svom iskazu u prethodnom postupku navodi da se dana 10.10.2011. godine u večernjim časovima nalazila u kući u Kličevu sa svekrvom Z..., djeverom D... i djecom, dok joj je suprug D... bio u podrumu i da je u jednom momentu čula da se njena svekrva Z... raspravlja u hodniku kuće sa nekim i da je, pošto je ta rasprava i galama malo potrajala izašla u hodnik da vidi o čemu se radi, kad je primijetila, vidjela da se na vratima nalazi neko lice koje je insistiralo da uđe u kuću i koje je tražilo od Z... da pozove D..., da Z... nije htjela da to učini dok joj to lice na kaže zašto mu je potreban. Navodi da je u jednom momentu čula kako to lice govori da radi u policiji. Navodi da je tada, dok je trajala ta rasprava, u hodnik izašao njen djever D... i da se  to lice, za koga je kasnije saznala da se zove V... Ž..., odgurnuvši prvo njenu svekrvu, pa onda nju, zaletjelo put D..., pri tom mu nešto govoreći, ne može da se izjasni šta i da je onda to lice pesnicom u predjelu lijevog oka udarilo D..., od kog udarca je D... pao na pod. Dalje navodi da je V... Ž... nastavio tada da D..., dok je ležao na podu, udara pesnicama i nogama u predjelu glave i tijela i da su ona i njena svekrva pokušavale da Ž... otrgnu od D..., čupajući ga za garderobu s leđa, ali da u tome nijesu uspjele, sve dok iz garaže nije došao njen suprug D..., koji je uspio da Ž... odvoji od D.... Dalje navodi da je D... uspio da Ž... izgura iz kuće, a da je pri tom u više navrata Ž... pokušavao da se vrati u kuću, prijeteći D...u u smislu da ga D... ne može vrijeđati i provocirati. Dalje navodi da je ona, nakon što su D... i Ž... izašli napolje, zaključala vrata, u namjeri da spriječi D... da izađe, ali da je onda u jednom momentu, plašeći se da on ne polomi vrata, ista otključala i pustila ga da izađe vani. Navodi da je nakon kratkog vremena začula neki lom stakala, pa je izašla na vrata i vidjela njenog supruga D... i V... Ž..., kako razgovaraju pored vozila ispred kapije njihovog dvorišta, da je D... pri tom ubjeđivao Ž... da ide kući, a da se za to vrijeme D... nalazio u dvorištu i da nije izlazio van kapije. Navodi da je u momentu, kad je D... izašao iz kuće primijetila da on ima samo jednu ogrebotinu na ruci koja je krvarila. </span>
</p>
<p class="p8"></p>
<p class="p8">
<span>Na pretresu je D... A... djelimično izmijenila svoje kazivanje, pa je tako navela da je D... od onog udarca koji mu je nanio Ž... pao na pod leđima i da ga je Ž..., dok je ležao na podu udarao, ali nije mogla da se izjasni kuda i nije mogla da se izjasni čime ga je sve udarao, dalje navodi da se D... onda nekako ustao i da su onda stali da se čupaju D... i Ž..., da čupaju i guraju jedan drugoga, a da su pri tom vrijeđali i psovali jedan drugoga, i da su onda i ona i njena svekrva stale da čupaju Ž... da bi ga odvojile od D... i da te noći nije vidjela povredu kod D..., ali da je vidjela kako je krpom zamotao ruku. Na kraju, pozvana da objasni razlike u kaziv..., na glavnom pretresu, u odnosu na ono što je izjavila u prethodnom postupku, D... A... je izjavila da je vjerovatnije ono što je ispričala kod tužioca, jer, kako kaže, tada se bolje sjećala svega. </span>
</p>
<p class="p8"></p>
<p class="p8">
<span>Svjedok D... D... u svom iskazu u prethodnom postupku navodi da se dana 10.10.2011. godine, u večernjim časovima, nalazio u podrumu svoje kuće u Kličevu, kad je začuo neku galamu i lupnjavu u kući i da je s toga ušao u hodnik svoje kuće, kad je vidio njegovog brata D... kako se podiže sa poda, kako je krvav u predjelu lica, i da se u hodniku nalazio V... Ž..., koga od ranije poznaje, koga su njegova supruga A... i majka Z... držale i čupale i sprečavale da dođe do D.... Kaže da je odmah pitao, nešto u smislu, šta se ovo dešava, a da mu je V... Ž... na to odgovorio,« daću ja ovoj pički, on će meni«, ali da nije shvatio o čemu se radi, ali da mu je bio cilj da Ž... udalji iz hodnika i da ga je ubijedio i uspio da zajedno sa Ž...m izađe iz kuće, kad je krenuo prema Ž...vom vozilu koje je bilo parkirano ispred kapije. Navodi da je pri tom V... Ž... pokušavao da se ponovo vrati u kuću da bi se raspravljao sa D..., ali da je on što riječima, što guranjem, uspio Ž... izvesti do ispred kapije, a da je pri tom ubjeđiv... shvatio da je Ž... revoltiran zbog nečega što mu je D... dobacio. Dalje navodi da je onda, dok su se on i Ž... nalazili na kapiji iz kuće izašao njegov brat D... i da se tada začuo lom stakala na vozilu, ali da ne može da se izjasni čime je to D... slomio staklo na kolima. Navodi da nikakvog fizičkog kontakta između D... i Ž... na kapiji nije bilo i da je D... u jednom momentu krenuo prema Ž..., ali da je on zagalamio na njega, a da se i Ž... povukao, nakon što je čuo onaj lom stakla, zato što je njegovo dijete bilo u tom vozilu, da je ušao u vozilo i udaljio se. Navodi da je u momentu, kad je došao u kuću, te noći iz garaže, primijetio da je D... krvav u predjelu lica, a da neke druge povrede kod njega nije primijetio. Na pretresu je pojašnjavajući dodao da je vidio kad je ušao u hodnik brata D... kako ustaje sa poda, kaže da je D... bio u nekom čučećem položaju i da je bio krvav u predjelu usta, da nije Ž... udarao D... od momenta kad je on ušao u hodnik i da Ž... i D... nijesu bili u kontaktu kad je ušao u hodnik, a ni kasnije i da je odmah Ž... počupao i izveo napolje. Na pretresu je, na pitanje okrivljenog, izjavio da je u stvari istina da Ž... nije čupao te kritične noći, da ga nije izveo, nego da su oni zajedno izašli napolje iz kuće. </span>
</p>
<p class="p8"></p>
<p class="p8">
<span>Svjedok S... G... u svom iskazu u prethodnom postupku i na glavnom pretresu navodi da se tog dana nalazio ispred kuće V... Ž..., da je i Ž... bio sa njim, kada je ispred Ž...ve kuće na motoru prošao D... D... i da je prilikom tog prolaska D... D... kazao – doviknuo V... Ž... podrugljivim tonom »pandurčino«. Dalje navodi da je odmah V... Ž... kazao da će da pođe do kuće D... D..., da ga pita o čemu se radi i zašto mu upućuje takve riječi i da je Ž... sjeo u svoje vozilo i da je sa sobom poveo, pošto je bio sam kod kuće i svog maloljetnog sina i uputio se u pravcu kuće D...a. Dalje navodi da je on, sa svojim drugom Gardašević Nikolom krenuo prema kući D...a, jer je vidio da je Ž... iznerviran onim ponašanjem D... D..., pa se plašio da između njih ne dođe do nekog incidenta. Navodi da je, kad je došao blizu kuće D...a, začuo neku lomljavu i psovke, koje su međusobno razmjenjivali V... Ž... i D... D..., a da nije dobro vidio šta se dešava, jer je već bio pao mrak, ali da je sa udaljenosti od oko  50-tak metara, pošto je prostor ispred kuće D...a bio osvijetljen, nakon što je čuo onu lomljavu i one psovke vidio D...ovog brata kako gura D... prema kući, a da se u tom momentu V... Ž... nalazio pored svojih kola. Navodi da je kasnije vidio slomljeno prednje staklo na vratima suvozača na Ž...vim kolima.</span>
</p>
<p class="p8"></p>
<p class="p8">
<span> Iz nalaza i mišljenja stalnog sudskog vještaka medicinske struke dr Bulatović Veselina, sud je utvrdio da se D... D... dana 10.10.2011. godine javio ljekaru specijalisti – hirurgu u Hitnoj prijemnoj službi Opšte bolnice Nikšić, a zbog sledećih povreda: krvni podliv 1 x 1 cm iznad lijeve obrve, oguljotina i krvi podliv u predjelu nadlanice desne šake i oguljotinu na zidu grudnog koša lijevo i ljekaru specijalisti – ortopedu zbog povrede – preloma V metakarpalne kosti desne šake i da su povrede u vidu krvnog podliva iznad lijeve obrve i oguljotine na zidu grudnog koša sa lijeve strane povrede lake prirode koje su mogle nastati: povreda u predjelu glave – udarcem stisnute pesnice, glave i sl., a povreda u predjelu zida grudnog koša sa lijeve strane – udarcem stisnute pesnice, nogom na kojoj je obuća sa tvrdim đonom i sl. i da je povreda u vidu preloma V metakarpalne kosti desne šake povreda teške prirode, koja je mogla nastati udarcem desne šake o tvrdu podlogu (takozvani karate udarac), a takođe udarom veće metalne šipke, bezbol palice i sl.  </span>
</p>
<p class="p8"></p>
<p class="p8">
<span>Iz zvještaja Forenzičkog centra Danilovgrad o DNK vještačenju br. 4565/11 od 15.11.2011. godine, sud je utvrdio da je sudski vještak forenzičke genetike Dr sc S... K... izvršila vještačenje traga nalik na krv, izuzetog sa polomljenog stakla vozila Golf V, reg.br...., i DNK profila lica D... D...,  koji je dostavljen od strane Uprave policije - PJ Nikšić i da je u svom nalazu i mišljenju zaključila, a na osnovu izvršenih DNK i serioloških nalaza, dobijenog podudar... DNK profila i biostatističkog proračuna, da se na brisu izuzetom sa stakla vozila Golf V, reg.br...., nalazi krv ljudskog porijekla koja potiče od D... D.... </span>
</p>
<p class="p8"></p>
<p class="p8">
<span>Iz fotodokumentacije Uprave policije PJ Nikšić br. 768/11 od 11.10.2011. godine, sud je utvrdio da je na put. mot.voz. reg.br...., polomljeno staklo na prednjim desnim vratima i da je na fotografijama strelicama i brojem 1 označen na staklima zadnjih desnih vrata označena brisotina nalik na krv koja je, kako je konstatovano u tom elaboratu izuzeta. </span>
</p>
<p class="p8"></p>
<p class="p8">
<span>Imajući u vidu gore citiranu odbranu okrivljenog gdje on  jasno kaže da ga  je dana 10.10.2011. godine D... D..., kad mu je ono rekao »pandurčino, pandurčino«,i kad se kreveljio i plazio mu jezik,</span><span class="s3"> </span><span>iznervirao</span><span class="s3"> </span><span>i da je</span><span class="s3"> stoga</span><span> svratio do kuće D...a, da bi sa D... porazgovarao, i da mu je D... tada rekao nešto u smislu »što si došao u moju kuću da dijeliš pravdu, ubiću te, kao što su ubili tvog brata,« i da su ga te riječi, , pošto je u to vrijeme njegov brat bio povrijeđen u lokalu Kis i pošto je zbog tih povreda bio nepokretan, isprovocirale i da je stoga D...u    opalio jedan šamar nakon čega se D... počeo zalijetati u njegovom pravcu, pa da su onda između njih stali D...ova majka i snaha, koje su ih razdvajale, da je on nakon toga sa D...ovim bratom D... krenuo prema svom vozilu kad je D... pesnicom slomio staklo na prednjim desnim vratima njegovog vozila i da je tada došlo između njih do uzajamnog udar... pesnicama,  i dovodeći je u vezu  sa gore citiranim iskazima oštećenog D... D... i svjedoka D... Z...,D... A... i D... D..., koje sud kao takve nije mogao prihvatiti kao istinite,   sud je zaključio da nema sigurnih dokaza da je V... Ž... počinio krivično djelo koje mu je gore citiranim optužnim predlogom stavljeno na teret. </span>
</p>
<p class="p8">
<span>Naime,sud nije mogao iskaz D... D... prihvatiti bez rezerve, prije svega zbog toga, što on, oko nekih   činjenica koje nijesu nevažne govori različito na pretresu u odnosu na prethodni postupak.Tako, u prethodnom postupku navodi da ne zna razlog zbog čega je te noći Ž... došao u njegovu kuću i tako se ponašao, dok na pretresu priznaje da je tog kritičnog dana, prolazeći pored kuće V... Ž..., momku S..., koji je bio sa njim na motoru, vidjevši V... Ž... i jednog momka S...a ispred Ž...ve kuće, glasno rekao« vidi ovih pandurčina« i da se pri tom nije direktno obratio Ž..., ni onom momku sa njim, ali ističe da je pri tom, rekavši to, mislio na V... Ž.... Sem toga ,u predhodnom postupku on navodi da su njegova majka i snaha uspjele da V...a izguraju iz hodnika, da su zatvorile ulazna vrata od kuće, da ne bi on izašao za Ž...m i nastavio da se svađa sa njim, da je on ipak nekako uspio da izađe iz kuće, ali da ne zna kako, i da nije pesnicama udarao u vozilo V...a, dok na pretresu tvrdi suprotno:da je udarao rukom u Ž...va kola,a da je iz kuće izašao kroz prozor.</span>
</p>
<p class="p8"></p>
<p class="p8">
<span>Ove kontradiktornosti u kaziv... oštećenog D... D...,dovele su,dakle u pitanje kredibilitet njega kao svjedoka a time i istinitost njegovog iskaza u cjelini pogotovo kod činjenice da on nije mogao da objasni  kako je do njih došlo, zašto je drugačije izjavio kod tužioca.    </span>
</p>
<p class="p9">
<span>       </span>
</p>
<p class="p9">
<span>            Ni kazivanje D... Z... sud nije mogao prihvatiti kao istinito, prije  svega što je isto oko nekih važnih činjenica kontradiktorno, ono sa pretresa u odnosu na ono što je izjavila u prethodnom postupku a onda i iskazu njenog sina, oštećenog D....  Tako, Z... u prethodnom postupku navodi da je V... Ž...  pesnicom udario D... u predjelu glave, od kog udarca je D... pokleknuo i pao  i da se D... odmah ustao i da su ona i A... stale između D... i  Ž..., pa su pokušavale da ih razdvoje, a da je pri tom Ž... uspio preko njih dvije da D... nekoliko puta udari pesnicom u predjelu glave,dok je na pretresu kazala drugačije,tačnije  ustvrdila je da je samo jedan put te kritične prilike V... Ž... udario pesnicom njenog sina D..., i to kad je D... izašao u hodnik, i da je D... od tog udarca pao. Njen sin, oštećeni D... navodi nešto drugo: da ga je V... Ž... čim je iz dnevne sobe izašao na hodnik napao, tako što ga je preko majke pesnicom udario u predjelu glave iznad lijevog oka i da ga je nakon toga još nekoliko puta pesnicom udario u predjelu glave i da je od tih udaraca pokleknuo na koljena i kad ističe da su njegova majka i snaha uspjele da V...a izguraju iz hodnika..Sem toga, za razliku od D..., Z... navodi  da je  njen sin D...   uspio da Ž... ubijedi da napusti njihovu kuću i da su D... i to lice izašli napolje A  Z... ističe i da je  vidjela da se D... podiže sa poda hodnika i kako se onda Ž... i D... jakaju i da su pri tom upućivali jedan drugom razne pogrdne riječi, da su vrijeđali jedan drugoga,  dok D... nešto tako uopšte ne pominje. </span>
</p>
<p class="p9"></p>
<p class="p9">
<span>           Kod stava suda da ovako kontradiktorni  iskaz  D... Z... cijeni kao neuvjerljiv a time i neistinit imala se svakako  u vidu i činjenica da je ona bila nesigurna, neodređena i neuvjerljiva kad je objašnjavajući razlike iz iskaza na pretresu, u odnosu na iskaz u prethodnom postupku, izjavila da je vjerovatnije   istina ono što je kazala na sasluš... kod tužioca. </span>
</p>
<p class="p9"></p>
<p class="p9">
<span>             Takođe, sud  nije mogao  ni kazivanje  D... A...   prihvatiti kao istinito, prije  svega što je isto oko nekih važnih  činjenica kontradiktorno  iskazu njenog djevera,   oštećenog D...,i pošto je isto   u suprotnosti, takođe oko nekih važnih činjenica sa onim što  navodi D... Z..., pa čak i sa nekim detaljima koje iznosi njen suprug D....   Tako, ona   navodi da je V... Ž...  pesnicom u predjelu lijevog oka udario D..., od kog udarca je D... pao na pod,  da je V... Ž... nastavio, tada, da D..., dok je ležao na podu, udara pesnicama i nogama u predjelu glave i tijela i da je njen suprug D...,  uspio da Ž... izgura iz kuće, dok oštećeni D... i D... Z..., tvrde, svako na svoj način, kao što je naprijed rečeno, suprotno.</span>
</p>
<p class="p9">
<span> </span>
</p>
<p class="p9">
<span>              I iskaz svjedoka D... D... ,lica koje nije bilo u kući D...a kada je kritični događaj započeo, koji navodi da je, ušavši u hodnik svoje kuće, vidio   brata D... kako se podiže sa poda, kako je krvav u predjelu lica-usta, a da druge povrede kod njega nije primijetio i V... Ž..., koga su njegova supruga A... i majka Z... držale i čupale i sprečavale da dođe do D..., i koga je onda ubijedio da zajedno izađu iz kuće, da je pri tom V... Ž... pokušavao da se ponovo vrati u kuću da bi se raspravljao sa D... i koji navodi da nije Ž... udarao D... od momenta kad je on ušao u hodnik i da Ž... i D... nijesu bili u kontaktu kad je on ušao u hodnik, a ni kasnije, i da nikakvog fizičkog kontakta između D... i Ž... na kapiji nije bilo,  i koji je na pretresu, na pitanje okrivljenog, izjavio da je u stvari istina da Ž... nije čupao te kritične noći, da ga nije izveo, nego da su oni zajedno izašli napolje iz kuće,očigledno je protivrečan sa nekim segmentima iskaza okrivljenog V...a, oštećenog D..., i svjedokinja ,Z... i A....Tako, suprotno D..., i Ž... i D... ističu da su ,ispred kuće D...a, kod Ž...vih kola, izmijenjali udarce odnosno udarali jedan drugog pesnicama,po glavi i tijelu.A suprotno D..., Z... i A... ističu da su se D... i Ž... jakali u hodniku sve dok nije došao D... koji je Ž... izgurao napolje. Pri tom A... , čak tvrdi da je D... uspio da Ž... odvoji od D... i da ga izgura napolje, za razliku od D... koji je ustvrdio da su njegova majka i snaha izgurale Ž... napolje.</span>
</p>
<p class="p8">
<span>           </span>
</p>
<p class="p9">
<span>               Sud je cijenio nalaz i mišljenje stalnog sudskog vještaka medicinske struke dr Bulatović Veselina, pa je utvrdio da se D... D... dana 10.10.2011. godine javio ljekaru specijalisti – hirurgu i zbog povreda opisanih u izreci ove presude, pa je za sud, u tom nalazu, na struci zasnovano mišljenje, o težini tih povreda (lake) i mehanizmu nanošenja istih nesporno i prihvatljivo. No, kod svih onih kontradiktornosti naprijed pomenutih za sud je ostalo neutvrđeno i nedokazano da li je te povrede oštećeni zadobio zaista prilikom kritičnog događaja od okrivljenog u kući D...a ili pak u tuči sa okrivljenim ispred kuće D...a (koja se po saglasnom kaziv... i okrivljenog i oštećenog desila kada su, kako kažu,  izmijenjali udarce, odnosno udarali jedan drugog pesnicama i po glavi i po tijelu ) ili pak prilikom nekog drugog događaja, sa drugim akterima  na drugoj strani(događaj u policiji koji sam oštećeni pominje).U prilog prednjem stavu suda je i činjenica da i sam oštećeni navodi da su mu povredu u vidu oguljotine na zidu grudnog koša sa lijeve strane i onu tešku u predjelu ruke nanijeli u policiji a da je onu laku, takođe u predjelu ruke zadobio u gur... sa okrivljenim ispred njegove kuće, i činjenica gdje ističe da, kad su udarali jedan drugog pesnicama po glavi i tijelu, da  ne može da se izjasni kuda ga je po glavi, pri tom Ž... udarao,,Ovo tim prije što niko od aktera događaja u kući D...a ne primjećuje  povredu kod D... D...  u predjelu   iznad lijeve obrve( krvni podliv 1 x 1 cm) izuzev što je oštećeni pominje, kad prosto navodi, da mu je tu povredu zadao okrivljeni onim prvim udarcom pesnice.</span>
</p>
<p class="p8"></p>
<p class="p8">
<span>  Sud je cijenio i iskaz svjedoka S... G...a,  i ostale provedene dokaze   pa je našao da su isti bez uticaja na drugačije presudjenje u ovoj pravnoj stvari.</span>
</p>
<p class="p14">
<span>Sud je odbio predlog branioca okrivljenog  da se pribavi od strane UP- PJ Nikšić izvještaj, odnosno informacija o činjenici da li je oštećeni D... D... potpisao kritičnog dana, ili pak narednog dana u PJ Nikšić izjavu kojom je prihvatio krivicu I da neće podnositi krivičnu prijavu protiv V... Ž...,I da se   saslušaju svjedoci – službenici UP- PJ Nikšić Z... B...,  R… L… i izvjesni R…, jer je našao da  pribavljanje te informacije I saslušanje tih svjedoka ne bi uticalo na odluku u ovoj pravnoj stvari .</span>
</p>
<p class="p8">
<span> </span>
</p>
<p class="p9">
<span>            Gore citirano, dijelom, kontradiktorno kazivanje oštećenog sud je u kontekstu drugih provedenih dokaza cijenio kao tendenciozno,  usmjereno prvenstveno u pravcu da se okrivljenom oteža položaj u postupku i zato takvo kazivanje nije prihvatio kao  sigurno, dokazano, istinito.</span>
</p>
<p class="p9"></p>
<p class="p9">
<span>              Sud je, kod činjenice da je oštećeni D... D... svjedocima: Zorki, D... i Aleksandri, sin, brat, i djever, stao na stanovište da oni, onakvim, kazivanjem, sa puno  kontradiktornosti, nevješto pokušavaju  da doprinesu osudi okrivljenog.</span>
</p>
<p class="p9"></p>
<p class="p9">
<span>             Tako, nije sud mogao, imajući u vidu odbranu okrivljenog i činjenicu da je u iskazima ostalih aktera kritičnog događaja mnogo toga u nesaglasju, međusobnom ili u odnosu na ono što su kazali u predhodnom postupku, izvesti zaključak da je V... Ž... zlostavljao D... D... ili postupao prema njemu na način kojim se vrijeđa ljudsko dostojanstvo. Naime,kako je zlostavljanje,generalno gledano nehumano postupanje prema nekom licu ali ono koje je naročito izraženo,koje prelazi u nanošenje psihičkih i fizičkih patnji nekom licu koje još nemaju osobinu odnosno ne predstavljaju laku ili tešku tjelesnu povredu(radnja ovog krivičnog djela ne obuhvata i tjelesno povređivanje), a kako je vrijeđanje u smislu ovog krivičnog djela postupanje (po pravilu više sukcesivnih radnji ili jedna kompleksna) kojim se vrijeđa druga osoba ali u smislu omalovažav... časti i ugleda, to sud cijeni,da u ovom konkretnom slučaju nema dokaza da je takve radnje okrivljeni  preduzeo u odnosu na oštećenog D... D....</span>
</p>
<p class="p8"></p>
<p class="p8">
<span>Na osnovu prednjeg Sud je okrivljenog, dakle usled nedostatka sigurnih dokaza da je dana 10.10.2011. godine u Nikšiću, izazvan prethodnim  nepristojnim ponašanjem oštećenog D... D... ispred svoje porodične kuće, u porodičnoj kući oštećenog D... D..., koja se nalazi u ul. Željeznička br. 52, zlostavljao oštećenog D... D..., prema njemu postupao na način kojim se vrijeđa ljudsko dostojanstvo i nanio mu laku tjelesnu povredu u vidu krvnog podliva iznad lijeve obrve, i oguljotine na zidu grudnog koša sa lijeve strane, na način što je navedenog dana došao u porodičnu kuću oštećenog i zahtijevao od majke oštećenog da ga pozove, kako bi sa njim razgovarao, insistirajući da uđe u kuću, pa nakon što je oštećeni izašao u hodnik, odmah ga pesnicom udario u predjelu glave, iznad lijevog oka, upućujući mu pri tom uvredljive riječi, a nakon toga preko majke i snahe oštećenog, koje su pokušavale da ih razdvoje, još nekoliko puta pesnicama udario oštećenog, od kojih udaraca je isti pokleknuo, kad je u kuću došao i brat oštećenog, koji je uspio da iz hodnika kuće izgura V... Ž..., koji je pokušavao da se vrati u kuću i nastavi raspravu sa oštećenim D... D..., čime bi počinio  krivično djelo zlostavljanje iz čl. 166 a   Krivičnog zakonika.</span>
</p>
<p class="p8">
<span> na osnovu čl.373 st.1 tačka 2 Zakonika o krivičnom postupku oslobodio od optužbe.</span>
</p>
<p class="p8"></p>
<p class="p8">
<span>S obzirom na navedene razloge i na odredbu člana 3, stav 3 ZKP-a kojom je propisano da sumnju o postoj... činjenice koja čini obilježje krivičnog djela ili od koje zavisi primjena neke odredbe krivičnog zakonodavstva, sud rješava na način koji je povoljniji za okrvljenog, sud je okrivljenog, na osnovu člana 373 st.1. tačka 2 ZKP-a, oslobodio od optužbe smatrajući da ista nije dokazana.</span>
</p>
<p class="p8"></p>
<p class="p9">
<span>         Troškovi krivičnog postupka u iznosu o 84,00 eura, koji se odnose: iznos od 40,00 Eura na ime paušala kao dijela troškova kriv. postupka, a iznos od 44,00 Eura na ime vještačenja, shodno čl.230 ZKP-a  padaju na teret budžetskih sredstava ovog suda.</span>
</p>
<p class="p8"></p>
<p class="p8">
<span>Sa svega izloženog,  odlučeno je kao u izreci.</span>
</p>
<p class="p8"></p>
<p class="p15">
<span>OSNOVNI SUD U NIKŠIĆU, dana12.12.2012. godine.</span>
</p>
<p class="p16"></p>
<p class="p17">
<span>Zapisničar                                                                                        S U D I J A </span>
</p>
<p class="p18">
<span>Mirković Branka s.r.                                                                Vujačić Vukota,s.r.</span>
</p>
<p class="p18"></p>
<p class="p18"></p>
<p class="p4">
<span>Za tačnost otpravka tvrdi i ovjerava</span>
</p>
<p class="p4">
<span>službenik suda</span>
</p>
<p class="p4"></p>
<p class="p17">
<span>PRAVNA POUKA: Protiv ove odluke nezadovoljna stranka ima pravo žalbe u roku od 8 dana, od dana prijema iste preko ovog suda Višem sudu u Podgorici</span>
</p>
<p class="p4"></p>
<p class="p18"></p>
<p class="p18"></p>
<p class="p18"></p>
<p class="p18"></p>
<p class="p18"></p>
<p class="p18"></p>
<p class="p18"></p>
<p class="p18"></p>
<p class="p18"></p>
<p class="p18"></p>
<p class="p18"></p>
<p class="p18"></p>
<p class="p18"></p>
<p class="p18"></p>
<p class="p18"></p>
<p class="p18"></p>
<p class="p18"></p>
<p class="p18"></p>
<p class="p18"></p>
<p class="p18"></p>
<p class="p18"></p>
<p class="p18"></p>
<p class="p18"></p>
<p class="p18"></p>
<p class="p18"></p>
<p class="p18"></p>
<p class="p18"></p>
<p class="p19">
<span class="s4">              </span><span class="s5">D-na: presuda od 12.12.2012.god.</span>
</p>
<p class="p18">
<span>				Primerak presude dostaviti:</span>
</p>
<p class="p18">
<span>				- ODT,</span>
</p>
<p class="p18">
<span>				- okrivljenom,</span>
</p>
<p class="p18">
<span>				- u spise,</span>
</p>
<p class="p18"></p>
<p class="p4">
<span class="s4">                                                                                             </span><span>S U D I J A</span>
</p>
<p class="p18"></p>
<p class="p18"></p>
<p class="p18">
<span>POSTUPLJENO: 12.12.2012.g. </span>
</p>
<p class="p20"></p>
<p class="p21"></p>
<p class="p21"></p>
<p class="p21"></p>
<p class="p18"></p>
<p class="p18"></p>
<p class="p18"></p>
<p class="p18"></p>
<p class="p18"></p>
<p class="p22"></p>
<p class="p22"></p>
<p class="p23"></p>
<p class="p22"></p>
<p class="p18"></p>
<p class="p18"></p>
<p class="p18"></p>
<p class="p18"></p>
<p class="p18"></p>
<p class="p18"></p>
<p class="p18"></p>
<p class="p18"></p>
<p class="p18"></p>
<p class="p24"></p>
<p class="p24"></p>
<p class="p24"></p>
<p class="p24"></p>
<p class="p24"></p>
<p class="p24"></p>
<p class="p24"></p>
<p class="p24"></p>
<p class="p24"></p>
<p class="p24"></p>
<p class="p24"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:start;hyphenate:auto;font-family:Times New Roman;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:end;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.s1{color:red;}
.s2{color:#ff6600;}
</style>
<meta content="vesna.vuckovic" name="author">
</head>
<body class="b1 b2">
<p class="p1"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p3"></p>
<p class="p3">
<span>U IME CRNE GORE</span>
</p>
<p class="p4">
<span>Posl. br. K. 415/12/12</span>
</p>
<p class="p4"></p>
<p class="p5">
<span>Osnovni sud u Kotoru, kao nadležni prvostepeni krivični, po sudiji Danijeli Samardžić, uz učešće zapisničara Tamare Počanić, u krivičnom predmetu opt. K N, kojeg po službenoj dužnosti brani adv. R D B, opt. N M kojeg po službenoj dužnosti brani adv. B Đ i opt. F Z kojeg po službenoj dužnosti brani R M R, zbog krivičnog djela prevara u produženom trajanju iz čl. 244 st. 3 u vezi st. 1 u vezi sa čl. 49 Krivičnog zakonika i krivičnog djela falsifikovanje isprave iz čl. 412 st. 1 Krivičnog zakonika, koji se vodi po optužnici ODT Kotor Kt. br. 768/11-2 od 17.10.2012. godine, nakon održanog glavnog i javnog pretresa dana 19.04.2013. godine u prisustvu zamjenika ODT Kotor Žarka Pajkovića i branilaca optuženih, donio je i javno objavio dana 22.04.2013. godine sljedeću</span>
</p>
<p class="p5"></p>
<p class="p3">
<span>PRESUDU</span>
</p>
<p class="p3"></p>
<p class="p5">
<span>Optuženi:</span>
</p>
<p class="p5"></p>
<p class="p5">
<span>1. K N, JMBG ............., rođen ............ godine, stalno nastanjen u K, mjesto K LK br. ...... izdata u PU K, osuđivan presudom K. 222/04 od 27.05.2005 godine Opštinskog suda Kragujevac za krivično djelo iz čl. 195 st. 3 KZ R.Srbije novčanom kaznom, presudom K.549/04 od 13.06.2005. godine Opštinskog suda Kragujevac za krivično djelo iz čl. 166 st. 1 u vezi čl. 22 st. 1 KZ R.Srbije zatvor- uslovno u trajanju od 6 dana, presudom K. 175/05 od 18.11.2005. godine Opštinskog suda Jagodina za krivično djelo iz čl. 166 st. 1 u vezi čl. 22 st. 1 KZ R.Srbije zatvor-uslovno u trajanju od 10 mjeseci, presudom K. 475/05 od 03.03.2006. godine Opštinskog suda Kragujevac za krivično djelo iz čl. 225 st. 1 Srbije zatvor-uslovno u trajanju od dva mjeseca, presudom K-8546/10 Osnovnog suda Kragujevac za krivično djelo iz čl. 348 st. 1 KZ  zatvor u trajanju od 7 mjeseci, presudom KŽ1-2353/11 Apelacionog suda Kragujevac za krivično djelo iz čl. 355 st. 2 KZ u vezi st. 1 zatvor u trajanju od tri 3 mjeseca i presudom K-8997/10 Osnovnog suda Kragujevac za krivično djelo iz čl. 207 st. 1 u vezi čl. 35 KZ zatvor u trajanju od dvije godine i tri mjeseca,</span>
</p>
<p class="p5"></p>
<p class="p5">
<span>2. N M, JMBG ........ od oca A , stalno nastanjenog u A , S 12,</span>
</p>
<p class="p5"></p>
<p class="p5">
<span>3. F Z, JMBG ............., rođen dana ........... godine u K, stalno nastanjen u Kragujevcu, P Bb</span>
</p>
<p class="p5"></p>
<p class="p3">
<span>K r i v i    s u</span>
</p>
<p class="p5">
<span>Što su,</span>
</p>
<p class="p5">
<span>	U novembru 2011. godine u Budvi, po prethodnom dogovoru, a u namjeri da sebi pribave protivpravnu imovinsku korist, lažnim prikazivanjem činjenica doveli u zabludu oštećene i naveli ih na štetu imovine oštećenih pravnih lica zaključe ugovore o najmu i predaju im vozila i to na način što su: </span>
</p>
<p class="p5">
<span>	- dana 25.11.2011. godine nakon što je, po prethodnom dogovoru, prvooptuženi K N lažnim prikazivanjem da će iznajmljeno vozilo marke "Fiat Grande Punto", reg.ozn. BD .......br. šasije ...........na 27.11.2011. godine vratiti, a sa unapred stvorenom namjerom da to ne učine, doveo u zabludu L M, zaposlenu u pomenutom DOO-u, i naveo je da, na štetu imovine istog, zaključi Ugovor o najmu predmetnog vozila od 25.11.2011. godine, i vozilo preda opt. K N, nakon čega je isti vozilo predao opt. F Z i N M, koji su isto odvezli van Crne Gore, prešavši državnu granicu dana 26.11.2011. godine, nakon čega se optuženi oštećenima više nisu javili, niti vozilo vratili, pribavivši tako imovinsku korist u vidu vrijednosti predmetnog vozila u iznosu od 6.041,53 €,</span>
</p>
<p class="p5">
<span>	- dana 28.11.2011. godine u Budvi, nakon što je, po prethodnom dogovoru,  trećeoptuženi F Z lažnim prikazivanjem da će iznajmljeno vozilo marke "Renault Clio", reg.ozn. PG......... DR...br. šasije .......4, vlasništvo DOO "A R  a car" Podgorica, po isteku ugovorenog roka najma, odnosno dana 01.12.2012. godine vratiti, a sa unapred stvorenom namjerom da to ne učine, doveo u zabludu S M, vlasnika pomenutog DOO-a, i naveo ga da, na štetu imovine istog, zaključi Ugovor o najmu predmetnog vozila br. 28-11-11-R1 od 28.11.2011. godine, i vozilo preda opt. F Z, nakon čega je isti vozilo predao opt. K N i N M, koji je isto odvezao van Crne Gore, prešavši državnu granicu dana 28.11.2011. godine, nakon čega se optuženi oštećenom više nisu javili, niti vozilo vratili, pribavivši tako imovinsku korist u vidu vrijednosti predmetnog vozila u iznosu od 6.991,92 €,</span>
</p>
<p class="p5">
<span>	- dana 30.11.2011. godine u Budvi, nakon što je, po prethodnom dogovoru, prvooptuženi K N lažnim prikazivanjem da će iznajmljeno vozilo marke "Chevrolet Aveo", reg.ozn. BD A......br. šasije .......... vlasništvo DOO "C" Budva, po isteku ugovorenog roka najma, odnosno dana 01.12.2011. godine vratiti, a sa unapred stvorenom namjerom da to ne učine, doveo u, zabludu  M I vlasnika predmetnog DOO-a, i naveo ga da, na štetu imovine istog, zaključi Ugovor o najmu predmetnog vozila br. 230/011 od 30.11.2011.g, i vozilo preda okr. K N, nakon čega je isti vozilo predao opt. F Z i N M nakon što su prethodno istog dana u namjeri da je upotrebe kao pravu, sačinili lažnu ispravu, tj. preinačili zaključeni Ugovor o najmu u pogledu korisnika najma, gdje su umjesto imena K N, upisali ime N M a u cilju neometanog prelaska granice koji Ugovor je Nećak i prezentirao na granici, nakon čega se oštećenom više nisu javili, niti vozilo vratili, pribavivši tako imovinsku korist u vidu vrijednosti predmetnog vozila u iznosu od 4.853,70 €, pri čemu su bili uračunljivi, svjesni svog djela i njegove zabranjenosti, a čije izvršenje su htjeli,</span>
</p>
<p class="p6"></p>
<p class="p6">
<span>- čime su kao saizvršioci učinili krivično djelo prevare u produženom trajanju iz čl.244 st. 3 u vezi st.1 u vezi sa čl. 49 Krivičnog zakonika i krivično djelo falsifikovanje isprave iz čl.412  st.1 Krivičnog zakonika.</span>
</p>
<p class="p5"></p>
<p class="p5">
<span>Pa sud opt. Kostiću na osnovu naprijed navedene krivičnopravne odredbe i čl. 2, 4, 5, 8, 13, 15, 32, 36, 42 Krivičnog zakonika i čl. 227, 229, 239, 368 i 374 ZKP-a, prethodno </span>
</p>
<p class="p3">
<span>U t v r đ u j e</span>
</p>
<p class="p5"></p>
<p class="p5">
<span>1. Za krivično djelo prevare u produženom trajanju iz čl.244 st.3 u vezi st.1 u vezi sa čl.49 Krivičnog zakonika kaznu zatvora u trajanju od 1 /jedne/ godine i 1 /jednog/ mjeseca.</span>
</p>
<p class="p5"></p>
<p class="p5">
<span>2. Za krivično djelo falsifikovanje isprave iz čl.412  st.1 Krivičnog zakonika kaznu zatvora u trajanju od 3  /tri/ mjeseca,</span>
</p>
<p class="p5"></p>
<p class="p5">
<span>Pa ga sud na osnovu čl. 48 KZ </span>
</p>
<p class="p5"></p>
<p class="p3">
<span>O S U Đ U J E</span>
</p>
<p class="p3"></p>
<p class="p5">
<span>Na  jedinstvenu kaznu zatvora u trajanju od 1 /jedne / godine i 3 /tri/ mjeseca koju će izdržati nakon pravosnažnosti presude.  </span>
</p>
<p class="p5"></p>
<p class="p5">
<span>Sud opt. N I F na osnovu naprijed navedene krivičnopravne odredbe i čl. 2, 4, 5, 8, 13, 15, 32, 36, 42 Krivičnog zakonika i čl. 227, 229, 239, 368 i 374 ZKP-a prethodno </span>
</p>
<p class="p3">
<span>U t v r đ u j e</span>
</p>
<p class="p5"></p>
<p class="p5">
<span>1. Za krivično djelo prevare u produženom trajanju iz čl.244 st.3 u vezi st.1 u vezi sa čl.49 Krivičnog zakonika kaznu zatvora u trajanju od po 1 /jednu/ godinu,</span>
</p>
<p class="p5"></p>
<p class="p5">
<span>2.Za krivično djelo falsifikovanje isprave iz čl.412 st.1 Krivičnog zakonika kaznu zatvora u trajanju od po 2 /dva/ mjeseca,</span>
</p>
<p class="p5"></p>
<p class="p5">
<span>Pa ih sud na osnovu čl. 48 KZ </span>
</p>
<p class="p3"></p>
<p class="p3">
<span>O S U Đ U J E</span>
</p>
<p class="p3"></p>
<p class="p5">
<span>Na jedinstvenu kaznu zatvora u trajanju od po 1 /jednu / godinu i 1/jedan/ mjesec koju će izdržati nakon pravosnažnosti presude.  </span>
</p>
<p class="p5"></p>
<p class="p5">
<span>Dužni su okrivljeni na ime troškova krivičnog postupka uplatiti solidarno iznos od 148,00 eura i  na ime  sudskog paušala uplatiti iznos od po 55,00 eura u roku od dva mjeseca od dana pravosnažnosti presude u korist Budžeta Crne Gore na žiro račun  br. 832-16-52.</span>
</p>
<p class="p5"></p>
<p class="p5">
<span>Oštećeni doo Amadeus rent-a car Podgorica i doo Castela Budva se sa postavljenim imovinskopravnim zahtjevom upućuju na parnicu. </span>
</p>
<p class="p5"></p>
<p class="p3">
<span>O b r a z l o ž e n j e</span>
</p>
<p class="p5"></p>
<p class="p5">
<span>ODT Kotor podnio je ovom sudu optužnicu Kt.br. 768/11-2 od 17.10.2012. godine protiv K N, N M i F Z zbog krivičnog djela prevare u produženom trajanju iz čl.244 st.3 u vezi st.1 u vezi sa čl.49 Krivičnog zakonika i krivičnog djela falsifikovanje isprave iz čl.412  st.1 Krivičnog zakonika.</span>
</p>
<p class="p5"></p>
<p class="p5">
<span>Optuženi K N, N Mi F Z u toku postupka nisu pružali odbranu budući da su isti bili nedostupni sudu i državnim organima Crne Gore, pa im je suđeno u odsustvu po rješenju ovog suda Kv. 48/13 od 25.02.2013. godine.</span>
</p>
<p class="p5"></p>
<p class="p5">
<span>U dokaznom postupku koji je proveden radi rasvjetljenja činjeničnog stanja i krivice okrivljenih sud je saslušao svjedoka-oštećenog M I, te je na saglasan predlog pročitao iskaz svjedoka oštećenog S M sa zapisnika od 06.03.2012. godine, iskaz svjedoka  LM sa zapisnika od 06.03.2012. godine, ugovor o najmu vozila "E" Rent a car od 25.11.2011. godine, izvršio uvid u kopiju polise "Lovćen  osigiranja" izdatu na ime "W E" DOO Budva br. 4532542/7 od 22.06.2010. godine,</span><span class="s1"> </span><span>u kopiju potvrde garancije  br. 22/19.05. na ime "S E" DOO,</span><span class="s1"> </span><span>uvid u telegram UP Sektora granične policije br. 2766 od 06.12.2011. godine,</span><span class="s1"> </span><span>sa evidencijom prelazaka putnika za 26.11.2011. godine,</span><span class="s1"> </span><span>uvid u evidenciju prelaska državne granice vozila - putnici UP CG za 26.11.2011. godine,</span><span class="s1"> </span><span>ugovor o najmu "A rent a car Podgorica br. 28-11/11-R1 od 28.11.2011. godine,</span><span class="s1"> </span><span>u evidenciju prelazaka putnika preko granice za 28.11.2011. godine, uvid u evidenciju prelazaka putnika preko granice za lice F Z za period 19.10.-26.11.2011. godine, sa kopijom LK NM i evidencijom izlaska iz Crne Gore 28.11.2011. godine,</span><span class="s1"> </span><span>pročitao ugovor o najmu vozila "C" rent a car Budva br. 230/011 od 30.11.2011. godine, telegram UP Sektora granične policije Ispostave granične policije Berane br. 04/5-1300 od 06.12.2011. godine, službenu zabiješku Ekspoziture GP Rožaje br. 04/5-5901 od 30.11.2011. godine, izvršio uvid u kopiju ugovora o najmu vozila br. 230/011 pribavljena od Sektora granične policije na kojoj je kao korisnik upisan Nećak Marko,</span><span class="s1"> </span><span>uvid u evidenciju prelaska putnika preko granice za 30.11.2011. godine, na saglasnost stranaka pročitan je nalaz i mišljenje sudskog vještaka mašinske struke NM br. Kt.768/11-2 od 03.04.2012. godine,</span><span class="s1"> </span><span>izvod iz kaznene evidencije za opt. K N PU Kragujevac i izvod iz kaznene evidencije za opt. N M  PU Kragujevac.</span>
</p>
<p class="p5"></p>
<p class="p5">
<span>Svjedok-oštećeni M I je izjavio da je vlasnik rent-a-car agencije „C u Budvi, i da ga je dana 29.11.2011. godine u večernjim satima pozvalo jedno lice, koje se nije predstavilo, a za koje se kasnije ispostavilo da je K N, tražeći da iznajmi vozilo. S obzirom da mu je bilo isteklo radno vrijeme, kazao mu je da mu ne može izdati vozilo i da ukoliko je zainteresovan dođe sutradan, što je i učinio- došao je narednog dana 30.11.2011. godine oko 08,30 časova u poslovnicu prezentujući ličnu kartu, vozačku dozvolu i potvrdu o prijavljenom boravku u Baru. Kazao je da mu vozilo treba na jedan dan kako bi pošao do aeodroma u Podgorici, i na njegovo pitanje, rekao je da neće izlaziti iz Crne Gore, te je i naznačio u ugovoru da vozilo ne ide u inostranstvo. Vozilo je trebalo da vrati sutradan u 08,30 časova, ali kako to nije učinio, on ga je pozvao, ali kako se nije javio, poslao mu je SMS poruku da će ga prijaviti policiji, na šta mu je on odgovorio da opravdano kasni i da će vozilo vratiti do 15,30 časova i platiti i za taj period. Međutim, nije se pojavio ni u to vrijeme, a telefon mu je bio isključen. Slučaj je prijavio policiji, koji su ga obavjestili da je njegovo vozilo prešlo granicu Dračenovac dana 30.11.2011. godine u 15,36 časova i da je vozilom upravljao N M. Burno je reagovao, jer je ugovor glasilo na drugo lice i u kome je naznačeno da vozilo ne može izlaziti iz zemlje. Uvidom u kopiju ugovora koje je dostavila policija evidentno je da je preinačen ugovor koji je on sačinio, budući da je izbrisano ime korisnika Kostića i upisano ime NMi njegovi bliži podaci umjesto naznake da vozilo „ne ide“ upisano je „dozvoljeno“. Istakao je i da sumnja da je ovaj ugovor sačinjen i od strane službenih lica, kao rezultat njegovog reagovanja, iskazane namjere da ih prijavi zbog omogućavanja prelaska granice licu koje nije navedeno u ugovoru i mimo izričite naznake da vozilo ne izlazi iz zemlje. Ovo iz razloga, jer iz iskustva kao vlasnik rent-a-car agencije zna da na graničnim prelazima nikada ne kopiraju ugovore o najmu vozila, već vrše uvid u isti i zeleni karton, pa misli da je sve ovo naknadno izvršeno i to korišćenjem memoranduma, tj. ugovora kojeg je on predao policiji prilikom podnošenja prijave. Nakon što je saznao da je vozilo pošlo u Srbiju, a vidjevši iz falsifikovanog ugovora da je N  prijavljen u A u, preko informacija je saznao broj njegovog oca i pozvao ga, a nakon čega mu se istog dana javio N M, koji je prvo negirao da je uopšte bio u Crnoj Gori, a kada ga je upoznao da je evidentiran na prelazu, priznao je da je upravljao vozilom i da je zapravo obmanut od strane Kostića i F Z, i to tako što ga je Kostić, koga je upoznao dan prije iznajmljivanja vozila, poslao da vozilo poveze u N P na autobusku stanicu, da ga tamo ostavi, a ključ ostavi ispod zadnjeg desnog točka i udalji od vozila. Sa K ga je upoznao F koga je poznavao ranije iz A i koji mu je tvrdio da nema ništa sporno sa vozilom i da slobodno preveze i da će za to dobiti nadoknadu. Kasnije je saznao da su ista ova lica, na isti način oduzela i vozilo rent-a-car agencije „E S“ vlasništvo Kovačević Sava, kao da su isti dan prešli granicu sa oba ta vozila, pri čemu je sa vozilom te druge agencije upravljao F Z, a sam ugovor je potpisao K N. Naveo je i da je u više navrata pokušao dobiti K na telefon iz ugovora, ali je isključen, a posredstvom kragujevačke policije upravlja i majke F, sa kojom je stupio u kontakt, saznao je da su K  i Fu bjekstvu, odnosno da nisu u Kragujevcu. U saznanju je od UP PJ Budva, da Aranđelovcu nije ni proslijeđena potjernica za auto, za koje je u saznanju da je najverovatnije završilo na  Kosovu i to u djelovima. Sa  N e nekoliko puta čuo, koji i dalje tvrdi da je prevaren od strane F i K . Kao oštećeni pridružio se krivičnom gonjenju i postavlio imovinsko-pravni zahtjev u visini vrijednosti vozila, a koje je vrijedno oko 8.000,00 €, a traži i naknadu štete od dana kada mu je auto oduzeto do današnjeg dana, a po ugovoru o cjenovniku koji je potpisao K N</span>
</p>
<p class="p5"></p>
<p class="p5">
<span>Svjedok-oštećeni S M je izjavio da je vlasnik rent-a-cara „A R C“ DOO Podgorica, u kojoj je zaposlen i kao referent za izdavanje kola, te da ga je dana 28.11.2011. godine oko 10,00 časova telefonom pozvalo jedno lice i pitalo za najam vozila, koja vozila su im na raspolaganju i koji su im uslovi najma- u smislu treba li platiti depozit i sl. Na njegovo pitanje, rekao je da broj pronašao na internetu, i s obzirom da vrše dostavu vozila u Budvi, dogovorili su se da mu izda vozilo „R C“ na tri dana i da mu isto doveze na benzinsku stanicu u Budvi oko 13,00 časova. Tom prilikom prezentirao mu je staru vozačku dozvolu i novu ličnu kartu, na osnovu koje je utvrdio da se radi F Z, te je na njegovo ime sačinio ugovor za predmetno vozilo za period od tri dana, a F  mu je odmah platio cjenu cjelokupnog najma u iznosu od 120,00 €. Kako mu je F rekao da mu vozilo treba da završi neke obaveze po primorju, u ugovoru je naznačio zabranu izlaska iz Crne Gore. Kada ga je pozvao dana 01.12.2011. godine, tj. na dan kada je trebao da vrati vozilo, isti se nije javljao, a zavao ga je više puta i slao mu SMS poruke, te ga je obavjestio da će slučaj prijaviti policiji, što je i učinio. Prvo su mu rekli da vozilo nije izlazilo iz zemlje, a nakon mjesec-dva od policije je saznao da je vozilo odmah po iznajmljivanju napustilo Crnu Goru. Do danas nije u saznanju gdje je vozilo, a pretpostavka je da je završilo negdje na Kosovu. Inače, vozilo je proizvedeno 2007. ili 2008. godine i u trenutku iznajmljivanja vrijedilo je oko 6.500,00 €, te se pridružuje krivičnom gonjenju i postavlja imovinsko pravni zahtjev.</span>
</p>
<p class="p5"></p>
<p class="p5">
<span>Svjedok L M je izjavila da radi u rent-a-car agenciji „E R car“, koja posluje u okviru DOO „S E“ kao referent za iznajmljivanje kola, te da je praksa njihove agencije da ne izdaju kola bez preporuke. U konkretnom slučaju, vozilo su prvi put izdali K N u septembru 2011. godine, što su uradili po preporuci koleginice Z B iz agencije „Perfect travel“, te su od tada do predmetnog izdavanja Kostiću izdali različita vozila i to uglavnom na 2-3 dana, koje uvjek redovno vraćao i uredno plaćao najam. Dana 25.11.2011. godine pozvao ju je K želeći da iznajmi auto, te mu je ona auto marke „F G“ povezla do agencije „P T“, i tamo su sačinili ugovor i izvršili primopredaju. Kostić je odmah platio cjenu najma za 2 dana, predavši joj 90 €,  i tvrdeći da mu je stigla majka iz Švajcarske i da mu treba vozilo da izađe iz Crne Gore, i ona mu je tada na ugovoru dozvolila izlazak iz zemlje. Međutim po isteku ta dva dana, dakle 29.11.2011. godine uveče, Kostić ju je nazvao i rekao da je u Dubrovniku, da je krenuo ka Crnoj Gori, da će doći kasno uveče, te da će joj ujutro vratiti vozilo i platiti. Sjutradan se nije javljao, pa ga je ona tokom cjelog dana zvala, a on je tek uveče nju pozvao i rekao da sjutra ujutro sigurno vraća auto, a što se nije desilo, isključio je telefon i nije se više javljao. Nakon dan-dva, ne sjeća se tačno, slučaj je prijavila policiji, gdje je saznala da je isti kod još dvije agencije iznajmio vozilo i nije ih vratio. Takođe, u policiji su joj rekli da je vozilo 25.11.2011. godine prešlo granicu Crna Gora-Kosovo, a do danas isto nije pronađeno, niti u policiji imaju bližih podataka gdje bi vozilo moglo biti. Predmetno vozilo je kupljeno 2007. godine za iznos od 12.000,00 €, i misli da mu je vrijednost u trenutku izdavanja bila oko 6.000,00 €.</span>
</p>
<p class="p5"></p>
<p class="p5">
<span>Iz ugovora o najmu vozila "E" Rent a car od 25.11.2011. godine proizilazi da je da je isti zaključen između „S E“ doo i korisnika Kostić Nebojše iz Kragujevca, o najmu vozila „F P“, reg. oznake BD ........... od 25.11.2011. godine do 27.11.2011. godine, za iznos od 90,00 €, te da je dozvoljen izlazak iz zemlje. </span>
</p>
<p class="p5"></p>
<p class="p5">
<span>Iz polise "Lovćen osiguranja" izdate na ime "S E" DOO Budva br. ........... od 22.06.2010. godine, proizilazi da je osigurano putničko vozilo i to „F G P 1,4“, broj šasije ............., te da osiguranje počinje od 22.06.2010. godine do 22.06.2011. godine.</span>
</p>
<p class="p5"></p>
<p class="p5">
<span>Uvidom u potvrdu garancije br. ..... na ime "S E" DOO proizilazi da je model vozila „Fiat grande puno 1,4“, šifra modelea 199.153.1, broj šasije Z............42, broj modela ................7, te da je datum isporuke 19.05.2007. godine.</span>
</p>
<p class="p5"></p>
<p class="p5">
<span>Iz telegrama UP Sektora granične policije br. 2766 od 06.12.2011. godine, proizilazi da je provjerama utvrđeno da je pmv marke „F G P“, reg. ozn. BD ..... evidentiran dana 26.11.2011. godine u 13.32 h na graničnom prelazu „Kula“ na izlasku iz zemlje, kojom prilikom su se u vozilu nalazili F Z, lk. Srbije br. 003232909 i N M lk. Srbije br............, a što se tiče K N, isti se ne nalazi na evidenciji prelazaka državne granice u posljednjih mjesec dana.</span>
</p>
<p class="p5">
<span> </span>
</p>
<p class="p5">
<span>Uvidom u evidenciju prelaska državne granice vozila - putnici UP CG za 26.11.2011. godine konstatuje se da je preko graničnog prelaska „Kula“ u izlaznom smjeru, prešao putnički automobil „F  reg. ozn. BD .........., da je vozač istog F Z, rođen dana 22.04.1990. godine, broj dokumenta ..............., a putnik u vozilu N M rođen dana 05.06.1989. godine, broj dokumenta 110462.</span>
</p>
<p class="p5"></p>
<p class="p5">
<span>Iz ugovora o najmu "A" rent a car Podgorica br. ......... od 28.11.2011. godine proizilazi da je korisnik-vozač F Z iz Ar, JMBG .............. da je u pitanju vozilo marke „Renault Clio“, reg. ozn. PG ............ da cjena po danu ukupno iznosi 40,00 €, te da je zabranjen izlazak ovog vozila iz Crne Gore.</span>
</p>
<p class="p5"></p>
<p class="p5">
<span>Uvidom u evidenciju prelazaka putnika preko granice za 28.11.2011. godine proizilazi da je u pitanju odlazak preko graničnog prelaza „K“ N M u 20:32 časova putničkim vozilom marke „Renault“, reg. ozn. PG ..........</span>
</p>
<p class="p5"></p>
<p class="p5">
<span>Uvidom u evidenciju prelazaka putnika preko granice za lice F Z za period 19.10.-26.11.2011. godine, sa kopijom LK N M prozilazi da je F Z više putao prelazio granični prelaz Crne Gore, i to tako što je dana 19.10.2011. godine u 02:30 časova izašao preko graničnog prelaza „Dračenovac“, dana 20.10.2011. godine u 00:09 časova ušao preko graničnog prelaza „Ranče“, dana 02.11.2011. godine u 09:07 časova ušao preko graničnog prelaza „Dračenovac“, dana 03.11.2011. godine u 10:53 časova izašao preko graničnog prelaza „Kula“, dana 26.11.2011. godine u 13:32 časova izašao preko graničnog prelaza „Kula“, i istog dana u 22:30 časova ušao preko graničnog prelaza „Kula“. Iz LK karte N M proizilazi da je isti rođen dana 05.06.1989. godine u Aranđelovcu, te da je reg. broj .......... </span>
</p>
<p class="p5"></p>
<p class="p5">
<span>Iz ugovora o najmu vozila "C rent a car Budva br. ........ od 30.11.2011. godine proizilazi da je korisnik-vozač K N iz K, JMBG ..........., iznajmio vozilo „Ševrolet Aveo“ reg. oznake BD .............. dana 30.11.2011. godine a do dana 01.12.2011. godine, te da vozilo ne ide u inostranstvo. </span>
</p>
<p class="p5"></p>
<p class="p5">
<span>Iz telegrama UP Sektora granične policije Ispostave granične policije Berane br. ................ od 06.12.2011. godine proizilazi da je naslovljen na PJ Budva-rukovodiocu, u kojem istog obavještava da je dana 30.11.2011. godine, oko 15.35 časova na GP Dračenovac- na izlazu iz Crne Gore, naišao pmv marke „Ševrolet“ reg. oznake BD ............. vlasništvo Renta-car agencije „C“ doo iz Budve, sa kojim je upravljao N M rođen dana 05.06.1989. godine u A , te da u vozilu nije bilo saputnika. </span>
</p>
<p class="p5"></p>
<p class="p5">
<span>Iz službene zabiješke Ekspoziture GP Rožaje br. 04/5-5901 od 30.11.2011. godine proizilazi da je istog dana oko 15:35 časova iz pravca Rožaja naišlo pmv marke „Ševrolet“, reg. oznake BD AH385, renta-car DOO „Castella“, sa kojim je upravljao N M, rođen dana 05.06.1989. godine, nosilac LK br. 1104462, izdate od strane SUP A.</span>
</p>
<p class="p5"></p>
<p class="p5">
<span>Iz ugovora o najmu vozila br. 230/011 pribavljena od Sektora granične policije na kojoj je kao korisnik upisan N M proizilazi da je isti upisan i kao vozač, sa njegovim bližim podacima, te da je u pitanju vozilo „Š Ao“ reg. oznake BD ........ da je istog iznajmio dana 30.11.2011. godine a do dana 01.12.2011. godine, te da je dozvoljen izlazak u inostranstvo. </span>
</p>
<p class="p5"></p>
<p class="p5">
<span>Uvid u evidenciju prelaska putnika preko granice za 30.11.2011. godine konstatuje se da je u pitanju odlazak preko graničnog prelaza D N M u 15:58 časova putničkim vozilom marke „Chevrolet“, reg. ozn. BD ..............</span>
</p>
<p class="p5"></p>
<p class="p5">
<span>Iz nalaza i mišljenja sudskog vještaka mašinske struke N M br. Kt.768/11-2 od 03.04.2012. godine proizilazi da je ukupna vrijednost vozila 17.887,15 €, i to vrijednost „Renault Clio 1.5 DCI“ je 6.991,92, vrijednost „Fiat grande punto 1.4 Active“ je 6.041,53 i vrijednost „Chevrolet Aveo 1.2 S“ je 4.853,15 €, a da je amortizacija data realno prema raspoloživim podacima iz spisa predmeta. </span>
</p>
<p class="p5"></p>
<p class="p5">
<span>Iz izvoda iz kaznene evidencije za opt K N PU Kr proizilazi da je isti osuđivan presudom K. 222/04 od 27.05.2005 godine Opštinskog suda Kragujevac za krivično djelo iz čl. 195 st. 3 KZ R.Srbije novčanom kaznom, presudom K.549/04 od 13.06.2005. godine Opštinskog suda Kragujevac za krivično djelo iz čl. 166 st. 1 u vezi čl. 22 st. 1 KZ R.Srbije zatvor- uslovno u trajanju od 6 dana, presudom K. 175/05 od 18.11.2005. godine Opštinskog suda Jagodina za krivično djelo iz čl. 166 st. 1 u vezi čl. 22 st. 1 KZ R.Srbije zatvor-uslovno u trajanju od 10 mjeseci, presudom K. 475/05 od 03.03.2006. godine Opštinskog suda Kragujevac za krivično djelo iz čl. 225 st. 1 Srbije zatvor-uslovno u trajanju od dva mjeseca, presudom K-8546/10 Osnovnog suda Kragujevac za krivično djelo iz čl. 348 st. 1 KZ  zatvor u trajanju od 7 mjeseci, presudom KŽ1-2353/11 Apelacionog suda Kragujevac za krivično djelo iz čl. 355 st. 2 KZ u vezi st. 1 zatvor u trajanju od tri 3 mjeseca i presudom K-8997/10 Osnovnog suda Kragujevac za krivično djelo iz čl. 207 st. 1 u vezi čl. 35 KZ zatvor u trajanju od dvije godine i tri mjeseca.</span>
</p>
<p class="p5"></p>
<p class="p5">
<span>Iz izvoda iz kaznene evidencije za opt. Nećak Marka  PU Kragujevac proizilazi da isti nije osuđivan. </span>
</p>
<p class="p5"></p>
<p class="p5">
<span>Na osnovu svih izvedenih dokaza, cijeneći ih pojedinačno i u uzajamnoj povezanosti sud je utvrdio činjenično stanje navedeno u izreci odluke. </span>
</p>
<p class="p5"></p>
<p class="p5">
<span>Činjenično stanje sud je utvrdio iz svih provedenih dokaza, prije svega iskaza oštećenih i svjedoka, ugovora o najmu predmetnih vozila, te evidencije prelazaka putnika preko granice Crne Gore. Naime, oštećeni M I  je izjavio da je dana 30.11.2011. godine došao K N kako bi iznajmio vozilo na jedan dan, a da bi otišao do aerodroma u Podgorici, te je sa tim licem i zaključio ugovor o najmu, u kojem je navedeno i da vozilo ne ide u inostranstvo. Takođe je izjavio i da je od policije saznao da je predmetno vozilo prešlo granicu Dračenovac dana 30.11.2011. godine, i da je istim upravljao N M kojom prilikom je prezentovan preinačen ugovor koji je glasio na ime Nećaka, a ne na Kostića, i kojim je bio dozvoljen izlazak iz zemlje. Ovakav iskaz oštećenog M potvrđuju ugovori „Castela“ rent a car-a br. 230/11 od 30.11.2011. godine koji glasi na ime korisnika-vozača K N, iz kojeg se utvđuje da je isti iznajmio vozilo „Ševrolet Aveo“ dana 30.11.2011. godine do dana 01.12.2011. godine, i ugovora o najmu vozila koji je pribavljen od Sektora granične policije, u kojem je kao korisnik upisan N M, a sa istim podacima o vozilu i datumima iznajmljivanja i vraćanja vozila kao u ugovoru koji glasi na ime Kostića, s tim što je u ovom ugovoru navedeno da je dozvoljen izlazak u inostranstvo. </span>
</p>
<p class="p5"></p>
<p class="p5">
<span>Dakle, obzirom na navedeno-da je oštećeni Mzaključio ugovor o najmu vozila sa opt. K, koji mu je tom prilikom i prezentovao ličnu kartu, i vozačku dozvolu, a da je prilikom graničnog prelaza, odnosno izlaska iz Crne Gore prezentovan ugovor koji je glasio na ime N M, nesumnjivo je da su okrivljeni preinačili zaključeni ugovor o najmu, odnosno sačinili lažnu ispravu, a radi neometanog prelaska preko granice. Ovim radnjama okrivljenih ostvarena su sva bitna obilježja bića krivičnog djela falsifikovanje isprave iz čl. 412 st. 1 KZ, budući da su isti postupili sa direktnim umišljajem, a na način što su preinačili ugovor o najmu vozila zaključen sa rent a car agencijom „Castela“, u pogledu korisnika najma gdje su umjesto imena K N, upisali ime NM, a umjesto naznake da vozilo „ne ide“ u inostranstvo, upisali „dozvoljeno“, a što su u konačnom i htjeli. U tom smislu, sud je u potpunosti prihvatio iskaz oštećenog M koji je izjavio da mu je N priznao da je upravljao vozilom, ali da je zapravo obmanut od strane K I F Dakle, nesumnjivo je da su optuženi bili svjesni lažnog porjekla navedenog ugovora, odnosno da su sačinili lažan ugovor, a ipak su isti upotrebili kao pravi, koji su prezentirali prilikom prelaska državne granice.</span>
</p>
<p class="p5"></p>
<p class="p5">
<span>Da je predmetno vozilo „Ševrolet Aveo“ BD .......... prešao granični prelaz Dračenovac dana 30.11.2011. godine i da je njime upravljao N M utvrđuje se iz dopisa Sektora granične policije Ispostave granične policije Berane br. 04/5-1300 od 06.12.2011. godine, službene zabilješke Ekspoziture GP Rožaje br. 04/5-5901 od 30.11.2011. godine, kao i iz evidencije prelaska putnika preko granice dana 30.11.2011. godine. Navedenog dana N je prešao granični prelaz sa navedenim vozilom, prezentirao svoju ličnu kartu izdatu od strane SUP Ar, kao i falsifikovan ugovor zaključen sa rent a car agencijom „C“ koji je glasio na njegovo ime, i na osnovu kojeg je vozilu bilo dozvoljeno da ide u inostranstvo. </span>
</p>
<p class="p5"></p>
<p class="p5">
<span>Pored falsifikovanja ugovora, okrivljeni su postupali i sa prevarnom namjerom, budući da je okrivljeni K lažnim prikazivanjem da će navedeno vozilo vratiti po isteku ugovorenog roka najma, odnosno dana 01.12.2011. godine, a sa unapred stvorenom namjerom da to ne učini, doveo u zabludu oštećenog M I, vlasnika rent a car agencije „Castela“, navodeći ga da zaključe ugovor o najmu vozila na tri dana, međutim isti je vozilo predao N I F, koji su odvezli vozilo van Crne Gore dana 30.11.2011. godine, dakle istog dana kada je vozilo iznajmljeno. Na ovaj način, okrivljeni su stekli protivpravnu imovinsku korist u vrijednosti od 4.853,70 €, koju vrijednost je utvrdio vještak mašinske struke, čiji nalaz i mišljenje je sud prihvatio u cjelosti, cjeneći ga preciznim i stručnim.</span>
</p>
<p class="p5"></p>
<p class="p5">
<span>Na isti način, okrivljeni su postupili i kada je u pitanju vozilo „F P“ reg. oznake BD .............. vlasništvo agencije „E S“ DOO. Naime, sa ovim DOO okrivljeni K je zaključio ugovor o najmu navedenog vozila od dana 25.11.2011. godine do dana 27.11.2011. godine, u kojem ugovoru je isti označen kao korisnik odnosno vozač. Međutim, isti je vozilo predao okrivljenima F I N, koji su dana 26.11.2011. godine, dakle dan nakon što je Kostić iznajmio vozilo, odvezli isto preko graničnog prelaza Kula. Uvidom u dopis Sektora granične policije br. 2766 od 06.12.2011. godine, kao i u evidenciju prelaska držvane granice za dan 26.11.2011. godine, nesumnjivo se utvrđuje da je navedeno vozilo prešlo državnu granicu, a kojim je upravljao F Z, dok je u putnik u vozilu bio N M. Valja napomenuti i da okr. K  nije evidentiran kao lice koje je prelazio državnu granicu u poslednjih mjesec dana. Ugovor sa Kostićem je zaključila svjedok L M, koja radi kao referent u ovoj rent a car ageniciji, i koja je sa opt. Kostićem i pregovarala o zaključenju ugovora i koja je slučaj prijavila policiji, nakon što isti nije po isteku ugovorenog roka najma vratio vozilo, niti se javljao na telefon. Dakle, optuženi su istu doveli u zabludu, navodeći je da zaključi ugovor o najmu vozila na dva dana, a sa unapred stvorenom namjerom da to ne učine. Iskaz svjedoka L sud je prihvatio u cjelosti, obzirom da je isti u saglasnoti sa ostalim pisanim dokazima. Na ovaj način, okrivljeni su pribavili protivpravnu imovinsku korist u vrijednosti od 6.041,53 €, kolika je bila vrijednost navedenog vozila u vrijeme izvršenja krivičnog djela.</span>
</p>
<p class="p5"></p>
<p class="p5">
<span>Ugovor o najmu vozila marke „R C“, reg. oznake PG DR899, sa rent a car agencijom „Amadeus“ zaključio je F Z, koji je naveden kao korisnik, odnosno vozač, u kojem ugovoru je navedeno da je zabranjen izlazak vozila van Crne Gore, te da se vozilo daje u najam na tri dana. Međutim, i u ovom slučaju, optuženi su postupali sa prevarnom namjerom, obzirom na utvrđenu činjenicu da je opt. F zaključio ugovor sa vlasnikom navedene rent a car agencije o najmu vozila  na tri dana, dovodeći ga u zabludu lažnim prikazivanjem da će vozilo vratiti po isteku ugovorenog roka, a isti je vozilo predao K I N koji je istog dana odvezao vozilo preko graničnog prelaza „Kula“, kako to proizilazi iz evedencije prelazaka putnika preko granice za dan 28.11.2011. godine. Oštećeni S M je naveo da je više puta zvao F na dan kada je vozilo trebao da vrati, međutim isti se nije javljao, zbog čega je slučaj i prijavio policiji. Vrijednost ovog vozila u vrijeme izvršenja djela je iznosila 6.991,92 €, a koji iznos su optuženi sebi pribavili na protivpravan način. </span>
</p>
<p class="p5"></p>
<p class="p5">
<span>Obzirom na navedeno, sud je nesumnjivo utvrdio da su se u radnjama optuženih stekli svi bitni elementi bića krivičnog djela prevare u produženom trajanju iz čl. 244 st. 3 u vezi sa čl. 49 KZ, jer su isti  po predhodnom dogovoru, a u namjeri da pribave protivpravnu imovinsku korist lažnim prikazivanjem oštećenima, da će im vratiti vozila po isteku ugovorenog roka najma, doveli u zabludu, i naveli ih da im iznajme vozila navedena u izreci presude, a sa unapred stvorenom namjerom da to ne učine, pri čemu su pribavili imovinsku korist od 17.887,15 €, kako to proizilazi iz nalaza i mišljenja vještaka finansijske struke koji je procijenio da je vrijednost  predmetznih vozila u vrijeme izvršenja krivičnog djela  bila 17.887,15 €, a koji nalaz je sud u potpunosti prihvatio kao stručan, jasan i dat po pravilima struke. Da je kod optuženih postojala prevarna namjera proizilazi iz činjenice da optuženi nisu u navedenom roku vratili vozila, da kada su ih oštećeni vlasnici rent a car agencija S I M i svjedok Lasica zvali, tvrdili da će vozila vratiti, ali sa zakašnjenjem, da bi nakon toga isključili svoje telefone i nisu se više javljali. Predmetno krivično djelo prevare  iz čl.244 st.3. u vezi st.1.KZ optuženi su učinili u produženom trajanju (čl.49 KZ), s obzirom da su u kontinutitetu, odnosno u vremenskoj povezanosti, sa jedinstvenim umišljajem i na istovjetan način preduzimali radnje izvršenja predmentog krivičnog djela. Ovo krivično djelo optuženi su takođe učinili u saizvršilaštvu (čl.23 KZ), s obzirom da su postupali po prethodnom dogovoru, sa jedinstvenim umišljajem, odnosno zajednički su izvršavali radnje predmetnog krivičnog djela koje ulaze u konstrukciju produženog krivičnog djela.</span>
</p>
<p class="p5"></p>
<p class="p5">
<span>Prilikom odluke u vrsti i visine krivične sankcije koju optuženima treba izreći, sud je pošao od toga da je za krivično djelo prevare u produženom trajanju iz čl. 244 st. 3 u vezi st. 1 u vezi sa čl. 49 KZ propisana kazna zatvora od jedne do osam godina, a za krivično djelo falsifikovanje isprave iz čl. 412 st.1 KZ kazna zatvora do tri godine. U smislu čl.42 KZ sud je cijenio sve okolnosti koje utiču da kazna bude veća ili manja,  pa je tako kao otežavajuću okolnost na strani opt. Kostić Nebojše cjenio da je isti ranije osuđivan, dok olakšavajućih nije bilo, na strani opt. Nećak Marka kao olakšavajuće okolnosti sud je cijenio njegovu mladost, dok otežavajućih nije bilo, a na strani opt. Fatić Zlatka kao olakšavajuća okolnost cijenjena je njegova mladost, dok otežavajućih nije bilo. Imajući u vidu navedeno, sud je opt. Kostiću prethodno utvrdio za krivično djelo prevare u produženom trajanju iz čl.244 st.3 u vezi st.1 u vezi sa čl.49 Krivičnog zakonika kaznu zatvora u trajanju od 1 godine i 1 mjeseca, a za krivično djelo falsifikovanje isprave iz čl 412  st.1 Krivičnog zakonika kaznu zatvora u trajanju od 3  mjeseca, pa ga je na osnovu čl. 48 KZ osudio na jedinstvenu kaznu zatvora u trajanju od 1  godine i 3 mjeseca koju će izdržati nakon pravosnažnosti presude, a opt. N I F sud je prethodno utvrdio za krivično djelo prevare u produženom trajanju iz čl.244 st.3 u vezi st. 1 u vezi sa čl.49 Krivičnog zakonika kaznu zatvora u trajanju od po 1 godinu, a za krivično djelo falsifikovanje isprave iz čl.412  st.1 Krivičnog zakonika kaznu zatvora u trajanju od po 2 mjeseca, pa ih je sud na osnovu čl. 48 KZ osudio na  jedinstvenu kaznu zatvora u trajanju od po 1  godinu i 1 mjesec koju će izdržati nakon pravosnažnosti presude. Sud je mišljenja da</span><span class="s2"> </span><span>upravo ove kazne predstvaljaju mjeru kojom će se uticati na optužene da više ne vrše ovakva, kao ni slična krivična djela i na buduće učinioce krivičnih djela, odnosno kojom će se u cjelosti ostvariti svrha kažnjavanja iz čl.32 Krivičnog zakonika u okviru opšte svrhe propisivanja i izricanja krivičnih sankcija iz čl.4 st.2 Krivičnog zakonika. </span>
</p>
<p class="p5"></p>
<p class="p5">
<span>Sud je na osnovu naprijed navedene krivičnopravne odredbe i čl. 2, 4, 5, 8, 13, 15, 32, 33, 36 i 42 Krivičnog zakonika i čl. 227, 229, 239, 368 i 374 ZKP-a, riješio kao u izreci.</span>
</p>
<p class="p5"></p>
<p class="p5">
<span>Sud je obavezao optužene da na ime troškova krivičnog postupka uplate solidarno iznos od 148,00 eura (troškovi vještaka mašinske struke) i  da na ime  sudskog paušala uplate iznos od po 55,00 eura u roku od dva mjeseca od dana pravosnažnosti presude u korist Budžeta Crne Gore na žiro račun  br. 832-16-52, a dokaz o uplati potrebno je da dostave ovom sudu s pozivom na broj K.415/12/12.</span>
</p>
<p class="p5">
<span> </span>
</p>
<p class="p5">
<span>Shodno čl. 239 ZKP-a sud je oštećene doo A rent-a car Podgorica i doo C Budva sa postavljenim nepreciziranim imovinskopravnim zahtjevima uputio na parnicu. </span>
</p>
<p class="p5"></p>
<p class="p3">
<span>OSNOVNI SUD U KOTORU</span>
</p>
<p class="p3">
<span>Dana, 22.04.2013.  godine</span>
</p>
<p class="p3"></p>
<p class="p2"></p>
<p class="p2">
<span>   Zapisničar,                                                                                     SUDIJA,</span>
</p>
<p class="p2">
<span>Tamara Počanić                                                                     Danijela Samardžić</span>
</p>
<p class="p2"></p>
<p class="p5">
<span>PRAVNA POUKA: Protiv ove presude ima se pravo žalbe u roku od 15 dana od dana prijema iste Višem sudu u Podgorici, a preko ovog suda.</span>
</p>
<p class="p1"></p>
<p class="p1"></p>
<p class="p1"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-size:14pt;}
.s2{font-family:Arial;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Arial;font-size:14pt;}
.p3{text-align:center;hyphenate:auto;font-family:Arial;font-size:14pt;}
.p4{text-align:justify;hyphenate:auto;font-family:Times New Roman;font-size:14pt;}
.p5{text-indent:0.5in;text-align:center;hyphenate:auto;font-family:Arial;font-size:14pt;}
.p6{text-indent:0.5in;text-align:justify;hyphenate:auto;font-family:Arial;font-size:14pt;}
.p7{margin-left:2.5in;text-align:justify;hyphenate:auto;font-family:Arial;font-size:14pt;}
.p8{text-align:start;hyphenate:auto;font-family:Times New Roman;font-size:12pt;}
</style>
<meta content="PC" name="author">
</head>
<body class="b1 b2">
<p class="p1">
<span>				</span>
<!--Image link to '0.jpg' can be here--><span class="s1">    </span>
</p>
<p class="p1"></p>
<p class="p2">
<span>OSNOVNI SUD U ROŽAJAMA</span>
</p>
<p class="p2">
<span>K.br.114/12.</span>
</p>
<p class="p3">
<span>U IME CRNE GORE</span>
</p>
<p class="p2"></p>
<p class="p4">
<span>	</span><span class="s2">OSNOVNI SUD U ROŽAJAMA i to Predsjednik suda Camić Zahit, kao sudija pojedinac, sa zapisničarem Sajma Fetahović , odlučujući po optužnom predlogu Osnovnog Državnog Tužilaštva iz Rožaja Kt.br.128/12. od  13.07.2012.godine, protiv okrivljenog  Dž. S. iz Rožaja zbog krivičnog djela nedozvoljen prelaz državne granice i krijumčarenje ljudi iz čl. 405. st. 2. Krivičnog zakonika, nakon održanog glavnog i javnog pretresa u prisustvu Osnovnog državnog tužioca Kalač Hajrana iz Rožaja, tumača za arapski jezik Masari Muhameda i orkivljenog dana 13.07.2012.g. donio je i javno objavio </span>
</p>
<p class="p2"></p>
<p class="p3">
<span>P R E S U D U</span>
</p>
<p class="p2"></p>
<p class="p2">
<span>	Okrivljeni S. DŽ., JMBG ., od oca B. i majke S. rodj. Čalaković, rodjen u s. Bać, Opština Rožaje dana 0..g., živi u Baću, Opština Rožaje, državljanin CG, maternji jezik mu je bosanski a razumije crnogorski, nezapošljen, oženjen - otac troje maloljetne djece, završio SSS, srednjeg imovinog stanja, osudjivan presudama ovog suda K.br. 98/01 od 29.01.2001.g. zbog krivičnog djela šumska krađa iz čl. 136. st. 1. KZ RCG novčana kazna od 2.500,00 dinara, K.br. 33/04 od 12.05.2004.g. zbog krivičnog djela obljuba zloupotrebom položaja iz čl. 207. st. 1. KZ RCG 45 dana zatvora uslovno za jednu godinu, K.br. 259/05 od  28.07.2006.g. zbog krivičnog djela nasilničko ponašanje iz čl. 399. st. 1. KZ, kazna zatvora od 45 dana i K.br. 270/09 od 01.12.2009.g. zbog krivičnog djela laka tjelesna povreda iz čl. 152. st. 2. u vezi st. 1. KZ na novčanu kaznu u iznosu od 1.200,00 eura.  </span>
</p>
<p class="p5">
<span>K R I V  J E</span>
</p>
<p class="p6"></p>
<p class="p6">
<span>Što je: </span>
</p>
<p class="p6">
<span>Dana 13.07.2012.g. u Rožajama iz koristoljublja omogućavao nedozvoljen tranzit licima kroz Crnu Goru, na način što je državljanin Sirije A. A. H., L. A. Dž., B. A. .i i B. A. H., za naknadu od 30,00 eura, iste prevozio svojim vozilom marke Ford iz sela Bać, Opština Rožaje prema Rožajama, obećavajući im da ima veze i da im može omogućiti tranzit kroz druge države .</span>
</p>
<p class="p2"></p>
<p class="p6">
<span>Čime je izvršio krivično djelo nedozvoljen prelaz državne granice i krijumčarenje ljudi iz čl. 405. st. 2. Krivičnog zakonika.</span>
</p>
<p class="p6"></p>
<p class="p6">
<span>Pa ga sud na osnovu pomenutog zakonskog propisa, primenom čl. 4, 13, 15, 32, 36, 42, 45, 46. st. 1. tač. 5. Krivičnog zakonika, čl. 226, 229 i 374. Zakonika o krivičnom postupku </span>
</p>
<p class="p2"></p>
<p class="p7">
<span>O S U Đ U J E </span>
</p>
<p class="p2"></p>
<p class="p2">
<span>	Na Kaznu zatvora u trajanju od 45 (četrdeset pet) dana.</span>
</p>
<p class="p2">
<span>	Troškovi krivičnog postupka u iznosu od 30,00 eura padaju na teret budžetskih sredstava. </span>
</p>
<p class="p2">
<span>	Da plati ovome  sudu na ime troškova krivičnog postupka- paušala iznos od 40,00 eura u roku od 15 dana po pravosnažnosti ove presude. </span>
</p>
<p class="p2"></p>
<p class="p3">
<span>O b r a z l o ž e nj e</span>
</p>
<p class="p3"></p>
<p class="p2">
<span>	ODT iz Rožaja podnio je optužni predlog Kt.br. 128/12 od 13.07.2012.g. protiv okrivljenog Dž. S. iz Rožaja zbog krivičnog djela nedozvoljen prelaz državne granice i krijumčarenje ljudi iz čl. 405. st. 2. KZ.</span>
</p>
<p class="p2"></p>
<p class="p2">
<span>	Sud je glavni pretres održao u smislu čl. 454. st. 3. ZKP. </span>
</p>
<p class="p2"></p>
<p class="p2">
<span>	Na glavnom pretresu ODT iz Rožaja istakao je da je izvedenim dokazima utvrđeno da je orkivljeni izvršio krivično djelo za koje je optužen. Predložio je da sud istog oglasi krivim za izvršeno krivično djelo i osudi ga na kaznu zatvora u trajanju od 45 dana, jer postoje okolnosti za ublažavanje visine kazne ispod posebnog minimuma za ovo krivično djelo, obzirom na njegove lične i materijalne prilike. </span>
</p>
<p class="p2"></p>
<p class="p2">
<span>	Okrivljeni Dž. S. na glavnom pretresu je izjavio da ne priznaje izvršenje krivičnog djela ni krivicu za krivično djelo koje mu se optužboms tavlja na teret. </span>
</p>
<p class="p2"></p>
<p class="p2">
<span>	U svojoj odbrani ponovio je iskaz dat na zapisniku Kt.br. 128/12 od 13.07.2012.g. pred ODT-om u Rožajama ističući: da je dana 13.07.2012.g. oko 10,00 časova iz sela Bać, Opština Rožaje gdje živi pošao svojim vozilom marke Ford radi popravke kod majstora. Kod prodavnice „Malina Comerc“ primijetio je četiri lica o kojima ništa nije znao niti je sa njima pričao. Ista su ga zaustavila tražeći da ih preveze do Rožaja. Ista je uzeo u vozilu i dovezao ih do autobuske stanice u Rožajama gdje ih je ostavio,  vozilo parkirao i otišao u grad, nakon izvesnog vremena od svoje drugarice je obaviješten da se u blizini njegovog vozila nalazi policija i da mu izduvava gume. Pošao je da vidi o čemu se radi i kod vozila je zatekao policajca Kalača čije ime nezna. Istog je pitao o čemu se radi, te ga je on pozvao da pođe u policiju gdje će mu to objasniti. Ova lica je dovezao do Rožaja bez naknade. Nije znao da su u pitanju strani državljani. Smatra da nije učinio krivično djelo, jer se nikada nije bavio prebacivanjem ljudi preko granice.</span>
</p>
<p class="p2"></p>
<p class="p2">
<span>	Na glavnom pretresu isti je još istakao, kada su ova lica ušla u njegovo vozilo uz put je vidio da su isti strani državljani. Kada su ga zaustavila pitalu su za Rožaje našta im je ogovorio Ok. Tog dana je inače išao za Rožaje tako da istima za prevoz nije uzeo naknadu. Ova lica je zatekao na magistralnom putu da stopiraju i nije mu poznato kako su do tog mjesta ista došla. </span>
</p>
<p class="p2"></p>
<p class="p2">
<span>	Na glavnom pretresu sud je izveo dokaze saslušanjem u svojstvu svedoka, A. A. H., L. A. Dž., B. A. H. i B. A. H.i pročitao izvod iz kaznene evidencije na ime okrivljenog. </span>
</p>
<p class="p2"></p>
<p class="p2">
<span>	Svedok  A. A. H. na glavnom pretresu istakao je, da je državljanin Sirije, zbog ratnog stanja u zemlji sa još tri druga odlučio je da napusti Siriju i pođu u neku od zemalja od Zapadne evrope. Nemaju putne isprave. Iz Sirije su pošli u Albaniju a nakon toga preko Crne Gore za Hrvatsku. Iz Hrvatske ih je policija vratila u Republiku Srbiju. Došli su do Beograda, a nakon toga do Novog Pazara. Odlučili su da dođu u Crnu Goru. Došli su do graničnog prelaza Špiljani, gdje su izašli iz autobusa a onda zaobilaznim putem ušli u Crnu Goru. Posjedovali su karte za orjentaciju. U blizini graničnog prelaza Crne Gore zaustavio ih je policajac koji ih je odveo do graničnog prelaza. Smestili su ih u jedan autobus koji ide za Podgoricu i došli su do Rožaja gdje su izašli. Kada ih je policija legitimisala prebacila ih je na teritoriju Republike Kosova, odakle su se ponovo vratili u Crnu Goru, gdje ih je policija našla i odvezla ih do graničnog prelaza Špiljani prema Republici Srbiji. Ponovo su odlučili da se vrate u Crnu Goru. Došli su do jednog izvora u jednom selu gdje su zatekli njima nepoznatog čovjeka kojeg su pitali za taksi. Taj čovjek je nekog pozvao telefonom, nakon čega je vozilom došlo jedno lice. Da je to lice bilo okrivljeni kojeg je prepoznao u sudnici. Ušli su u to vozilo. Sa tim licem su se pogađali da ih odveze do Podgorice ali im je isti tražio dosta novca,  našta nisu pristali. Isti ih je dovezao do Rožaja za 30,00 eura. Uz sput su se sporazumjevali na engleskom jeziku i pomoću mobilnog telefona brojevima. Kada su došli u Rožajama odmah je došla policija pored vozila. Okrivljenom su dali 100,00 eura ali isti nije imao da im vrati 70,00 eura koji iznos im je ostao dužan. Policija ih je ponovo privela u stanicu. Okrivljenog nijesu stopirali, već je istog pozvao njima nepoznat čovjek, kojeg su pitali za taksi, nakon čega je isti došao vozilom. Istom su u vozilu kazali da su iz Sirije, mada se nijesu mogli dobro sporazumijevati. U vezi cijene za Podgoricu otkucavali su brojeve na mobilnom telefonu i tako se sporazumijevali. Kada su okrivljenom kazali da su iz Sirije isti ih je ponudio da pođu do njegove kuće da se okupaju i ručaju, što su odbili, nakon čega su pošli za Rožaje. Kad se nijesu pogodili da ih vozi do Podgorice kazali su mu da ih odveze do Rožaja.  On je razgovarao sa okrivljenim na engleskom jeziku, obzirom da zna nekoliko riječi tog jezika, a vidio je da i okrivljeni nepoznaje taj jezik. Istog je razumio kada mu je kazao da ima nekog prijetelja u Austriji gdje može da ih preveze a da će mu novac dati u Austriji gdje će ih njegov prijetelj primiti. Pošto nijesu imali novac kazao mu je da to neprihvataju. Dok su ovo razgovarali njegovi drugovi su u kolima spavali jer su bili umorni. </span>
</p>
<p class="p2"></p>
<p class="p2">
<span>	Svedok  L. A. Dž. na glavnom pretresu istakao je, da je državljanin Sirije. Sa još tri druga odlučio je da Siriju napusti zbog ratnih dešavanja i pođu u nekoj od zemalja Zapadne evrope. Pošto niejsu imali lična dokumnta više puta su ulazili u Crnu Goru odakle ih je policija vraćala prema Kosovu, prema Republici Srbiji odakle su ponovo ušli u Crnu Goru dana 13.07.2012.g. i to zaobilaznim putem. Došli su do jednog sela i na putu su stopirali vozila. Naišlo je vozilo kojim je upravljao okrivljeni kojeg su pitali da ih preveze do Rožaja, a niejsu se pogađali za cijenu. Istog je pitao da li bi ih mogao prevesti do Podgorice, te kada im je kazao cijenu odustali su. Došli su u Rožajama gdje je okrivljenom dao 100,00 eura da im kupi hranu i da im istu donese na autobuskoj stanici. Policija ih je prepoznala i privela ih u stanicu. Okrivljeni im novac nije vratio. Uz put je pričao sa okrivljenim dok su njegovi drugovi spavali. Okrivljeni im nije tražio naknadu za prevoz do Rožaja, a imali su namjeru kada im vrati novac koji su mu dali za kupovinu hrane da ga časte, što ih je dovezao. Lično je okrivljenom dao 100,00 eura u Rožajama. </span>
</p>
<p class="p2">
<span>	</span>
</p>
<p class="p2">
<span>	Prilikom suočenja sa svjedokom A. A. H. svjedok L. A.Dž. istakao je, da je on sa još dva druga na mjestu gdje su došli u tom selu  pio vodu, dok je A. A. H. razgovarao sa jednim čovjekom na tom mjestu i tada im je kazao da je taj čovjek pozvao taksi i da je tada došao okrivljeni da ih odveze do Rožaja. Da se u vezi prevoza sa okrivljenim pogađao A. A. H. koji nije imao pare da istom plati, tako da je on dao 100,00 eura A. da im isti kupi hranu a da bi od preostalog novca platili prevoz.</span>
</p>
<p class="p2"></p>
<p class="p2">
<span>	Svedok B. A. H. na glavnom pretresu istakao je , da je dana 13.07. ove godine sa još tri druga iz Sirije došao u jednom selu na teritoriji Crne Gore. U Crnu Goru su ušli zaobilaznim putem iz Republike Srbije, jer nijesu imali lične isprave. U ovom silu sa dva druga je kod jedne česme pio vodu dok je A. A. H. na putu razgovarao sa jednim čovjekom u vezi taksi vozila. Taj čovjek je pozvao nekog mobilnim telefonom, nakon čega je došao okrivljeni vozilom ušli su u vozilu okrivljenog i pošli za Rožaje. Pošto zna samo arapski jezik sa okrivljenim ništa nije pričao, a u vozilu je zaspao jer je bio umoran. Nezna šta su pričali njegovi drugovi sa okrivljenim koji ih je dovezao do Rožaja. Drugovi mu nijesu pričali da li su okrivljenom dali neki novac. </span>
</p>
<p class="p2"></p>
<p class="p2">
<span>	Svedok B. A. H. na glavnom pretresu istakao je, da je sa  drugovima napustio Siriju u namjeri da pođu u neku od zemalja Zapadne evrope. Nijesu posjedovali putne isprave. U Crnu Goru su više puta ulazili odakle su se vraćali na Kosovo ili u Republiku Srbiju. Dana 13.07. ove godine iz Republike Srbije ušli su u Crnu Goru i došli u jedno selo pored česme. Dok su se umivali A. njegov drug je pošao do jednog čovjeka koji je bio u toj blizini da nazove taksi da ih odveze do Rožaja. Vidio je kada je taj čovjek nekog zvao telefonom i nakon toga je otišao. Došao je okrivljeni vozilom sa nekog sporednog puta. Ušli su u vozilo okrivljenog i pošli za Rožaje. U Rožajama su okrivljenom dali 100,00 eura da im kupi hranu a nakon toga istom bi platili prevoz. Okrivljeni im nije tražio nadoknadu. Kada su došli u Rožajama policija ih je privela u stanici. Okrivljenog nijesu više vidjeli, a isti im novac nije vratio.</span>
</p>
<p class="p2"></p>
<p class="p2">
<span>	Sud je cijeneći iskaz okrivljenog i izvedene dokaze pojedinačno i u vezi sa ostalim izvedenim dokazima, te je na osnovu takve ocjene utvrdio činjenično stanje opisano u izreci presude.</span>
</p>
<p class="p2"></p>
<p class="p2">
<span>	Utvrđeno činjenično stanje proizilazi iz iskaza svedoka čije je iskaze sud u svemu prihvatio kao tačne, objektivne, međusobno  saglasne, a u nekim činjenicama potvrđeni i sa iskazom okrivljenog. </span>
</p>
<p class="p2"></p>
<p class="p2">
<span>	Iz iskaza svih svedoka se vidi da su oni državljani Sirije odakle su pošli u neku od zemalja Zapadne evrope zbog ratnog stanja u toj zemlji. Da nijesu posedovali lična dokumenta. U Crnu Goru su dana 13.07. ove godine iz Republiek Srbije ušli zaobilaznim putem i došli u jednom selu pored vode u blizini magistralnog puta, a u pitanju je selo Bać, Opština Rožaje. Da je na tom mjestu svedok A. A. H., dok su ostali bili pored vode gdje su se umivali, kod jednog čovjeka se interesovao za taksi vozilo. Da je taj čovjek nekog pozvao mobilnim telefonom nakon čega je došao okrivljeni vozilom. Da su okrivljenog pitali da ih preveze do Rožaja našta je isti pristao. Kada  su ušli u vozilu sa okrivljenim se sporazumijevao A., dok ostali sa istim nijesu komunicirali. Da je A. okrivljenom kazao da su iz Sirije i da ih je isti ponudio da pođu do njegove kuće da se okupaju i ručaju i da to nijesu prihvatili. Okrivljenog je uz put pitao da ih odveze do Podgorice, te se nijesu dogovorili zbog novca koji im je tražio. Uz put je okrivljeni ovom svjedoku kazao da ima prijetelja u Austriji, gdje ih može odvesti i da mu u Austriji daju novac gdje će ih njegov prijetelj primiti, što je odbio. Okrivljenom su u Rožajama dali 100,00 eura da im kupi hranu, a da će mu od novca kojim im bude vratio platiti prevoz u iznosu od 30,00 eura. U Rožajama ih je policija zaustavila i privela ih u stanici, dok im okrivljeni novac nije vratio. Ove činjenice proizilaze iz iskaza svih svedoka, stim što o nekim detaljima je više upoznat svedok Abd u odnosu na ostale svedoke. Ostali svedoci su istakli da je sa okrivljenim komunicirao A., dok su oni u vozilu spavali, jer su bili umorni i neznaju ni jedan jezik osim arapski. Da svjedok A. zna neke riječi iz engleskog jezika na kojem se sporazumijevao sa okrivljenim. Iz iskaza svedoka A. se vidi da je i on stekao utisak da okrivljeni nedovoljno poznaje engleski jezik. </span>
</p>
<p class="p2"></p>
<p class="p2">
<span>	Ovi svedoci su na identičan način opisali cijeli tok događaja od momenta kada su ušli u Crnu Goru i došli u selu Bać, način na koji su angažovali okrivljenog da ih preveze, razgovor sa okrivljenim, te davanje novca istom, kao i način kako ih je policija privela u Rožajama u stanici. Imajući u vidu njihove iskaze nije imalo razloga da sud istima nepovjeruje, jer je nelogično da bi isti ovakvo  činjenično stanje predstavili u odnosu na drugačije. </span>
</p>
<p class="p2"></p>
<p class="p2">
<span>	Iz iskaza okrivljenog se vidi da je on pomenutog dana iz sela Bać, gdje živi u Opštini Rožaje, svojim vozilom prevozio pomenute svedoke koji su državljani  Sirije do Rožaja.  Da je iste uzeo u vozilu na magistralnom putu. Njegov iskaz u ovom dijelu je prihvaćen, jer je saglasan sa iskazima svedoka i  uzet je kao dokaz. Međutim njegov iskaz u preostalom dijelu, a posebno u dijelu  koji se odnosi da su ga ova lica stopirala na magistalnom puta kada je naišao vozilom i pitala ga da ih odveze do Rožaja, da nije znao da su strani državljani, sud nije mogao prihvatiti jer je isti usmjeren ka izbegavanju krivično pravne odgovornosti i suprotan je izvedenim dokazima.</span>
</p>
<p class="p2"></p>
<p class="p2">
<span>	Pravnom ocjenom utvrđenog činjeničnog stanja, sud je našao da su u radnjama okrivljenog sadržani svi bitni elementi krivičnog djela nedozvoljen prelaz državne granice i krijumčarenje ljudi iz čl. 405. st. 2. Krivičnog zakonika izvršenog na način, vrijeme i mjestu opisano u izreci presude. Naime, okrivljeni je pomenutog dana, pomenutim licima, državljanima Sirije koji su u Crnu Goru ušli  na nedozvoljen način, uz naknadu od 30,00 eura omogućio tranzit kroz Crnu Goru obećavajući im da ima veze i da im može omogućiti tranzit kroz druge države. </span>
</p>
<p class="p2"></p>
<p class="p2">
<span>	Cijeneći psihički odnos okrivljenog prema izvršenom krivičnom djelu, sud je našao da je isti u konkretnom slučaju postupao sa umišljajem, jer je znao da se radi o stranim državljanima i obzirom na mjesto gdje ih je našao da su u Crnu Goru ušli na nedozvoljen način, te je pristao da ista tranzitira kroz Crnu Goru uz naknadu od 30,00 eura.</span>
</p>
<p class="p2"></p>
<p class="p2">
<span>	Za izvršeno krivično djelo, sud je našao da je okrivljeni krivično pravno odgovoran, te ga je za isto oglasio krivim, pošto je našao da nema elemenata koji bi isključivali njegovu krivično pravnu odgovornost i osudio ga na kaznu zatvora u trajanju od 45 dana.</span>
</p>
<p class="p2"></p>
<p class="p2">
<span>	Imajući u vidu utvrđeno činjenično stanje, sud je prilagodio činjenični opis iz optužnog predloga kao u izreci presude. Na ovaj način nije došlo do povrede identiteta optužbe i presude, jer se radi o neznatim izmenama.  </span>
</p>
<p class="p2"></p>
<p class="p2">
<span>	Prilikom odmeravanja kazne okrivljenog u granicama koje su zakonom propisane za ovo djelo, a imajući u vidu svrhu kažnjavanja i uzimajući u obzir sve okolnosti koje utiču da kazna bude manja ili veća (olakšavajuće i otežavajuće okolnosti), a naročito pobude iz kojih je isti djelo učinio, jačinu ugrožavanja i povrede zaštićenog dobra, okolnosti pod kojima je djelo učinjeno, raniji život okrivljenog, sud je kao olakšavajuće okolnosti istom uzeo u obzir  njegov odnos prema izvršenom krivičnom djelu, okolnosti pod kojima je isto izvršio, da nije u radnom odnosu, da je otac troje maloletne djece, koje okolnosti sve ukupno predstavljaju naročito olakšavajuće okolnosti, pri čemu je sud imao u vidu i njegovu dosadašnju osuđivanost, te je istog primenom čl. 45 i 46 KZ, osudio na blažu visinu kazne zatvora u odnosu na onu koja je u zakonu propisana za ovo krivično djelo, ubijeđen da će se i sa blažom visinom kazne zatvora u trajanju od 45 dana postići kako generalna tako i specijalna prevencija iz čl. 4. i 32. KZ. </span>
</p>
<p class="p2"></p>
<p class="p2">
<span>	U smislu čl. 226. st. 6. ZKP, troškovi krivičnog postupka u iznosu od 30,00 eura, a koji se odnose na iem naknade tumaču za prevođenje na glavnom pretresu padaju na teret budžedskih sredstava, a okrivljeni u smislu čl. 226. st. 3. i čl. 229. ZKP, obavezan da plati na ime paušala ovom sudu iznos od 40,00 eura, a ovo imajući u vidu trajanje i složenost krivičnog postupka. </span>
</p>
<p class="p2"></p>
<p class="p2">
<span>	OSNOVNI SUD U ROŽAJAMA, dana 13.07.2012.godine</span>
</p>
<p class="p2"></p>
<p class="p2">
<span>Zapisničar, 						PREDSJEDNIK SUDA,</span>
</p>
<p class="p2">
<span>Sajma Fetahović s.r.	                                     Zahit Camić s.r.</span>
</p>
<p class="p2"></p>
<p class="p2">
<span>PRAVNA POUKA: Protiv ove presude može se izjaviti žalba u roku od 8 dana od dana prijama iste Višem sudu u Bijelom Polju a preko ovog suda. </span>
</p>
<p class="p2"></p>
<p class="p2"></p>
<p class="p2"></p>
<p class="p8"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span>
</p>
<p style="text-align:right">
<span class="span1">                                                                                  K. 253/13/13</span>
</p>
<p style="text-align:center;">
<span class="span1">U IME CRNE GORE  </span>
</p>
<p>&nbsp;</p>
<p>
<span class="span1">OSNOVNI SUD U KOTORU, kao nadležni prvostepeni krivični sud, po sudiji Momirki Marović kao sudiji pojedincu, uz učešće zapisničara Ana-Marije Petković, u krivičnom predmetu protiv okrivljenih A R i M L zbog krivičnog djela prevare iz člana 244 stav 1 Krivičnog zakonika CG, koji se vodi po optužnom predlogu ODT Kotor Kt. broj 136/13 od 05.08.2013 godine, nakon glavnog i javnog pretresa održanog dana  23.05.2014 godine, u prisustvu savjetnika ODT Kotor Maje Rađenović, branioca po službenoj dužnosti okrivljene M L advokata B V  i branioca po službenoj dužnosti okrivljenog A R advokata Z S, kojima se sudi u odsustvu po rješenju ovog suda Kv. br. 55/14 od 3.3.2014 godine, istoga dana donio je i javno objavio</span>
</p>
<p>&nbsp;</p>
<p style="text-align:center;">
<span class="span1">P R E S U D U </span>
</p>
<p>&nbsp;</p>
<p>
<span class="span1">1. OKRIVLJENI A. R, rođen .... godine, stalno nastanjen  u V, E str. 2-7, sa pasošom broj .... izdatim od strane R..., sa ličnim brojem .......,</span>
</p>
<p>&nbsp;</p>
<p>
<span class="span1">2. OKRIVLJENA M. L,  rođena .... godine, stalno nastanjena u V., A. str. 11-10, sa brojem pasoša .... izdatim od strane R. L., sa ličnim brojem ......</span>
</p>
<p style="text-align:center;">
<span class="span1">K r i v i    su</span>
</p>
<p>&nbsp;</p>
<p>
<span class="span1">Što su </span><span class="span1">dana 18.09.2012 godine u hotelu ,,Monte casa" u P, Opština B, u namjeri da sebi pribave protivpravnu imovinsku korist lažnim prikazivanjem činjenica G I, radnici recepcije oštećenog hotela, da će usluge smještaja platiti sjutradan 19.09.2012 godine do 12,00 časova, a sa unapred stvorenom namjerom da to ne učine, doveli u zabludu istu i naveli je da  im na štetu imovine hotela izda dvokrevetnu sobu broj 405 i preda ključeve - karticu sobe, karticu za peškire i odobri korišćenje usluga hotela, da bi 19.09.2012 godine napustili hotel bez prethodnog plaćanja pruženih usluga u vrijednosti od 271,00 eura po izdatom predračunu broj 5322 od 18.09.2012 godine, čime su sebi pribavili imovinsku korist u iznosu od 271,00 eura, pri čemu su bili uračunljivi i svjesni svoga djela i njegove zabranjenosti, a čije izvršenje su htjeli,</span>
</p>
<p>&nbsp;</p>
<p>
<span class="span1">- čime su učinili krivično djelo prevare iz člana 244 stav 1 Krivičnog zakonika CG.</span>
</p>
<p>&nbsp;</p>
<p>
<span class="span1">Pa sud okrivljenima zbog krivičnog djela prevare iz člana 244 stav 1 Krivičnog zakonika CG, a na osnovu odredbi člana 3, 4, 5, 8, 13, 15, 36, 42, 52, 53, 54. Kz i člana 368. i 374. Zkp-a  izriče</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom im utvrđuje kazne zatvora u trajanju od po 30 (trideset) dana i istovremeno određuje da se kazna neće izvršiti ukoliko okrivljeni za vrijeme od jedne godine od dana pravosnažnosti presude ne učine novo krivično djelo.</span>
</p>
<p>
<span class="span1"> </span>
</p>
<p>
<span class="span1">Dužni su okrivljeni na ime sudskog paušala uplatiti iznos od po 50,00 eura, i na ime troškova krivičnog postupka i to okrivljeni </span><span class="span1">A. R. iznos od 75 eura, a i M. L. iznos od 112, 50 eura, sve </span><span class="span1">u roku od 15 dana od dana pravosnažnosti presude, na žiro račun broj 832-16-52, a u korist budžeta Crne Gore i dokaz o uplati dostaviti ovom sudu s pozivom na broj K. 253/13/13. </span>
</p>
<p>&nbsp;</p>
<p>
<span class="span1">Dužni su okrivljeni solidarno oštećenom hotelu ,,Monte casa" P. na ime imovinsko pravnog zahtjeva uplatiti iznos od 271,00 eura u roku od 30 dana od dana pravosnažnosti presude pod prijetnjom prinudnog izvršenja.</span>
</p>
<p>&nbsp;</p>
<p style="text-align:center;">
<span class="span1">O b r a  z l o ž e n j e </span>
</p>
<p>&nbsp;</p>
<p>
<span class="span1">ODT Kotor optužnim predlogom Kt. broj 136/13 od 05.08.2013 stavilo je na teret okrivljenima A. R. i M. L. izvršenje krivičnog djela prevare iz člana 244 stav 1 Krivičnog zakonika CG.</span>
</p>
<p>&nbsp;</p>
<p>
<span class="span1">Okrivljeni A. R. i M. L. </span><span class="span1">u toku postupka nijesu pružili odbranu, pa obzirom da su bili nedostupni sudu i državnim organima, to im je određeno suđenje u odsustvu po rješenju ovog suda Kv. broj 55/14 od 03.03.2014 godine.</span>
</p>
<p>&nbsp;</p>
<p>
<span class="span1">U dokaznom postupku koji je sproveden u cilju utvrđenja činjeničnog stanja i krivice okrivljenih, sud je proveo sledeće dokaze: na saglasnost stranaka pročitao iskaz ovlašćenog predstavnika oštećenog hotela ,,Monte casa spa-wellnes" P. T. M. sa zapisnika pred ODT Kotor od 15.04.2013 godine, iskaz svjedoka G. I- sa zapisnika pred ODT Kotor od 03.06.2013 godine, iskaz svjedoka D. S. sa zapisnika pred ODT Kotor od 15.05.2013 godine, iskaz svjedoka M. V. sa zapisnika pred ODT Kotor od 15.05.2013 godine, izvršio uvid u predračun broj 5322 od 19.09.2012 godine, pročitao obavještenje UP Sektora kriminalističke policije P. broj 240/12-37923/1 od 01.01.2012 godine, izvršio uvid u fotokopije pasoša A. R. i M L iz spisa predmeta i uvid u izvod iz knjige inostranih gostiju hotela ,,Monte casa" Petrovac.</span>
</p>
<p>&nbsp;</p>
<p>
<span class="span1">Ovlašćeni predstavnik oštećenog hotela ,,Monte casa spa-wellnes" P., T. M. je naveo </span><span class="span1">da je u navedenoj firmi menadžer „Spa&amp;wellnes“, mada mu je izdato punomoćje prema kome je on nadzornik. Dana 18.09.2012 godine u hotel „Monte casa“ u Petrovcu došla su dva para stranih državljana, koja su se obratila </span><span class="span1">recepcioneru G. I., rekavši  da su zainteresovani za smještaj u njihovom hotelu, pa pošto su prethodno vidjeli sobe, jedan par je pristao na ponuđene uslove smještaja, kao i cijenu i odmah izvršio plaćanje, dok su drugi par - okrivljeni predali pasoše G. I., a dogovoreno je plaćanje prilikom odjave. Tražili su smještaj za jednu noć i izdata im je soba. Kada su prilikom razgledanja sobe vidjeli raspoloživi izbor kanala, negodovali su sa obrazloženjem da žele dodatne kanale, na šta im je rečeno od strane G. I. da nijesu u mogućnosti da im obezbijede dodatne kanale i da su ovi kanali u okviru ugovorene cijene od 271,00 eura, pa ukoliko im to ne odgovara, ne moraju koristiti njihove usluge smještaja. Sutradan kada su trebali napustiti sobu u 12,00 časova, upućeno je više poziva sa recepcije na broj sobe koju su koristili i to od strane recepcionerke Grloman Ivane, na koje niko nije odgovarao, a pošto su istog dana imali nove goste, sobarica čije ime ne zna sada, jer se radi o sezonskom radniku, a koja je pošla u tu sobu u namjeri da je sredu i u prisustvu obezbjeđenja radnika firme „Securitas“ čije ime ne zna, našla je ključeve – karticu od sobe i karticu za peškire, a svoje stvari su okrivljeni iznijeli iz sobe. Kasnije je pregledom video snimaka utvrđeno da su ranije tokom dana prijavljeni krišom iznijeli svoje stvari koje su odložili u vozilo onog para koji je došao sa njima, a koji je njih u potpunosti isplatio. Nije siguran da li se na snimku vidi da li su prijavljeni zajedno sa ovim parom kolima napustili parking njihovog hotela. Nemaju pravo da zadržavaju dokumenta – pasoše, već su isti fotokopirani. Nijesu uspjeli da stupe u kontakt sa ovim licima, nijesu uzeti njihovi telefoni, niti avans, osim što je recepcionerka G. I., fotokopirala njihove pasoše. Koliko je njemu poznato recepcija je hotelu platila propust i to G I i šef recepcije S D. Pridružili su se krivičnom gonjenju i posttavili imovinsko pravni zahtjev.</span>
</p>
<p>&nbsp;</p>
<p>
<span class="span1">Svjedok G. I. na je navela </span><span class="span1">da je zaposlena kao recepcioner hotela „Monte casa“ u P. i kritičnog dana je bila na svom radnom mjestu u drugoj smjeni. U popodnevnim časovima, misli oko 18,00 časova, došla su dva bračna para-stranci, koji su tražili smještaj u njihovom hotelu. Jedan par je odmah platio smještaj za jedan dan, dok drugi par to nije učinio, tražili su prvo da pogledaju sobu, pa pošto nijesu bili zadovoljni sa TV prijemom, angažovala je njihovog zaposlenog radnika koji nije uspio da otkloni kvar. No i pored toga gostima je bilo rečeno da mogu da napuste hotel, ukoliko nijesu zadovoljni smještajem, ali oni to nijesu učinili, u sobu su unijeli stvari gdje su i prenoćili. Na kraju njene smjene, oni su izašli iz hotela u šetnju i do okončanja njene smjene nijesu se vraćali, a vratili su se kada je na recepciji bila njena koleginica V. J. ili J.. Nju je upoznala sa ovom situacijom, a pozvala je i šefa recepcije S. D. i rekla da obrati pažnju na ove goste, da oni nijesu platili smještaj, ali je postupila  po proceduri, tako što je uzela na uvid njihove pasoše i fotokopirala ih. Njihov menadžer za odnose sa gostima G. bila je prisutna svo vrijeme, tako da je upoznata sa čitavim ovim događajem. Uvidom u fotografije koje se nalaze u spisima predmeta može da potvrdi da su to upravo okrivljeni. Muškarac je reagovao zbog televizije i ona mu je rekla da mogu napustiti hotel ukoliko nijesu zadovoljni smještajem jer oni ne mogu da otklone kvar, ali kao što je rekla, oni su i dalje pristali da koriste njihov smještaj. Nije bila u smjeni kada su oni napustili hotel, ali joj je poznato da su </span><span class="span1">napustili hotel bez prethodne najave plaćanja računa i povraćaja ključeva. Poznato joj je i to da su njihove kamere zabilježile njihov odlazak. Tada je u smjeni bila S. D. Očigledno je da se radi o prevari i svakako da kada im je smještaj omogućen, da su upoznati sa uslovima korišćenja, cijenom smještaja i svojim obavezama prilikom napuštanja hotela, što su svakako znali i bez njihovog upozorenja jer su došli sa prijateljima koji su odmah po dolasku platili smještaj. Zbog ovoga firma je njoj odbila polovinu iznosa po predračunu broj 5322, a druga polovina odbijena je S. D.. Inače, u hotelu ne postoji propis, odnosno odluka, niti pravilnik o postupanju u ovakvim slučajevima, a misli na naplatu smještaja odmah po dolasku gostiju. Njena obaveza je bila da utvrdi identitet lica tako što joj oni predaju pasoše koje ne može zadržati, već iste fotokopira, a njihova imena su unijeta u knjige inostranih gostiju.</span>
</p>
<p>&nbsp;</p>
<p>
<span class="span1">Svjedok D. S. je navela </span><span class="span1">da je šef recepcije u hotelu „M C“ P. Dana 18.09.2012 godine nije bila u smjeni kada su ova lica protiv kojih je podnijeta krivična prijava došla u njihov hotel, ali joj je poznato od njene koleginice koja ih je primila, da su došli sa još jednim parom, pa su zajedno zatražili smještaj i uzeli su dva odvojena apartmana. Po pravilu za goste koji ostaju samo jednu noć traže uplatu depozita ili da unapred uplate troškove smještaja za tu noć. Jedan par je platio smještaj, dok su okrivljeni odbili da plate, depozit odnosno smještaj, jer su imali primjedbu na broj TV kanala u sobi, pa im je koleginica G. I. rekla da, ako im to ne odgovara, mogu napustiti apartman, što oni nijesu učinili. Pošto je bilo oko 22,00 časova i niko od menadžmenta nije bio u hotelu, koleginica G. I. im je dopustila  da tu noć borave u hotelu, a ista je inače bila sezonski radnik i pretpostavlja da je smatrala da će ipak platiti usluge smještaja sutradan kad napuste hotel. Sutradan 19.09.2012 godine, bila je na recepciji, pa kako ova lica do 12,00 časova, kada su inače bila u obavezi da vrate ključeve apartamana i napuste hotel, to nijesu  učinila, pozvala je telefonom apartman koji su iznajmili i pošto se niko nije javljao, zamolila je sobarice da provjere da li ima nekog u sobi. Od njih je obavještena da su ovi gosti napustili hotel, ponijeli svoje stvari i na stolu ostavili ključeve apartamana. Pošto njihov hotel ima više vrata, koja se ne mogu vidjeti sa recepcije, to pretpostavlja da su ova lica hotel napustila koristeći izlaz koji se ne vidi sa recepcije. Prilikom dolaska u hotel ova lica su im predala original pasoše koje su oni fotokopirali, odnosno koleginica I. G.. Pasoše sada po zakonu ne mogu zadržavati, pa se zato vrši kopiranje. Uvidom u fotokopije ne može se izjasniti o identitetu prijavljenih lica odnosno da li su ta lica na ovim fotografijama, jer ih ona nije vidjela, već ih je primila njena koleginica I. G., koja je tada radila u smjeni, tako da ona može potvrditi da li su to ta lica koja su koristila smještaj i predala im ove pasoše. </span>
</p>
<p>&nbsp;</p>
<p>
<span class="span1">Svjedok M. V. je naveo </span><span class="span1">da je zaposlen u hotelu „Monte Casa“ P. na poslovima interne kontrole, a u koje spadaju i poslovi o bezbjednosti zaposlenih i gostiju. Radio je 18.09.2012 godine, ali tada je na recepciji bila G. I., koja je primila okrivljene. Inače je ova lica viđao tokom boravka u hotelu u prolazu i uvidom u fotografije sa kopija pasoša može da potvrdi da se radi o tim licima. Poznato mu je i to da su oni tražili usluge smještaja za jednu noć i da su trebali </span><span class="span1">sutradan do podne da plate uslugu. Obavješten je od D. S., koja je šef recepcije 19.09.2012 godine da su ova lica neopaženo izašla iz hotela i da nijesu platila usluge smještaja. On je izvršio uvid u snimak sa video kamere i na njemu se jasno vidjelo da su ova lica napustila hotel 19.09.2012 godine, tako što je suprug izašao na glavna vrata, ušao u svoje vozilo i izašao sa parkinga bez supruge, a da je supruga prije njega izašla na pomoćni ulaz hotela koji pored restorana ,,Ambasador“ vodi na ulicu, pa pretpostavlja da su se negdje sreli u toj ulici ili negdje u blizini. Ovaj snimak nije sačuvan sa razloga što je u roku od 48 sati trebalo isti narezati na CD, ali su oni imali tehničkih problema pa to nije učinjeno, tako da ga nijee mogao dostaviti. Izvršio je uvid u knjigu gostiju stranaca i oni su zaista evidentirani u istoj prilikom dolaska, ali nijesu evidentirani prilikom odlaska iz razloga što su pobjegli. Ovaj slučaj je prijavio policiji na zahtjev izvršnog direktora O. T.. Prijavljeni su odmah po dolasku u hotel skrenuli pažnju osoblju, pa i njemu, iz razloga što su trošili dosta novca, tražili su najskuplje usluge jela, pića, odmah su uspostavili odnose sa najbližim osobljem hotela. Nakon napuštanja hotela, ušao je u sobu koju su koristili okrivljeni i zatekao istu u neurednom stanju, a praksa je inače da ulaze u sobe u ovakvim slučajevima i to je i učinio u prisustvu šefa recepcije S. D. i šefa prodaje. Tamo su zatekli ključeve – kartice od sobe i to sve koji su im dati prilikom dolaska. Misli da je u policiji vršena provjera identiteta ovih lica kada je otišao da ih prijavi, jer mu je rečeno da policija posjeduje operativna saznaja za neka lica koja na ovaj način koriste hotelske usluge.</span>
</p>
<p>&nbsp;</p>
<p>
<span class="span1"></span><span class="span1">Uvidom u predračun broj 5322 od 19.09.2012 godine utvrđeno je da je isti izdala svedok Grloman Ivana, na ime gosta-okrivljeng R. A. za sobu broj 405, te da su gosti (dvije osobe) došli dana 18.09.2012 godine na jednu noć tj. do 19.09.2012 godine, a koji račun je glasio na iznos od 271,00 eura, međutim isti nije potpisan od strane okrilvjenog-gosta R. A..</span>
</p>
<p>&nbsp;</p>
<p>
<span class="span1">Iz obavještenja UP Sektora kriminalističke policije P. broj 240/12-37923/1 od 01.01.2012 godine utvrđen je izgled litvanskih državljana-okrivljenih Andriunas R. i M. L., čije fotografije je Uprava policije dobila posredstvom IP V..</span>
</p>
<p>&nbsp;</p>
<p>
<span class="span1">Uvidom u fotokopije pasoša A. R. i M. L. iz spisa predmeta utvrđen je izgled okrivljenih, te je konstatovano da su lica na fotografijama u pasošu, ista ona lica koja su na fotografijala koje je Uprava policija dobila posredstvom IP V..</span>
</p>
<p>&nbsp;</p>
<p>
<span class="span1">Uvidom u izvod iz knjige inostranih gostiju hotela ,,M. C." P utvrđeno je da su okrivljeni A. R. i M. L. došli u predmetni hotel 18.09.2012 godine, te su smješteni u sobu broj 405, dok su isti napustili dana 19.09.2012 godine.</span>
</p>
<p>&nbsp;</p>
<p>
<span class="span1">Nije bilo predloga za dopunu dokaznog postupka, niti prigovora na izvedene dokaze.</span>
</p>
<p>&nbsp;</p>
<p>
<span class="span1">Cijeneći sve provedene dokaze pojedinačno i u uzajamnoj povezanosti shodno članu 370 stav 3 ZKp-a, sud je utvrdio činjenično stanje kao u izreci presude.</span>
</p>
<p>&nbsp;</p>
<p>
<span class="span1">Činjenično stanje sud je utvrdio na osnovu iskaza ovlašćenog predstavnika oštećenog hotela ,,Monte casa'', svjedoka G. I., D. S., svjedoka M. V., te provedenih materijalnih dokaza.</span>
</p>
<p>&nbsp;</p>
<p>
<span class="span1">Naime, svedok G. I., koja je kritične prilike radila na recepciji hotela ,,M. C je navela da su okrivljeni zatražili smještaj u njihovom hotelu, te je fotokopirala njihove pasoše, a okrivljeni su u sobu unijeli stvari i prenoćili, međutim, iako nije bila u smjeni kada su napustili hotel, poznato joj je da su isti okrivljeni napustili bez prethodne najave plaćanja računa i povraćaja ključeva. Dalje, svedok D. S. je navela da su okrivljeni prilikom dolaska u hotel odbili da plate depozit odnosno smještaj, jer su imali primjedbu na broj kanala u sobi, pa im je koleginica G. I. rekla da, ako im to ne odgovara mogu napustiti apartman, što okrivljeni nijesu učinili, pa pošto je bilo oko 22,00 časova i niko od menadžmenta nije bio u hotelu, koleginica G. I. im je dopustila da tu noć borave u hotelu, a da usluge smještaja plate sjutradan kad napuste hotel, međutim, sjutradan je bila na recepciji, pa kako okrivljeni do 12 časova, kada su u obavezi da vrate ključeve apartmana i napuste hotel, to nijesu uradili, pozvala je telefonom apartman koji su iznajmili i pošto se niko nije javljao, zamolila je sobarice da provjere da li ima nekog u sobi i iste su je obavjestile da su okrivljeni napustili hotel, ponijeli svoje stvari i na stolu ostavili ključeve apartmana. Iskaze svjedoka G. I. i D. S. sud je prihvatio, jer su njihovi iskazi potvrđeni iskazom svjedoka M. V. koji je naveo da mu je poznato da su okrivljeni tražili uslugu smještaja za jednu noć i da su trebali sjutradan do podne da plate uslugu, međutim od šefa recepcije D. S. je obavješten da su okrivljeni neopaženo izašli iz hotela i da nijesu platili usluge smještaja, te je izvršio uvid u snimak sa video nadzora i vidio da su okrivljeni napustili hotel ..... godine i to tako što je muškarac izašao na glavna vrata, ušao u svoje vozilo i izašao sa parkinga bez supruge, a da je supruga prije njega izašla na pomoćni ulaz hotela koji pored restorana ,,A. vodi na ulicu, nakon čega je ušao u sobu okrivljenih i tamo zatekao ključeve-kartice od sobe, koji su im dati prilikom dolaska. Iskaze naprijed navedenih svedoka sud je prihvatio jer su isti potvrđeni i uvidom iz knjige inostranih gostiju hotela ,,Monte casa'', iz koje je utvrđeno da su okrivljeni A. R. i M. L. došli u predmetni hotel dana 18.09.2012 godine, te da su bili smješteni u sobu broj 405, koju su napustili sjutradan. </span>
</p>
<p>&nbsp;</p>
<p>
<span class="span1">Imajući u vidu ovakvo ponašanje okrivljenih tj. činjenicu da su dana 18.09.2012 godine od radnice predmetnog hotela G. I. iznajmili sobu broj 405, a zatim dana 19.09.2012 godine napustili hotel bez prethodnog plaćanja usluga, sud je utvrdio da su okrivljeni postupali sa unaprijed stvorenom prevarnom namjerom odnosno da su svjedoku G. I. obećali da će usluge smještaja platiti sjutradan (19.09.2012 godine), a da su pri tom već imali stvorenu prevarnu namjeru da to ne učine, a sve kako bi navedenog svedoka doveli u zabludu i naveli je da im na štetu predmetnog hotela izda sobu. Da su okrivljeni postupali </span><span class="span1">sa prevarnom namjerom proizilazi i iz činjenice da su, za razliku od drugog para koji je zajedno sa njima došao u hotel i koji je odmah platio uslugu noćenja, odbili da prilikom dolaska u hotel plate depozit odnosno smještaj, jer su navodno imali primjedbu na broj kanala u sobi, zbog čega je sud mišljenja da su isti postupali sa unaprijed stvorenom prevarnom namjerom odnosno da nijesu ni imali namjeru da plate noćenje. Konačno, uvjerenje suda da su okrivljeni kritične prilike postupali sa unaprijed stvorenom prevarnom namjerom je potkrijepljeno činjenicom da su isti prilikom ,,napuštanja'' hotela išli odvojeno, na način što je muškarac-okrivljeni A. R. hotel napustio na glavna vrata, a žena-M. L. preko pomoćnog ulaza u hotel (koji se prema iskazu svjedoka D. S. ne vidi sa recepcije), a takođe su okrivljeni (kako po proizilazi iz iskaza ovlašćenog predstavnika hotela T. M.) ranije tokom dana iznijeli krišom svoje stvari i iste odložili u vozilo onog para koji je došao sa njima, a što su utvrdili uvidom u snimke video nadzora, pa je za sud očigledno da su okrivljeni postupali sa prevarnom namjerom tj. da su bili svjesni činjenice da treba da plate hotelske usluge, ali nisu imali namjeru da to učine.</span>
</p>
<p>&nbsp;</p>
<p>
<span class="span1">Okrivljeni A. R. i M. L. su postupali sa direktnim umišljajem, svjesni značaja svog djela, čije izvršenje su htjeli, u namjeri da sebi pribave protivpravnu imovinsku korist, a koju su i pribavili na štetu oštećenog hotela u iznosu od 271,00 eura (što je sud utvrdio iz iskaza ovlašćenog predstavnika i uvidom u predračun broj 5322 od 19.09.2012 godine), iako su znali da je ovakav način sticanja protivpravan, inače ne bi napuštali predmetni hotel odvojeni, različitim izlazima, prethodno krišom stavljajući stvari u automobil svojih poznanika.</span>
</p>
<p>&nbsp;</p>
<p>
<span class="span1">Time su se u radnjama okrivljenih A. R. i M. L. ostavrili svi bitni elementi bića krivičnog djela prevare iz člana 244 stav 1 Krivičnog zakonika, pa ih je sud oglasio krivim za isto.</span>
</p>
<p>&nbsp;</p>
<p>
<span class="span1">Prilikom odluke o vrsti i visini krivične sankcije koju okrivljenima treba izreći sud je pošao od toga da je za predmetno krivično djelo propisana novčana kazna ili kazna zatvora u trajanju do tri godine. U smislu člana 42 Kz sud na strani okrivljenih nije našao olakšavajućih okolnosti, niti otežavajućih okolnosti, pa je istima izrekao </span><span class="span1">uslovne osude na način što im je utvrdio kazne zatvora u trajanju od po 3 (tri) mjeseca i istovremeno odredio da se kazne neće izvršiti ukoliko okrivljeni za vrijeme od godine od dana pravosnažnosti presude ne učine novo krivično djelo. Sud je mišljenja da će se ovakvom krivičnom sankcijom u okviru opšte svrhe krivičnih sankcija iz člana 4 stav 2 Kz postići posebna svrha izricanja uslovne osude propisana u članu 52 Krivičnog zakonika, te da će se upozorenjem uz prijetnju kaznom dovoljno uticati na okrivljene da ubuduće ne vrše ovakva ili slična krivična djela, te da zbog toga nije nužno primjeniti kaznu. </span>
</p>
<p>&nbsp;</p>
<p>
<span class="span1">Na osnovu naprijed navedenih krivično-pravnih odredbi, te odredbi člana</span><span class="span1"> člana 3, 4, 5, 8, 13, 15, 36, 42, 52, 53, 54. Kz i člana 368. i 374. Zkp-a, sud je odlučio kao u izreci presude.</span>
</p>
<p>&nbsp;</p>
<p>
<span class="span1">Kako su okrivljeni oglašeni krivim, obavezani su da na ime sudskog paušala uplate iznos od po 50,00 eura, i na ime troškova krivičnog postupka i to okrivljeni </span><span class="span1">A. R. iznos od 75 eura, a i M. L. iznos od 112, 50 eura, i to na ime troškova branilaca po službenoj dužnosti, </span><span class="span1">u roku od 15 dana od dana pravosnažnosti presude, na žiro račun broj 832-16-52, a u korist budžeta Crne Gore i dokaz o uplati dostaviti ovom sudu s pozivom na broj K. 253/13/13. </span>
</p>
<p>&nbsp;</p>
<p>
<span class="span1">Obavezani su okrivljeni da solidarno oštećenom hotelu ,,Monte casa" P. na ime imovinsko pravnog zahtjeva uplate iznos od 271,00 eura u roku od 30 dana od dana pravosnažnosti presude pod prijetnjom prinudnog izvršenja.</span>
</p>
<p>&nbsp;</p>
<p>
<span class="span1">Na naprijed navedenim razlozima sud je zasnovao svoju odluku. </span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U KOTORU</span>
</p>
<p style="text-align:center;">
<span class="span1">Dana, 23.05.2014 godine</span>
</p>
<p>&nbsp;</p>
<p>
<span class="span1">Zapisničar,</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">Sudija,</span>
</p>
<p>
<span class="span1">      Ana Marija Petković</span><span class="span1"></span><span class="span1"></span><span class="span1"></span><span class="span1"></span><span class="span1">             Momirka Marović</span>
</p>
<p>&nbsp;</p>
<p>
<span class="span1">PRAVNA POUKA: Protiv ove presude dozvoljena je žalba u roku od 8 dana od dana prijema iste, Višem sudu u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
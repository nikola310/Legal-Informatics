<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:center;">
<span class="span1"></span>
</p>
<p>&nbsp;</p>
<p style="text-align:right">
<span class="span1">K.br. 811/13                                                                                                   </span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković- Stamatović, uz učešće Radetić Lidije, kao zapisničara, u krivičnom predmetu protiv okrivljenog </span><span class="span1">M.N.</span><span class="span1"> iz Podgorice, zbog krivičnog djela ugrožavanje javnog saobraćaja iz čl.339 st.3 u vezi st.1 Krivičnog zakonika, odlučujući po optužnom predlogu ODT-a Podgorica Kt.br.644/13 od 14.09.2013.godine, nakon glavnog i javnog pretresa održanog 09.12.2013.godine u prisustvu zastupnika optužbe Kažić Marije, savjetnika na radu kod ODT-a Podgorica i okrivljenog, donio je, i istog dana javno objavio,</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">OKRIVLJENI:</span>
</p>
<p>&nbsp;</p>
<p>
<span class="span1">M.N.</span><span class="span1">, JMBG </span><span class="span1">...</span><span class="span1">, od oca R</span><span class="span1">.</span><span class="span1"> i majke V</span><span class="span1">.</span><span class="span1">, rođene B</span><span class="span1">.</span><span class="span1">,rođen </span><span class="span1">..</span><span class="span1">.godine u Podgorici, sa prebivalištem u Podgorici, </span><span class="span1">...</span><span class="span1"> bb,  završio srednju hemijsku školu, nezaposlen, oženjen, otac dvoje djece, lošeg imovnog stanja,  ranije neosuđivan, </span>
</p>
<p>&nbsp;</p>
<p style="text-align:center;">
<span class="span1">K R I V    J E</span>
</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 16. aprila 2013.godine, oko 08,00 časova, u Podgorici, na raskrsnici ulice Njegoševe i ulice Karađorđeve, ne pridržavajući se saobraćajnog propisa iz čl. 97 st.3 ZOBS-a na putevima, tako ugrozio saobraćaj da je doveo u opasnost život i tijelo ljudi, na način što, upravljajući putničkim vozilom marke “Renault Megane”, registarskih oznaka </span><span class="span1">PG DP...</span><span class="span1">, ulicom Njegoševom, te prilikom skretanja u desno u ulicu Karađorđevu, na pješačkom prelazu, na kojem saobraćaj nije regulisan uređajima za davanje svjetlosnih saobraćajnih znakova, nije prilagodio brzinu vozila kako bi isto bezbjedno zaustavio ispred pješačkog prelaza i propustio pješaka-oštećenog </span><span class="span1">I.S.</span><span class="span1">, koji je prelazio kolovoz sa lijeve na desnu stranu, gledano iz pravca kretanja okrivljenog, već je usljed tog propusta prednjim dijelom vozila udario oštećenog, kojom prilikom je isti zadobio laku tjelesnu povredu u vidu nagnječenja i oguljotine kože u predjelu lijeve šake, nagnječenja i oguljotine kože u predjelu lijevog koljena, nagnječenja i oguljotine kože u predjelu desne potkoljenice, pri čemu je okrivljeni bio svjestan da takvom svojom nepropisnom vožnjom može ugroziti javni saobraćaj i dovesti u opasnost život i tijelo ljudi, ali je olako držao da do toga neće doći,</span>
</p>
<p>&nbsp;</p>
<p>
<span class="span1">-čime je izvršio krivično djelo ugrožavanje javnog saobraćaja iz  čl. 339 st.3 st.1 Krivičnog zakonika,</span>
</p>
<p>&nbsp;</p>
<p>
<span class="span1">-pa mu Sud, primjenom citiranih zakonskih odredbi, te odredbi čl. 2, 3, 4, 5, 13, 16, 32, 36, 42, 52, 53 i 54 Krivičnog zakonika, </span><span class="span1">te čl.226, 227, 229  i 374 Zakonika o krivičnom postupku i z r i č e,</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>
<span class="span1">                                     </span>
</p>
<p>
<span class="span1">Kojom mu utvrđuje kaznu zatvora u trajanju od 30 (trideset) dana i istovremeno određuje da se ova kazna neće izvršiti ukoliko okrivljeni u roku od 1 (jedne) godine po pravnosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljeni da na račun budžetskih sredstava Crne Gore, na ime troškova krivičnog postupka, uplati iznos od 143,00  (stotinučetrdesettri) € </span><span class="span2">, </span><span class="span1">te na ime sudskog paušala iznos od 50,00 (pedeset) €, u roku od 15 (petnaest) dana od dana pravnosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnim predlogom ODT-a Podgorica </span><span class="span1">Kt.br.644/13 od 14.10. 2013. godine</span><span class="span1">,  kojeg je na glavnom pretresu zastupala Kažić Marija, savjetnik na radu kod ODT-a Podgorica, okrivljenom </span><span class="span1">M.N.</span><span class="span1"> stavljeno je na teret izvršenje krivičnog djela ugrožavanje javnog saobraćaja iz čl.339 st.3 u vezi st.1 Krivičnog Zakonika. </span>
</p>
<p>&nbsp;</p>
<p>
<span class="span1">Zastupnik optužbe je prije davanja završne riječi precizirala činjenični opis dispozitiva optužnog akta, kako je to bliže opisano izrekom presude, te je u završnoj riječi navela da je nesumnjivo utvrđeno da je okrivljeni izvršio krivično djelo stavljeno mu na teret, pa je predložila Sudu da okrivljenog oglasi krivim i osudi po zakonu.</span>
</p>
<p>&nbsp;</p>
<p>
<span class="span1">Okrivljeni </span><span class="span1">M.N.</span><span class="span1"> je u navodima svoje odbrane na glavnom pretresu naveo da je predmetnog jutra, negdje oko 08,00 časova, vozio službeni auto “Reno Megan” registarskih oznaka </span><span class="span1">PG DP...</span><span class="span1">, obzirom da je tada radio u taksi udruženju “</span><span class="span1">K...</span><span class="span1"> taksi”,te da se kretao Njegoševom ulicom pored Višeg suda, krećući se malom brzinom, od nekih 5 na sat.Dalje je naveo da je skretao u desno, a ne u lijevo, kako to piše u optužnom aktu, na kojem mjestu nema semafora, ali postoji pješački prelaz, te da je u trenutku kada je nailazio na taj pješački prelaz, nije vidio nikog od pješaka.Istakao je da je nekih pola metra nakon što je prešao pješački prelaz začuo udar, kao i da je nakon toga pitao </span><span class="span1">Đ.S.</span><span class="span1"> koja je sjedjela iza njega u vozilu “šta ovo bi”, na šta mu je ona odgovorila da ne zna.Pojasnio je da je odmah nakon toga zaustavio vozilo i izašao iz auta, i vidio čovjeka kako sjedi pored suvozačkih vrata njegovog auta.Naglasio je da je na granici ulice i trotoara podigao tog čovjeka i ponudio da ga odveze kod doktora ili gdje mu treba, što on nije htio, ali je pozvao policiju koja je odmah došla i izvršila uviđaj.Naveo je da je dao krv na analizu, da nije bilo alkohola u njegovoj krvi.Pojasnio je da nakon toga tražio tog čovjeka, te je kada ga je pronašao, zajedno s njim čak i pio kafu kod njega u kancelariju.Dodao je da ne zna kak o nije vidio njega, ali da mu nije jasno kako taj čovjek nije vidio njega, te da prihvata svoju odgovornost, kao i da mu je najbitnije da nije imao nekih težih povreda, i što se sve završilo korektno.Na kraju je izjavio da je vozač B kategorije 25 godina.</span>
</p>
<p>
<span class="span1">U završnoj riječi je naveo da nema šta dodati navodima svoje odbrane.</span>
</p>
<p>&nbsp;</p>
<p>
<span class="span1">Sud je u dokaznom postupku: na saglastan predlog stranaka pročitao iskaz svjedoka  – oštećenog </span><span class="span1">I.S.</span><span class="span1"> sa zapisnika pred ODT-om Kt.br.644/13 od,23.08.2013. godine, pročitao zapisnik o uviđaju saobraćajne nezgode UP PJ Podgorica br.556/2013 od 16.04.2013.godine, pročitao medicinsku dokumentaciju na ime oštećenog </span><span class="span1">I.S.</span><span class="span1">, pročitao nalaz i mišlenje sudskog vještaka medicinske struke dr.Nikolić Krsta Kt.br.644/13 od 06.09.2013. godine, pročitao nalaz i mišljenje sudskog vještaka saobraćajne struke dipl.ing.Vučeljić Đorđija Kt.br.644/13 od 20.09.2013. godine, pročitao izvod iz KE na ime okrivljenog izdat od UP CB Podgorica pod br.29-245/13-12432/2-3425 od 22.10.2013.godine.</span>
</p>
<p>&nbsp;</p>
<p>
<span class="span1">Nakon provedenog dokaznog postupka, ocjenom navoda optužbe, odbrane, te svih provedenih dokaza, kako pojedinačno, tako i u međusobnoj povezanosti, Ovaj sud je utvrdio da je okrivljeni izvršio krivično djelo koje mu je stavljeno na teret, sa kojih razloga ga  je oglasio krivim i izrekao mu krivičnu sankciju kao u izreci presude.</span>
</p>
<p>&nbsp;</p>
<p>
<span class="span1">Svjedok-oštećeni </span><span class="span1">I.S.</span><span class="span1"> je u prethodnom postupku pred Osnovnim državnim tužilaštvom naveo da se dana 16.04.2013.godine oko 07,30 časova kretao prema svom poslu, odnosno prema zgradi Vrhovnog suda Crne Gore, krećući se lijevom stranom ulice Njegoševe, te da je dolaskom na raskrsnicu te ulice sa ulicom Karađorđevom, imao namjeru da pređe pješački prelaz i uđe u zgradu suda.Istakao je da je u trenutku kada je zakoračio na pješački prelaz imao namjeru da pređe isti, i da uđe u zgradu suda.Pojasnio je da je kada je zakoračio na pješački prelaz, iz suprotnog pravca Njegoševe ulice, naišlo vozilo koje je započelo radnju skretanja udesno, tako da je ono dolazilo sa njegove desne strane.Naveo je da je on očekivao da će vozač da se zaustavi i da ga propusti da prođe, te da se ipak opreza radi kretao polako, navodeći kako je to vozilo išlo veoma malom brzinom, možda između 10-20 km/h.Naglasio je da je u trenutku dok se kretao naprijed, i to vozilo takođe kretalo, te da je očekujući da će vozač da se zaustavi, izmicao u svoju lijevu stranu, nadajući se da će se vozilo zaustaviti makar na pješački prelaz.Izjavio je da da je došlo do kontakta prednjeg čeonog dijela tog vozila i njegovog desnog koljena, te da je zbog toga pao preko haube vozila i udario licem.Dalje je naveo da je kako je naosio naočare sa metalnim okvirom u predjelu korijena nosa i desne obrve zadobio nekoliko povreda-ranica, dok je u predjelu desnog koljena i desne potkoljenice zadobio dvije veće razderotine, te da je čovjek koji je vozio to vozilo, na njegovo pitanje zašto se nije zaustavio odgovorio “ja te jednostavno nijesam vidio zbog sunca”.Pojasnio je da je poslije toga otišao u Hitnu medicinsku službu gdje su mu konstatovane povrede.</span>
</p>
<p>
<span class="span1">Izjavio je da se ne pridružuje krivičnom gonjenju, niti postavlja imovinsko-pravni zahtjev.</span>
</p>
<p>&nbsp;</p>
<p>
<span class="span1">Iz zapisnika o uviđaju </span><span class="span1">UP PJ Podgorica br.556/2013 od 16.04.2013. godine, sa skicom lica mjesta, </span><span class="span1">proizilazi da su isti sačinjeni povodom obaranja pješaka </span><span class="span1">I.S.</span><span class="span1"> od strane vozila u pokretu pri vožnji, kojim je upravljao </span><span class="span1">M.N.</span><span class="span1">,  te da je lice mjesta predmetne saobraćajne nezgode raskrsnica  ulica Njegoševe i Karđorđeve,  gdje je kolovoz asfaltni, uzdužnom punom linijom podijeljen na dvije kolovozne trake.Dalje proizilazi da je vozilo </span><span class="span1">PG DP...</span><span class="span1"> zatečeno u desnoj kolovoznoj traci ul. Karađorđeve, prednjim dijelom okrenuto u pravcu ul. Slobode, a gledano od pravca Bul. Stanka Dragojevića, te da se pješak </span><span class="span1">I.S.</span><span class="span1"> javio u HMP, od lica </span><span class="span1">I.S.</span><span class="span1"> nije uzet uzorak krvi, jer je isti napustio lice mjesta, i nije zatečen na lice mjesta  po dolasku ekipe za uviđaj.</span>
</p>
<p>&nbsp;</p>
<p>
<span class="span1">Iz</span><span class="span1"> nalaza i mišljenja Kt.br.644/13 od 20.09.2013.godine proizilazi da je stalni sudski vještak saobraćajne struke mr. Đorđije Vučeljić utvrdio je da se predmetna saobraćajna nezgoda dogodila dana 16.04.2013.godine u 08.05h časova na raskrsnici ul.Njegoševe I Karađorđeve, u kojoj  saobraćajnoj nezgodi su učestvovali putnički automobil marke „Renault Megane” registarskih oznaka </span><span class="span1">PG DP...</span><span class="span1">  kojim je upravljao </span><span class="span1">M.N.</span><span class="span1">, i pješak </span><span class="span1">I.S.</span><span class="span1">. Iz nalaza proizilazi da se vozilo “Renault Megane”  registarskih oznaka </span><span class="span1">PG DP...</span><span class="span1">  u momentu kontakta sa pješakom kretalo brzinom od oko 16,32 km/h, dok se oštećeni neposredno prije kontakta sa vozilom kretao brzinom od oko 3,95 km/h.Dalje proizilazi na osnovu vrste i težine povreda pješaka, te vrste i veličine evidentiranih oštećena na vozilu, kao i brzine kretanja vozila i pješaka, može se konstatovati da je mjesto kontakta vozila i pješaka bilo gledano po uzdužnoj osi ulice Karađorđeve-u zoni raskrsnice na pješačkom prelazu koji je bliži ul. Slobode, na oko 6,00-7,00 prije nulte tačke, gledano po poprečnoj osi ulice Karađorđeve na desnoj strani desne kolovozne trake na oko 1,00-1,50 m lijevo od desne ivice kolovoza, gledano u smjeru kretanja vozila “Renault Megane” </span><span class="span1">PG DP...</span><span class="span1">.Vještak je, u konačnom mišljenja a dovodeći u vezu sve podatke relevantne za analizu predmetne saobraćajne nezgode  da je do iste došlo na način što vozač vozila “Renault Megane” </span><span class="span1">PG DP...</span><span class="span1">, nije zaustavio vozilo ispred pješačkog prelaza i propustio pješaka koji je već zakoračio na pješački prelaz i na njemu se prije kontakta zadržao oko 4,32 sekunde, već je direktno ušao u putanju kretanja pješaka ostvarujući kontakt sa njim.Vozač vozila Renault Megane” </span><span class="span1">PG DP...</span><span class="span1"> je po vještaku, imao vremensko-prostornih uslova da zaustavi vozilo prije linije kretanja pješaka, jer je zaustavni put kraći od rastojanja sa kojeg je vozač imao uslova da uoči pješaka, pa je takav način upravljanja vozilom od strane vozača vozila “Renault Megane” </span><span class="span1">PG DP...</span><span class="span1"> se smatra greškom i jedini je i osnovni uzrok </span><span class="span1">nastanka predmetne saobraćajne nezgode, dok kod pješaka nema elemenata koji su uticali na nastanak predmetne saobraćajne nezgode.</span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka medicinske struke dr.Nikolić Krsta  Ktr.br.644/13 od 06.09.2013. godine, proizilazi da je vještak utvrdio da je </span><span class="span1">I.S.</span><span class="span1"> u predmetnoj saobraćajnoj nezgodi zadobio sljedeće tjelesne povrede: nagnječenja i oguljotine kože u predjelu lijeve šake, nagnječenja i oguljotine kože u predjelu lijevog koljena, nagnječenja i oguljotine kože u predjelu desne potkoljenice, a koje povrede u vrijeme nanošenja predstavljaju kako pojedinačno, tako i u svom ukupnom djelovanju, laku tjelesnu povredu, i iste su nastale usljed kontakta </span><span class="span1">I.S.</span><span class="span1"> i nailazećeg predmetnog putničkog motornog vozila, a usljed njegovog pada i kontakta sa podlogom.</span>
</p>
<p>&nbsp;</p>
<p>
<span class="span1">Iz izvoda iz KE za okrivljenog, izdatog od Uprave Policije PJ Podgorica br.29-245/13-12432/2-3425 od 22.10.2013. godine, proizilazi da okrivljeni ranije nije osuđivan, te da prolazi  kroz  kaznenu evidenciju te područne jedinice.</span>
</p>
<p>
<span class="span1">Odredba  čl. 97 st.3 ZOBS-a na putevima, propisuje da ako na pješačkom prelazu saobraćaj nije regulisan uređajima za davanje svjetlosnih saobraćajnih znakova niti znacima policijskih službenika, vozač je dužan da prilagodi brzinu vozila tako da u svakoj situaciji koju vidi, ili ima razloga da predvidi može bezbjedno da zaustavi vozilo ispred pješačkog prelaza  i propusti pješaka koji je već stupio ili stupa na pješački prelaz, ili pokazuje namjeru da će stupiti na pješački prelaz.</span>
</p>
<p>&nbsp;</p>
<p>
<span class="span1">U postupku je utvrđeno da se okrivljeni nije pridržavao naprijed citiranog saobraćajnog propisa, već je</span><span class="span1"> dana 16. aprila 2013.godine, oko 08,00 časova, u Podgorici, na raskrsnici ulice Njegoševe i ulice Karađorđeve, tako ugrozio saobraćaj da je doveo u opasnost život i tijelo ljudi, na način što, upravljajući putničkim vozilom marke “Renault Megane”, registarskih oznaka </span><span class="span1">PG DP...</span><span class="span1">, ulicom Njegoševom, te prilikom skretanja u desno u ulicu Karađorđevu, na pješačkom prelazu, na kojem saobraćaj nije regulisan uređajima za davanje svjetlosnih saobraćajnih znakova, nije prilagodio brzinu vozila kako bi isto bezbjedno zaustavio ispred pješačkog prelaza i propustio pješaka-oštećenog </span><span class="span1">I.S.</span><span class="span1">, koji je prelazio kolovoz sa lijeve na desnu stranu, gledano iz pravca kretanja okrivljenog, već je usljed tog propusta prednjim dijelom vozila udario oštećenog, kojom prilikom je isti zadobio laku tjelesnu povredu u vidu nagnječenja i oguljotine kože u predjelu lijeve šake, nagnječenja i oguljotine kože u predjelu lijevog koljena, nagnječenja i oguljotine kože u predjelu desne potkoljenice.</span>
</p>
<p>&nbsp;</p>
<p>
<span class="span1">Okrivljeni tokom postupka nije sporio da je </span><span class="span1">predmetnog jutra, negdje oko 08,00 časova, vozio službeni auto “Reno Megan” registarskih oznaka </span><span class="span1">PG DP...</span><span class="span1">, obzirom da je tada radio u taksi udruženju “</span><span class="span1">K...</span><span class="span1"> taksi”,te da se kretao Njegoševom ulicom pored Višeg suda, krećući se malom brzinom, od nekih 5 na sat, kao i da je pojasnio  da je skretao u desno, a ne u lijevo, kako to piše u optužnom aktu, na kojem mjestu nema semafora, ali postoji pješački prelaz, te da je u trenutku kada je nailazio na taj pješački prelaz, nije vidio nikog od pješaka.Istakao je da je nekih pola metra nakon što je prešao pješački prelaz, začuo udar, kao i da je nakon toga pitao </span><span class="span1">Đ.S.</span><span class="span1"> koja je sjedjela iza njega u vozilu “šta ovo bi”, na šta mu je ona odgovorila da ne zna.Pojasnio je da je odmah nakon toga zaustavio vozilo i izašao iz auta, i vidio čovjeka kako sjedi pored suvozačkih vrata njegovog auta.Naglasio je da je na granici ulice i trotoara podigao tog čovjeka i ponudio da ga odveze kod doktora ili gdje mu treba, što on nije htio, ali je pozvao policiju koja je odmah došla i izvršila uviđaj.Ovakvi navodi njegove odbrane potvrđeni su i iskazom svjedoka-oštećenog </span><span class="span1">I.S.</span><span class="span1">, koji iskaz je sud cijenio kao istinit, poklonivši mu svoju punu vjeru, a koji je naveo da se dana 16.04.2013.godine oko 07,30 časova kretao prema svom poslu, odnosno prema zgradi Vrhovnog suda Crne Gore, krećući se lijevom stranom ulice Njegoševe, te da je dolaskom na raskrsnicu te ulice sa uliciom Karađorđevom, imao namjeru da pređe pješački prelaz i uđe u zgradu suda.Istakao je da je u trenutku kada je zakoračio na pješački prelaz imao namjeru da pređe isti, i da uđe u zgradu suda.Pojasnio je da je kada je zakoračio na pješački prelaz, iz suprotnog pravca Njegoševe ulice, naišlo vozilo koje je </span><span class="span1">započelo radnju skretanja udesno, tako da je ono dolazilo sa njegove desne strane.Pojasnio je da je on očekivao da će vozač da se zaustavi i da ga propusti da prođe, te da se ipak opreza radi kretao polako, navodeći kako je to vozilo išlo veoma malom brzinom, možda između 10-20 km/h.Naglasio je da je u trenutku dok se kretao naprijed, i to vozilo takođe kretalo, te da je očekujući da će vozač da se zaustavi, izmicao  u svoju lijevu stranu, nadajući se da će se vozilo zaustaviti makar na pješački prelaz.Izjavio je da da je došlo do kontakta prednjeg čeonog dijela tog vozila i njegovog desnog koljena, te da je zbog toga pao preko haube vozila i udario licem.Međutim odbrana okrivljenog da se predmetnom prilikom kretao brzinom od oko 5 km/h, opovrgnuta je nalazom I mišljenjem vještaka saobraćajne struke, </span><span class="span1">da se vozilo “Renault Megane”  registarskih oznaka </span><span class="span1">PG DP...</span><span class="span1"> kojim je upravljao okrivljeni </span><span class="span1">M.N.</span><span class="span1">  u momentu kontakta sa pješakom kretalo brzinom od oko 16,32 km/h, te da je vozač vozila Renault Megane” </span><span class="span1">PG DP...</span><span class="span1"> je po vještaku, imao vremensko-prostornih uslova da zaustavi vozilo prije linije kretanja pješaka, jer je zaustavni put kraći od rastojanja sa kojeg je vozač imao uslova da uoči pješaka, te se takav način upravljanja vozilom od strane vozača vozila “Renault Megane” </span><span class="span1">PG DP...</span><span class="span1">  smatra greškom i jedinim  i osnovnim uzrokom nastanka predmetne saobraćajne nezgode, dok kod pješaka nema elemenata koji su uticali na nastanak predmetne saobraćajne nezgode.Ovakav nalaz i mišljenje vještaka saobraćajne struke sud je cijenio kao jasan, stručan, precizan, i baziran na pravilima struke, pa ga je kao takvog i prihvatio, poklonivši mu svoju punu vjeru.Da je oštećeni </span><span class="span1">I.S.</span><span class="span1"> u predmetnoj saobraćajnoj nezgodi zadobio povrede u vidu nagnječenja i oguljotine kože u predjelu lijeve šake, nagnječenja i oguljotine kože u predjelu lijevog koljena, nagnječenja i oguljotine kože u predjelu desne potkoljenice, a koje povrede u vrijeme nanošenja predstavljaju kako pojedinačno, tako i u svom ukupnom djelovanju, laku tjelesnu povredu, sud je utvrdio iz nalaza i mišljenja vještaka medicinske struke dr.Nikolić Krsta, kojeg je sud cijenio kao jasan, stručan, precizan i baziran na pravilima medicinske nauke.</span>
</p>
<p>&nbsp;</p>
<p>
<span class="span1">Pravno kvalifikujući utvrđeno činjenično stanje, Sud nalazi da su se u</span><span class="span1"> naprijed preduzetim radnjama okrivljenog, ostvarili svi subjektivni i objektivni elementi bića krivičnog djela ugrožavanje javnog saobraćaja iz čl. 339 st.3 u vezi st.1 Krivičnog zakonika.</span><span class="span1"> Cijeneći subjektivni odnos okrivljenog prema izvršenom krivičnom djelu, Ovaj sud nalazi da </span><span class="span1">je okrivljeni postupao iz svjesnog nehata, odnosno, bio je svjestan da svojom nepropisnom vožnjom može ugroziti javni saobraćaj i prouzrokovati zabranjenu posljedicu, ali je olako držao da do toga neće doći ili da će to moći spriječiti.</span>
</p>
<p>&nbsp;</p>
<p>
<span class="span1">Sud je cijenio sve okolnosti predviđene čl. 42 Krivičnog zakonika, prilikom izbora krivične sankcije, u odsustvu otežavajućih okolnosti,  kao olakšavajuće  okolnosti na strani okrivljenog cijenio njegove lične i porodične  prilike, činjenicu da se radi o ocu dvoje djece, njegovo loše imovno stanje, stav oštećenog koji se nije pridružio krivičnom gonjenju i nije postavio imovinsko-pravni zahtjev, a posebno njegovu raniju neosuđivanost,</span><span class="span1"> koja ukazuje da se radi o osobi neporočnog vladanja, koja nije sklona vršenju krivičnih djela</span><span class="span1">, pa je sud imajući u vidu navedene okolnosti i njihov međusobni odnos istom najprije utvrdio kaznu zatvora u trajanju od 30 (trideset) dana, a zatim, </span><span class="span1">nalazeći da radi krivično-pravne zaštite nije neophodno da okrivljeni kaznu zatvora utvrđenu izrekom ove presude i efektivno izdržava, istu uslovio sa rokom provjere u trajanju od 1 (jedne) godine, čime će se, po nalaženju Suda u dovoljnoj mjeri uticati na okrivljenog da ubuduće ne vrši krivična djela i istom će u cjelosti biti ostvarena svrha izricanja uslovne osude iz čl. 52 Krivičnog zakonika, a u okviru opšte svrhe izricanja krivičnih sankcija iz čl. 4 st.2 Krivičnog zakonika.</span>
</p>
<p>&nbsp;</p>
<p>
<span class="span1">Odluku o troškovima krivičnog postupka Sud je donio primjenom odredbi čl. 226, 227 i 229 ZKP-a, u ukupnom iznosu od 143,00 eura,  a koji troškovi  se odnose na </span><span class="span1">troškove vještačenja stalnog sudskog vještaka saobraćajne struke u iznosu od 82,50 €, na troškove vještačenja stalnog sudskog vještaka medicinske struke u iznosu od 60,50 €,  te </span><span class="span1">sudski paušal u iznosu od 50,00 €, koji je odmjeren shodno dužini trajanja postupka, složenosti predmeta i imovinskim prilikama okrivljenog.</span>
</p>
<p>&nbsp;</p>
<p>
<span class="span1">Na osnovu izloženog, a u smislu čl. 374 ZKP-a, odlučeno je kao u izreci.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana, 09.12.2013 godine</span>
</p>
<p>&nbsp;</p>
<p>
<span class="span1">        ZAPISNIČAR,                                                                                       SUDIJA,</span>
</p>
<p>
<span class="span1">        Radetić Lidija,s.r.</span><span class="span1"></span><span class="span1">                                       Larisa Mijušković-Stamatović,s.r.</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA : </span>
</p>
<p>
<span class="span1">Protiv ove presude može se izjaviti</span>
</p>
<p>
<span class="span1">žalba u roku od 8 (osam) dana od</span>
</p>
<p>
<span class="span1">dana prijema pismenog otpravka iste </span>
</p>
<p>
<span class="span1">Višem sudu u Podgorici,a preko ovog suda.</span>
</p>
<p>&nbsp;</p>
<p>
<span class="span1">                                                   ZTO: Radetić Lidija</span>
</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.2in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Calibri;font-size:11pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
.s1{font-style:italic;}
</style>
<meta content="mitar.mirovic" name="author">
</head>
<body class="b1 b2">
<p class="p1">
<span>                                                                                                         K.br. 129/14</span>
</p>
<p class="p2">
<!--Image link to '0.png' can be here-->
</p>
<p class="p3"></p>
<p class="p3">
<span>U IME CRNE GORE</span>
</p>
<p class="p3"></p>
<p class="p4">
<span>	OSNOVNI SUD U ULCINJU, kao prvostepeni krivični, sudija mr Sanja Mirović, uz učešće namještenika suda Škrelja Milene, kao zapisničara, u krivičnom predmetu protiv okrivljenog M.S. iz Ulcinja, koga brani S. G., advokat iz U. zbog krivičnog djela teško djelo protiv bezbjednosti javnog saobraćaja iz čl. 348 st. 3 u vezi čl.339 st.3 u vezi st.1 Krivičnog zakonika Crne Gore,odlučujući po optužnom predlogu Osnovnog državnog tužilaštva u Ulcinju Kt.br.167/14 od 18.09.2014.godine, nakon održanog glavnog i javnog pretresa dana 11.02.2015.god. u prisustvu zastupnika optužbe savjetnika Osnovnog državnog tužilaštva F. R.,okrivljenog i njegovog branioca, donio je i istog dana javno objavio</span>
</p>
<p class="p4"></p>
<p class="p4"></p>
<p class="p3">
<span>P R E S U D U</span>
</p>
<p class="p3"></p>
<p class="p3"></p>
<p class="p4">
<span>	Okrivljeni M.S., JMBG  xxxxxxxxx  od oca T. i majke Š., rođene M., rođenog xxxxxx god. u B., sa prebivalištem u U., N. M. xx br. x, oženjen - otac dvoje maloljetne djece, pismen, sa završenom srednjom školom, zaposlen kao komunalni inspektor u Opštini Ulcinj,srednjeg imovnog stanja, državljanin Crne Gore,neosuđivan</span>
</p>
<p class="p4"></p>
<p class="p4">
<span>	Na osnovu čl. 373 tač. 2 Zakonika o krivičnom postupku</span>
</p>
<p class="p4"></p>
<p class="p3">
<span>OSLOBAĐA SE OD OPTUŽBE</span>
</p>
<p class="p4"></p>
<p class="p4">
<span>	Da je dana 27.06.2014.god. oko 15 časova, na bulevaru „T.“ u U. ,krećući se iz pravca V.p. u pravcu Ulcinja,upravljajući u saobraćaju PMV marke "O." reg.oznaka xxxxxxx, ne pridržavajućih se saobraćajnih propisa ugrozio saobraćaj i doveo u opasnost život oštećene M .M. iz U., svjestan da svojom radnjom može učiniti djelo, olako držeći da do toga neće doći ili da će to moći spriječiti, na način što je suprotno odredbi čl. 17 st. 1 Zakona o bezbjednosti saobraćaja na putevima nije obratio pažnju na pješaka - oštećenu M .M. koja je u tom trenutku prelazila kolovoz desne saobraćajne trake desne kolovozne trake bulevara, gledano iz smjera kretanja vozila, te je zakasnio u reakciji na preduzimanju radnji kako bi propustio pješaka da bezbjedno pređe preko kolovoza, iako je imao dovoljno prostorno vremenskih mogućnosti da pješaka uoči blagovremeno i da svoje vozilo zaustavi prije mjesta kontakta sa pješakom, usljed čega je prednjim lijevim krajem svog vozila, na udaljenosti od 1.5 metara od razdjelnog ostrva, ostvario kontakt sa tjelom oštećene, usled čega je pješak - oštećena M .M. zadobila tešku tjelesnu povredu u vidu potresa mozga, sa nagnječenjem vrata i slabinskog dijela leđa,</span>
</p>
<p class="p4"></p>
<p class="p4">
<span>	-čime bi izvršio krivično djelo teško djelo protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika Crne Gore</span>
</p>
<p class="p4"></p>
<p class="p4">
<span>	-jer nije dokazano da je izvršio krivično djelo za koje se tereti.</span>
</p>
<p class="p4"></p>
<p class="p4">
<span>	Troškovi krivičnog postupka u iznosu od 591,25 eura padaju na teret budžetskih sredstava  suda shodno čl. 230 st.1 Zakonika o krivičnom postupku,dok će o troškovima branioca sud odlučiti posebnim rješenjem. </span>
</p>
<p class="p4">
<span>	</span>
</p>
<p class="p3">
<span>O b r a z l o ž e n j e</span>
</p>
<p class="p3"></p>
<p class="p4">
<span>	Optužnim predlogom Osnovnog državnog tužilaštva u Ulcinju Kt.b 167/14 od 18.09.2014.godine okrivljenom M.S. je stavljeno na teret izvršenje krivičnog djela teško djelo protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika CG činjenično bliže opisano u izreci presude. Zastupnik optužbe je do završetka glavnog pretresa ostao pri podnijetom optužnom predlogu i u završnoj rječi je predložio sudu da okrivljenog oglasi krivim i osudi po zakonu.</span>
</p>
<p class="p4"></p>
<p class="p4">
<span>	Okrivljeni M.S. je negirao izvršenje krivičnog djela za koje se tereti i  u svojoj odbrani izjavio da se dana 27.06.2014.god. oko 15h, kretao se iz pravca V. p. u pravcu U., bul. T. Krećući se brzinom od 40-50 km/h primjetio je dvije osobe kako prelaze bulevar, sa njegove lijeve strane, a zaustavile su se na zelenom pojasu sa njegove lijeve strane, pošto su prethodno prešle dvije kolovozne trake za kretanje vozila u suprotnom smjeru. Na ovom mjestu ne postoji pješački prelaz, tzv. zebra. Jedna žena je zatim pokušala da pređe i ovaj dio bulevara kojim se on kretao, ali ju je ova druga žena povukla za ruku, spriječavajući je da nastavi prelazak ovog dijela bulevara kojim se on kretao. Zbog toga je prikočio i upozorio je dva puta zvukom sirene, da ne prelazi ulicu. Nastavio je kretanje misleći da ova osoba više neće pokušati da pređe ulicu, da bi ona zatim na 2 – 3 m iskočila ispred njegovog vozila, zbog čega je isti naglo skrenuo u desno da bi izbjegao da udari pješaka, te je desnom stranom svog vozila udario u ivičnjak a zatim je ušao u jarak pored puta, ugrožavajući pri tome svoj život. Uopšte nije ostvario kontakt sa pješakom. Tražio je da ga sud oslobodi optužbe.</span>
</p>
<p class="p4"></p>
<p class="p4">
<span>	Branilac okrivljenog u završnoj rječi je izjavio da iz iskaza odbrane okrivljenog koje se u većini i velikim djelom podudara sa iskazom svjedoka L.A., a dijelom i iskaza svjedoka oštećene nesporno proizilazi da prilikom konkretnog događaja nije bilo kontakta između njegovog branjenika kojim je upravljao pmv kritičnog događaja i svjedoka oštećene. Prednje potvrđuju i nalazi vještaka dr R. koji nalaz je dat po pravima struke. Nalaz je jasan, nedvosmislen, precizan a dijelom čak i znatnom djelu potvrđuje odbranu okrivljenog. Kod takvog stanja stvari pa i djelom iz nalaza vještaka saobraćajne struke nesporno proizilazi da se njegov branjenik kretao ispod dozvoljene brzine kretanja, da je i kod iznenađujućeg faktora refleksno usmjerio auto u suprotnom pravcu od svjedoka oštećene, što se potvrđuje i oštećenjima na vozilu kojim je isti upravljao. Sve ovo ukazuje da njegov branjenik nije počinio djelo za koje se tereti. Predložio je sudu da istog oslobodi i tražio je troškove postupka po AT-u.</span>
</p>
<p class="p4"></p>
<p class="p4">
<span>	Sud je dokaznom postupku izveo sljedeće dokaze: saslušao oštećenu M .M., svjedoka L.A., pročitao zapisnik o uviđaju OB Ulcinj br.70/14 od 03.07.2014.god., nalaz i mišljenje vještaka saobraćajne struke ing M. Š. od septembra 2014.god., nalaz i mišljenje vještaka medicinske struke Dr S. H. od 07.09.2014.god.,saslušao navedenog vještaka na glavnom pretresu dana 01.12.2014.god., nalaz i mišljenje vještaka medicinske struke Dr. N. R. od 03.02.2015.god.,saslušao oba vještaka na pretresu 11.02.2015.god.  i izvršio uvid u skicu lica mjesta.</span>
</p>
<p class="p4"></p>
<p class="p4">
<span>	Oštećena M .M. u svom iskazu dat pred ovlašćenim tužiocem na zapisnik Kt.br. 167/14 od 05.09.2014.god. je izjavila da je dana 27.06.2014.god. oko 15h nalazila se na bul.T., tačnije kod megamarketa „K.“, a namjeravala je da pređe bulevar kako bi posjetila jednu komšiju kome se kuća nalazi preko puta „K.“. Nakon što je prešla prvi dio bulevara, te stigla na zemljanu površinu koja dijeli bulevar za kretanje u dva pravca, primjetila je da iz pravca V.p. nailazi jedno vozilo koje je bilo udaljeno nekih 50-100m, a kretalo se velikom brzinom. kako je isto po njoj bilo dosta daleko smatrala je da će moći da pređe bulevar prije njega, te je stupila na kolovoz kojim se kreću vozila iz pravca V.p. put U., prešla prvu kolovoznu traku i nastavila dalje kretanje preko druge kolovozne trake kada ga je vozilo koje je naišlo iz pravca V. p. udarilo u leđa i odbacilo nekih 5m naprijed, a od kog udarca je pala na asfalt i izgubila svijest. Ne sjeća se ničega šta se dalje desilo, a dok su je kola hitne pomoći sa lica mjesta vozila u Dom zdravlja se osvjestila. Kada je prelazila bulevar sa njom nije bio niko, ali je primjetila da je kod marketa „K.“ bila jedna žena koja nije prelazila bulevar. </span>
</p>
<p class="p4"></p>
<p class="p5">
<span>Ista je pred sudom na glavnom pretresu izjavila da je kritičnog dana na bul. „T.“ zajedno sa još jednom djevojkom prešla prvi dio kolovoza bezbjedno, ta su nakon toga stale na zamljano - zeleno proširenje i pogledale u pravcu V.p. da li nailazi vozilo. Jedno vozilo je prošlo ali je vidjela da nailazi još jedno ali kako je isto bilo udaljeno nekih stotinak metara, mislila je da će bezbjedno moći da pređe kolovoznu traku i da bezbjedno stigne kod komšije koji živi preko puta marketa K.. Ova ženska osoba se zove A.L. i ista živi baš preko puta marketa K.. Ona mu je rekla "stani", ona je stala a ista je krenula preko kolovoza jer je mislila da će uspjeti da isti pređe. Brže je hodala gotovo pretrčala kolovoz, odnosno namjeravala da isti pređe kada je u jednom momentu izgubila svijest a povratila se tek u kolima hitne pomoći. Nije mogla da se izjasni gdje niti kako ga je vozilo udarilo, bol je osjećala u predjelu krstiju, stomaka a najviše glave i to potiljčanog i zadnjeg djela glave. To je vjerovatno posledica pada na kolovozu. Ogrebotinu je imala u predjelu desnog lakta gdje je primjetila da joj ide krv. Nije čula zvuk sirene. Na pitanje suda da pojasni razliku zašto je pred ovlašćenim tužiocem izjavila da niko nije bio snjom kada se prelazili bulevar, ista je navela da je i tada rekla da je bila ova cura a kako je tumač preveo sa albanskog ne zna. Nije se pridružila krivičnom gonjenju niti je postavila odštetni zahtjev.</span>
</p>
<p class="p4"></p>
<p class="p4">
<span>	Svjedok L.A. je izjavila da kritičnog dana je izašla iz kombi vozila u bul. „T.“ i namjeravala da ode kući koja se nalazi preko puta prodavnice „K.“, vidjela je oštećenu Lj. M. koju iz viđenja poznaje. Prešla je dio bulevara, stala je na zelenom pješačkom ostrvu kako bi se uvjerila da li iz pravca V.p. ima vozila. Vidjela je da iz pravca V.p. nailazi više vozila pa je procjenila da ne može bezbjedno da pređe kolovoznu traku i zbog toga je ostala na zelenom pješačkom ostrvu. Iznenada je vidjela sa njene lijeve strane kako je M. namjerila da pređe i ovu kolovoznu traku. Počela je prelaziti normalnim hodom a zatim vjerovatno kada je uvidjela da isti tako neće bezbjedno preći počela da trči. Tada je  ona vidjela jedno sivo vozilo koje je skrenulo sa puta u mandarine sa desne strane, okrenula se ka oštećenoj i vidjela je da je kako čuči na kolovoznoj traci bliže desnoj ivici kolovoza. Ista joj se primakla, oštećena je bila svjesna, nešto je govorila pa kako je vidjela da se njoj primiču vozač auta koji je izašao iz vozila i neki radnici ista je otišla kod komšije da pozove hitnu pomoć. Više se nije vraćala na lice mjesta. Kako je bila gužva jer je bila turistička sezona ne može se sjetiti da li je čula zvučni signal - sirenu kod ovog vozila. Škripcu kočnica nije čula. Kada je uočila vozilo sive boje, kojim je kako se kasnije ispostavilo upravljao okrivljeni isto je bilo udaljeno od nje 15 – tak metara. To vozilo kretalo se na desnoj sporoj kolovoznoj traci. Ovo vozilo prolazi pored nje dok se ona nalazi na pješačkom ostrvu i odmah skreće u desno. Kontakt vozila i oštećene nije vidjela. Nikakav udarac nije čula. Nije čula niti da je oštećena vrisnula. Ona je stekla utisak da kolovoz sama bezbjedno ne može prijeći zbog broja vozila, i blizine na kojoj su se nalazili  te činjenice da su se prema njenoj procjeni malo bže kretali. </span>
</p>
<p class="p4"></p>
<p class="p4">
<span>	Iz zapisnika o uviđaju OB Ulcinj br. 70/14 od 03.07.2014.god., proizilazi da saobraćajna nezgoda se dogodila na reg.putu Ulcinj na bul. T. u neposrednoj blizini mjesta gdje se izgrađuje nova benzinska pumpa. Širina kolovoza iznosi 6.40m. Na licu mjesta nije bilo tragova kočenja i zanošenja vozila. Brzina kretanja iz oba smjera ograničena je do 50km/h. Da su u ovoj saobraćajnoj nezgodi učestvovalo M.S. koji je upravljao PMV marke O. i pješak Lj. M.. Na navedenom dijelu nema obilježenog pješačkog prelaza. Na zapisniku su konstantovana i oštećenja na PMV marke Opel. Na vozilu su konstatovana  oštećenja: prednji lijevi preumatik pocijepan, lijeva felga oštećena i moguča unutrašnja oštećenja. </span>
</p>
<p class="p4"></p>
<p class="p5">
<span>Uvidom u skicu lica mjesta saobraćajne nezgode, utvrđeno je da je ona u cjelosti u saglasnosti sa zapisnikom o uviđaju predmetne saobraćajne nezgode. </span>
</p>
<p class="p4"></p>
<p class="p4">
<span>	Iz nalaza i mišljenja vještaka saobraćajne struke M.Š. od septembra 2014.god., proizilazi da do ove nezgode je došlo prevashodno zbog propusta u kretanju pješaka i djelom usled propusta u vožnji od strane vozača putničkog motornog vozila marke "O. A." reg. oznake xxxxxxx. Pješak je prelazio kolovoz bul."T." na mjesto gdje ne postoji obilježeni pješački prelaz, te nije ustupio prvenstvo prolaza kritičnim potezom ulice vozaču koji je upravljao putničkim motornim vozilom marke "O.A." reg.oznake xxxxxxx, a ovo prelaženje je obavio u odsustvu adekvatne pažnje posebno kada je stupio na kolovoz desne saobraćajne trake desne kolovozne trake bulevara, smjera kretanja vozila i to u trenutku kada se vozilo nalazilo na kritičnoj udaljenosti od pješaka, što je dovelo do fizičkog kontakta bočne lijeve regije školjke vozila i pješaka na prostoru desne strane kolovoza kojom prilikom je pješak zadobio tjelesne povrede. Vozač putničkog motornog vozila marke "O.A." reg.oznake  xxxxxxx nije obratio adekvatnu pažnju prema pješaku, koji je prelazio kolovoz bulevara od lijeve prema desnoj ivici saobraćajnice, desne kolovozne trake, smjera kretanja vozila, te nije blagovremeno reagovao u pravcu zaustavljanja vozila kada je mogao da predvidi potencijalnu opasnost koje je rezultirala iz načina i smjera kretanja pješaka, što je dovelo do fizičkog kontakta bočne lijeve regije vozila i pješaka na prostoru desne saobraćajne trake, desne kolovozne trake, smjera kretanja vozila, prije pronađenih tragova krvi, nakon čega je vozač sa vozilom skrenuo van kolovoza po desnoj strani puta. Ovom prilikom pješak je zadobio tjelesne povrede a na vozilu je nastupila materijana šteta.  </span>
</p>
<p class="p4"></p>
<p class="p4">
<span>	Iz nalaza i mišljenje vještaka medicinske struke dr H. S. od 07.09.2014.god., proizilazi da M .M. je dana 27.06.2014.god., zadobila povrede u vidu potres mozga, nagnječenja vrata i slabinskog dijela leđa. Povrede su nastale udarom tupe sile u pokretu (automobila). Povrede u vidu nagnječenja vrata i slabinskog dijela leđa se kvalifikuju kao lake, a potrez mozga je sam za sebe teška tjelesna povreda pa se povrede koje je zadobila M .M. zbirno kvalifikuju kao teška tjelesna povreda. Iz dopune istog nalaza od 01.12.2014.god. proizilazi da vozilo je moglo da zakači pješaka, a da pješak onda uslijed pada zadobije povrede. Da je vozilo zakačilo pješaka povrede su u principu vidljive, ali nemoraju biti. Moguće je da bez vidljivih povreda auto zakači pješaka jer kontakt vozila i pješaka može biti preko obuće i sl. Moguće je da je došlo do kontakta između vozila i pješaka okrznučem preko obuće i sl. a povrede su nastale udarom u čvrstu podlogu. A kako je vozilo vozilo 37km/h moguće je da i pri toj brzini bude okrznuto a da povreda ne bude vidljiva. </span>
</p>
<p class="p4"></p>
<p class="p4">
<span>	Iz saslušanja navedenog vještaka na glavnom pretresu 01.12.2014. godine, proizilazi da je Lj. M. na osnovu otpusne liste sa epikrizom br. 3803/14 izdate sa hiruškog odeljenja bolnice u Baru u periodu 27.06. do 04.07.2014. godine, zbog potresa mozga, nagnječenje slabine i karlice i traumatskog nagnječenja gornjeg dijela vrata. U otpusnoj listi izmedju ostalog se navodi da je ista povredjena kao pješak nakon udara vozila. Vozilo je moglo da zakači pješaka a da pješak onda uslijed pada zadobije ove povrede. Kada vozilo zakači pješaka povrede su u principu vidljive ali ne moraju biti a moguče je da bez vidljivih povreda vozilo zakači pješaka a da se kontakt ostvari preko obuće,, odjeće i sl. Zato je moguče da su povrede nastale udarom od čvrstu podlogu nakon pada pješaka. Sobzirom na brzinu kojom se vozilo kretalo (37 km/h) moguče je da je pri toj brzini pješak bude okrznut a da povreda ne bude vidljiva. </span>
</p>
<p class="p4"></p>
<p class="p4">
<span>	Kako su okrivljeni njegov branilac prigovorili ovakvom nalazu vještaka datom na glavnom pretresu, kao i onom datom u postupku izvidjaja sud je imajući u vidu njihove primjedbe vještačenje povjerio drugom vještaku medicinske struke dr N. R.. </span>
</p>
<p class="p4"></p>
<p class="p4">
<span>	Iz nalaza i mišljenja vještaka medicinske struke dr N. R. od 03.02.2015.god. proizilazi da: 1a.povrede kao što je nagnječenje u krsno slabinskom predjelu i nagnječenje u predjelu vrata su postavljene nedovoljno kritički, bez opisane bilo koje povrede spolja na koži (nagnječenje predstavlja spreg oguljotine i krvnog podliva), već samo na osnovu subjektivnog simptoma bolne osjetljivosti u tim predjelima, te se kao takve ove dijagnoze povreda ne mogu prihvatiti i dalje sudskomedicinksi elaborirati, a što ne isključuju mogućnost dejstva sile u tim predjelima tijela (moguće i mehanizmom pada i udara o tvrdu podlogu), ali sile koja nije bila dovoljnog intenziteta da dovede do nastanka spoljašnjih povreda. Štaviše, i sama oštećena navodi da spolja na koži nije imala podlive, već samo oljugotinu u predjelu lakta koja je krvarila. 1b. Potres mozga je takođe postavljena nedovoljno kritički, samo na osnovu kazivanja oštećene da je izgubila svijest a da se ne sjeća određenog perioda nakon nezgode, bez ijednog objektivno medicinki ustanovljenog pokazatelja poremećaja neurovegetativnih funkcija koji uvjek prate potres mozga i bez ijedne opisane povrede spolja na koži glave, tako da se ni ova dijagnoza ne može prihvatiti i dalje sudskomedicinski elaborirati. Potres mozga je dijagnoza koju u principu postavlja ljekar koji prvi put izvrši pregled pacijenta, a u konkretnom slučaju oštećena je prvo pregledana od strane ljekara hitne medicinske pomoći u U. iz  čijeg izvještaja se ne dobija niti jedan podatak o mogućem potresu mozga, a kao razlog transporta u Opštu bolnicu u B. ispravno je navedena potreba za rentgenskim snimanjem zbog bolova u predjelu glave i u slabinskom predjelu. Nadalje, iskazi drugih aktera ovog događaja - okrivljenog i svjedoka L.A., ne idu u prilog postojanja ove povrede. 2.S obzirom da je na skici lica mjesta pod tačkom 2 opisan trag krvi, te kako nijedna od povreda(nagnječenje u krsno alabinskom predjelu, nagnječenje vrata i potres mozga) navedenih u medicinskoj dokumentaciji nije mogla da ostavi takav trag , to je veoma izvjesno da je oštećena zadobila povredu koju sama navodi u svojoj izjavi na glavnom pretresu od 27.10.2014.god. (a koja nije navedena u medicinskoj dokumetaciji) i to u vidu dublje oguljotine ili eventualno rane razderine u predjelu desnog lakta, a koja je mogla nastati takođe prilikom pada i udara o tvrdu i neravnu podlogu i ista, ukoliko je postojala, u vrijeme nanošenja se kvalifikuje kao laka tjelesna povreda. 3. Na osnovu raspoloživih podataka iz spisa predmeta, sa sudskomedicinskog aspekta je moguće da je oštećena zadobila samo povredu u predjelu desnog lakta, te takođe uzimajući u obzir da je mehanička sila mogla djelovati i u predjelu glave (potiljačno) i u predjelu vrata, i u krsno slabinskom predjelu gdje je sve 	konstantovana bolna osjetljivost, vještak zaključuje da nijedan od ovih predjela tjela nije mogao biti mjesto primarnog kontakta tjela pješaka i predmetnog motornog vozila u okolnosti koju opisuju sve akteri ovog događaja - prelazak pješaka sa lijeve na desnu stranu kolovoza posmatrano u odnosu na smjer kretanja predmetnog vozila. Ovo posebno iz razloga što je na vozilu konstantovano samo oštećenje prednjeg lijevog točka (pneumatika i felge) bez ijednog drugog oštećenja ili makar brisotine. 4. Pri brzini kretanja vozila od 37km/h sasvim je sigurno da bi pregaženje stopala pneumatikom ili udarac nekim drugim dijelom vozila u predjelu potkoljenice ili eventualno butine pješaka, ostavio neku povredu (ili makar bolnu osjetljivost u tim predjelima) a što predstavlja tipična mjesta za ostvarivanje primarnog kontakta pješaka i motornog vozila prema datim okolnostima. Štaviše, da je oštećena zaista bila odbačena 5 metara, kako to ona navodi u svom iskazu pred ODT od 05.09.2014.god., sasvim sigurno bi zadobila mnogo teže povrede i sasvim sigurno bi tada na vozilu postojala oštećenja, tipično u predjelu veznog lima, prednjeg branika, farova, prednje maske, blatobrana, poklopca motora ili ostalih frontalnih djelova vozila. 5. Na osnovu svega nevedenog posebno zbog nepostojanja tipičnih povreda za primarni kontakt i nepostojanja tipičnih oštećenja na vozilu za primarni kontakt, nije moguće nesumnjivo zaključiti da je ostvaren kontakt tijela pješaka i predmetnog vozila. 6. Takođe nije moguće pouzdano ustanoviti ni razlog destabilizacije i eventualnog pada pješaka, a mogući razlozi su: a)naglo zaustavljanje pješaka pri brzom hodu usled prepada nailazećim vozilom i pada pješaka unatraške (na krsno slabinski predio, potiljačni predio i desni lakat), b)kontakt vozila sa ručnim prtljagom pješaka (torbe, kese ili drugi predmeti), c)kontakt vozila sa djelom garderobe i povlačenje za istu, d)pregaženje pneumatikom u predjelu spoljnjeg ruba obuće, bez zahvatanja dijela obuće koji pokriva stopalo, e)odgurivanje rukama od neki od bočnih djelova vozila u prolazu pored pješaka i pad pješaka unatraške i sl. </span>
</p>
<p class="p4"></p>
<p class="p4">
<span>	Kako su se mišljenja vještaka medicinske struke dr S. H. i dr N. R. razlikovala sud je shodno čl. 145 ZKP-a, vještake pozvao na glavni pretres održanom 11.02.2015. godine, na kojem su isti usaglasili svoje nalaze  te u konačnom zaključili da ne postoje povrede koje pouzdano mogu vezati za primarni kontakt tijela pješaka i vozila ali isto tako nisu mogli utvrditi ni razlog destabilizacije i eventualni pad pješaka a mogući razlozi za to bi bili naglo zaustavljanje pješaka pri brzom hodu uslijed prepada nailazećeg vozilom i pada pješaka unatraške, kontakt vozila sa ručnim prtljagom pješaka (torbe, kese ili drugi predmeti), kontakt vozila sa dijelom garderobe i povlaćenje sa istim i slično opisano pod tačkom 6 nalaza vještaka R. N..  U konačnom su saglasni da se kao konačno uzme mišljenje vještaka Dr N. R. od 03.02.2015.god.</span>
</p>
<p class="p4"></p>
<p class="p4">
<span>	Cijeneći navode optužbe i odbranu okrivljenog, te sve izvedene dokaze na glavnom pretresu, kako pojedinačno tako i u njihovoj međusobnoj povezanosti, sud nalazi da nije dokazano da je okrivljeni M.S. izvršio krivično djelo teško djelo protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika Crne Gore, koje mu se optužnim aktom stavlja na teret. </span>
</p>
<p class="p4"></p>
<p class="p4">
<span>	Izvedenim dokazima nijesu potvrđeni navodi optužbe. Analizom provedenih dokaza sud je utvrdio da se saobraćajna nezgoda dogodila dana 27.06.2014.god.,oko 15 časova, na bul. „T.“ u U., da je u okrivljeni u saobraćaju upravljao sa PMV marke "O." reg.oznaka xxxxxx iz pravca V.p. u pravcu U.,te da je oštećena u saobraćajnoj nezgodi učestvovala kao pješak jer je prelazila  kolovoz desne saobraćajne trake desne kolovozne trake bulevara, gledano iz smjera kretanja vozila. Nesporno je iz nalaza vještaka saobraćajne struke utvrdjeno da se okrivljeni kretao u granicama dozvoljene brzine. Iz zapisnika o uvidjaju kao i iz saglasnih kazivanja okrivljenog,oštećene i svjedoka L.A. utvrdjeno je da navedenom mjestu ne postoji obilježen pješački prelaz. Oba vještaka medicinske struke saglasna su da nijedna od povreda (nagnječenje u krsno alabinskom predjelu, nagnječenje vrata i potres mozga) navedenih u medicinskoj dokumentaciji nije mogla da ostavi trag u vidu krvi koji je pronađen na asfaltu prilikom uviđaja, te su vještaci zaključili da je veoma izvjesno da je oštećena zadobila jedinu vidnu povredu koju sama navodi u svojoj izjavi na glavnom pretresu od 27.10.2014.god. (a koja nije navedena u medicinskoj dokumetaciji) i to u vidu dublje oguljotine ili eventualno rane razderine u predjelu desnog lakta, a koja je mogla nastati  prilikom pada i udara o tvrdu i neravnu podlogu. Stoga je sa sudskomedicinskog aspekta moguće da je oštećena u predmetnoj nezgodi zadobila samo vidljivu povredu u predjelu desnog lakta ali na tijelu piješaka Lj. (rođene M.) M. nema mjesta primarnog kontakta tijela pješaka i predmetnog motornog vozila. Ova činjenica takođe je utvrdjena i imajući u vidu i da je na vozilu u zapisniku o uviđaju konstantovano samo oštećenje prednjeg lijevog točka (pneumatika i felge) bez ijednog drugog oštećenja ili makar brisotine koja bi prema nalaženju suda morala biti vidljiva da je do kontakta između vozila i pješaka zaista i došlo. Ova oštećenja na donjem dijelu vozila  nesumnjivo su posljedica prelaska vozila preko desne bankine prilikom skretanja sa kolovoza u cilju izbjegavanja kontakta sa pješakom. Dakle na vozilu nema oštećenja koja bi ukazivala da je pješak zahvaćen a na tijelu pješaka nema povreda koje bi ukazivale da je došlo do kontakta između pješaka i vozila. Povrede koje su kod oštećene konstatovane i od kojih je liječena (nagnječenje u krsno slabinskom predjelu, nagnječenje vrata i potres mozga) nastale su  mehanizmom pada i udara o tvrdu podlogu-asfalt. Na osnovu iskaza oštećene sud nije mogao utvrditi da li je do kontakta između nje i vozila uopšte i došlo, jer je oštećena u svom iskazu kod ODT-a kazala da je vozilo udarilo u leđa i odbacilo 5 metara unaprijed,koje tvrdnje su u potpunosti obesmišljene jasnim,preciznim i stručnim navodima iz nalaza vještaka Dr N. R. pod tačkom IV,dok se na pretresu izjasnila da se ne sjeća gdje ju je vozilo udarilo ali da je bolove osjećala u predjelu krstiju,stomaka i glave. Međutim mišljenjem vještaka dr N. R. otklonjena je svaka sumnja da su navedene povrede nastale primarnim kontaktom između vozila i pješaka,te da su one posljedica pada pješaka na asfalt,jer pri brzini kretanja vozila od 37 km/h (koju brzinu je utvrdio vještak saobraćajne struke a i okrivljeni je istakao da se kretao u granicama dozvoljene brzine koja na tom potezu puta iznosi 50 km/h) sasvim je sigurno da bi povrede pješaka bile mnogo teže i ozbiljnije da je do primarnog kontakta sa pješakom došlo, a da bi čak i pregaženje stopala pneumatikom preko obuće ili udarac nekim drugim dijelom vozila u predjelu potkoljenice ili eventualno butine pješaka, ostavio neku povredu (ili makar bolnu osjetljivost u tim predjelima).Na osnovu svega nevedenog posebno zbog nepostojanja tipičnih povreda za primarni kontakt i nepostojanja tipičnih oštećenja na vozilu za primarni kontakt, nije moguće nesumnjivo zaključiti da je ostvaren kontakt tijela pješaka i predmetnog vozila,a okrivljenom se optužnim aktom upravo stavlja na teret da je prednjim lijevim krajem svog vozila ostvario kontakt sa tijelom oštećene.Takođe tokom postupka nije bilo moguće pouzdano ustanoviti ni razlog destabilizacije i eventualnog pada pješaka, a mogući razlozi bi kako to vještak navodi bili naglo zaustavljanje pješaka pri brzom hodu usled prepada nailazećim vozilom i pada pješaka unatraške (na krsno slabinski predio, potiljačni predio i desni lakat),kontakt vozila sa ručnim prtljagom pješaka (torbe, kese ili drugi predmeti),kontakt vozila sa djelom garderobe i povlačenje za istu, d)pregaženje pneumatikom u predjelu spoljnjeg ruba obuće, bez zahvatanja dijela obuće koji pokriva stopalo,odgurivanje rukama od neki od bočnih djelova vozila u prolazu pored pješaka i pad pješaka unatraške i sl. Međutim, kako jedini svjedok nezgode-L.A.,čiji je iskaz sud cijenio kao jasan,objektivan i vjerodostojan nije vidjela trenutak pada oštećene na asfalt jer je u tom trenutku gledala u drugom pravcu,kako se oštećena ne sjeća da li je i gdje vozilo udarilo,te kako okrivljeni negira da je do kontakta došlo jer je skrenuo vozilom prije nego što je naišao na oštećenu van kolovoza,gdje je vozilo i pronađeno,sud u izvedenim dokazima nije našao dokaznog utemeljenja za optužni akt da bi isti ishodovao donošenjem osuđujuće presude. Ovo posebno i iz razloga što je i svjedok L.A. istakla da je u isto vrijeme kada i oštećena prelazila kolovoz te da se našla na zelenoj površini koja dijeli kolovozne trake u istom trenutku kada i oštećena,pa je ona procjenila da kolovoz bezbjedno ne može preći dok se oštećena najprije zaustavila a potom iznenada počela da pretrčava kolovoz,te tako nije ostavila okrivljenom vremena da blagovremeno reaguje,pa je stoga očigledno da je do nezgode došlo zbog propusta u kretanju pješaka-oštećene jer je oštećena pretrčavala kolovoz na mjestu koje nije obilježeno pješačkim prelazom,te je kolovoz prelazila u odsustvu pažnje kada se vozilo okrivljenog nalazilo na kritičnoj udaljenosti. Okrivljeni,za kojeg je stupanje pješaka na kolovoz na tom dijelu puta predstavljalo iznenadni faktor nije blagovremeno reagovao u pravcu zaustavljanja vozila,jer za to realno nije ni imao vremensko prostornih mogućnosti ali je ipak preduzeo reakciju u cilju izbjegavanja kontakta sa oštećenom i vozilom skrenuo u desno van kolovoza.         </span>
</p>
<p class="p4"></p>
<p class="p5">
<span>Dakle, imajući prednje u vidu sud je stao na stanovništvu da nije dokazano da je ponašanje okrivljenog prouzrokavalo nastanak saobraćajne nezgode niti da je isti svojim vozilom ostvario kontakt sa tijelom oštećene pa time da nije dokazano da su se u njegovim radnjama stekla bitna obilježja bića ovog krivičnog djela. </span>
</p>
<p class="p4"></p>
<p class="p4">
<span>	U ovom slučaju imajući u vidu utvrđene činjenice i izvedene dokaze, očigledno je da oni u tom pogledu nisu u dovoljnoj mjeri ubjedljivi, pa primjenom pravila </span><span class="s1">"in dubio pro reo"</span><span>, odnosno shodno čl. 3 st. 3 Zakonika o krivičnom postupku u kome je propisano da ako i nakon pribavljanja svih raspoloživih dokaza i njihovog izvođenja u krivičnom postupku ostane samo sumnja u pogledu postojanja nekog bitnog obilježja krivičnog djela ili u pogledu činjenice od kojih zavisi primjena neke odredbe Krivičnog ili Zakonika o krivičnom postupku, sud će donijeti odluku koja je povoljnija za okrivljenog. Naime, činjenica da je okrivljeni na gore opisani način izvršilac krivičnog djela ostala je potpuno nesumnjiva odnosno nije potpuno dokazana, pa sud mora uzeti kao da ona ne postoji i u toj sumnji presuditi u njegovu korist. </span>
</p>
<p class="p4"></p>
<p class="p4">
<span>	Dakle, imajući sve prednje u vidu, sud je na osnovu čl. 373 tač. 2 Zakonika o krivičnom postupku, okrivljenog oslobodio od optužbe jer nije dokazano da je izvršio krivično djelo za koje se optužuje. </span>
</p>
<p class="p4"></p>
<p class="p4">
<span>	Sud je cjenio i ostale dokaze, ali budući da je sud činjenično stanje utvrdio na način kako je to predhodno navedeno, našao je da su isti bez uticaja na drugačije presuđenje u ovoj krivičnoj pravnoj stvari. </span>
</p>
<p class="p4"></p>
<p class="p4">
<span>	Kako je sud okrivljenog oslobodio od optužbe, to je na osnovu čl. 230 st.1 Zakonika o krivičnom postupku odlučio da troškovi postupka u ukupnom iznosu od 591,25 eura koji se odnose na troškove vještačenja vještačenja za vještake saobraćajne i medicinske struke, padaju na teret budžetskih sredstava suda dok će o troškovima branioca sud odlučiti posebnim rješenjem. </span>
</p>
<p class="p4"></p>
<p class="p4">
<span>	Sa iznijetih razloga, odlučeno je kao u izreci presude. </span>
</p>
<p class="p4"></p>
<p class="p4"></p>
<p class="p3">
<span>OSNOVNI SUD U ULCINJU</span>
</p>
<p class="p3">
<span>Dana,11.02.2015.godine</span>
</p>
<p class="p3"></p>
<p class="p4"></p>
<p class="p4">
<span>                                                                                                     S U D I J A,	</span>
</p>
<p class="p4">
<span>                                                                                               Mr Sanja  Mirović </span>
</p>
<p class="p4"></p>
<p class="p4"></p>
<p class="p4">
<span>PRAVNA POUKA: Protiv ove presude može se izjaviti žalba Višem sudu u Podgorici a preko ovog suda, u roku od 8 dana od dana prijema prepisa iste.</span>
</p>
<p class="p4"></p>
<p class="p6"></p>


</body>
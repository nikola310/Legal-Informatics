<strong>OSNOVNI SUD U BERANAMA</strong><br>
<strong>K.br.14/10</strong><br>
&nbsp;<br>
&nbsp;
<div style="text-align: center;">
	<strong>U IME NARODA</strong></div>
&nbsp;<br>
&nbsp;<br>
Osnovni sud u Beranama, kao prvostepeni krivični, po sudiji pojedincu Ani Kenjić, uz sudjelovanje zapisničara Milanke Radenović, u krivičnom predmetu protiv okrivljenog <strong>A. S.</strong>, iz B., zbog krivičnog djela laka tjelesna povreda iz čl.152 st. 2 u vezi&nbsp; st. 1&nbsp; Krivičnog zakonika, po optužnom predlogu Osnovnog državnog tužilaštva u Beranama Kt.br.405/09 od 23. 12. 2009. godine, nakon održanog javnog glavnog pretresa, u prisustvu okrivljenog i oštećenog S. S, a u odsustvu uredno pozvanog&nbsp; zamjenika ODT-a Jadranke Mićović, donio je i javno objavio dana 23. 03. 2010.godine<br>
&nbsp;
<div style="text-align: center;">
	<strong>P R E S U D U</strong></div>
&nbsp;<br>
&nbsp;<br>
<strong>Okrivljeni A. S., </strong>od oca S. i majke V. rodjene I., rodjen ... godine u B., gdje je i stalno nastanjen u državljanin CG, nezaposlen, neoženjen, pismen, završio Srednju školu, vojsku služio 1996. godine u N., siromašnog imovnog stanja, osudjivan presudom Osnovnog suda Berane K.br. 264/96 od 10. 03. 1998. godine po čl. 145 st. 1 KZ RCG, na kaznu zatvora u trajanju od 3 (tri) mjeseca, osuda brisana,<br>
&nbsp;<br>
&nbsp;
<div style="text-align: center;">
	<strong>K r i v&nbsp; j e:</strong></div>
&nbsp;<br>
<strong>Što je:</strong><br>
&nbsp;<br>
Dana 04. 11. 2009. godine, oko 10,40 časova, na Buvljoj pijaci u B., lako tjelesno povrijedio oštećenog S. S., na način što ga je objema rukama odgurnuo, usled čega je oštećeni pao na asfaltnu podlogu, sredstvo podobno da tijelo teško povrijedi i zdravlje teško naruši, nanijevši mu pri tom povredu u vidu krvnog podliva veličine 2 x 2 cm u predjelu desnog lakatnog zgloba,<br>
&nbsp;<br>
- Čime je izvršio krivično djelo laka tjelesna povreda iz čl.152 st.2 u vezi st. 1 Krivičnog zakonika.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
- Pa mu sud za izvršeno krivično djelo, na osnovu navedenog zakonskog propisa, te primjenom čl. 32, 36, 42, 52, 53&nbsp; i&nbsp; 54 KZ, kao i primjenom čl. 364 ZKP-a<br>
&nbsp;<br>
<strong>I z r i č e </strong><br>
&nbsp;
<div style="text-align: center;">
	<strong>USLOVNU OSUDU</strong></div>
&nbsp;<br>
&nbsp;<br>
Kojom mu utvrđuje kaznu zatvora u trajanju od 2 ( dva ) mjeseca i istovremeno određuje da se ista neće izvršiti, ako osuđeni za vrijeme od 1 (jedne) godine, po pravosnažnosti presude, ne učini novo krivično djelo.<br>
&nbsp;<br>
Okrivljeni se obavezuje, da plati sudu troškove krivičnog postupka u iznosu od 110,00&nbsp; (jednastotinadeset) eura i paušal u iznosu od 30,00 ( trideset ) eura, sve u roku od 15 dana, po pravosnažnosti presude, pod prijetnjom prinudnog izvršenja.<br>
&nbsp;<br>
Imovinsko pravnog zahtjeva za naknadu štete nije bilo.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>O b r a z l o ž e nj e</strong><br>
&nbsp;<br>
Osnovno državno tužilaštvo u Beranama, podnijelo je optužni predlog&nbsp; Kt.br. 405/09 od 23. 12. 2009. godine, protiv okrivljenog A. S., zbog krivičnog djela laka tjelesna povreda iz čl. 152 st. 2 u vezi st. 1 KZ-a. Zastupnik javne optužbe, zamjenik ODT-a u B., Jadranka Mićović, nije pristupila na glavni pretres od 23. 03. 2010. godine, a uredno je pozvana, pa je sud isti održao i zaključio u njenom odsustvu na osnovu čl. 453 st. 1 ZKP-a.<br>
&nbsp;<br>
<strong>Oštećeni S.S.</strong>, u završnoj riječi, nije se pridružio krivičnom gonjenju protiv okrivljenog, niti je zadržao pravo, da imovinsko pravni zahtjev za naknadu štete ostvari u parnici.<br>
&nbsp;<br>
<strong>Okrivljeni A. S.</strong>, u svojoj odbrani, datoj tokom krivičnog postupka, naveo je da je negdje u novembru mjesecu prošle godine oštećeni vrijedjao njegovog oca, što je njemu prenio jedan čovjek, koji mu je kazao da mu maltretiraju oca i obzirom da je znao da to može da uradi samo oštećeni S., koji je njegovog oca često provocirao, pošao je do pijace i oštećenog zatekao kod tezge gdje je sjedio. Oštećeni je ustao sa stolice i obzirom da je znao da se radi o licu koje se često svadja, pomislio je da će da ga udari, pa ga je odgurnuo i u tome je i on pao preko njega. Oštećeni je pao preko plastične stolice, koja se slomila i čuo je da je tom prilikom udario glavom o letvu. Dodao je da je tom prilikom oštećeni zadobio ogrebotinu na malom prstu, jer je zakačio za žicu prilikom pada. Na pretresu je pojasnio da je oštećeni krenuo da ustane, kada ga je on gurnuo i prilikom pada oštećeni je i njega povukao, te su zajedno pali. U završnoj riječi je istakao da mu je žao što je došlo do predmetnog dogadjaja, morao je oca da odbrani, a sa oštećenim se izmirio i molio je&nbsp; sud da ga što blaže kazni.<br>
&nbsp;<br>
Radi pravilnog i zakonitog presuđenja ove krivično pravne stvari, sud je na glavnom pretresu, u dokaznom postupku, izveo sledeće dokaze: saslušao oštećenog S. S. i svjedoka D. K., pročitao izvještaje ljekara specijaliste JZU Opšte bolnice B. br. ... i&nbsp; br. ..., oba od 04. 11. 2009. godine&nbsp; i br. ..., sa rengenskim snimkom od 04. 11. 2009. godine, nalaze i mišljenja vještaka med. struke dr V. S. i dr J.&nbsp; N. date na zapisniku kod istražnog sudije Osnovnog suda u Beranama dana 21. 12. 2009. godine,&nbsp; kao i izvod iz KE za okrivljenog.<br>
&nbsp;<br>
Nakon sprovedenog dokaznog postupka, cijeneći navode optužbe, odbranu okrivljenog, te izvedene pobrojane dokaze, u smislu člana 17 i 360 ZKP-a, a dovodeći ih u vezu jedne sa drugim, sud je stao na stanovište, da su činjenice iz činjeničnog opisa izreke presude, u svemu dokazane i da je okrivljeni A. S.,&nbsp; izvršio krivično djelo, koje mu je optužnim predlogom stavljeno na teret, pa ga je oglasio krivim, jer nije bilo osnova koji bi isključivali postojanje krivičnog djela i krivice okrivljenog. Pri tome, sud je prihvatio odbranu okrivljenog da je odgurnuo oštećenog i u tom guranju je oštećeni pao zajedno sa stolicom na kojoj je sjedio, a okrivljeni je pao preko njega, obzirom da je to potvrdio svedok D. K.. Sud nije prihvatio navode oštećenog u dijelu da je okrivljeni njega udario stisnutom pesnicom, obzirom da njegovi navodi nijesu potkrijepljeni medicinskom dokumentacijom i nalazima i mišljenjima vještaka med. struke.<br>
&nbsp;<br>
Tako je na osnovu iskaza <strong>svjedoka D. K.</strong>, utvrdjeno da se predmetnog dana nalazio na buvljoj pijaci, gdje drži tezgu pored tezge oštećenog. Negdje oko 10 časova ujutru okrivljeni je došao do oštećenog, koji je sjedio za svojom tezgom, pitao ga „Šta će ti ova prepirka sa mojim ocem“, oštećeni mu je kazao da se ne miješa. U jednom trenutku je vidio da je okrivljeni odgurnuo oštećenog sa stolice i nakon toga se stvorila gužva oko njih. Na pretresu je dodao je da nije vidio da li je okrivljeni udarao nogama oštećenog, a vidio je da ga je gurnuo, kojom prilikom je oštećeni pao unazad, a plastična stolica pod njim se polomila i on je pao na beton.<br>
&nbsp;<br>
Sud je prihvatio iskaz ovog svedoka koji je cijenio kao iskren i vjerodostojan, a potkrijepljen je ostalim izvedenim dokazima.<br>
&nbsp;<br>
Na osnovu medicinske dokumentacije i nalaza i mišljenja vještaka V. S., utvrdjeno je da se oštećeni predmetnog dana javio ljekaru kojom prilikom je objektivizirana povreda u vidu krvnog podliva veličine 2x2 cm u predjelu desnog lakta. Sprovedena je radiološka dijagnoza i napravljen rengenski snimak lobanje, na kojem nisu uočena oštećenja koštanih struktura. U konkretnom slučaju radi se o lakoj tjelesnoj povredi, odnosno nagnječnoj povredi u predjelu desnog lakatnog zgloba, do koje je došlo dejstvom tupe mehaničke sile, najvjerovatnije padom od tvrdu podlogu.<br>
&nbsp;<br>
Takodje je na osnovu nalaza i mišljenja vještaka otorinolaringologa dr J.N., utvrdjeno da na osnovu med. dokumentacije kod oštećenog nisu konstatovani znakovi svežeg krvarenja na nos, te da je oštećeni otorinolaringološki zdrav, odnosno bez bolesti. Krvarenje, koje je pacijent anamnestički iznio moglo je biti izazvano udarom tupe mehaničke sile u predjelu nosa, ali ta sila nije bila toliko jaka da napravi prelom nosnih kostiju ili kostiju lica, a kvalifikuje se kao laka tjelesna povreda.<br>
&nbsp;<br>
Sud je prihvatio prednje dokaze, na osnovu kojih je utvrđeno da je oštećeni u predmetnom događaju zadobio jednu povredu i to krvni podliv veličine 2x2 cm u predjelu desnog lakatnog zgloba, koja povreda je mogla nastati od pada o tvrdu podlogu, dok se oštećeni žalio na krvarenje iz nosa, medjutim, prilikom pregleda od strane ljekara isto nije konstatovano.<br>
&nbsp;<br>
<strong>Oštećeni S. S.</strong>, u svojoj izjavi datoj tokom postupka, istakao je da je negdje u 11 mjesecu poremetio odnose sa okrivljenim, a predmetnog dana je sjedio na pijaci u B., na plastičnoj stolici i držao ruke u džepovima. Okrivljeni je prišao i počeo da ga vrijeđa, kazao mu je da se pomjeri, a okrivljeni ga je u jednom trenutku gurnuo u predjelu grudi i on je pao sa stolicom i udario glavom u postolje sa garderobom. Zadobio je i povredu kažiprsta lijeve ruke, a dok je ležao na asfaltnoj podlozi, okrivljeni ga udario nogom u predjelu koljena i brade. On je pokušao da ga uhvati za nogu, ali je okrivljeni pobjegao. Osjetio je nesvjesticu i nagon za povraćanje. Na pretresu je dodao da mu je okrivljeni prišao i pokušao da ga udari stisnutom pesnicom u predjelu glave, zakačio ga je u kosmatom dijelu glave, sa lijeve strane, iznad lijevog uva i tada su obojica pali na beton. Okrivljeni je pao preko njega , jer je zamahnuo stisnutom pesnicom i tom prilikom izgubio ravnotežu. Nakon što su pali, okrivljeni je pokušao koljenom da ga udari u predjelu brade, a on ga je uhvatio za nogu, ali ga nije zakačio.<br>
&nbsp;<br>
Sud je iskaz oštećenog prihvatio u dijelu da ga je okrivljeni gurnuo, dok je sjedio na stolici i da je tom prilikom pao, na asfalt, dok njegovo kazivanje, da ga je okrivljeni udario stisnutom pesnicom, sud nije prihvatio, jer nije potkrijepljeno, niti medicinskom dokumentacijom, niti nalazima sa mišljenjima vještaka med. struke.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
Pravnom analizom, naprijed utvrđenog činjeničnog stanja, sud je našao, da su se u opisanim radnjama okrivljenog A. S., stekla sva bitna obiležja bića krivičnog djela&nbsp; laka tjelesna povreda iz čl. 152 st. 2&nbsp; u vezi st. 1 KZ. Naime, tokom postupka, utvrđeno je da je na osnovu priznanja okrivljenog i iskaza svjedoka D. K., da je okrivljeni predmetnog dana na buvljoj pijaci u B., oštećenog S. S. odgurnuo, dok je sjedio na plastičnoj stolici, kojom prilikom je oštećeni pao na asfalt. Tom prilikom je zadobio povredu u vidu krvnog podliva veličine 2 x 2 cm u predjelu desnog lakatnog zgloba, a što je utvrđeno na osnovu medicinske dokumentacije i nalaza i mišljenja vještaka med. struke. Takođe je vještačenjem utvrđeno da se oštećeni žalio na krvarenje iz nosa, ali da prilikom pregleda znakovi svežeg krvarenje nijesu dijagnostifikovani. Oštećeni je na glavnom pretresu istakao, da je okrivljeni pokušao da ga udari stisnutom pesnicom u predjelu glave, da ga je zakačio u kosmatom dijelu glave i da su tada obojica pali na beton, što sud nije mogao prihvatiti, jer nije potkrijepljeno ni medicinskom dokumentacijom, ni nalazima i mišljenjima vještaka. Takođe je svjedok D. K., čiji iskaz je sud u potpunosti prihvatio,&nbsp; istakao da je okrivljeni odgurnuo oštećenog, usled čega je oštećeni pao na asfalt, a što je i okrivljeni priznao, te je stoga sud prihvatio odbranu okrivljenog, koju je cijenio kao iskrenu i logičnu. Na osnovu svega toga, nesumnjivo je utvrđeno da je okrivljeni izvršio krivično djelo koje mu se stavlja na teret. Okolnost da je događaju prethodila svađa oštećenog i oca okrivljenog, irelevantna je za činjenično utvrđenje. Sud je upodobio izreku presude utvrđenom činjeničnom stanju u čpogledu povrede nanesene oštećenom, ne dirajući pri tom u objektivni identitet optužbe i presude.<br>
&nbsp;<br>
Djelujući na opisani način, okrivljeni je postupao sa umišljajem, svjestan da gurajući&nbsp; oštećenog, isti može pasti na tvrdu podlogu koja je sredstvo podobno da tijelo teško povrijedi i zdravlje teško naruši i da na taj način kod istog mogu nastupiti povrede, te da time vrši krivično djelo, pa je i pored takve svijesti gurnuo oštećenog, kojom prilikom je isti pao na asfalt i zadobio povredu u vidu krvnog podliva veličine 2 x2 cm u predjelu desnog lakatnog zgloba, manifestujući time htenje za nastupanje zabranjene posledice.<br>
&nbsp;<br>
Prilikom odlučivanja o vrsti i visini krivične sankcije, koju u konkretnom slučaju treba primijeniti prema okrivljenom A. S., za izvršeno&nbsp; krivično djelo, sud je imao u vidu sve okolnosti iz čl.42 KZ. Tako je od olakšavajućih okolnosti, cijenio i uzeo u obzir, da je priznao izvršenje krivičnog djela, da je nezaposlen, siromašnog imovnog stanja, te da se oštećeni nije pridružio krivičnom gonjenju. Kao otežavajuću okolnost cijenio je da je okrivljeni u jednom navratu osuđivan, ali obzirom da je od ranije osuđivanosti prošlo više od 12 godina, te da se izmirio sa oštećenim, sud je mišljenja, da u konkretnom slučaju, ima uslova da se prema učiniocu, koji je kriv, ne primijeni kazna, smatrajući da to nije nužno, radi krivično pravne zaštite, već da se može očekivati da će upozorenje, uz prijetnju kaznom, dovoljno uticati na okrivljenog, da više ne vrši krivična djela. Zbog toga je sud, okrivljenom, na osnovu člana 53 i 54 KZ, utvrdio kaznu zatvora u trajanju od 2 ( dva ) mjeseca i istovremeno odredio, da se ista neće izvršiti, ako osuđeni za vrijeme od 1 (jedne) godine, po pravosnažnosti presude, ne izvrši novo krivično djelo. Sud je uvjerenja, da je izrečena krivična sankcija, srazmjerna težini izvršenog krivičnog djela i stepenu krivice okrivljenog, te da će se ovom mjerom upozorenja, u okviru opšte svrhe izricanja krivičnih sankcija propisane članom 4. st. 2. KZ-a, postići svrha kažnjavanja propisana čl. 32 istog zakona i svrha uslovne osude, propisana članom 52 KZ-a i da se osnovano može očekivati, da će upozorenje, uz prijetnju kaznom, dovoljno uticati na okrivljenog, da više ne vrši krivična djela.<br>
&nbsp;<br>
Odluka o troškovima krivičnog postupka, u iznosu od 110,00 eura, zasnovana je na odredbi člana 202 st. 1 ZKP-a i predstavlja izdatke, koje je sud imao, kao naknadu i nagradu vještacima medicinske struke, dok je paušalni iznos odmjeren, s obzirom na trajanje i složenost krivičnog postupka,&nbsp; te imovno stanje okrivljenog, shodno članu 199 st. 3 ZKP-a.<br>
&nbsp;<br>
Imovinsko pravnog zahtjeva za naknadu štete nije bilo.<br>
&nbsp;<br>
Sa izloženog odlučeno je kao u izreci presude.<br>
&nbsp;<br>
&nbsp;<br>
&nbsp;
<div style="text-align: center;">
	<strong>OSNOVNI SUD U BERANAMA</strong><br>
	<strong>Dana 23.03.2010.godine.</strong></div>
&nbsp;<br>
&nbsp;<br>
<strong>Zapisničar,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; S&nbsp; U&nbsp; D&nbsp; I&nbsp; J&nbsp; A,</strong><br>
<strong>Milanka Radenović&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;Ana Kenjić</strong><br>
&nbsp;<br>
&nbsp;<br>
<strong><u>PRAVNA POUKA:</u></strong><br>
Protiv ove presude, dozvoljena je žalba,<br>
u roku do 8&nbsp; ( osam ) dana, od dana prijema iste,<br>
Višem sudu u B. Polju, a preko ovog suda.<br>
&nbsp;<br>

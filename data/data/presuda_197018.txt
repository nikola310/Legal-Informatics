<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p>&nbsp;</p>
<p>&nbsp;</p>
<p style="text-align:right">
<span class="span1">    K.br. 80/15</span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">VIŠI SUD U P., kao prvostepeni krivični, u vijeću sastavljenom od sudije Vesne Moštrokol, kao predsjednika vijeća i sudija Miljane Pavlićević i Natalije Boričić, kao članova vijeća, uz učešće Sanje Radosavović, kao zapisničara, u krivičnom predmetu protiv optuženog V.M. iz P., koga po službenoj dužnosti brani A. V., advokat iz P., zbog krivičnog djela ubistvo u pokušaju iz čl.143 u vezi čl.20 Krivičnog zakonika Crne Gore i krivičnog djela ugrožavanje sigurnosti iz čl.168 st.1 Krivičnog zakonika Crne Gore, po optužnici Višeg državnog tužilaštva u P. Kt.br.64/15 od 17.09.2015. godine, koju je na glavnom pretresu zastupala Tatjana Begović, Državni tužilac VDT-a u P., nakon održanog usmenog, glavnog i javnog pretresa, započetog 16.11.2015.godine i završenog 30.05.2016.godine, u prisustvu zastupnika optužbe, optuženog i njegovog branioca, nakon tajnog vijećanja i glasanja, donio je 09.06.2016. godine i istog dana javno objavio</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Optuženi</span>
</p>
<p>&nbsp;</p>
<p>
<span class="span1">V.M., JMBG ..........., od oca K. i majke D. rodjene V., rodjen ......... godine u P., sa prebivalištem u P., ...., državljanin Crne Gore, po zanimanju automehaničar, zaposlen u preduzeću „C. k.“, oženjen, otac troje djece, od kojih je dvoje maloljetno, lošeg imovnog stanja, osudjivan presudama Osnovnog suda Podgorica K.br. 831/14 od 15.04.2015. </span><span class="span1">godine</span><span class="span1"> zbog krivičnog djela uništenje i oštećenje tudje stvari iz člana 253 stav 1 KZCG, na novčanu kaznu u iznosu od 800,00€; K.br. 932/13 od 25.02.2014. </span><span class="span1">godine</span><span class="span1"> zbog krivičnog djela laka tjelesna povreda iz člana 152 stav 2 u vezi stava 1 KZCG na 60 dana zatvora i K.br. 1047/07 od 28.01.2010. </span><span class="span1">godine</span><span class="span1"> zbog krivičnog djela teška tjelesna povreda iz člana 151 stav 1 KZ na kaznu zatvora u trajanju od 30 dana, u pritvoru od 22.06.2015. </span><span class="span1">godine</span><span class="span1"> do 30.06.2015. </span><span class="span1">godine</span><span class="span1">,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">K R I </span><span class="span1">V  J</span><span class="span1"> E</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 21.06.2015. godine, oko 21,00 čas u P., u ulici ....., na parking prostoru, s umišljajem pokušao da liši života oštećenu L.D. i ugrozio sigurnost oštećenog K.G., prijetnjom da će napasti na njegov život i tijelo, na način što je nakon što su oštećeni napustili stan u koji su došli po pozivu, radi pružanja medicinske pomoći, optuženi iako je bio svjestan da tako može lišiti života oštećenu L. i ugroziti sigurnost oštećenog K., pa je to i htio, uzeo kuhinjski nož i u trenutku kada se oštećena L. nalazila na stepeniku suvozačevog sjedišta službenog vozila Hitne medicinske pomoći trčeći sa nožem u ruci i vičući „ubiću vas, pobiću vas sve, zapamtio </span><span class="span1">sam kako izgledate, vi ćete mojoj ženi da priskačete u pomoć i da je branite od mene“, uputio se ka vozilu Hitne medicinske pomoći, nogom udario u poluotvorena vrata vozila, a zatim kada se oštećena nalazila na suvozačevom sjedištu vozila, kroz poluotvoren prozor, sa nožem u desnoj ruci, zamahnu u pravcu gornjeg dijela tijela i glave oštećene L., u kojem trenutku je oštećeni K.G.-medicinski tehničar, koji se u tom momentu nalazio na mjestu vozača, oštećenu povukao ka sebi, kojom prilikom se ista spustila na patos kombija kod mjenjača, i tako izbjegla udarac optuženog V.M., koji udarac je završio u gornjem dijelu naslona suvozačevog sjedišta, a optuženi je nastavio da zamahuje nožem u njenom pravcu, da bi u trenutku kada se isti uputio ka suprotnoj strani vozila, vratima vozača, gdje se nalazio oštećeni K., oštećena L. iskoristila momenat i napustila vozilo, a optuženi nastavljajući sa prijetnjama da će ih ubiti i da ih je zapamtio, u pravcu oštećenog K.G. mahao nožem kroz poluotvoreni prozor na vozačevim vratima i nožem udarao u komandnu tablu vozila,</span>
</p>
<p>&nbsp;</p>
<p>
<span class="span1">-čime je izvršio krivično djelo ubistvo u pokušaju iz člana 143 u vezi člana 20 Krivičnog zakonika Crne Gore i krivično djelo ugrožavanje sigurnosti izi člana 168 stav 1 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Pa mu sud primjenom citiranih zakonskih odredbi, te odredbi člana 3, 4, 5, 13, 15, 32, 36 i 42Krivičnog zakonika Crne Gore, a u odnosu na krivično djelo ubistvo u pokušaju iz člana 143 u vezi člana 20 Krivičnog zakonika Crne Gore i primjenom odredbi člana 45 i 46 Krivičnog zakonika Crne Gore, na osnovu člana 48 stav </span><span class="span1">1  Krivičnog</span><span class="span1"> zakonika Crne Gore,  prethodno u t v r dj u je:</span>
</p>
<p>&nbsp;</p>
<p>
<span class="span1">-za krivično djelo ubistvo u pokušaju iz člana 143 u vezi člana 20 Krivičnog zakonika Crne Gore kaznu zatvora u trajanju od 2 (dvije) godine,</span>
</p>
<p>&nbsp;</p>
<p>
<span class="span1">-za krivično djelo ugrožavanje sigurnosti izi člana 168 stav 1 Krivičnog zakonika Crne Gore kaznu zatvora u trajanju </span><span class="span1">od</span><span class="span1"> 2 (dva) mjeseca.</span>
</p>
<p>&nbsp;</p>
<p>
<span class="span1">Pa ga sud primjenom citiranih zakonskih odredbi, te odredbi člana 48 stav 2 tačka 2 i 51 Krivičnog zakonika Crne Gore, te odredbi člana 226, 229, 239 i 374 Zakonika o krivičnom postupku</span>
</p>
<p>&nbsp;</p>
<p style="text-align:center;">
<span class="span1">OSUDJUJE</span>
</p>
<p>&nbsp;</p>
<p>&nbsp;</p>
<p>
<span class="span1">Na jedinstvenu kaznu zatvora u trajanju </span><span class="span1">od</span><span class="span1"> 2 (dvije) godine i 1 (jedan) mjesec, u koju kaznu će mu se uračunati vrijeme provedeno u pritvoru od 22.06.2015. </span><span class="span1">godine</span><span class="span1"> do 30.06.2015. </span><span class="span1">godine</span><span class="span1">.</span>
</p>
<p>&nbsp;</p>
<p>
<span class="span1">Obavezuje se optuženi da na ime troškova krivičnog postupka, Budžetu Crne Gore, uplati novčani iznos od 258,50€ (dvestapedesetosam eura i pedeset centi), a na ime paušala iznos od 100,00€ (stoeura), sve u roku od 15 dana od pravosnažnosti presude, pod prijetnjom prinudnog izvršenja. </span>
</p>
<p>&nbsp;</p>
<p>
<span class="span1">Oštećeni L. D. i K.G. upućuju se </span><span class="span1">na</span><span class="span1"> parnični postupak, da u istom ostvare svoj imovinskopravni zahtjev.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnicom VDT-a u P. Kt.br.64/15 od 17.09.2015.godine optuženom V.M.u stavljeno je na teret da je izvršio krivično djelo ubistvo u pokušaju iz čl.143 u vezi čl. 20 Krivičnog zakonika Crne Gore i krivično djelo ugrožavanje sigurnosti iz čl.168 st.1 Krivičnog zakonika Crne Gore (KZCG). Zastupnik optužbe je u završnoj riječi istakla da ostaje pri podignutoj optužnici, obzirom da je tokom postupka dokazano da je okrivljeni izvršio krivična djela stavljena mu na teret, i predložila sudu da optuženog oglasi krivim i osudi po zakonu.</span>
</p>
<p>&nbsp;</p>
<p>
<span class="span1">Optuženi V.M. je u odbrani kod ODT-a u P. na zapisniku Kt.br.573/15 od 22.06.2015.godine izjavio da njegova supruga S. već duže vrijeme ima psihičkih problema, pa kako je izdao kuću na B., jer nigdje ne radi i nemaju od čega da žive, supruga i njihovo troje djece su prešli da žive kod njegove tašte na S. a.. Dana 21.06.2015.godine, oko 20,00 časova, pozvao ga je sin B. i rekao mu da njegovoj majci nije dobro, da je opet zapala u neku krizu, da jedva diše, te je on nakon toga odmah pošao kod njih. Sjedio je pored supruge koja je gledala u jednu tačku, a posle izvjesnog vremena u stan je ušla Hitna pomoć, i to medicinski tehničar i doktorica, koja je odmah pitala njegovu suprugu šta joj je, i po njegovom mišljenju je bila dosta napadna, da bi je nakon toga i medicinski tehničar drskim tonom pitao šta joj je, i da oni nemaju vremena da je čekaju svu noć. Tada je on ustao i krenuo prema tom licu, rekao mu da on ne može tako da se ponaša i da galami na njegovu suprugu, a ovaj je vjerovatno pomislio da hoće da ga udari, pa ga je odmah odgurnuo rukama, ne jako, od čega se on zapetljao na fotelju i pao preko iste.Zatim je ustao, krenuo prema tehničaru koji ga je udario pesnicom u predjelu brade po lijevoj strani, od koje udarca je bio u nekom polunesvjesnom stanju, nakon čega su se njih dvojica porvali i razmijenili po pet-šest udaraca pesnicama, po glavi i tijelu, a zatim su tehničar i doktorica izašli iz stana, a on je vidio da mu je polomljena proteza i da krvari iz usta, jer je pljuvao krv po hodniku, kada je njegova supruga „došla k sebi“. Uputio se u pravcu Urgentnog cenatra, kako bi mu pružili medicinsku pomoć, ali je odustao i pošao kući. Nakon kritičnog dogadjaja je bacio polomljenu protezu od zuba, a imao je vidnu rasjekotinu u predjelu unutrašnjeg dijela usta, ali se nije pregledao ni u jednoj zdravstvenoj ustanovi. Nije tačno da je imao nož u ruci, da je udarao i prijetio doktorici i tehničaru ispred zgrade i lomio inventar u službenom vozilu, a supruga mu je kasnije rekla da se doktorica vratila u stan i rekla kako će mu namjestiti i da će otići u zatvor. Kritičnom prilikom njegovoj supruzi nije ukazana medicinska pomoć, jer se sve to dešavalo prije nego što su oni pristupili, a kasnije su odbili da ponovo dodju, navodeći da ih je on napao i da više neće da dolaze u taj stan.</span>
</p>
<p>&nbsp;</p>
<p>
<span class="span1">Optuženi je u odbrani kod VDT-a u P. na zapisniku Kt.br. 64/15 od 29.06.2015.godine izjavio da je sa svojom suprugom S. u braku 18 godina, da poslednjih 2-3 godine imaju krize sa kojima se vrlo teško borio, ali da nikada nisu imali teških svadja i nikada je nije udario. Kritičnog dana je sjedio u kući i pio rakiju tokom cijelog dana, koju je u životu možda dva puta popio jer mu teško pada, a pio jejer je razmišljao i borio se sa sobom da donese odluku šta će dalje sa svojim brakom. Tada jestanovaosa bratom, koji je neoženjen,u njegovoj staroj kući u B., koja je dosta neuslovna, a novu u kojoj je stanovao sa porodicom već pet godina, je izdao podstanarima, obzirom da su žena i on bili bez posla, zbog čega su žena i djeca bili kod ženine majke. Kritičnog dana, negdje  oko 19,30 časova, pozvao je ženu na mobilni, i u alkoholisanom stanju joj je rekao da je ipak prelomio, da ne može da se izbori sa seoskim pričama i da želi da se razvede, da bi ga ubrzo nakon tog razgovora pozvao stariji sin i rekao mu da je majki pozlilo, da se ne osjeća dobro, zbog čega je on odmah sjeo u auto i krenuo put njih. Kada je stigao do taštinog stanavrata su bila otključana i u stan je ušaosav izbezumljen, a u dnevnoj sobi praktično nikoga nije registrovao, osim supruge koja je u nekom poluležećem položaju bila na kauču, koju je zagrlio i govorio joj da se smiri, da se predomislio i da će sve biti u redu. U tom trenutku, dok je držao ženu u naručju, koja je samo ćutala i gledala u jednu tačku, čuo je muški glas koji se, kako mu se učinilo, dosta grubo obraćao njegovoj supruzi da </span><span class="span1">kaže šta joj je i da oni nemaju vremena da cijelu noć čekaju, da ona progovori, obrativši se zatim i njemu u smislu da se odmakne od nje, a kroz maglu se sjeća da je u toj prostoriji bio i njegov sin, jer se sjeća njegovog plača, a čini mu se da je bila i tašta. Kako je bio u alkoholisanom stanju, ustao i rekao tom čovjeku da se gubi iz kuće, sjeća se da je agresivno krenuo prema njemu u namjeri da ga izbaci iz stana, a zatim ga je isti, vjerovatno misleći da će ga udariti, prvi udario u predjelu brade, gdje ima povredu koja je evidentirana narednog dana u Urgentnom centru, od kojeg udarca je pao i na par sekundi izgubio svijest. Koliko se sjeća, izmedju njega i tog čovjeka je došlo do razmjene udaraca, ali zbog stanja u kom je bio, ne zna o koliko se udaraca radilo, kao i gdje su se medjusobno udarali.Ne sjeća se daljih dešavanja do trenutka kada se našao ispred zgrade na parkingu, kada je kroz maglu registrovao vozilo Hitne pomoći, nakon čega se svojim vozilom udaljio 500-600 metara, ali kada je shvatio da ne može da vozi, zaustavio je isto. Osim vozila Hitne pomoći, nije registrovao ništa drugo, pa ni osobe u kombiju ili oko kombija, niti se sjeća da je preduzeo bilo kakvu radnju prema bilo kojem licu u kombiju, ili da je lupao rukama ili nogama po kombiju. Tu mu je nastupio prekid, više se ne sjeća da li je izlazio iz zgrade, kao ni da li je uzeo nož i odakle je isti uzeo, a jedino se sjeća da se u jednom momentu našao u svom vozilu, u jednom parku koji je od udaljen oko 500 metara od zgrade gdje su bili njegova supruga i djeca, da mu je zvonio mobilni telefon, a sa druge strane se javilo lice koje se predstavilo kao policajac, koji mu je rekao da mu kaže gdje se nalazi, a on mu je odgovorio da ni sam ne zna gdje je, prekinuo mu vezu i zaspao u vozilu. Naveo je da kod njega u vozilu nije bio nikakav nož, niti se sjeća da je u bilo kom momentu imao nož u ruci. Narednog dana, čim se probudio, pozvao je suprugu telefonomi pošao do stana, gdje mu je ona ispričala šta se desilo, nakon čega je pošao do kuće u B., sredio se i pošao do stanice policije da se javi. Osim navedenog, ne sjeća više ničega, ali da svakako nije želio nikoga da povrijedi, već je to učinio u jako pijanom stanju, te da ga je sramota zbog svega, ali da ne može vjerovati da je mogao da preduzme neku radnju i da nekome nešto nažao učini. Kako se taj čovjek grubo obratio njegovoj supruzi, on je agresivno krenuo prema njemu u namjeri da ga izbaci iz kuće, a nakon razmjene par udaraca, zbog alkoholisanog stanja u kojem se nalazio, doživio je totalni prekid i ne sjeća se više ni jedne radnje, koju je navodno po njihovoj priči preduzeo. Istakao jeda je spreman da se izvini oštećenima i da im kaže da nema potrebe da ga se plaše, jer ih ne poznaje i nema ništa protiv njih.</span>
</p>
<p>&nbsp;</p>
<p>
<span class="span1">Na glavnom pretresu od 16.11.2015.godine optuženi je izjavio da se unazad mjesec dana zaposlio u preduzeću „C. k.“, ima troje djece koje je morao da školuje i finansira, ada je u vrijeme kritičnog dogadjaja, zbog teške materijane situacije, izdao kuću u kojoj su živjeli, a žena je sa djecom otišla da živi kod tašte, u njenom stanu. Sa taštom nije bio u dobrim odnosima, jer je njegovoj ženi kupila komjuter preko koga je žena počela da se dopisuje sa nekim ljudima, od čega je„izgubila glavu“, i da je pitanje kada će ga napustiti, što je bio razlog da razbije kompjuter. Kritičnog dana se čuo sa ženom i djecom i sve je bilo u redu, a onda ga je komšija M.V., koji mu je žirirao za kredit, zvao u kafanu da popričaju o tome, jer tada nije bio u materijalnoj situaciji da redovno vraća kredit. Istakao je da slabo konzumira alkohol, a toga dana je popio premnogo, obzirom da su išli od kafane do kafane, od 07 do 19 časova, a komšija mu je punio glavu i pričama o njegovoj supruzi. Negdje oko 19 časova, zvao ga je brat od strica R.V.i M. preko telefona rekao da je on loš čovjek i da je žena htjela da ga ostavi, a što je rekao i D. P., kod koga su na kraju svratili kući. Posle tog razgovora on je poludio i sa M. otišao u još jednu kafanu u gradu, nakon čega su se vratili u B. oko 19,30 časova, i završili kod M. kući, odakle je on ženi poslao SMS poruku u kojoj joj je rekao da više ne može tako i da želi da se razvede. Nakon 5-10 minuta, najstariji sin B. ga je nazvao, i rekao mu da je njegova supruga loše, da umire i da odmah dodje. Tada su mu se u glavi preokrenule slike, pa je svojim kolima pošao na S. a., u stan svoje tašte, gdje su bili njegova supruga i djeca, a ne zna </span><span class="span1">kako je stigao do tamo, jer je bio pijan. Kada je ušao u stan i sjeo pored supruge, registrovao je neke ljude u stanu, ali nije znao ko su oni, samo je čuo da je neko na njegovu suprugu vikao i grajao, zbog čega je shvatio da ti ljudi hoće da ja napadnu. Jedan od tih ljudi je krenuo ka njemu, sjeća se da mu je rekao da se gubi napolje, nakon čega ga je taj čovjek udario stisnutom pesnicom u predjelu brade, od čega je on pao preko neke fotelje. Naveo je da se sjeća da su drugi čovjek i njegova tašta skočili da ih razdvajaju, jer su se on i onaj čovjek pobili, ali se ne sjeća da li je on njega udarao, vjerovatno da jeste, a sjeća se da ga je ovaj čovjek udario više puta na isti način- stisnutom pesnicom u predjelu lica-glave, a nakon dogadjaja je vidio da nema parcijalne proteze koju je inače imao, jer ju je negdje usput ispljunuo iz usta. Osim navedenog, sjeća se jedino da je bio negdje napolju ispred zgrade njegove tašte, registrovao je kombi Hitne pomoći i neke ljude oko njega, nakon toga se ne sjeća šta je bilo, osim da se narednog jutra probudio u svom vozilu, u nekom parku, udaljenom 500 metara od zgrade gdje živi njegova tašta, kada je putem telefona pozvao brata od strica koji radi u policiji da bi ga pitao šta da radi, a ovaj mu je rekao da podje kod supruge i da mu ona kaže šta se desilo, a zatim da podje u prostorije policije i sve ispriča. Pošao je kod supruge, koja mu je ispričala šta desilo, i on je to rekao policiji, a nakon njene priče se nečega i prisjetio, a to je sve što je rekao na glavnom pretresu. U policiji je pročitao izjave ostalih, kako je on nekoga napadao nožem, i po toj izjavi je on dao izjavu u SUP-u. Auto kojim je došao na mjesto dogadjaja, u kojem se kasnije probudio, je vozilo „Ford fiesta“ koje je njegovo vlasništvo.</span>
</p>
<p>&nbsp;</p>
<p>
<span class="span1">Pozvan da se izjasni na razlike u kazivanju datom na zapisniku pred ODT-om i VDT-om, optuženi je objasnio da ga je prilikom davanja prve izjave kod tužioca bilo sramota da iznosi neke stvari, pa je tada rekao da njegova supruga ima psihičkih problema, tj nije htio da iznosi detalje da li je ona našla nekoga u inostranstvu ili nije, ali više nema šta da krije. Prvu  izjavu koju je dao kod ODT-a u P. je dao na osnovu onoga što mu je supruga ispričala, tako da tamo nije pominjao ništa od onoga što je govorio kod VDT-a i na glavnom pretresu, a bilo ga je i sramota da kaže da je bio pijan. Kada je kasnije saslušavan kod drugog tužioca, i kada je saznao šta mu se stavlja na teret jer je bio u pritvoru, po sopstvenom sjećanju i po priči supruge i onoga što je čuo u policiji, prisjetio se nekih detalja, te je rekao šta je stvarno bilo i čega se stvarno sjećao. Kada ga je ovaj čovjek, K., bukvalno nokautirao, on je bio u nesvijesti, pa ne zna zašto na zapisniku kod VDT-a stoji da je doživio prekid. Kod tužioca je rekao da je čitavog dana sjedio u kući i pio alkohol, kako ne bi miješao druge ljude i da ih ne bi uvlačio u probleme, pa je tačno ono što je izjavio na glavnom pretresu da je sa komšijom išao po kafanama, da su bili u kući kod D. P., te da su na kraju došli kod M. kući na B.. Tada je mislio da su to neke nebitne stvari, a ne zna zašto je kod tužioca rekao da je suprugu pozvao preko mobilnog telefona i rekao joj da hoće da se razvede, da je prelomio i da ne može više da se izbori sa seoskim pričama, a na glavnom pretresu da joj je poslao SMS poruku, vjerovatno je mislio da je to nevažno. Istakao je da nije tačno to što stoji na zapisniku kod VDT-a, da je on sam eventualno išao da se pregleda u Urgentnom centru, već su ga, nakon što su ga zadržali u policiji, sjutradan poveli u Urgentni centar kako bi mu se ta povreda registrovala. Možda kod VDT-a neke činjenice nije precizno naveo, kada je izjavio da ga je pozvalo jedno lice koje se predstavilo kao policajac i tražilo da mu kaže gdje se nalazi, na šta mu jeon rekao da ne zna i prekinuo je vezu, jer se sigurno čuo sa bratom od strica, što mu je on potvrdio, a možda njega nije htio da pominje tada jer mu je bilo neprijatno, tako da je tačno ono što je rekao na glavnom pretresu, da je po savjetu brata od stricaotišao kod supruge, a ne onako kako stoji na zapisniku kod VDT-a daje pozvao suprugu telefonom i zatim pošao kod nje. Kod tužioca je izjavio da oko kombija Hitne pomoći nije primijetio neke osobe, niti ih je primijetio u kombiju, a na glavnom pretresu je izjavio da je u blizini kombija vidio neke osobe, a sa razloga jer kada jeiznosio odbranu kod tužioca, nije želio da širi neku priču. Naveo je da je u odnosu na ostali </span><span class="span1">dio njegove izjave koju je dao pred VDT-om sve tačno, a koje detalje nije pomenuo na glavnom pretresu, a u odnosu na detalje za koje postoji razlika, tvrdi da je tačno ono što je izjavio na glavnom pretresu, i da je to ono čega se sjeća u vezi predmetnog dogadjaja. Istakao je da ljude koji su kritične večeri došli u stan njegove tašte, za koje je kasnije saznao da su radnici HMP, nikada do tada nije vidio, niti je znao ko su, a nakon svega ih je tražio da im se izvini, ali oni nisu htjeli da prime njegovo izvinjenje. U odnosu na predmetni dogadjaj, unazad dvije godine, nije dolazio kod tašte. Kritičnog dana, u periodu od 07 do 19,30 časova pio je rakiju, nije jeo ništa ni prije, ni tokom ispijanja iste, ine može se precizno izjasniti koliko je popio, ali zna da se toga dana napio kao nikada u životu, i on i komšija su popili okvirno po litar rakije. Nije alkoholičar, rijetko se dešava da popije, a u zadnje dvije godine se desilo možda dva puta da je pio, ali nikada kao tog dana, jer ranije nikada nije pio toliko da bi sebe doveo u takvo stanje da se ničega ne sjeća. Kada se javio u policiji narednog dana, niko ga nije alkotestirao, niti mu je uzimao krv na analizu, da je dešnjak i da nije istina da je te ljude napadao nožem.</span>
</p>
<p>&nbsp;</p>
<p>
<span class="span1">Branilac optuženog u završnoj riječi je istakao da se optužnica temelji isključivo na iskazima oštećenih lica, kao zainteresovanih i pristrasnih lica, koji su po mišljenju odbrane dati u cilju ostvarenja imovinskopravnih zahtjeva u vidu nematerijlane štete za navodno pretrpljeni strah, te da optuženi nije imao nikakvog interesa, niti motiva da oštećene napadne i povrijedi, obzirom da ih ranije nije poznavao, pa na strani optuženog nedostaje subjektivni odnos u vidu umišljaja, kao bitnog elementa bića krivičnog djela, koji kritične večeri, zbog svog stanja teške alkoholisanosti, nije mogao da upravlja svojim postupcima, niti da shvati značaj svog djela. Konačno je predložio da se njegov branjenik oslobodi od optužbe zbog nedostatka dokaza, a ukoliko sud ne prihvati ovakvu odbranu, predlažio je da izrekne što blažu kaznu, uzimajući u obzir kao osobito olakšavajuće okolnosti porodične prilike i slabo materijalno stanje, nezaposlenost, dosadašnje ponašanje i neosudjivanost optuženog.</span>
</p>
<p>&nbsp;</p>
<p>
<span class="span1">Optuženi je prihvatio završnu riječ svog branioca ostajući pri navodima svoje odbrane, ističući da je dugo godina bio bez posla, da se nedavno zaposlio u staroj firmi „C. k.“gdje je ranije radio kao vozač, pa je zamolio sud da mu izrekne najblažu kaznu kako bi mogao da radi i izdržava  porodicu, obzirom da mu je supruga nezaposlena i on jedini radi.</span>
</p>
<p>&nbsp;</p>
<p>
<span class="span1">U dokaznom postupku Sud je proveo sljedeće dokaze: saslušao svjedoke-oštećene L.D. i K.G.; saslušao svjedoke M.B., V.S., Koša Milenu, V. M. i P.D.; izvršio uvid u medicinsku dokumentaciju na ime oštećene L. D.; izvršio uvid u medicinsku dokumentaciju na ime oštećenog K.G.; pročitao nalaz i mišljenje sudskog vještaka medicinske struke dr Radojević Nemanje Kt.br.573/15 od 25.06.2015.godine i saslušao sudskog vještaka medicinske struke dr Radojević Nemanju; izvršio uvid u zdravstveni karton ZIKS-a na ime optuženog, izvještaj ljekara specijaliste hirurga broj protokola 12169 od 22.06.2015.godine i RTG nalaz od 23.06.2015.godine; pročitao zapisnik o uvidjaju UP CB Podgorica Ku.br.439/15 od 21.06.2015.godine; izvršio uvid u fotodokumentaciju UP CB Podgorica broj 64-28-244-1057/1835 od 21.06.2015.godine; pročitao izvještaj o trasološkom vještačenju br ...170-1/15 i saslušao sudskog vještaka trasološke struke dipl.ing. Dendić G.; saslušao stalnog sudskog vještaka prof.dr neuropsihijatra Milić Stanka; pročitao izvod iz kaznene evidencije na ime optuženog Ministarstva pravde CG od 15.01.2016.godine.</span>
</p>
<p>&nbsp;</p>
<p>
<span class="span1">Svjedok-oštećeni L. D. jeizjavila da je kritičnog dana oko 21 čas, njena ekipa obaviještena da je potrebna medicinska intervencija V. S. u ul. C. br..., nakon čega se sa vozačem M.B.i tehničarom K.G.om uputila na navedenu adresu, ali im je bilo potrebno odredjeno vrijeme da pronadju stan koji se nalazio sa potpuno druge strane zgrade u suterenu, a vozilo su ostavili </span><span class="span1">na parkingu ispred zgrade. U stanu su na kauču zatekli mladju ženu koja je sjedila, nije ništa pričala, držala je zatvorene oči, pored nje je bila njena majka i dvoje-troje djece.Probala je da uspostavi kontakt sa pacijenktinjom, u čemu nije uspjela, jer je ista samo ispuštala nerazgovjetne krike, izmjerili su joj pritisak, a starija gospodja im je rekla da je pacijentkinja imala nekih porodičnih problema, daje pod stresom i da joj daju nešto za smirenje, pa je kazala kolegi K.u da joj da terapiju u vidu injekcije za smirenje, kada je u stan ušao njoj nepoznati muškarac-optuženi, koji je sjeo pored pacijentkinje, nakon čega je ista pokazla još veće znakove uznemirenosti, zbog čega je kao ljekar zaključila da je njegovo prisustvo doprinijelo uznemirenju pacijentkinje. K. je spremio injekciju i zatražio od pacijenktinje da se namjesti za davanje injekcije, u kojem momentu je optuženi, koji je sjedio pored pacijentkinje, naglo ustao i K.u zadao jedan udarac pesnicom u lice, koji je bio potpuno zatečen time i zateturao se unazad, ali nije pao jer je iza njega bila jedna komoda na koju se naslonio, a zatim je optuženi ponovo nasrnuo na K. i još nekoliko puta ga udario. Nije primijetila da je kolega K. uzvratio udarce optuženom, niti da je isti padao. Navela je da su kolega B. i starija žena skočili, vjerovatno kako bi pokušali da spriječe dalji kontakt izmedju njih, a ona je iskoristila trenutak i trčeći izašla kroz vrata stana, a dok je bježalačula je lom i vrisku iz pravca stana, pozivajući B. i G. da podju za njom. B. M. je odmah izašao za njom i uputili su se ka njihovom vozilu koje se nalazilo ispred zgrade, a zatim im se pridružio K. koji je obliven krvlju došao iz pravca ulaza zgrade. Ona je stala uz desna vrata njihovog vozila koja su bila otvorena, lijevu nogu je stavila na prvi stepenik kombija sa strane i razgovarala radio vezom sa centralom, dok je K. ušao i sjeo na vozačevo sjedište, kada se odjednom stvorio optuženi, vidno bijesan, i svom snagom nogom udario u desna vrata kombija, kojom prilikom su je vrata udarila po desnoj strani tijela, desnoj nozi, od kojeg udarca je zadobila povredu desne ruke iznad lakta. Udarac vrata ju je bacio na mjesto suvozača, vrata su se zatvorila, ali je ostao otvoren prozor i dok se nalazila u sjedećem položaju na desnom sjedištu, opet se na vratima pojavio optuženi koji je i dalje bio bijesan, manijačkog pogleda, glasno je nekoliko puta prijetio kako će ih ubiti, pobiti, da ih je zapamtio kako izgledaju, i ko su oni da priskaču u pomoć njegovoj ženi i da je brane od njega, a tada je u desnoj ruci držao nož.Dok je stajao na prozoru desnih vrata kombija, optuženi je u njenom pravcu zamahnuovelikim kuhinjskim nožem, sječivadugačkog30-tak cm a radilo se o kuhinjskom nožu veoma širokog i dugačkog sječiva, koji mu je bio u desnoj ruci, ali ju je K. u tom trenutku povukao sa mjesta suvozača, nakon čega se našla u jednom prostoru na patosu kombija, kod menjača. Onaj udarac nožem je završio tačno u naslon desnog sjedišta gdje je ona prethodnog trenutka bila, i to u visini njene glave, a optuženi je još 2-3 puta pokušao da je dohvati kroz prozor koji je bio do pola otvoren, glava mu je bila unutar kombija, ali nije uspio, jer je bila daleko od te pozicije, na patosu kombija, pa je tih nekoliko zamaha sječivom završilo u sjedalnom dijelu desnog sjedišta.Na patosu kombija je bila u „zgučenom“ položaju, licem okrenuta prema prozoru kroz koji je optuženi zamahivao, tako da je sve to mogla da vidi. Istakla je da optuženi svo vrijeme nije prestajao da psuje, ponavljajući prijetnje da će ih ubiti i da ih je zapamtio, a zatim je otišao ka lijevim vratima, gdje je bio kolega K., što je ona iskoristila, otvorila desna vrata i pobjegla ka jednoj raskrsnici. Do tog momenta nije vidjela kolegu M., koji je odnekud dotrčao i pridružio joj se, a iz pravca kombija se još nekoliko trenutka čulo vikanje, a jasno je čula pretežno glasove optuženog, da bi poslije nekog vremena K. izašao kroz desna vrata kombija i dotrčao do nje i M., dok je optuženi izašao kroz vozačeva vrata i sa nožem u ruci se uputio prema nekom bijelom autu koje je bilo parkirano blizu, i otišao u nepoznatom pravcu. Navela je da u životu nije doživjela veći strah, uplašila se da će je optuženi ubiti, i nije očekivala da će doći u takvu situaciju da se bori za svoj život u službi koju radi i gdje im je zadatak spašavanje života drugih ljudi.Optuženijoj je djelovao alkoholisano, jer to nije bilo normalno ponašanje, iz pogleda mu je provaljivala velika ljutnja i bijes, a oči su mu bile nekako krvave. Pridružila se krivičnom gonjenju optuženog, koga još uvijek doživljava kao prijetnju, i postavila imovinskopravni </span><span class="span1">zahtjev zbog povreda koje je kritičnom prilikom zadobila i straha koji je pretrpjela, zbog čega je nakon kritičnog dogadjaja bila na bolovanju.</span>
</p>
<p>&nbsp;</p>
<p>
<span class="span1">Svjedok-oštećeni K.G. je izjavio da je kritične večeri oko 21,00h, sa ljekarkom L. i vozačom M. otišao na intervenciju po pozivu, na adresu C. br..., ali im je trebalo više vremena da pronadju stan koji je bio u podrumu, a vozilo su parkirali na parkingu ispred zgrade. On je prvi ušao u stan, za njim ljekarka i vozač M., a u stanu jevidio jednu starju i jednu mladju žensku osobu koja je sjedjela na kauču, djelovala je izbezumljeno, ćutala je i gledala u jednu tačku, a kada joj se obratio nije progovarala, a ćutala je i kada su je pitali da da podatke o sebi. Ubrzo je u stan ušao neki nepoznati mušakarac-optuženi, dok mu je starija gospodja govorila „dje ćeš, šta ćeš tu, izlazi napolje“, ali je onsjeo pored žene kojoj je trebalo da ukažu pomoć, zagrlio je i obraćao joj se, po njemu nervozno, pitanjima šta joj se i da se smiri,ne konstatujući ih. Ljekarka mu je rekla da se pacijentkinji pripremi Dijazepam 10, injekciju za smirenje, te je on, prethodno izmjerivši pacijentkinji pritisak,postupio po nalogu, spremio injekciju, uputio se ka pacijenktinji, i preko optuženog, bez ikakve svadje, pokušao da joj da injekciju, rekavši joj da legne. Dok je bio u polusagnutom položaju, sa injekcijom u rukama, optuženi je skočio sa kauča i zadao mu više udaraca stisnutim pesnicama po glavi i licu, rekavši mu nešto u smislu „ti da mojoj ženi daješ injekcije“, a od udaraca je samo savio tijelo, držeći ruke preko glave dok ga je optuženi udarao, pokušavajući da na taj način ublaži udarce. Ljekarka i vozač M. krenuli su da bježe iz stana, pozivajući i njega da im se pridruži, kada je odgurnuo od sebe optuženog, koji je poletio, a optuženog ni jednom nije udario direktno, ni pesnicama ni nečim drugim, jer ga je isti iznenada izudarao pesnicama, pa nije stigao. Sa kolegama je izašao iz stana, došli su do njihovog vozila koje je bilo na parkingu, gdje su stali da sačekaju policiju, a on se uputio prema vratima vozača, dok je ljekarka ostala jednom nogom oslonjena na stepenik od vozila sa desne strane, pričajući radio vezom. Kada je sjeo na mjesto vozača, vidio je da optuženi dolazi iz pravca ulaza zgrade, stim što je prvo malo stajao kod ulaza, a zatim dotrčao do ljekarkine strane i iznenada, svom silinom, nogama udario u desna vrata kombija. On je krenuo da povlači ljekarku, vukući je prema njegovoj strani, strani vozača, tako da ju je onaj udar vrata djelimično zahvatio po tijelu, pa je usljed tog povlačenja ona u jednom trenutku završila na patosu po sredini unutrašnjosti vozila, izmedju dva sjedišta, gdje se šćućurila, i u tom trenutku u desnoj ruci optuženog vidi veliki kuhinjski nož kojim je zamahnuo kroz prozor desnih vrata, koji je bio podignut nekih 2-3 cm, tako da je ljekarku povlačeći je, u djeliću sekunde makao van domašaja sječiva noža. Istakao je da je sječivo bilo okrenuto u ljekarkinom pravcu, udarac je bio iz desne ruke, nož se zabio u naslon desnog sjedišta, a visina te rupe je otprilike malo iznad sredine sjedišta, koja su dosta visoka u odnosu na šasiju vozila, i to mjesto, po njegovoj procjeni, negdje je u visini glave, možda malo niže. Nakon što je optuženi napravio onaj zamah nožem prema ljekarki, krenuo je ispred vozila prema lijevim vratima, što je ljekarka iskoristila i kroz desna vrata pobjegla kod vozača M.. Kada se optuženi približio lijevim vratima, on je iznutra zaključao vrata, prozor je ostao poluotvoren, odmakao se tijelom prema poziciji suvozača, dok jeoptuženi mahao sječivom noža u unutrašnjosti vozila 5-6 puta, aliga nijemogao dohvatiti sa spoljne strane, već je udarcima sječiva noža oštetio radio kasetofon i napravio neka oštećenja na komandnoj tabli vozila. Naveo je da je bio prinudjen da pobjegne kroz prednja desna vrata, a optuženi je ušao sa nožem i boravio u vozilu nekoliko trenutaka, gdje je nožem lupao po komandnoj tabli, nakon čega je izašao na vozačeva vrata i držeći nož krenuo ka jednom bijelom Fordu, u koji je ušao i pošao negdje. Kako se radilo o ljetnjim mjesecima prozori na vozilu su stajali otvoreni, jer nije bilo klima uredjaja, a isti su se ručno zatvrali. Istakao je da se osjetio ugroženo kada je vidio nož, uplašio se za sopstveni i doktoričin život, a misli da je pukom srećom izbjegnuto da optuženi nožem zahvati doktoricu, koja je inače sitnije konstitucije, te da mu je optuženi djelovao kao da je u transu, po izgledu je procijenio da je pijan, oči su mu bile podbule, ali je išao normalno, jer je možda tako pijan </span><span class="span1">dobio neku dodatnu snagu. Istakao da se pridružuje krivičnom gonjenju optuženogi postavlja imovinskopravni zahtjev. Dodao je da je zapamtio, da kada je optuženi izašao sa nožem u ruci i stao ispred auta, rekao je „tebe sam zapamtio“, ali se nije mogao sjetiti da li je govorio još nešto tokom predmetnog dogadjaja.</span>
</p>
<p>&nbsp;</p>
<p>
<span class="span1">Svjedok M. B. je izjavio da je kritičnog dana, kao vozač Hitne pomoći, radio od 19,00 do 07,00 časova, a doktorku L. i tehničara K. je oko 20,30 časova povezao na medicinsku intervenciju, koju su trebali da pruže S. V., na adresi ul. C. br...... U stan, koji se nalazio u podrumu-suterenu, je prvi ušao kolega K., zatim on, obzirom da je dispečer rekao da je hitno, pa dr.L.. U dnevnoj sobi na kauču, u polusjedećem položaju, je bila ženska osoba koja je teže disala, a pored nje je stajala starija žena, njena majka. Ljekarka i tehničar su stajali uz sto i obavljali su razgovor sa pacijentkinjom vezano za zdravstveni problem zbog kojeg su pozvani, a majka pacijentkinje je odgovarala na  pitanja, dok je on bio bliže ulaznim vratima. Nakon 3-4 minuta po njihovog dolasku, u stan je bijesno ušao njima nepoznati muškarac-optuženi, odmah sjeo pored pacijenktkinje, počeo da priča sa njom, a primijetio je da se ona dodatno potresla. Nakon što je doktorka K.u rekla da pacijentkinji da injekciju za smirenje, isti je pripremio injekciju, ali kada je krenuo da joj je da, optuženi ga je prvo pogledao, nervozno mu se obratio u smislu kome daje injekciju, a zatim stisnutom pesnicom K. udario u glavu, negdje bliže nosu, nakon čega mu je zadao još nekoliko udaraca pesnicama po glavi. K. je počeo da se brani, na način što je podigao jednu svoju ruku sa stisnutom pesnicom koju je držao primaknutu svojoj glavi, i siguran je da K. optuženog nije ni jednom udario, niti je pokazao agresiju prema njemu. Zbog takvog ponašanja, odlučili su da odmah idu iz stana, a prvo su izašli on i doktorica, za njima i K., pa kada su došli do vozila, doktorica je sa mobilnog telefona zvala policiju, a nakon 3-4 minuta iz ulaza je izletio optuženi. U tom trenutku doktorica je djelimično sjedjela na prednjem desnom sjedištu, jer joj je desna noga bila na stepenici koja služi za ulazak u vozilo, dok je K. bio na poziciju vozača, a on je stajao pored vozača sa lijeve strane. Čim je izletio, optuženi je snažno udario nogom po poluotvorenim prednjim desnim vratima kombija, koja su udarila doktoricu u desni dio tijela, od čega se povrijedila. Tada je doktorica nekako uspjela da zaključa vrata sa unutrašnje strane, ali je prozor vrata bio poluotvoren, kada je optuženi kuhinjskim nožem, širokog sječiva, dužine 30-35 cm, zamahnuo kroz poluotvoreni prozor prema mjestu gdje se nalazila doktorica, sječivom prema unutrašnjosti, usmjereno prema mjestu gdje je ona sjedjela. Kolega K. je u tom trenutku povukao doktoricu za opremu u svom pravcu i ona se našla ispod sjedišta, a onaj udarac nožem je završio u naslonu desnog sjedišta, negdje u visini glave. Optuženi je onda prošao ispred vozila i došao do vrata vozača gdje je bio K., dok se on sklonio u pravcu zadnjeg dijela vozila, a ono što je tada čuo je ukazivalo na to da je optuženi ušao kroz lijeva vrata kod K., stim što je doktorica izašla kroz desna vrata i došla kod njega iza vozila, odakle je začuo neko lomljenje, da bi kasnije utvrdili da je optuženi polomio radio vezu. Nakon toga, optuženi je izašao iz vozila noseći onaj nož, uputio se do parkinga preko puta ulice, ušao u neko bijelo autoi pošao. Naveo je da kada je ušao u stan, optuženi mu je djelovao bijesno, polupijano, jer to nije bilo normalno ponašanje, obzirom da je njegovo, i ponašanje njegovih kolega, bilo maksimalno profesionalno. Istakao je da je takvo ponašanje kod njega stvorilo šok, istraumirao se i uplašio za svoj život, obzirom da je optuženi kod sebe imao veliki nož.Ne sjeća se koliko je prozor na vratima suvozača bio otvoren ni da li je bio otvoren na vratima vozača, ali u tom periodu klima u autu nije radila. Kada je optuženi prišao kombiju psovao je, ali se ne sjeća tačno koje su to psovke bile, i ne sjeća se da li je još nešto govorio.</span>
</p>
<p>&nbsp;</p>
<p>
<span class="span1">Svjedok V. S. je izjavila da sa suprugom V.M. živi na B., da su par dana prije kritičnog dogadjaja izdali kuću, a ona sa djecom pošla je da boravi kod majke, dok se ne snadju. Dva –tri dana prije kritičnog dogadjaja, optuženi i ona su se normalno čuli i funkcionisali, a pola </span><span class="span1">godine prije su imali neke nesuglasice i razmirice, koje su uobičajne i dešavaju se u svakoj porodici. Tog jutra čula se sa optuženim telefonom, rekao joj je da će da ide sa jednim drugom, da bi joj u poslepodnevnim časovima od njega stigla poruka da želi da se razvedu, što je potreslo i zbog čega je počela da se guši, bilo joj je loše, iako je bila potpuno svjesna, pa je njena majka pozvala Hitnu pomoć, a jedno od njihove djece je pozvalo optuženog i saopštilo mu da joj je pozlilo. Vrlo brzo, gotovo istovremeno, u dnevnu sobu stana su došli i medicinsko osoblje Hitne pomoći i optuženi, koji je bio u jako alkoholisanom stanju. Doktorica i tehničar su joj se više puta obraćali da im kaže šta joj je, ali je bila u takvom stanju da ju je gušilo i glas jednostavno nije htio da izadje, a tehničar joj je mjerio pritisak, dok je M. sjedio pored nje na krevetu. Navela je da je u jednom trenutku tehničar stajao iznad nje i obratio joj se nešto grubljim i glasnijim tonom, u smislu da progovori i da nemaju više vremena da je čekaju, adoktorica mu je izdala nalog da joj da injekciju, ali nije uspio jer je tada M. ustao sa kauča, na kojem se ona nalazila u polusjedećem položaju, i jedino što je primijetila je da je medicinski tehničar udario M. pesnicom u predjelu usta i nosa, vidjela je da ima krvi u predjelu usne, od kojeg udarca je optuženi pao preko jedne fotelje, ali se brzo se digao, nakon čega je došlo do razmjene udaraca izmedju njih dvojice. U sobi je bio i njen sin, koji ima devet godina i koji je počeo da vrišti i plače, zbog čega ga je ona zgrabila i povela u drugu sobu, a i njena majka je bila u sobi. Doktorica je odmah sa koljena bacila torbu i počela da beži napolje, a za njom su krenuli da bježe i tehničar i još jedna osoba koja je sa njima došla, i koja je čitavo vrijeme stajala na ulaznim vratima od sobe. Nakon što su istrčali čula je da je M. prokomentarisao „gledaj gada kako me udari“, a zatim je izašao iz stana, tako da ne zna šta se napolju dešavalo jer je sa sinom pošla u drugu sobu. Tvrdi da M. nije uzimao nikakav nož iz stana kada je izašao, niti zna odakle mu nož. Navela je da njena majka živi sama u stanu i u kuhinji ima samo male noževe koji se koriste za svakodnevnu upotrebu, a velike noževe uopšte nema. Nakon kritičnog dogadjaja, optuženi se nije vraćao u stan njene majke, a nazvao je putem telefona narednog jutra oko 8-9 časova, govoreći joj „Kuku meni što napravih“, tražeći od nje da mu ispriča šta se desilo. Optuženi je po dogovoru došao nakon nekih pola sata, pošli su na kafu, a ona mu je ispričala šta je čula i vidjela, nakon čega se on prisjetio šta se desilo u stanu. Kada je optuženi ušao u stan njene majke, po načinu govora, pokretima i teturanju, zaključila je da je pijan, jer ga za osamnaest godina nikada nije vidjela tako alkoholisanog, tiho je govorio, nije galamio, niti bio nasilan i agresivan. Dešavalo se na optuženi popije, ali malo, nikad veću količinu, a ona je kriva za to što se napio tog dana. Istakla je da nije vidjela da je optuženi imao i jednu drugu povredu, osim naprijed navedene, a kada je ušla u dnevnu sobu, nakon što se sve odigralo, na podu je primijetila torbu Hitne pomoći, iz koje je bio prosut sadržaj, ampule i druge stvari koje nose sa sobom, a koje stvari su bile razbacane po podu. Svo vrijeme kritičnog dogadjaja u stanu je bila prisutna njena majka, sa kojom je njen suprug u lošim odnosima pa optuženi do kritične večeri nije dolazio u njen stan.</span>
</p>
<p>&nbsp;</p>
<p>
<span class="span1">Svjedok K.M.je izjavila da je dva dana prije kritičnog dogadjaja njena kćerka S. došla kod nje, jer se nešto „pokoškala“ sa mužem-optuženim, sa kojim ona unazad dvije godine ne govori. Kritične večeri njena kćerka je telefonom razgovarala sa optuženim ali ne zna šta su pričali, nakon čega joj je pozlilo, gušilo ju je, pa je ona pozvala Hitnu pomoć i izašla ispred zgrade da im pokaže ulaz, ali nikoga nije bilo. Kada se vratila u stan zatekla je ljude iz Hitne pomoći, jednu ženu i dva muškarca i njenog zeta, za koga ne zna kako je ušao u stan. Jedan muškarac je mjerio pritisak S. koja je sjedila na kauču, a pored nje se nalazio optuženi. U jednom momentu je otišla do kuhinje, koja je u sastavu dnevne sobe, da bi kćerki dala čašu vode, i ništa nije ni vidjela, niti je što čula.Kada se vratila iz kuhinje vidjela je da je onaj čovjek otvorio torbu, da vadi špric, valjda je želio da njenoj kćerki da injekciju, ali ne zna zašto to nije učinio, samo je vidjela da je doktorica drži mobilni telefon u ruci i govori da će pozvati miliciju, ali istu nije pozvala dok je bila u stanu, nakon čega su svi, pa i optuženi, izašli napolje i čekali </span><span class="span1">policiju, a u stanu je ostala njihova torba, jer se poslije jedan muškarac, misli da je onaj što je mjerio pritisak, vratio i pokupio te stvari, za koje ne zna ko ih je prosuo. Dnevna soba, u čijem sastavu se nalazi kuhinja, nema pregrada, radi se o malom prostoru, a sve je trajalo kratko, i nije vidjela da je iko od prisutnih, pa ni čovjek koji je mjerio pritisak njenoj kćerki, pa ni optuženi, imao bilo kakvu povredu na licu ili tijelu. Jedino što je vidjela da je u hodniku ispred njenih ulaznih vrata bilo nekoliko kapljica krvi. Istakla je da ljudi iz Hitne pomoći u njenom prisustvu, nijesu razgovarali sa njenom kćerkom, niti su je nešto pitali, ili joj se obraćali, niti je čula da je optuženi sa njima nešto pričao. Zaključila je da se optuženi, njen zet, napio, jer je glasnije pričao kada je pitao njenu kćerku kako je, zašto je tu hitna pomoć, ali je pričao razgovjetno i mogla je da razumije šta govori, normalno je išao, nije se teturao, ali je po njoj bio „mortus pijan“, jer ga za 19 godina, koliko ga zna, nikada takvog nije vidjela, a pri tome misli na njegov glasniji ton. Poznato joj je da njen zet zna ponekad da popije čašu piva, ali se nikada nije napio kao te večeri. Istakla je da u njenoj, kao i svakoj drugoj kuhinji, ima noževa, jedan veći kuhinjski nož, a ostali su mali rebrasti, i nije primijetila da je iko od prisutnih, pa ni njen zet, ulazio u kuhinju, niti da je njen zet imao nešto u rukama kada je dolazio i odlazio. Nakon što je otišao, optuženog više nije vidjela ni čula, a kako je njenjoj kćerki i dalje bilo loše, izašla je ispred ulaza i tamo vidjela doktoricu i ona dva muškarca koji su bili poredvozila Hitne pomoći. Kada je zamolila doktoricu da se vrati i da injekciju njenoj kćerki, ona nije htjela, već je rekla da je i njoj loše i da joj treba pomoć, pa je zvala policiju, ali tada nigdje nije vidjela optuženog, iako se tu pokupilo dosta naroda, komšija. Otrčala je kod kćerke i više je ništa nije pitala, i nije vidjela da je iko od prisutnih, u bilo kojem trenutku, padao na pod, niti da su ona dva muškarca imala neku povredu na tijelu.</span>
</p>
<p>&nbsp;</p>
<p>
<span class="span1">Svjedok V. M. je izjavio da su kritičnog dana on i optuženi cijelog dana bili zajedno, od 9 sati ujutru do 3-4 sata popodne, a to zna jer je nakon tog dana optuženi imao nekih problema zbog kojih je tu u sudu. Išli su po kafanama, u barem šest njih, na B. kod M. i M.V., na U. u još dvije, u M. u jednu kod B., a išli su i u K., gdje su svraćali kod najmanje dva – tri rodjaka, od kojih je jedan P.D., gdje su pili rakiju. Tog dana su dosta popili, uglavnom su pili rakiju, da bi na kraju došli na B. kod njega kući, gdje je htio da skuva malo krtole i sira, jernisu ništa doručkovali ni ručali, ali optuženi nije htio da ostane, već je odmah otišao, jer ga je žena zvala telefonom, a koliko se može sjetiti bila je nešto bolesna, da bi kasnije čuo da je isti imao nekih problema. Tom prilikom optuženi je bio pijan, i on je htio da ga zaustavi da ne ide, ali mu nije mogao ništa. Istakao je da nije mogao izmjeriti koliko su njih dvojica popili rakije, misli da je bilo dosta, u svakoj kafani su popili po 3-4 rakije ponaosob, i zna da su praktično bili neuračunljivi od pića. Naveo je da se ne sjeća kako su se on i optuženi našli da zajedno idu po kafanama, pretpostavlja da su se negdje sreli, jer žive u istom selu, a sjeća se da su išli da gledaju neki put koji se pravi od K. prema B.. Tog dana nisu pričali o supruzi optuženog, ali jesu o kreditu za koji je on žirirao optuženom, jer zna da je isti nezaposlen, da nema odakle da vraća taj kredit, pa je njemu banka blokirala penziju i skidala rate. Njega tokom druženja niko nije zvao telefonom, kao ni optuženog, osim kad su došli kod njega kući na B.. Na kraju je istakao da poznaje V. R., i da mu je isti rodjak.</span>
</p>
<p>&nbsp;</p>
<p>
<span class="span1">Svjedok P.D. je izjavio da je negdje u ljeto prethodne godine, kada su počeli radovi na putu K.-B., sredinom dana, kod njega došao optuženi, kojeg poznaje od ranije, i sa kojim je unazad desetak godina imao neki problem, ali ne strašan. Kritičnog dana je radio ispred kuće u bašti, kada mu je došlo dijete i reklo da ga neko traži, pa kada se vratio vidio je V. M., kojeg je tada prvi put vidio, i pozvao ga u kuću i ponudio pićem, što je isti odbio, ali je kasnije prihvatio kafu. V. M. mu je rekao da je došao da vidi put sa V.M., koji ga je čekao u kolima, pa je on izašao da i njega pozove u kuću, a kada ga je ponudio pićem M. je to odbio i uzeo je samo kafu. Kada je pitao optuženog zašto i on nije ušao u kuću, isti mu je rekao da on navodno priča da je </span><span class="span1">optuženi brao nekakva drva u K., a sve to mu je rekao njegov rodjak B. V.. Zatim mu je dao B. broj, pozvao ga i je i razgovarali su o tome što mu je optuženi rekao, a kod njega su sjedjeli negdje oko sat vremena, obojica su mu djelovali normalno, i po njima nije primijetio da su bili popili. Kada je ušao, optuženi je osim kafe popio i 3-4 rakije, a za V. M. ne zna, nakon čega su otišli negdje kolima, i više ih nije gledao. Objašnjavajući protivrječnosti u toku slobodnog kazivanja koje se ogledaju u tome da je izjavio da su optuženi i svjedok V. M. odbili piće i popili samo kafu, da bi na kraju rekao da je optuženi osim kafe popio i 3-4 rakije, a za M. ne zna da li je kasnije popio rakiju, objasnio je da je vjerovatno pogrešno shvaćen jer je prvo mislio da na M. koji je kada je ušao u kuću odbio piće, a kasnije prihvatio kafu, a kda je optuženi ušao on je prihvatio piće i popio 3-4 rakije- </span>
</p>
<p>&nbsp;</p>
<p>
<span class="span1">Iz NALAZA I MIŠLJENJA sudskog vještaka medicinske struke dr Radojević Nemanje Kt.br.573/15 od 25.06.2015.godine i njegovog izjašnjenja na glavnom pretresu, sačinjenog na osnovu MEDICINSKE DOKUMENTACIJE na ime oštećene L. D. i oštećenog K.G., utvrdjeno je da kritičnom prilikom kod L. D.dijagnostifikovan: krvni podliv u predjelu unutrašnje strane desne nadlaktice, koja povreda je mogla nastati usljed jednokratnog direktnog dejstva aktivno zamahnutog mehaničkog orudja-udarca, ali i usljed stezanja podlaktice šakom drugog lica, koja se kvalifikuje kao laka tjelesna povreda; oguljotina u predjelu desnog lakta, koja povreda je posljedica dejstva tupine mehaničke sile i ista je mogla nastati usljed pada i udara o tvrdu i neravnu podlogu, koja se kvalifikuje kao laka tjelesna povreda, dok je kod K.G. dijagnostifikovan: krvni podliv i otok nosa, praćen krvarenjem iz nosa; otok gornje usne sa krvnim podlivom unutrašnje strane gornje usne; krvni podliv u čeonom predjelu, koje povrede su mogle nastati usljed jednokratnog ili dvokratnog direktnog dejstva aktivno zamahnutog mehaničkog orudja-udarca, tipično pesnicom; otok I, II i III prsta desne šake, koje povrede su mogle nastati usljed jednokratnog ili dvokratnog direktnog dejstva aktivno zamahnutog mehaničkog orudja-udarca, ali i usljed korišćenja sopstvene pesnice kao orudja za zadavanje udaraca; nagnječenje u lijevoj polovini slabinskog i sjedalnog predjela, koje povrede su mogle nastati usljed jednokratnog ili dvokratnog direktnog dejstva aktivno zamahnutog mehaničkog orudja-udarca, ali i usljed pada i udara o tvrdu i neravnu podlogu, koje povrede se zbirno kvalifikuju kao laka tjelesna povreda. Na glavnom pretresu vještak je izjavio da zadobijene povrede kod L. D., a obzirom da su obije lokalizovane u predjelu desne ruke, su mogle nastati i udarcem vratima vozila u trenutku dok se ista nalazila na ulasku na mjestu suvozača, a radi se o jednokratnom dejstvu sile, ali na dvije različite tačke tijela, što je pod konkretnim okolnostima moguće, dok su povrede kod K.G. posljedica najmanje četvorostrukog dejstva sile, najmanje tri udarca, dok je povredu u predjelu desne šake mogao zadobiti i korišćenjem iste za zadavanje udaraca.</span>
</p>
<p>&nbsp;</p>
<p>
<span class="span1">Sud je nalaz i mišljenje i izjašnjenje sudskog vještaka medicinske struke dr.Radojević Nemanje prihvatio u cjelosti kao stručan, jasan i objektivan, zasnovan na medicinskoj dokumentaciji o povredama oštećenih.</span>
</p>
<p>&nbsp;</p>
<p>
<span class="span1">Iz NALAZA I MIŠLJENJA sudskog vještaka medicinske struke dr Radojević Nemanje datog na glavnom pretresu15.02.2016.god, zasnovano na podacima iz ZDRAVSTVENOG KARTONA ZIKS-A na ime optuženog i IZVJEŠTAJA ljekara specijaliste hirurga broj protokola 12169 od 22.06.2015.godine i RTG nalaza od 23.06.2015.godine, utvrdjeno je kod optuženog konstatovana bolna osjetljivost u lijevoj polovini donjoviličnog predjela i bol u lijevoj šaci, kojim pregledom nisu dijagnostifikovane tjelesne povrede, da je dana 22.06.2015.godine od strane ljekara specijaliste hirurga Urgentnog centra KCCG obavljen pregled optuženog, kojom prilikom je dijagnostifikovana razderina dužine 2mm u predjelu sluznice lijevog obraza, koja povreda je posljedica dejstva tupine mehaničke sile i ista je nastala usljed jednokratnog </span><span class="span1">dejstva aktivno zamahnutog mehaničkog orudja-udarca, tipično pesnicom, odnosno uklještanjem obraza izmedju pesnice i zuba, koja se u vrijeme nanošenja kvalifikuje kao laka tjelesna povreda, ista je opisana kao svježa, što znači da je mogla nastati na dan pregleda ili dan ranije. Povreda kod optuženog ne nastaje mehanizmom pada i udara na tvrdu podlogu, jer se ne radi o isturenom dijelu tijela, a intezitet sile kojom je nanešena je bio lakši. Dalje je naveo da obzirom da je za gubitak svijesti, osim jačine inteziteta udarca u predjelu glave, mnogo važniji smjer kretanja sile, neophodno jeda postoji rotacija glave u odnosu na uzdužnu osovinu vrata, pa je moguće da je zbog udarca, tzv. „krošea“ optuženi izgubio svijest, ali o tome nema podataka u medicinskoj dokumentaciji. U slučaju da je optuženi usljed tog udarca izgubio svijest, on bi definitivno morao da ima nesjećanje za odredjeni period dogadjanja, tzv. amneziju, ne bi mogao da se kreće odredjeno vrijeme i sve bi to bilo praćeno poremećajima neurovegetativnog sistema (povraćanje, ubrzan rad srca, poremećaj krvnog pritiska, preznojavanje, poremećaj pokretljivosti očiju, poremećaj disanja i slično). Istakao je da ukoliko je okrivljen kritičnog dana, u periodu od 07-19,30 časova, kako navodi, popio oko litar rakije, koja okvirno sadrži 40 vol% alkohola, a po sopstvenom kazivanju je težak oko 92 kg, on je tada u svoj organizam unio oko 320 grama alkohola. Proračun koncetracije alkohola u takvoj situaciji nije potpuno pouzdan, ali se može reći da bi ova količina popijenog alkohola ukupno proizvela 4,97 promila alkohola u krvi, pri čemu bi se za navedeni period od oko 12 sati, izlučilo oko 1,65 promila i još odredjena koncentracija alkohola u periodu do 21 sat, kada bi on imao oko 3 promila alkohola u krvi, i nalazio se u teškom pijanom stanju. Kada se osoba nalazi u teškom pijanom stanju, intelektualne funkcije su veoma sužene, samokontrola i samokritičnost je potpuno izgubljena kao i prisebnost, redovna je grubost, surovost i brutalnost, amnezija, prostorna i vremenska dezorjentacija, teški poremećaj hoda, pokreta i ravnoteže, uz redovna povraćanja i slično, a u ovom stanju rjedje može nastati i koma.</span>
</p>
<p>&nbsp;</p>
<p>
<span class="span1">Sud je nalaz i mišljenje sudskog vještaka medicinske struke dr.Radojević Nemanje prihvatio u cjelosti kao stručan, jasan i objektivan, zasnovan na medicinskoj dokumentaciji o povredama optuženog.</span>
</p>
<p>&nbsp;</p>
<p>
<span class="span1">Iz ZAPISNIKA o uvidjaju UP CB Podgorica Ku.br.439/15 od 21.06.2015.godine utvrdjeno je da je dana 21.06.2015.godine, oko 21,02 časa, Stanica policije za dežurstvo CB Podgorica obaviještena je od strane ekipe HMP da je došlo do fizičkog napada na medicinsko osoblje Zavoda za hitnu medicinsku pomoć, prilikom kućne posjete i ukazivanja pomoći licu u ul. C. br.... u naselju S. a., kojom prilikom je došlo do oštećenja vozila HMP. Lice mjesta čini ulaz broj ... stambene zgrade u ul. C. u naselju S. a., u čijem hodniku i na stepeništu, koje vodi prema suterenu ulaza, se nalaze tragovi krvi u vidu kapljica. Na parking prostoru ispred ulaza, zatečeno je kombi vozilo marke „Renault“, reg.oznaka ..., vlasništvo Zavoda za hitnu medicinsku pomoć, čijim pregledom je konstatovano oštećenje naslona sjedišta suvozača, koje je u gornjem dijelu pocijepano u dužini 2cm, a na instrument tabli je došlo do oštećenja pločice CD uredjaja koja je izbijena iz ležišta. Kriminalistički tehničar je fotografisao lice mjesta o čemu je sačinio fotodokumentaciju koja čini sastavni dio zapisnika.</span>
</p>
<p>&nbsp;</p>
<p>
<span class="span1">Iz FOTODOKUMENTACIJE UP CB Podgorica broj 64-28-244-1057/1835 od 21.06.2015.godine utvrdjen je: širi izgled lica mjesta; bliži izgled; bliži izgled oštećenja; izgled ulaza u kojem se nalaze tragovi; bliži izgled prethodne fotografije; izgled tragova; izgled stepenica koje vode ka podrumu.</span>
</p>
<p>&nbsp;</p>
<p>
<span class="span1">Iz IZVJEŠTAJA o trasološkom vještačenju br ...170-1/15 i izjašnjenja stalnog sudskog vještaka trasološke struke dipl.ing. Dendić G. sačinjenog povodom trasološkog pregleda sjedišta suvozača vozila „Renault“, reg.oznaka ...., bijele boje, konstatovano je da je: na prednjoj strani </span><span class="span1">naslona sjedišta suvozača, koje je presvučeno crvenom navlakom(majicom), u gornjem desnom dijelu uočeno jedno mehaničko oštećenje koje je 49,0 cm udaljeno od donje ivice i 16,0 cm od desne ivice naslona, a relativna veličina navedenog mehaničkog oštećenja iznosi 1,8 cm, i prostire se po dubini naslona koga čine sundjerasta obloga i metalni lim sa zadnje strane; na zadnjoj metalnoj strani naslona sjedišta suvozača, u gornjem desnom dijelu uočeno jedno mehaničko oštećenje koje je 44,0 cm udaljeno od donje ivice i 16,0 cm od desne ivice naslona, a relativna veličina navedenog mehaničkog oštećenja iznosi 1,0 cm. Iz mišljenja izvještaja proizilazi da su oštećenja na naslonu sjedišta suvozača predmetnog vozila, karakteristična za oštećenja koja nastaju dejstvom metalnog predmeta sa jednostranim sječivom i oštrim vrhom, a primjenom trasoloških zakonitosti utvrdjeno je da sepo karakteristikama oštećenja, radi o oštrom metalnom predmetu sa jednostranim sječivom, odnosno, u konkretnom slučaju, nožu. U nalazu su opisana dva oštećenja, i to na prednjoj strani naslona sjedišta suvozača i isto to oštećenje gledano sa zadnje strane navedenog sjedišta, a radi o istom mehaničkom oštećenju, kako je to pojasnio vještak, a pošto je naslon sjedišta napravljen od dva sloja, i to limenog sloja i sundjerastog sloja, potreban je bio izuzetno veliki napon sile, odnosno intezitet udara, da bi oštrica sječiva probila navedeni naslon. Konačno je naveo da nije imao zadatak da odredi starost predmetnog oštećenja, ali na osnovu fotografija, po karakteristikama oštećene limene površine, zaključuje se da se radi o oštećenjima skorijeg datuma koje nisu nastale mnogo prije u odnosu na vrijeme vještačenja.</span>
</p>
<p>&nbsp;</p>
<p>
<span class="span1">Iz NALAZA I MIŠLJENJA stalnog sudskog vještaka prof.dr neuropsihijatra Milić Stanka datog na glavnom pretresu,na okolnostipsihofizičkih sposobnosti lica kod koncentracije alkohola u krvi shodno izjašnjenju vještaka medicinske struke dr Radojević Nemanje, proizilazi da koncentracija apsolutnog alkohola u krvi od oko 3 promila alkohola spada u teško pijano stanje, koje narušava psihofizičke sposobnosti osobe, što podrazumijeva prvenstveno kvantitativne i kvalitativne poremećaje svijesti, i koja dovodi do tzv. alkoholne amnezije, odnosno nesjećanja za neki vremenski period, tj. postojanja djelimične amnezije, odnosno da se okrivljeni nije sjećao nekih detalja, a drugih jeste. Obzirom da je okrivljeni nakon poslednjeg konzumiranja alkohola od oko 19,30 sati, do predmetnog dogadjaja vozio automobil od B. do S.a.u P., sa koncentracijom alkohola od 3 gram promila, isti nije mogao upravljati motornim vozilom, jer sa takvom koncentracijom postoji izrazita poteškoća održavanja pravca putanje vozila, vozilo skreće sa jedne na drugu stranu, nemogućnost uočavanja znakova, semafora, usljed uticaja alkohola na funkcije čula vida i sluha, postoje izraziti poremećaji održavanja ravnoteže, a odstojanje vozila se praktično i ne uočava. Psihičke funkcije su znatno oštećenje kod osoba koje konzumiraju alkohol u većim količinama, ispoljavaju agresivno ponašanje u odnosu na druge osobe, a ponašanje koje se prikazuje u sudskom spisu nema kvalitet patološke reakcije na alkohol u smislu komplikovanog i patološkog pijanstva, jer ponašanje pod takvom kliničkom slikom ne zavisi od koncentracije alkohola u krvi. Konačno je naveo da osoba koja je u teškom pijanom stanju, pri koncentraciji od oko 3 gram promila alkohola u krvi, može samo zadati pojedinačni udarac jakog inteziteta, ali je praktično nemoguće zadavati udarce po smislenom ciljanom zadavanju udaraca.</span>
</p>
<p>&nbsp;</p>
<p>
<span class="span1">Sud je nalaze i mišljenja sudskih vještaka trasologa Dendić G. i neuropsihijatra prof.dr Milić Stanka prihvatio u cjelosti kao stručne, jasne i objektivne, zasnovane na materijalnim dokazima konstatovanim u uvidjajnoj dokumentaciji i kao podacima koje je dao sam optuženi, kada je u pitanju količina konzumiranog alkohola.</span>
</p>
<p>&nbsp;</p>
<p>
<span class="span1">Iz IZVODA IZ KAZNENE EVIDENCIJE na ime optuženog Ministarstva pravde CG od 15.01.2016.godine utvrdjeno je da je V.M. osudjivan presudom Osnovnog suda Podgorica K.br.831/14 od 15.04.2015.godine zbog krivičnog djela uništenje i oštećenje tudje stvari iz </span><span class="span1">čl.253 st.1 KZCG, na novčanu kaznu u iznosu od 800,00 €, presudom Osnovnog suda Podgorica K.br.932/13 od 25.02.2014.godine zbog krivičnog djela laka tjelesna povreda iz čl.152 st.2 u vezi st.1 KZCG, na 60 dana zatvora i presudom Osnovnog suda Podgorica K.br.1047/07 od 28.01.2010.godine zbog krivičnog djela teška tjelesna povreda iz čl.151 st.1KZCG, na kaznu zatvora u trajanju od 30 dana.</span>
</p>
<p>&nbsp;</p>
<p>
<span class="span1">Cijeneći navode optužbe, odbranu optuženog, provedene dokaze i utvrdjeno činjenično stanje, sud nalazi da je optuženi izvršio krivična djela koja mu se stavljaju na teret, na način, u vrijeme i na mjestu kako je to precizirano u izreci presude.</span>
</p>
<p>&nbsp;</p>
<p>
<span class="span1">Iz iskaza svjedoka oštećene L. D. se utvrdjuje da je kritičnog dana oko 21 čas, sa vozačem M.B.i tehničarem K.G.om, vozilom Hitne medicinske pomoći (HTP) došla na adresu ul.C. broj ... u P., radi pružanja medicinske intervencije V. S., koju su zatekli kako sjedi na kauču, dok se pored nje nalazila majka, sa kojom nije mogla da uspostavi kontakt, jer je S. ispuštala nerazgovjetne krike, pa su joj izimjerili pritisak, a majka pacijentkinje ih je obavijestila da je imala porodične probleme, da je pod stresom i da joj daju nešto za smirenje, što je bio razlog da naloži tehničaru K.u da joj da injekciju za smirenje, kada je u stan ušao njoj nepoznati mušakrac-optuženi, koji je sjeo pored pacijentkinje, koja je tada počela da pokazuje još veće znakove uznemirenosti, pa kada je K. spremio injekciju i krenuo da istu da pacijentkinji, optuženi je naglo ustao i K.u zadao udarac pesnicom u lice, a zatim ponovo nasrnuo na K., pa kada su M. B. i majka pacijentkinje skočili pokušavajući da spriječe dalji kontakt izmedju optuženog i K., ona je iskoristila trenutak i pobjegla iz stana, a dok je bježala čula je lom i vrisku, a za njom su izašli M. i K., koji je bio oblivljen krvlju, pa kada je stala pored vrata suvozača vozila HMP (desna vrata), koja su bila otvorena, podižiću lijevu nogu na stepenik kombija, putem radio veze je pozvala centralu, za koje vrijeme je K. sjeo na mjesto vozača, kada se pojavio optuženi i svom snagom nogom udario u desna vrata kombija, koja su udarila po desnoj strani tijela, tačnije po desnoj nozi i desnoj ruci iznad lakta, koji udarac je bacio na mjesto suvozača, nakon čega su se vrata zatvorila, ali je na istima ostao poluotvoreni prozor, i dok se nalazila u sjedećem položaju na mjestu suvozača, na vratima se pojavio optuženi ponavljajući nekoliko puta glasno kako će ih ubiti, pobiti, da je zapamtio kako izgledaju, i ko su oni da priskaču u pomoć njegovoj ženi i da je brane od njega, primjećujući da optuženi u desnoj ruci drži kuhinjski nož, sa sječivom dugačkim oko 30-ak cm, sa kojim je zamahnuo u njenom pravcu kroz otvoren prozor, u kojem trenutku je K. povukao sa mjesta suvozača, nakon čega se našla na patosu kombija, kod menjača, a prethodno zadati udarac nožem završio je u naslon desnoj sjedišta-sjedišta suvozača, gdje je prethodnog trenutka bila, i to u visini njene glave, a optuženi je još dva-tri puta pokušao da je dohvati kroz prozor, u čemu nije uspio, pri čemu je stalno psovao, ponavljajući prijetnju da će ih ubiti i da ih je zapamtio, a zatim je otišao ka lijevim vratima-vratima vozača, prema mjestu gdje se nalazio K., što je ona iskoristila i pobjegla, a pridružio joj se i kolega M., dok je iz pravca kombija čula vikanje i to pretežno glas optuženog, da bi posle nekog vremena K. uspio da izadje kroz vrata suvozača i dotrčao do nje i M., a  vidjela  je da je optuženi iz kombija izašao sa nožem u ruci, upućujući se prema bijelom autu koje je bilo parkirano u blizini i otišao u nepoznatom pravcu.</span>
</p>
<p>&nbsp;</p>
<p>
<span class="span1">Navode svjedoka oštećene L., do detalja je potvrdio i svjedok oštećeni K.G., navodeći da je kritične večeri oko 21 čas, sa ljekarkom L. D. i vozačem M. B., sa vozilom HMP došao na adresu C. br...., na intervenciju po pozivu, a u stanu su zatekli jednu mladju žensku osobu koja je sjedjela na kauču, bila je izbezumljena, ćutala je i gledala u jednu tačku i na pitanja koja su joj postavljali nije odgovarala, a ubrzo je u stan ušao njemu nepoznat muškarac-optuženi koji je sjeo pored pacijentkinje i nervozno joj postavljao pitanja govoreći da se smiri, kada mu je doktorica L. rekla da izmjeri pritisak pacijentkinji i da pripremi injekciju za smirenje, što je i </span><span class="span1">uradio, a kada je pokušao da pacijentkinji da injekciju optuženi je skočio sa kauča i zadao mu više udaraca stisnutim pesnicama po glavi i licu govoreći mu „ti da mojoj ženi daješ injekciju“, u kojem su trenutku dr L. i M. pobjegli iz stana pozivajući i njega da im se pridruži, što je i uradio kada je odgurnuo optuženog od sebe, a kada su stigli na parking, gdje je se nalazilo vozilo HMP, sjeo je na mjesto vozača, dok je dr L. bila pored vrata suvozača, jednom nogom oslonjenom na stepenik vozila, pričajući radio vezom, kada je vidio da iz pravca ulaza zgrade trči optuženi i svom silinom nogama udara u desna vrata-vrata suvozača, što je bio razlog da povuče dr L. prema unutrašnjosti vozila – strani vozača, tako da su je vrata djelimično udarila po tijelu, a doktorica je završila na patosu, izmedju dva sjedišta, a vidio je da oputuženi u desnoj ruci drži veliki kuhinjski nož, sa kojim je prethodno zamahnuo kroz prozor na vratima suvozača koji je bio podignut oko 2-3 cm, tako da je povlačeći ljekarku sa pomenutog sjedišta, istu u djeliću sekunde uspio da pomjeri van domašaja sječiva noža, koje je bilo okrenuto u pravcu dr L., i oštrica istog je završila u naslonu sjedišta suvozača, malo iznad sredine sjedišta, po njegovoj procjeni u visini glave lica koje se prethodno nalazilo na istom, kada je optuženi krenuo prema vratima vozača, što je dr L. iskoristila i pobjegla iz vozila, a on zaključao iznutra vrata, ali je prozor na vratima vozača ostao poluotvoren, tako da se svojim tijelom izmakao prema sjedištu suvozača, dok je optuženi sa nožem mahao prema unutrašnjosti vozila 5-6 puta, ali ga nije mogao dohvatiti, već je udarao sječivom po komandnoj tabli vozila i oštetio radio kasetofon, što je iskoristio i uspio da pobjegne kroz vrata suvozača, kada je optuženi ušao u vozilo, u kojem je boravio nekoliko trenutaka i dalje udarajući nožem po komandnoj tabli, a zatim izašao na vozačeva vrata, i držeči nož u ruci sjedeo u jedan bijeli „Ford“ sa kojim se udaljio u nepoznatom pravcu.</span>
</p>
<p>&nbsp;</p>
<p>
<span class="span1">Da su svjedoci oštećeni objektivno i istinito predočili sve pojedinosti predmetnog dogadjaja, potvrdjuje se i izjavom svjedoka M.B., koji je kritične večeri upravljao vozilom Hitne pomoći, sa kojim je dovezao dr L. i tehničara K. u ulicu C. broj ...., na medicinsku intervenciju koju su trebali da pruže V. S., koju su zatekli kako sjedi na kauču i teško diše, dok je njena majka doktorici i tehničaru odgovarala na pitanja u vezi zdravstvenog stanja pacijentkinje, a nakon 3-4 min po njihovom dolasku, u stan je ušao njemu nepoznati muškarac-optuženi, koji je sjeo pored pacijentkinje, zbog čega se ona dodatno potresla, pa kada je tehničar K., po nalogu doktorice, krenuo da pacijetnkinji da injekciju za smirenje, optuženi je pogledao K. i nervozno mu se obratio riječima u smislu kome daje injekciju, a zatim ga stisnutom pesnicom udario u glavu, zadajući mu još nekoliko udaraca pesnicama, od kojih udaraca je K. počeo da se brani, što je bio razlog da on i doktorica odmah napuste stan, a za njima i K., pa kada su došli do vozila HMP, doktorica koja je djelimično sjedjela na prednjem desnom sjedištu-sjedištu suvozača, sa desnom nogom na stepenici koja služi za ulazak u vozilo, i dok se K. nalazio na poziciji vozača,  krenula je da zove policiju, kada je optuženi izletio iz ulaza psujući i snažno udarajući nogom po poluotvorenim prednjim desnim vratima kombija, vratima suvozača, koja su udarila doktoricu i desni dio tijela, i koja je uspjela nekako da zaključa vrata sa unutrašnje strane, ali je prozor na tim vratima bio poluotvoren, kroz koji prozor je optuženi kuhinjskim nožem čija je širina sječiva bila oko 30-35cm, zamahnuo prema unutrašnjosti – mjestu gdje se nalazila doktorica, u kojem trenutku je K. doktoricu L. povukao prema sebi, pa se ona našla ispod sjedišta, a onaj udarac nožem od strane optuženog završio u naslonu desnog sjedišta, gdje se doktorica prethodno nalazila, negdje u visini glave, nakon čega je optuženi došao do vrata vozača vozila HMP u kojem se na mjestu vozača nalazio K., ali kako se tada sklonio iza zadnjeg dijela vozila čuo je samo neko lomljenje, a nedugo zatim vidio kako optuženi izlazi iz vozila HMP, noseći i dalje nož, a zatim je ušao u jedno bijelo auto i udaljio se.</span>
</p>
<p>&nbsp;</p>
<p>
<span class="span1">Navodi naprijed citiranih svjedoka koji na istovjetan način predstavljaju predmetni dogadjaj, potvrdjeni su i sadržinom zapisnika o uvidjaju UP CB Podgorica Ku.br. 439/15 od 21.06.2015. </span><span class="span1">godine, iz kojeg proizilazi da je pomenutog datuma oko 21,02 časa, dežurna služba CB Podgorica, od strane ekipe HMP, obaviještena da je došlo do fizičkog napada na medicinsko osoblje prilikom kućne posjete i ukazivanja pomoći licu u ulici C. br ... u P., kojom prilikom je došlo do oštećenja vozila HMP, marke Reno, reg.ozn. ..., a  konstatovano je oštećenje naslona sjedišta suvozača, koje je u gornjem dijelu pocijepano u dužini od oko 2cm, a na instrumental tabli su postojala oštećenja u dijelu gdje se nalazi CD uredjaj, a koje činjenice su vjerno prikazane u fotodokumentaciji UP CB Podgorica 64-28-244-1057/1835 od 21.06.2015.godine, a da je optuženi sa kuhinjskim nožem napao oštećenu L.D. na način kako je to pomenuti svjedok oštećena u svom iskazu opisala, a potvrdili svjedok oštećeni K.G. i svjedok M. B., nesumjivo proizilazi i iz izvještaja o trasološkom vještačenju 2170-1/15 i izjašnjenja stalnog sudskog vještaka trasološke struke Dendić G., iz kojeg je utvrdjeno da je trasološkim pregledom sjedišta suvozača vozila HMP uočeno jedno mehaničko oštećenje na 49cm od donje ivice i 16cm od desne ivice naslona, čija je relativna veličina 1,8cm, i prostire se po dubini naslona koga čini sundjerasta obloga i metalni lim sa zadnje strane, gdje je u gornjem dijelu uočeno mehaničko oštećenje na 44cm od donje ivice, i 16cm od desne ivice naslona, čija je relativna veličina 1cm, a koja oštećenja su karakteristična za oštećenja koja nastaju dejstvom metalnog predmeta, u konkretnom slučaju radilo se o oštrom metalnom predmetu sa jednostavnim sječivom, nožu, a naprijed opisana oštećenja na prednjoj i zadnjoj strani sjedišta suvozača predstavlja isto mehaničko oštećenje, pri čemu je bio potreban izuzetno veliki napon sile-intenzitet udara, da bi oštrica sječiva probila navedeni naslon sjedišta suvozača.</span>
</p>
<p>&nbsp;</p>
<p>
<span class="span1">Nadalje, iz medicinske dokumentacije na ime oštećenih i nalaza i mišljenja vještaka medicinske struke dr Radojević Nemanje, utvrđeno je da je svjedok oštećena L. D., kritičnom pirlikom, zadobila krvni podliv u predjelu unutrašnje strane desne nadlaktice i oguljotinu u predjelu desnog lakta, koje povrede su nastale usled jednokratnog direktnog dejstva aktivno zamahnutog mehaničkog orudja, a obzirom da su obje lokalizovane u predjelu desne ruke mogle su nastati udarcem vratima vozila, u trenutku kada se oštećena nalazila na ulasku na mjesto suvozača, upravo onako kako to u svojim iskazima predstavljaju svjedoci oštećeni i svjedok M. B., dok je svjedok oštećeni K.G., kritičnom prilikom, zadobio krvni podliv i otok nosa, otok gornje usne sa krvnim podlivom sa unutrašnje strane, krvni podliv u čeonom predjelu, a koje povrede su nastale dejstvom aktivno zamahnutog mehaničkog orudja-udarca, tipično pesnicom, pri čemu je sila djelovala najmanje tri puta, pa su i u ovom dijelu potvrdjeni navodi svjedoka oštećenih i svjedoka M.B. da je optuženi stisnutom pesnicom više puta udario oštećenog K.G., dok su bili u stanu i pokušavali da pruže medicinsku pomoć V. S., pri čemu vještak, povrede koje su zadobili oštećeni L. D. i K.G., kako pojedinačno tako i zbirno, kvalifikovao kao laka tjelesna povreda.</span>
</p>
<p>&nbsp;</p>
<p>
<span class="span1">Dakle, na osnovu saglasnih iskaza svjedoka oštećenih L. D. i K.G., i svjedoka M.B., koji su u cjelosti potvrdjeni materijalnim dokazima provedenim na glavnom pretresu, i to kako sadržinom uvidjajne dokumentacije, tako i nalazima i mišljenjima vještaka trasološke struke i vještaka medicinske struke, kako je to naprijed objašnjeno, sud je nesumnjivo utvrdio da su svjedoci oštećeni L. D. i K.G., zajedno sa svjedokom M. B., dana 21.06.2015. godine oko 21 čas, primili poziv radi pružanja hitne medicinske pomoći V. S., u ulici C. br ... u P., a na lice mjesta su došli vozilom Hitne medicinske pomoći, zatim ušli u stan pacijentkinje V. i krenuli da joj ukazuju pomoć, na način što je pacijentkinji od strane tehničara- svjedoka K. izmjeren pritisak, a zatim je dr L. naložila K.u da pacijentkinji V. da injekciju za smirenje, da bi tokom preduzimanja naprijed opisanih radnji u stan došao optuženi, koji je sjeo pored pacijentkinje V., pa kada je K. krenuo da pacijentkinji da injekciju za smirenje, isti je ustao i stisnutom pesnicom udario K. u predjelu glave, a nakon toga mu zadao još nekoliko udaraca udaraca, </span><span class="span1">što je bio razlog da osoblje Hitne medicinske pomoći, svjedoci oštećeni L. i K., i svjedok M., napuste stan pacijentkinje V. i upute se prema svom vozilu koja se nalazilo parkirano ispred ulaza pomenutog stana, pa kada je svjedok oštećena L. putem radio veze obavještavala svoju dežurnu službu o predmetnom dogadjaju, i dok se sa jednom nogom nalazila na stepeniku suvozačevog sjedišta, iz ulaza je istrčao optuženi držeči nož u desnoj ruci, vičući „ubiću vas, pobiću vas, zapamtio sam kako izgledate, vi ćete mojoj ženi da priskačete u pomoć i da je branite od mene“ a zatim nogom udario u poluotvorena vrata suvozača, dok se svjedok oštećena L. sa desnom nogom nalazila na stepeniku, i tim udarcem joj nanio lake tjelesne povrede u predjelu desne strane nadlaktice i desnog lakta, od kojeg udarca se oštećena našla na sjedištu suvozača, kada je optuženi kroz poluotvoreni prozor, držeći nož u desnoj ruci, zamahnuo u pravcu gornjeg dijela i glave oštećene L., u kojem trenutku je oštećeni K., koji se nalazio na mjestu vozača, oštećenu povukao ka sebi i spustio na patos kombija kod menjača, pa je udarac optuženog završio u gornjem dijelu naslona suvozačevog sjedišta, a optuženi je kroz poluotvoreni prozor nastavio i dalje da zamahuje u pravcu oštećene, da bi se u jednom trenutku uputio ka vratima vozača, gdje se nalazio oštećeni K., što je oštećena L. iskoristila i napustila vozilom HMP, dok je optuženi nastavio da viče da će ih ubiti i da ih je zapamtio.</span>
</p>
<p>&nbsp;</p>
<p>
<span class="span1">Postupajući na naprijed opisan način, optuženi je bio svjestan da zamahujući nožem kroz poluotvoreni prozor suvozača, prema naslonu sjedišta na kojem se u tom trenutku nalazila oštećena L. D., istu može lišiti života, ali je to i htio, što nesumnjivo proizilazi iz činjenice da je bio potreban izuzetno veliki napon sile-intenzitet udara da bi oštrica sječiva probila naslon sjedišta napravljen od dva sloja, sundjerastog i limenog sloja, kako je to utvrdjeno iz izvještaja o trasološkom vještačenju i izjašnjenja vještaka trasologa, pokazujući pri tome upornost da istraje u svojoj namjeri, nastavljajući da i dalje zamahuje kroz poluotvoreni prozor prema oštećenoj i kada se ista nalazila na patosu kombija kod menjača, zatim sredstvo koje je kritičnom prilikom upotrijebio a koje su oštećeni i svjedok M. opisali kao kuhinjski nož, širokog sječiva i dugačkog 30-ak cm, te da je udarac nožem završio u naslon sjedišta suvozača gdje se prethodno nalazila oštećena L., i to u visini njenog gornjeg dijela tijela i glave, gdje se nalaze vitalni organi, a što nedvosmisleno upućuje da je optuženi, u konkretom slučaju, postupao sa direktnim umišljajem, pa se činjenica da je posledica izostala ne može pripisati volji i htjenju optuženog, već efikasnoj i trezvenoj reakciji svjedoka K.G., koji je u momentu kada je optuženi zamahnuo oštricom noža prema oštećenoj dok se nalazila na mjestu suvozača, istu uspio da skloni van njegovog dometa, čime su se u radnjama optuženog stekli svi bitni elementi bića krivičnog djela ubistvo u pokušaju iz člana  143 u vezi člana 20 KZCG, za koje djelo ga je sud oglasio krivim.</span>
</p>
<p>&nbsp;</p>
<p>
<span class="span1">Iz iskaza svjedoka oštećenog K.G., kako je to naprijed detaljnije objašnjeno, proizilazi da je optuženi posle zamahivanja nožem u pravcu oštećene L., došao do lijevih vrata, iza kojih se nalazio on na mjestu vozača, koja vrata je prilikom dolaska optuženog iznutra zaključao, ali kako je prozor na istima ostao poluotvoren, sa tijelom se izmakao prema poziciji suvozača, u kojem trenutku je optuženi zamahnuo 5-6 puta sječivom noža prema unutrašnjosti vozila, ali ga nije mogao dohvatiti, već je udarcima sječiva noža po komandnoj tabli napravio oštećenja, zbog čega je bio prinudjen da pobjegne kroz vrata suvozača, što je optuženi iskoristio i ušao u vozilo HMP gdje je nastavio da nožem lupa po komandnoj tabli, a što potvrdjuje svjedok oštećena L. D. navodeći da je optuženi, nakon napada koji je preduzeo prema njoj, otišao ka lijevim vratima-vratima vozača, dok se na mjestu vozača nalazio oštećeni K., što je ona iskoristila da pobjegne iz vozila, nakon čega je iz pravca kombija čula vikanje, a posle nekog vremena vidjela je kako oštećeni K. izlazi kroz desna vrata i trči u pravcu nje i svjedoka M.a, a optuženi je izašao kroz vozačeva vrata sa nožem u ruci, kao i svjedok M. B. koji je izjavio da je optuženi, nakon napada na oštećenu L., došao do vrata vozača vozila HMP, gdje se na mjestu </span><span class="span1">vozača nalazio oštećeni K., sa kojeg prostora je začuo neko lomljavu, da bi kasnije vidio da je optuženi polomio radio vezu, a vidio ga je i kada je izašao iz vozila, sa nožem u ruci, i udaljio sa sa jednim bijelim autom, a što sve nalazi potvrdu i u uvidjajnoj dokumentaciji, iz koje proizilazi da su u vozilu HMP, pored oštećenja na naslonu sjedišta suvozača, konstatovana i oštećenja na instrumental tabli, te da je CD uredjaj bio izbijen iz ležišta, a što je vjerodostojno prikazano u fotodokumentaciji koja je tom prilikom sačinjena.</span>
</p>
<p>&nbsp;</p>
<p>
<span class="span1">Optuženi je kuhinjskim nožem, kroz poluotvoreni prozor na vratima vozača, mahao u pravcu oštećenog, koji se tijelom izmakao prema sjedištu suvozača, i nožem udarao o komandnu tablu vozila, a koje radnje su predstavljale prijetnju kojom je oštećenom stavljeno u izgled nanošenje zla, u konkretnom slučaju, da će optuženi napasti na život i tijelo oštećenog, a koja prijetnja je imajući u vidu radnje koje je optuženi preduzeo i sredstvo koje je kritičnom prilikom imao u ruci, bila ozbiljna i konkretna i kao takva ugrozila sigurnost oštećenog K.G., koji je istakao da se osjetio ugroženo kada je vidio nož kod optuženog i da se uplašio za sopstveni život.</span>
</p>
<p>&nbsp;</p>
<p>
<span class="span1">Postupajući na naprijed opisan način optuženi je bio svjestan da preduzima radnje koje predstavljaju prijetnju oštećenom i da se ta prijetnja odnosi na napad na život i tijelo oštećenog, imajući u vidu sredstvo koje je imao u ruci ( kuhinjski nož) i radnje koje je kritičnom prilikom preduzeo, a što govori da je prijetnja bila ozbiljna i ostvariva, ali je to i htio, postupajući u konketnom slučaju sa direktnim umišljajem, čime su se u radnjama optuženog stekli svi bitni elementi krivičnog djela ugrožavanje sigurnosti iz člana 168 stav 1 KZCG, za koje djelo ga je sud oglasio krivim.</span>
</p>
<p>&nbsp;</p>
<p>
<span class="span1">Optuženi je negirao izvršenje krivičnih djela koja mu se stavljaju na teret, a tokom postupka je odbranu tri puta mijenjao, pa je kod ODT Podgorica izjavio da je sa tehničarem ekipe HMP, svjedokom oštećenim K.G., imao fizički obračun u stanu njegove tašte, kada su razmijenili nekoliko udaraca pesnicama,navodeći da nije tačno da je imao nož u ruci, da je udarao i prijetio doktorici i tehničaru, i da je lomio inventar u vozilu HMP ispred zgrade, te da je doktorica, kada se ponovo vratila u stan rekla njegovoj supruzi kako će mu namjestiti da ide u zatvor; kod VDT u P. izjavio je da je kritičnog dana sjedio kući i pio rakiju cijeli dan, da bi na poziv sina, oko 19,30 časova došao u stan svoje tašte, jer mu je sin javio da je njegovoj supruzi pozlilo, da je zbog alkoholisanog stanja rekao čovjeku iz HMP da se gubi iz kuće, nakon čega ga je ovaj čovjek udario, a posle je došlo do razmjene udaraca izmedju njih dvojice, te da se nakon toga ne sjeća daljih dešavanja, osim da se u jednom trenutku našao ispred zgrade na parkingu, kada je kroz maglu registrovao vozilo HMP, nakon čega se sa svojim vozilom udaljio, kada mu je nastupio „prekid filma“, a sjeća se da se nalazio u jednom parku, u svom vozilu, kada ga je putem mobilnog telefona pozvao čovjek koji se predstavio kao policajac, i koji je tražio od njega da mu kaže gdje se nalazi, nakon čega mu je prekinuo vezu i ponovo zaspao, da bi mu narednog dana supruga ispričala šta se desilo, a na glavnom pretresu izjavio je da je kritičnog dana, sa komšijom V. M., od 07 do 19 časova išao po kafanama, gdje su pili rakiju, te da su svraćali i kod P.D., a popio je oko litar rakije toga dana, s tim što ništa nije jeo, da bi na kraju završili kod M. kući, gdje ga je pozvao najstariji sin i obavijestio da je njegovoj supruzi loše i da odmah dodje, pa je svojim vozilom sa B. došao u naselje S.A., u stan svoje tašte, gdje je čuo kako neko viče na njegovu suprugu i da ti ljudi hoće da je napadnu, da ga jedan od tih ljudi udario stisnutom pesnicom u predjelu brade i da se on pobio sa tim čovjekom, a nakon toga se sjeća da je bio negdje napolju i da je ispred zgrade registrovao kombi HMP i neke ljude oko njega, da bi se narednog jutra probudio u svom vozilu, u nekom parku, i putem telefona pozvao brata od strica koji radi u policiji, da mu </span><span class="span1">da savjet šta da radi, a ovaj ga je uputio da podje kod supruge i da mu ona ispriča šta se desilo i zatim se javi u policiju, što je i uradio.</span>
</p>
<p>&nbsp;</p>
<p>
<span class="span1">Da je optuženi, mijenjajući svoju odbranu tokom postupka, na ovaj način pokušao da izbjegne krivičnu odgovornost, proizilazi ne samo iz protivjerečne i nedosledne odbrane optuženog koja je u cjelosti opvrgnuta iskazima oštećenih i svjedoka M.B., već i iz navoda optuženog kada objašnjava razlike u kazivanju, izjavljujući da je izjavu kod ODT dao na osnovu onoga što mu je supruga ispričala, a iz iskaza njegove supruge-svjedoka V. S., proizilazi da ona nije bila prisutna dogadjaju koji se desio na parkingu ispred ulaza zgrade njene majke, gdje su se nalazila kola HMP, pa mu ovaj svjedok nije mogao saopštiti pojedinosti ovog dogadjaja, da bi optuženi prilikom saslušanja kod ODT Podgorica jasno i decidno, u slobodnom kazivanju, tvrdio da nije tačno da je imao nož u ruci, da je udarao i prijetio doktorici i tehničaru ispred zgrade i lomio inventar u službenom vozilu, već da mu je supruga samo rekla da se doktorica vratila u stan i kazala kako će mu „namjestiti“  i da će otići u zatvor. Neubjedljivo je i objašnjenje optuženog da se kasnije navodno prisjetio nekih detalja i po priči svoje supruge, i onoga što je čuo u policiji, pred VDT ispričao šta je stvarno bilo, posebno imajući u vidu da je svjedok V. S., shodno njenom kazivanju, nakon fizičkog sukoba izmedju optuženog i tehničara koji je trebao da joj da injekciju, odmah napustila prostoriju u kojoj se to dešavalo, odlazeći u drugu sobu, tako da nije mogla da vidi šta se posle toga dešavalo i da li je optuženi uzeo nož iz stana njene majke, pri čemu je tvrdila da njena majka ne posjeduje velike noževe, što je svjedok K.M., tašta optuženog, demantovala navodeći da u kuhinji postoje noževi i da je imala jedan veći kuhinjski nož, pri čemu ovaj svjedok, iako je bila prisutna kritičnom prilikom, ne potvrdjuje da je izmedju optuženog i K. došlo do fizičkog sukoba, iako to nesumnjivo proizilazi kako iz iskaza saslušanih svjedoka, tako iz odbrane optuženog, pa je jasno, i za sud logično, da svjedoci V. S., supruga optuženog i K.M., tašta optuženog, odredjene pojedinosti ovog dogadjaja nisu objektivno prikazale, a sve u cilju kako ne bi otežali situaciju u kojoj se našao optuženi.</span>
</p>
<p>&nbsp;</p>
<p>
<span class="span1">Navodi odbrane da optuženi zbog teške alkoholisanosti nije u bio u stanju da upravlja svojim postupcima i da shvati značaj svoga djela, u cjelosti je opovrgnuta sadržinom iskaza koji je optuženi dao kod ODT Podgorica, gdje se u slobodnom kazivanju jasno, precizno i detaljno izjašnjavao o okolnostima predmetnog dogadjaja, ne pominjući ni jednom da je bio u alkoholisanom stanju i da se nekih detalja ne sjeća, naprotiv kategorički negira izvršenje istog. U prilog ovakvog zaključka je i izjašnjenje vještaka medicinske struke dr Radojević Nemanje, koji je shodno kazivanju optuženog (na glavnom pretresu) da je kritičnog dana popio oko litar rakije, dao proračun koncetracije alkohola u krvi optuženog u takvoj situaciji, a koji bi bio oko 3 promila alkohola u krvi u vrijeme izvršenja krivičnog djela, pri čemu bi se optuženi nalazio u teško pijanom stanju, kao i nalaz i mišljenje sudskog vještaka dr Milić Stanka, koji je naveo da pomenuta koncetracija alkohola u krvi narušava psihofizičke sposobnosti osobe, u smislu kvantitativnih i kvalitativnih poremećaja svijesti, pri čemu osoba kod koncetracije od oko 3 promila alkohola u krvi ne bi mogla upravljati motornim vozilom od B. do S.A., jer se u takvom stanju kod te osobe izrazite poteškoće održavanja pravca putanje vozila koje skreće sa jedne na drugu stranu, nemogućnost uočavanja znakova, semafora, usled uticaja alkohola na čulo vida i sluha, poremećaj i održavanje ravnoteže, pri čemu osoba u ovakvom stanju može zadati samo pojedinačan udarac jakog intenziteta i praktično je nemoguće da takva osoba zadaje udarce po smislenom ciljanom zadavanju udaraca, pa je iz naprijed navedenog jasno da optuženi nije bio u teškom alkoholisanom stanju, kako hoće sebe da predstavi, jer nebi bio sposoban ni da upravlja vozilom a kamoli da sa istim od B. dođe do naselja S.A., niti bi bio sposoban da se prvo fizički obračuna sa oštećenim K.em, koji je kritičnom prilikom zadobio više tjelesnih povreda, a zatim sa nožem napadne oštećenu L.. Optuženi je tek na glavnom </span><span class="span1">pretresu pomenuo da je kritičnog dana bio u društvu sa V. M. sa kojim je cijeli dan pio rakiju, a ovaj svjedok je svoj iskaz očigledno upodobio odbrani optuženog koju je ovaj iznio na glavnom pretresu, kako bi mu na taj način pomogao, a što je pokušao i svjedok P.D. koji je u tom pravcu, izjašnjavajući se na naprijed navedene okolnosti i u slobodnom kazivanju bio protivrječan, pa je navodio da su V. i optuženi, kada ih je ponudio pićem, to odbili i da su uzeli samo kafu, a nakon toga da je optuženi popio osim kafe i 3-4 rakije, posebno što iz iskaza svjedoka V. proizilazi da su navodno on i optuženi, kritičnog dana, popili toliko rakije da su praktično bili „neuračunljivi od pića“, pa se postavlja logično pitanje kako je optuženi, u takvom stanju, mogao da vozi do K. i nazad, a kasnije od B. do S.A., a da se svjedok V. sjeća svega što su radili tog dana on i optuženi, gdje su bili i šta su pričali, ko je optuženog zvao telefonom, te koliko su rakija popili u svakoj kafani u kojoj su bili.</span>
</p>
<p>&nbsp;</p>
<p>
<span class="span1">Iako iz iskaza svjedoka oštećenih L. D. i K.G., te svjedoka M.B. proizilazi da im je optuženi djelovao alkoholisano, odnosno da je bio u pripitom stanju, dalo bi se zaključiti da je optuženi prethodno konzumirao alkohol, ali ne u tolikoj količini kako je to želio da prikaže u svojoj odbrani na glavnom pretresu, odnosno da je sebe doveo u stanje da nije bio sposoban da upravlja svojim postupcima i da shvati značaj svoga djela, jer iz radnji koje je kritičnom prilikom preduzimao i riječi koje je izgovarao, jasno proizilazi da je optuženi bio uračunljiv, i prilično svjestan da je izvršio krivično djelo, bježeći sa lica mjesta svojim automobilom i skrivajući se čitavu noć, da bi se tek narednog dana prijavio u prostorije policije.</span>
</p>
<p>&nbsp;</p>
<p>
<span class="span1">Iz medicinske dokumentacije na ime optuženog i nalaza i mišljenja vještaka medicinske struke proizilazi da je kod optuženog konstatovana razderina u predjelu lijevog obraza, koja je nastala usled jednokratnog dejstva aktivno zamahnutog mehaničkog orudja-udarca, tipično pesnicom, odnosno uklještenjem obraza izmedju pesnice i zuba, a intenzitet sile kojom je nanešna je bio lakši, koja povreda je mogla nastati u vrijeme predmetnog dogadjaja. Mjedjutim, ova činjenica ne dovodi u sumnju istinost iskaza svjedoka oštećenih L. D., koja je navela da nije primijetila da je K. uzvratio udarce optuženog, K.G. koji je izjavio da ni jednom nije udario optuženog, i svjedoka M.a koji je naveo da je siguran da K. optuženog ni jednom nije udario, jer su iskazi navedenih svjedoka, u pogledu svih ostalih bitnih okolnosti saglasni, pri činjenici da je krivična djela za koje se tereti, optuženi izvršio ispred zgrade, u blizini vozila HMP, te da su pomenuti svjedoci, zbog incidenta u stanu tašte optuženog, pobjegli iz istog, a da je optuženi, nakon njihovog odlaska, sa nožem u ruci izletio iz stana i krenuo na oštećene, koji su se u tim trenucima nalazili u blizini vozila HMP i ničim nisu doprinijeli, niti na bilo koji način isprovocirali napad koji je od optuženog uslijedio kasnije.</span>
</p>
<p>&nbsp;</p>
<p>
<span class="span1">I navodi optuženog da je od udarca koji je zadobio od strane K., navodno izgubio svijest, u cjelosti su opovrgnuti medicinskom dokumentacijom na ime optuženog i nalazom i mišljenjem vještaka med.struke dr Radojević Nemanje, koji je naveo da u medicinskoj dokumentaciji nema podataka da je optuženi gubio svijest, te da u slučaju da su navodi optuženog tačni, optuženi bi definitivno morao imati nesjećanje za odredjeni period dogadjaja, ne bi mogao da se kreće odredjeno vrijeme, i sve bi to bilo praćeno poremećajima neurovegetativnog sistema (povraćanje, ubrzan rad srca, poremećaj krvnog pritiska, pokretljivost očiju, disanje i sl.), pa je za sud jasno da optuženi nije gubio svijest, kako kaže, jer u ovakvom stanju ne bi mogao preduzeti radnje koje je kasnije preduzeo prema oštećenima.</span>
</p>
<p>&nbsp;</p>
<p>
<span class="span1">Sud je odbio predlog optuženog da se izvrši rekonstrukcija predmetnog dogadjaja imajući u vidu da se okolnostima istog, tokom postupka, detaljno izjašnjavali svjedoci oštećeni L. D. i K.G. i svjedok M. B., pa bi provodjenje ovog dokaza vodilo samo bespotrebnom odugovlačenju postupka, i ne bi u bitnom doprinijelo činjeničnom utvrdjenju.</span>
</p>
<p>&nbsp;</p>
<p>
<span class="span1">Odlučujući o visini kazne koju će izreći optuženom, sud je cijenio sve okolnosti koje utiču da ista bude manja ili veća, pa je kao olakšavajuće okolnosti na strani optuženog cijenio lične prilike optuženog, koje se ogledaju u tome da se radi o porodičnom čovjeku, ocu troje djece, od kojih je dvoje maloljetno i koje je po zakonu dužan da izdržava, da je lošeg imovnog stanja i da se nedavno zaposlio u preduzeću C. k., a da se porodica izdržava od njegovih prihoda, a koje okolnosti sud smatra naročito olakšavajućim, pa imajući u vidu da je krivično djelo iz člana 143 KZCG ostalo u pokušaju, u kojem slučaju zakon predvidja da se učinilac može blaže kazniti, to je sud optuženom za krivično djelo ubistvo u pokušaju iz člana 143 u vezi člana 20 KZCG, prethodno utvrdio kaznu zatvora u trajanju od 2 godine, ispod granice propisane zakonom, a za krivičo djelo ugrožavanje sigurnosti iz član 168 stav 1 KZCG kaznu zatvora u trajanju od 2 mjeseca, a zatim ga primjenom odredbi člana 48 stav 2 tačka 2 KZCG osudio na jedinstvenu kaznu zatvora u trajanju od 2 godine i 1 mjesec, jer smatra da je izrečena kazna u svemu srazmjerna težini krivičnih djela i stepenu krivice optuženog, i predstavlja onu mjeru koja je neophodno potrebna za postizanje svrhe kažnjavanja iz člana 32 KZCG, u odnosu na opštu svrhu izricanja krivičnih sankcija iz člana 4 stav 2 KZCG, odnosno da će sa istom uticati na optuženog, ali i na druge, da ubuduće ne čine krivična djela.</span>
</p>
<p>&nbsp;</p>
<p>
<span class="span1">U izrečenu kaznu zatvora optuženom će se uračunati vrijeme provedeno u pritvoru od 22.06.2015. godine do 30.06.2015. godine, a shodno odredbi člana 51 KZCG.</span>
</p>
<p>&nbsp;</p>
<p>
<span class="span1">Sud je cijenio kao otežavajuće okolnosti činjenicu da je optuženi ranije osudjivan, i to dva puta za krivična djela protiv života i tijela, kako je to utvrdjeno iz izvoda iz kaznene evidencije Ministarstva pravde CG, ali je smatrao da one nisu od tolikog značaja da sud u konkrentom slučaju ne primijeni institut ublažavanja kazne, kod naprijed navedenih olakšavajućih okolnosti.</span>
</p>
<p>&nbsp;</p>
<p>
<span class="span1">Odluka o troškovima donijeta je shodno odredbi člana 226 i 229 Zakonika o krivičnom postupku (ZKP), a isti se odnose na nagradu vještaku medicinske struke dr Radojević Nemanji u izinosima od 60,50 eura i 88,00 eura, vještaku trasologu Dendić Goranu u iznosu od 44,00 eura i vještaku neuropsihijatru dr Milić Stanku u iznosu od 66,00 eura, što ukupno iznosi 258,50 eura, dok je paušal odredjen imajući u vidu složenost i dužinu trajanja postupka, kao i imovinske prilike optuženg, što je dužan uplatiti Budžetu CG, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>
<span class="span1">Oštećeni L. D. i K.G. su upućeni na parnični postupak, da u istom ostvare svoj imovinskopravni zahtjev, jer činjenice utvrdjene u krivičnom postupku nisu pružale pouzdan osnov ni za potpuno ni za djelimično presudjenje, a njihovo utvrdjivanje bi vodilo znatnom odugovlačenju postupka, a shodno čl.239 ZKP.</span>
</p>
<p>&nbsp;</p>
<p>
<span class="span1">Sud je cijenio i ostale provedene dokaze ali je našao da su bez uticaja na drugačiju odluku suda.</span>
</p>
<p>&nbsp;</p>
<p>
<span class="span1">Sa izloženog, shodno odredbi člana 374 ZKP-a, odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">VIŠI SUD U P.</span>
</p>
<p style="text-align:center;">
<span class="span1">Dana 09.06.2016.godine</span>
</p>
<p>&nbsp;</p>
<p style="text-align:right">
<span class="span1">PREDSJEDNIK VIJEĆA-SUDIJA</span>
</p>
<p>
<span class="span1">   Vesna Moštrokol s.r.</span>
</p>
<p>&nbsp;</p>
<p style="text-align:center;">
<span class="span1">Za tačnost otpravka ovjerava</span>
</p>
<p style="text-align:center;">
<span class="span1">Sanja Radosavović</span>
</p>
<p style="text-align:center;">
<span class="span1">____________________</span>
</p>
<p>&nbsp;</p>
<p>
<span class="span1">PRAVNA POUKA</span>
</p>
<p>&nbsp;</p>
<p>
<span class="span1">Protiv ove presude je dozvoljena žalba,</span>
</p>
<p>
<span class="span1">u roku od 15 dana od dana prijema</span>
</p>
<p>
<span class="span1">pisanog otpravka, Apelacionom sudu CG,</span>
</p>
<p>
<span class="span1">preko ovog Suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.62430555in 1.0833334in 0.0in 1.0833334in;}
.p1{text-align:start;hyphenate:auto;keep-with-next.within-page:always;font-family:Verdana;font-size:11pt;}
.p2{text-align:start;hyphenate:auto;font-family:Verdana;font-size:11pt;}
.p3{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p4{text-indent:0.5833333in;text-align:justify;hyphenate:auto;font-family:Verdana;font-size:11pt;}
.p5{text-indent:0.5833333in;text-align:center;hyphenate:auto;font-family:Verdana;font-size:11pt;}
.p6{text-indent:0.5833333in;text-align:start;hyphenate:auto;font-family:Verdana;font-size:11pt;}
.p7{text-align:justify;hyphenate:auto;font-family:Verdana;font-size:11pt;}
.p8{text-align:center;hyphenate:auto;font-family:Verdana;font-size:11pt;}
.p9{text-indent:0.5in;text-align:justify;hyphenate:auto;font-family:Verdana;font-size:11pt;}
.p10{text-align:justify;hyphenate:auto;font-family:Verdana;font-size:10pt;}
.p11{text-align:start;hyphenate:auto;font-family:Verdana;font-size:10pt;}
.p12{text-align:start;hyphenate:auto;font-family:Times New Roman;font-size:12pt;}
.s1{text-decoration:underline;}
</style>
<meta content="violeta.raicevic" name="author">
</head>
<body class="b1 b2">
<p class="p1">
<span>OSNOVNI SUD U BIJELOM POLJU</span>
</p>
<p class="p1">
<span class="s1">K.br. 284/11</span>
</p>
<p class="p2"></p>
<p class="p3">
<span>U IME NARODA</span>
</p>
<p class="p2"></p>
<p class="p2"></p>
<p class="p4">
<span>OSNOVNI SUD U BIJELOM POLJU, kao prvostepeni krivični sud, i to sudija Violeta Raičević kao sudija pojedinac, sa zapisničarem Ljiljanom Joksimović,  u krivičnom  predmetu okrivljenog R.M.a iz B.Polja,  zbog krivičnog djela  ugrožavanje javnog saobraćaja iz čl. 339 st. 3 u vezi st.1. Krivičnog zakonika Crne Gore, po optužnom predlogu ODT-a u B.Polju, Kt.br. 135/11 od  20.05.2011.godine, nakon održanog usmenog, glavnog i javnog pretresa u prisustvu okrivljenog R.M.a, predstavnika  oštećenog D. "R." M.Z.a i oštećene B.M.e, a u odsustvu uredno pozvanog ODT-a i oštećenih  Š.S.e i P.Z.e dana  28.06.2011.godine, donio je i javno objavio:</span>
</p>
<p class="p4"></p>
<p class="p5">
<span>P R E S U D U</span>
</p>
<p class="p4"></p>
<p class="p4"></p>
<p class="p4">
<span>Okrivljeni R.M., od oca M. i majke V., rodjene  R., rodjen ....godine, u Bijelom Polju, sa prebivalištem u mjestu S., opština Bijelo Polje, državljanin Crne Gore po zanimanju vozač,  oženjen, otac jednog djeteta, pismen,  sa završenom srednjom školom, lošeg imovnog stanja, osudjivan.</span>
</p>
<p class="p4"></p>
<p class="p5">
<span>K R I V     J E </span>
</p>
<p class="p6"></p>
<p class="p4">
<span>Što je:</span>
</p>
<p class="p4"></p>
<p class="p4">
<span>Dana  15.02.2011.godine oko 07,05 h  ne pridržavajući se saobraćajnih propisa  upravljao  putničkim  motornim vozilom makre "Dacia sandero" reg.oznaka BP-AP-684, vlasništvo D. "R.", iz pravca  bolnice u pravcu  centra grada, te je dolaskom u ulicu Mojkovačku, u Bijelom Polju, ugrozio saobraćaj i time doveo  u opasnost  život i tijelo ljudi , na način što  protivno odredbi čl.83 ZOBS-a na putevima, nije držao  potrebno odstojanje  kada se kretao  iza putničkog motornog vozila "VW Golf"  reg.oznaka BP AN 319 kojim je u istom pravcu  upravljala oštećena  B.M.a, usled čega je  u momentu kada je oštećena usporila  kretanje vozila  iz saobraćajnih razloga , čeonom desnom stranom vozila  udario  u zanju lijevu stranu  putničkog vozila VW"Golf", na desnoj kolovoznoj traci u zoni osovine kolovoza, na udaljenosti od 3,60 m  od lijeve  ivice kolovoza,  kojom prilikom su oštećena B.M.a i saputnice u njenom vozilu  oštećene Š.S.a i P.Z.a zadobile  lake tjelesne povrede i to: oštećene  B.M.a i Š.S.a povrede u vidu istegnuća vrata, a oštećena P.Z.a  povredu u vidu nagnječenja mekih tkiva glave, a na vozilima  je prouzrokovao imovinsku štetu,</span>
</p>
<p class="p4"></p>
<p class="p4">
<span>-čime je izvršio krivično djelo ugrožavanje javnog saobraćaja iz čl. 339 stav 3 u vezi st.1. Krivičnog zakonika   Crne Gore,</span>
</p>
<p class="p4"></p>
<p class="p4">
<span>-pa ga sud primjenom citiranog zakonskog propisa i čl. 2, 4, 5, 13, 16, 32, 39 st. 2 tač. 3 i  42  Krivičnog zakonika   Crne Gore /KZ/ i čl. 199,  202, 212 i 364 Zakonika o krivičnom postupku  Crne Gore /ZKP/,  </span>
</p>
<p class="p4"></p>
<p class="p3">
<span>O S U Đ U J E</span>
</p>
<p class="p7"></p>
<p class="p7"></p>
<p class="p4">
<span>Na novčanu kaznu u iznosu 600,00  €  (šest stotina eura), koju je dužan da plati u roku od 3 /tri/ mjeseca po pravosnažnosti presude na račun broj 832-151-35, a ako okrivljeni ne plati novčanu kaznu u određenom roku,  ista će se  zamijeniti tako što će se za svakih započetih 25,00 /dvadeset pet eura/ € novčane kazne odrediti jedan dan zatvora, a ako okrivljeni isplati samo dio novčane kazne ostatak će se srazmjerno pretvoriti u zatvor, a ako okrivljeni isplati ostatak novčane kazne izvršenje kazne zatvora će se obustaviti.</span>
</p>
<p class="p4"></p>
<p class="p4">
<span>Okrivljeni se obavezuje na plaćanje paušala ovom sudu u iznosu od 30 € /trideset eura/  i kao i na ime troškova krivičnog postupka u  iznosu od 181,50 € (sto osamdeset jedan euro i pedeset centi) u roku od 15 dana po pravosnažnosti presude, pod prijetnjom prinudnog izvršenja na račun broj 832-151-35.</span>
</p>
<p class="p4"></p>
<p class="p4">
<span>Oštećeni D. "R.", B.M.a  i B.M.a iz Bijelog Polja, te P.Z.a iz Podgorice  se radi ostvarivanja imovinsko-pravnog zahtjeva upućuju na parnični postupak.</span>
</p>
<p class="p4"></p>
<p class="p8"></p>
<p class="p8">
<span>O b r a z l o ž e nj e</span>
</p>
<p class="p7"></p>
<p class="p4"></p>
<p class="p4">
<span>Optužnim predlogom ODT-a u B.Polju, Kt.br. 135/11 od 20.05.2011.godine, okrivljenom R.M.u iz B.Polja, stavljeno je na teret izvršenje krivičnog djela ugrožavanje javnog saobraćaja iz čl. 339 st.3. u vezi st.1. KZ. </span>
</p>
<p class="p4"></p>
<p class="p9">
<span>Glavni pretres je održan u prisustvu  okrivljenog R.M.a  i oštećenih - predstavnika D. "R." i B.M.e   a u odsustvu uredno pozvanog ODT-a i oštećenih  Š.S.e i P.Z.e, shodno čl.453.ZKP-a.</span>
</p>
<p class="p9"></p>
<p class="p9">
<span>Zamjenik ODT-a je optužnim predlogom  predložila sudu da okrivljenog  oglasi krivim  i osudi na kaznu po zakonu.</span>
</p>
<p class="p4"></p>
<p class="p4">
<span>Oštećeni predstavnik D. "R." M.Z., B.M.a, Š.S.a  i P.Z.a se tokom postupka nijesu pridružili krivičnom gonjenju protiv okrivljenog ali su postavili zahtjev za naknadu štete. </span>
</p>
<p class="p4"></p>
<p class="p4">
<span>Okrivljeni R.M. u svojoj odbrani tokom  postupka je istakao  da je dana 15.02.2011.godine,  negdje oko 07,05 h upravljao vozilom "Dacia sandero" vlasništvo D. "R." iz pravca bolnice u pravcu Bijelog Polja. Dolaskom u ulicu Mojkovačku, gdje je izražen nagib puta prema raskrsnici, naišao je na vozilo Golf koje je bilo zaustavljeno na putu. Kretao se brzinom do 20 km/h, ali kako je na putu bio led  a uz to i izražen nagib, došlo je do proklizavanja vozila u trenutku kada je pokušao da  koči što je imalo za posledicu da dodje do kontakta izmedju vozila kada je njegovo vozilo prednjom stranom udarilo u  zadnju stranu vozila "Golf". Istakao je da  u momentu kada je naišao na vozilo Golf koje je stajalo zaustavljeno na putu, ispred njega se nalazilo zaustavljeno taksi vozilo. Primijetio je da je na vozilu "Golf" sa kojim je imao kontakt otpala  prednja tablica dok je na vozilu taksi koje je bilo ispred vozila Golfa bio oštećen zadnji branik.Vozač taksi vozila nije sačekao policiju već je napustio mjesto nezgode. Istakao je i to da je prvi momenat kada je primijetio vozilo Golf  koje je bilo u statičnom položaju na udaljenosti od oko 20 m  po njegovoj procjeni  u kom  trenutku je naglo stisnuo kočnicu jer je upravo izašao iz krivine.U završnoj riječi je izjavio  žaljenje zbog saobraćajne  nezgode.</span>
</p>
<p class="p4"></p>
<p class="p7">
<span>	Radi utvrdjivanja odlučnih činjenica i krivične odgovornosti okrivljenog, sud je u dokaznom postupku izveo sledeće dokaze: saslušao u svojstvu svjedoka  predstavnika oštećene D. "R." M.Z.a i oštećenu  B.M.u, pročitao iskaze svjedoka Š.S.e i P.Z.e sa zapisnika Kri.br.107/11  od 14.04.2011.godine i 09.05.2011.godine, izvršio  uvid u zapisnik o uvidjaju saobraćajane nezgode Uprave policje - PJ Bijelo Polje br.231/11/2195 od 24.02.2011.godine, izvršio uvid u dva zapisnika o tehničkom pregledu "L.A." D. P. za putnničko motorno vozilo marke "Dacia  sandero" reg.oz.BP-AP 684, izdatog na ime D. "R." od 15.02.2011.godine i  za putničko  motorno vozilo marke "VW Golf" reg.oz.BP AN-319 izdatog na ime B.M.e od 15.02.2011.godine,izvršio uvid u izvještaj Kliničkog centra Crne Gore - P. o analizi prisustva alkohola u krvi za okrivljenog R.M.a  i oštećenu  B.M.u  A br.231 i 232/23.02.2011.godine, izvršio uvid  u medicinsku dokumentaciju   izdata na ime oštećenih  B.M.e, P.Z.e i Š.S.e, pročitao nalaz i mišljenje vještaka  medicinske struke  dr. S.M.a  sa zapisnika Kri.br.107/2011 od 12.04.2011.godine, pročitao nalaz i mišljenje vještaka  saobraćajne struke  dipl. ing. Č.M.a od 04.05.2011.godine, izvršio uvid u skicu lica mjesta  saobraćajne nezgode Uprave policije - PJ B.Polje br.231/2011-2195 od 24.02.2011.godine, i izvršio  uvid u izvod iz KE na ime okrivljenog.Drugih predloga za dopunu dokaznog postupka nije bilo.</span>
</p>
<p class="p4"></p>
<p class="p4">
<span>Sud je cijeneći dokaze pojedinačno i u kontekstu, dovodeći ih u vezu sa odbranom okrivljenog utvrdio činjenično stanje i na osnovu istog  zaključio da je okrivljeni R.M.  izvršio krivično djelo ugrožavanje javnog saobraćaja iz čl.339.st.3. u vezi st.1. KZ  zbog čega je kriv i krivično pravno odgovoran.</span>
</p>
<p class="p4"></p>
<p class="p4">
<span>Naime sud je cijenio odbranu okrivljenog  kao djelimično priznanje izvršenja krivičnog djela  koje mu je optužbom stavljeno na teret. Okrivljeni nije sporio da je kritičnom prilikom upravljajući vozilom, na kritičnom mjestu ostvaren kontakt izmedju vozila kojim je upravljao i vozila  oštećene  B.M.e koja se kretala ispred njega. Međutim,  navode  koje je  okrivljeni istakao u pogledu okolnosti da  je oštećena sa vozilom  ispred njega  stajala i da je istu primijetio  na samom  izlazu iz krivine na udaljenosti oko 20 m  sud cijeni  sračunatim na olakšavanje svog položaja u krivičnom postupku. Ovo posebno što je  njegova odbrana u tom dijelu obezvrijedjena iskazom oštećene B.M.e koja je saslušana u svojstvu svjedok a čiji iskaz je  sud u potpunosti prihvatio obzirom da je  bila kategorična u pogledu odlučnih činjenica i pri tom istakla da je kritičnom prilikom upravljala  vozilom Golf 2  iz pravca bolnice u pravcu Bijelog Polja tte kada  je naišla na dio puta koji je bio prekriven ledom u ulici Mojkovačkoj usporila je kretanje vozila do 20 km/h. Ispred nje se kretalo taksi vozilo  dok je iz suprotnog pravca išla veća kolona vozila. U jednom trenutku je iznenada  osjetila jak udarac u zadnji dio vozila  od strane vozila kojim je upravljao okrivljeni. Tvrdi  da na putu nije stajala već se kretala veoma spsoro  zbog vremenskih prilika tj. klizavog  kolovoza. Izloženo su potvrdile i saputnice u njenom vozilu saslušane u svojstvu svjedoka   Š.S.a i P.Z.a. Odbrana okrivljenog  u dijelu  nastanka  saobraćajne nezgode  i uzroka iste obezvrijedjena je nalazom i mišljenjem vještaka saobraćajne struke M.a Č. od  04.05.2011.godine,  koji nalaz je sud u potpunosti prihatio kao stručno i objektivno sačinjen na bazi raspoloživih podataka izmedju ostalog, zapisnika o uvidjaju i skice lica mjesta. Naime, iz nalaza i mišljenja ovog vještaka sud je utvrdio  odlučne činjenice  u pogledu načina i uzroka predmetne saobraćajne nezgode i to da je zimi u jutro kada je asfaltni kolovoz bio zaledjen ne posut na gradskoj saobraćajnici na potezu  u zasjeku, gdje je saobraćajnica sa izraženim podužnim padom u preglednoj desnoj krivini  u uslovima nepostavljene i neobilježene  saobraćajne signalizacije, u saobraćajnoj situaciji kada je putničko vozilo  Golf usporavano bez ostavljanja tragova na kolovozu, iz saobraćajnih razloga,  vozač putničkog vozila Dacia  koje se kretalo iza putničkog vozila Golf, brzinom od oko 31,6 km/h, propustio da održi  bezbjedno  podužno odstojanje  iza  putničkog vozila Golf i pored preduzimanja kočenja sa zanošenjem vozila, zbog čega je došlo do naleta putničkog vozila Dacia  čeonom desnom stranom na zadnju lijevu stranu putničkog vozila Golf na kolovoznoj traci kojom su se kretala vozila Dacia  i Golf u zoni  osnovine kolovoza. Vještak je mišljenja da se propust vozača  putničkog vozila Dacia smatra razlogom za nastanak predmetne nezgode. Neodržavanjem kolvoza  gradske saobraćajnice na dijelu u zasjeku sa izraženim podužnim padom, tako da se spriječi   opisana zaledjenost kolovoza je propust u održavanju kolvoza puta koji je značajno doprinio da dodje do ove nezgode.</span>
</p>
<p class="p4"></p>
<p class="p4">
<span>Iz medicinske dokumentacije na ime oštećenih  B.M.e, Š.S.e i P.Z.e te  nalaza i mišljenja vještaka medicinske struke dr. S.M.a  utvrdjuje se da su oštećene B.M.a i Š.S.a  zadobile lake tjelesne povrede u vidu istegnuća vrata a oštećena P.Z.a  laku tjelesnu povredu u vidu  nagnječenja  mekih tkiva glave.</span>
</p>
<p class="p4"></p>
<p class="p4">
<span>Sud je u cjelosti prihvatio nalaz i mišljenje vještaka dr S.M.a  jer se isti zasniva na činjenicama koje su nesporne i utvrđene kroz medicinsku dokumentaciju, kod oštećenih .</span>
</p>
<p class="p4"></p>
<p class="p9">
<span>Iz zapisnika o  prisustvu alkohola u krvi  Kliničkog centra Podgorice na ime okrivljenog  utvrdjuje se da je  isti u vrijeme saobraćajne nezgode bio u trijeznom stanju.</span>
</p>
<p class="p4"></p>
<p class="p9">
<span>Iz izvoda iz  KE na ime okrivljenog R.M.a, se utvrđuje da   je isti   osuđivan presudom Osnovnog suda u baru K.br.93/09 od 10.09.2009.godine zbog krivičnog djela iz čl.339.st.3. u vezi st.1. KZ i istom je izrečena sudska opomena.</span>
</p>
<p class="p9"></p>
<p class="p9">
<span>Prema odredbi čl. 339 st. 3 u vezi st. 1 Krivičnog zakonika Crne Gore krivično djelo ugrožavanje javnog saobraćaja postojalo bi ukoliko učesnik u saobraćaju na putevima   ne pridržavajući se saobraćajnih propisa ugrozi saobraćaj i time dovede u opasnost život ili tijelo ljudi ili imovinu čija vrijednost prelazi iznos od 20.000 €, pa time iz nehata drugog lako tjelesno povrijedi ili drugom prouzrokuje imovinsku štetu koja prelazi  iznos od 3.000 €.</span>
</p>
<p class="p4"></p>
<p class="p4">
<span>Radnja ovog krivičnog djela sastoji se u postupanju učesnika u saobraćaju suprotno odredbama ZOBS-a na putevima. U konkretnom slučaju okrivljeni kao učesnik u saobraćaju postupao je suprotno odredbi čl. 83 ZOBS-a na putevima  jer  nije držao  potrebno odstojanje  kada se kretao  iza putničkog motornog vozila "VW Golf"  reg.oznaka BP AN 319 kojim je u istom pravcu  upravljala oštećena  B.M.a, usled čega je  u momentu kada je oštećena usporila  kretanje vozila  iz saobraćajnih razloga , čeonom desnom stranom vozila  udario  u zanju lijevu stranu  putničkog vozila VW"Golf", na desnoj kolovoznoj traci u zoni osovine kolovoza, na udaljenosti od 3,60 m  od lijeve  ivice kolovoza,  kojom prilikom su oštećena B.M.a i saputnice u njenom vozilu  oštećene Š.S.a i P.Z.a zadobile  lake tjelesne povrede i to: oštećene  B.M.a i Š.S.a povrede u vidu istegnuća vrata, a oštećena P.Z.a  povredu u vidu nagnječenja mekih tkiva glave, a na vozilima  je prouzrokovao imovinsku štetu.</span>
</p>
<p class="p4"></p>
<p class="p4">
<span>Izloženo je potvrdjeno nalazom i mišljenjem vještaka saobraćajne struke    u dijelu načina nastanka nezgode a u dijelu posledica medicinskom dokumentacijom na ime oštećenih i nalazom i mišljenjem vještaka medicinske struke dr. S.M.a.</span>
</p>
<p class="p4"></p>
<p class="p9">
<span>Okrivljeni je postupao sa nehatom i bio svjestan da svojim radnjama može učiniti krivično djelo, ali je olako držao da do toga neće doći, a posledice su nastupile kroz laku tjelesnu povredu oštećenih. </span>
</p>
<p class="p4"></p>
<p class="p4">
<span>U radnjama okrivljenog i postupanju suprotno odredbi čl. 83 ZOBS-a na putevima, a uz ostvarenu posledicu u vidu lakih tjelesnih povreda kod oštećenih, sadržani su elementi bića krivičnog djela ugrožavanje javnog saobraćaja iz čl. 339 st. 3 u vezi st. 1 KZ CG.</span>
</p>
<p class="p9"></p>
<p class="p9">
<span>U konkretnoj saobraćajnoj sitaciji ne održavanje kolovoza  gradske saobraćajnice na dijelu u zasjeku sa izraženim podužnim padom tako da se spriječi  opisana zaledjenost kolovoza  što je propust u održavanju kolovoza puta  koji je značajno doprinio da dodje do ove nezgode, po ocjeni suda, ne isključuje krivičnu odgovornost okrivljenog već ima bitan uticaj na stepen njegove krivične odgovornosti.</span>
</p>
<p class="p4"></p>
<p class="p9">
<span>Za predmetno  krivično djelo u Krivičnom zakoniku Crne Gore predviđena je novčana kazna ili kazna zatvora do jedne godine.</span>
</p>
<p class="p9"></p>
<p class="p9">
<span>Shodno čl.39.st.2.tač.3. KZ propisano je da se novčana kazna  za krivična djela za koja je  predvidjena kazna zatvora do jedne godine  može izreći u iznosu od 600.00  eura do 8.000,00 eura.</span>
</p>
<p class="p4"></p>
<p class="p4">
<span>Odlučujući o vrsti i visini kazne okrivljenom, sud je cijenio sve okolnosti iz čl. 42 KZ, pa je na strani okrivljenog od olakšavajućih okolnosti  cijenio njegovu životnu dob, da se radi o porodičnom čovjeku koji je otac jednog djeteta i koji je izrazio žaljenje zbog izvršenog krivičnog djela  a posebno okolnost  da  se oštećeni  nijesu pridružili krivičnom gonjenju  pa je okrivljenog  osudio na novčanu kaznu u naznačenom iznosu, cijeneći da je srazmjerna težini izvršenog krivičnog djela, te da će se sa istom postići svrha kažnjavnja u okviru opšte svrhe izricanja krivičnih sankcija i uticati na okrivljenog da ubuduće ne vrši krivična  djela te postići ciljevi specijalne i generalne prevencije shodno čl.32.KZ. Sud je prilikom izricanja novčane kazne posebno cijenio imovno stanje okrivljenog sa kojih razloga je  visinu novčane kazne   odredio  u granicama zakonskog minimuma.</span>
</p>
<p class="p4"></p>
<p class="p4">
<span>Sud je obavezao okrivljenog na plaćanje paušala u iznosu od 30 €, koji troškovi paušala su određeni obzirom na složenost i trajanje postupka i na imovinske prilike okrivljenog shodno čl.199.ZKP.</span>
</p>
<p class="p4"></p>
<p class="p4">
<span>Sud je obavezao okrivljenog  na plaćanje troškova krivičnog  postupka u iznosu od 181,50 €, koji troškovi se odnose na ime nagrade vještacima saobraćajne i medicinske struke,  isplaćeni tokom trajanja postupka , a ovo shodno odredbi čl. 202. ZKP CG.</span>
</p>
<p class="p4"></p>
<p class="p4">
<span> Oštećeni D. "R.", Š.S.a  i B.M.a iz Bijelog Polja, te P.Z.a iz Podgorice  se radi ostvarivanja imovinsko-pravnog zahtjeva, upućuju na parnični postupak, shodno čl. 212 ZKP.</span>
</p>
<p class="p4"></p>
<p class="p4">
<span>Sa iznijetog odlučeno je kao u izreci presude, shodno čl. 364 ZKP.</span>
</p>
<p class="p4"></p>
<p class="p5">
<span>OSNOVNI SUD U BIJELOM POLJU</span>
</p>
<p class="p5">
<span>Dana,  28.06.2011 .godine</span>
</p>
<p class="p5"></p>
<p class="p5"></p>
<p class="p7"></p>
<p class="p7">
<span>Zapisničar,							                     S u d i j a ,</span>
</p>
<p class="p7">
<span>Ljiljana Joksimović  					 	      Violeta Raičević s</span>
</p>
<p class="p7"></p>
<p class="p7"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p11"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p10"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p10"></p>
<p class="p4"></p>
<p class="p12"></p>


</body>
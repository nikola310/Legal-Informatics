<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#FF0000;font-family:'Arial'}
.span3{;font-family:'Arial';font-style:italic }
</style>
</head>
<body class="b1" style="background: #aaa;">
<div class="window1">
<div class="page1">
<li style="text-align:right">
<span class="span1">Posl.br. K. 46/2018</span>
</li>
<li style="text-align:center;">
<span class="span1"></span>
</li>
<li style="text-align:center;">
<span class="span1">U IME CRNE GORE</span>
</li>
<p>&nbsp;</p>
<li>
<span class="span1">OSNOVNI SUD U CETINJU, kao prvostepeni krivični, po sudiji Mariji Ćupić, kao sudiji pojedincu, uz sudjelovanje sudskog namještenika Martinović Aleksandre, kao zapisničara, u krivičnom predmetu protiv okrivljenog V. D., iz C., zbog izvršenja krivičnog djela ugrožavanje javnog saobraćaja, iz člana 339. stav 3. u vezi stava 1. Krivičnog zakonika Crne Gore, rješavajući po Optužnom predlogu ODT-a u Cetinju Kt.br. 41/18 od 10.05.2018. godine, nakon glavnog i javnog pretresa održanog dana, 08.06.2018. godine u prisustvu državnog tužioca ODT-a u Cetinju, Katarine Padalice, okrivljenog V. D., te odsustvu uredno pozvanog oštećenog M. I., dana 11.06.2018. donio je i javno objavio</span>
</li>
<p>&nbsp;</p>
<li style="text-align:center;">
<span class="span1">P R E S U D U</span>
</li>
<p>&nbsp;</p>
<li>
<span class="span1">Okrivljeni:</span>
</li>
<p>&nbsp;</p>
<li>
<span class="span1">V. D., JMBG .., od oca S. i majke M., rođene M., rođen .. godine u C., gdje i prebiva, državljanin C. G., po zanimanju vozač, oženjen, otac dvoje maloljetne djece, sa završenom srednjom školom, srednjeg imovnog stanja,osuđivan: presudom Višeg suda u Bijelom Polju Kž.br. 30/99 od 07.03.1999.godine, zbog krivičnog djela teški slučajevi razbojništva i razbojničke krađe iz člana 148. stav 1. KZ-a, na kaznu zatvora u trajanju od 5 (pet) godina</span>
</li>
<p>&nbsp;</p>
<li style="text-align:center;">
<span class="span1">K r i v   j e:</span>
</li>
<p>&nbsp;</p>
<li>
<span class="span1">Što je:</span>
</li>
<p>&nbsp;</p>
<li>
<span class="span1">Dana, 21. marta 2018. godine, oko 11:30 časova, na raskrsnici bulevara „Crnogorskih junaka“ i ulice „Pavla Rovinskog“ u C., upravljajući u saobraćaju putničkim motornim vozilom marke „VW Cady“, registarskih oznaka CT .., ne pridržavajući se saobraćajnih propisa iz člana 40. stav 1. Zakona o bezbjednosti saobraćaja na putevima, ugrozio saobraćaj i doveo u opasnost život i tijelo ljudi, na način što, iako je znao da je na raskrsnici dužan da propusti vozilo koje dolazi sa njegove desne strane, jer u protivnom može izazvati saobraćajnu nezgodu i dovesti u opasnost živote i tijela ljudi, pa je olako držao da do toga neće doći ili da će to moći spriječiti, krećući se navedenim vozilom ulicom „Pavla Rovinskog“, iz pravca zgrade Crvenog krsta, dolaskom na raskrsnicu sa bulevarom „Crnogorskih junaka“, preduzeo je radnju uključivanja vozila u bulevar crnogorskih junaka skretanjem ulijevo, a da nije propustio oštećenog M. I., iz C., koji se putničkim motornim vozilom marke „VW Golf III“ registarskih oznaka CT ..kretao bulevarom „Crnogorskih junaka“, iz pravca donjeg dijela grada u pravcu gornjeg dijela grada, zadržavajući smjer kretanja, tako da je okrivljenom dolazio sa desne strane, usljed čega je u zoni raskršća prednjim dijelom vozila kojim je upravljao ostvario fizički kontakt sa zadnjim </span><span class="span1">dijelom putničkog motornog vozila marke „VW Golf III“, registarskih oznaka CT .., što je uzrokovalo destabilizaciju navedenog vozila i njegov udar u stub ulične rasvjete, a zatim i u putničko motorno vozilo marke „Renault Clio“, registarskih oznaka CT .. i putničko motorno vozilo marke „VW Golf“, registarskih oznaka CT .., koja su bila parkirana uz desnu ivicu kolovoza bulevara „Crnogorskih junaka“, gledano iz pravca kretanja oštećenog M. I., kojom prilikom je oštećeni M. I., zadobio laku tjelesnu povredu u vidu: nagnječno-razderne rane u prednjem dijelu desne polovine tjemenog predjela veličine 5x4x1 cm i nagnječenja desnog koljena sa ranama oguljotinama u predjelu desnog koljena i u predjelu ispod desnog koljena i sa otokom desnog koljena u predjelu ispod čašice desnog koljena.</span>
</li>
<li>
<span class="span1"> </span>
</li>
<li>
<span class="span1">- čime je izvršio krivično djelo ugrožavanje javnog saobraćaja iz člana 339. stav 3. u vezi stava 1. Krivičnog zakonika Crne Gore.</span>
</li>
<p>&nbsp;</p>
<li>
<span class="span1">- Pa ga Sud na osnovu citirane zakonske odredbe te članova 4, 5, 13, 16, 32, 33, 39, 42. Krivičnog zakonika Crne Gore, te članova 226-229. i 374. ZKP-a,</span>
</li>
<p>&nbsp;</p>
<li style="text-align:center;">
<span class="span1">O S U Đ U J E</span>
</li>
<p>&nbsp;</p>
<li>
<span class="span1">Na novčanu kaznu u iznosu od 800,00 (osamstotina) eura, koju je dužan platiti u roku od 3 (tri) mjeseca po pravosnažnosti presude. </span>
</li>
<p>&nbsp;</p>
<li>
<span class="span1">Ako okrivljeni izrečenu novčanu kaznu ne plati u određenom roku sud će novčanu kaznu zamijeniti kaznom zatvora, tako što će za svakih započetih 25,00 (dvadesetpet) eura novčane kazne, odrediti 1 (jedan) dan kazne zatvora, s tim da kazna zatvora ne može biti duža od 6 (šest) mjeseci.</span>
</li>
<p>&nbsp;</p>
<li>
<span class="span1">Ako plati samo dio novčane kazne ,Sud će ostatak kazne srazmjerno zamijeniti kaznom zatvora,a ako isplati ostatak novčane kazne ,izvršenje kazne zatvora će obustaviti.</span>
</li>
<p>&nbsp;</p>
<li>
<span class="span1">Okrivljeni se obavezuje na plaćanje troškova krivičnog postupka u iznosu od 154,00</span><span class="span2"> </span><span class="span1">eura, te na ime paušala iznos od 50,00 eura, u korist Budžeta Crne Gore, a sve u roku od 15 dana, od dana pravosnažnosti ove presude, pod prijetnjom prinudnog izvršenja.</span>
</li>
<p>&nbsp;</p>
<li style="text-align:center;">
<span class="span1">O b  r  a  z  l  o  ž  e  nj  e</span>
</li>
<p>&nbsp;</p>
<li>
<span class="span1">Osnovno državno tužilaštvo u Cetinju, je Optužnim predlogom Kt.br. 41/18 od 10.05.2018. godine stavilo na teret okrivljenom V. D., izvršenje krivičnog djela ugrožavanje javnog saobraćaja iz člana 339. stav 3. u vezi stava 1. Krivičnog zakonika Crne Gore. </span>
</li>
<p>&nbsp;</p>
<li>
<span class="span1">Zastupnik Optužnog predloga je u završnoj riječi izjavio da ostaje pri podnijetom optužnom predlogu i predložio sudu da okrivljenog oglasi krivim i osudi po zakonu, uzimajući u obzir sve olakšavajuće i otežavajuće okolnosti zakonom propisane.</span>
</li>
<p>&nbsp;</p>
<li>
<span class="span1">Okrivljeni V. D., je u svojoj odbrani naveo da se dana 21.03.2018. godine, oko 11:30 časova, kretao vozilom marke „VW Kedy“, reg. oznaka CT .. iz pravca Crvenog krsta i dolaskom na raskrsnicu sa ulicom „Pavla Rovinskog“ imao je namjeru da se uključi </span><span class="span1">u bulevar „Crnogorskih junaka“, kako bi išao u pravcu gornjeg dijela grada. Prije nego što se uključio u bulevar „Crnogorskih junaka“ stao je, pogledao desno i nije vidio da nailazi bilo koje vozilo. Kada je krenuo da se uključuje nekih, možda metar, ušao je u bulevar „Crnogorskih junaka“ i došlo je do kontakta bočne desne strane vozila sa vozilom marke „Golf“, a koje se kretalo bulevarom „Crnogorskih junaka“ iz pravca donjeg dijela grada. Nakon ovog kontakta vozilo marke „Golf“ je nastavilo dalje kretanje, udarilo u stub ulične rasvjete, odbilo se i rikvercom udarilo u dva parkirana vozila pored puta. On je odmah izašao da vidi je li ko povrijeđen i vidio je da je vozilo marke „Golf“ vozio M. I., koji mu je inače i prijatelj,a koji se tada nije žalio na nešto posebno, ali ipak su ga odveli u bolnicu jer je bio razrezao glavu od udarca u šoferšajbnu i povrijedio – natukao koljeno. On je M. redovno obilazio i posjećivao ga i interesovao se za njegovo zdravlje. Kritične prilike nije išao brzo, nekih 5-10 km/h po njegovoj procjeni. Padala je kiša, a zbog magle je bila vidljivost smanjena, pri čemu su i farovi vozila marke „Golf“ bili ugašeni, što je vidio nakon udesa jer je prekidač svijetla na „Golfu“ stojao na nulu, a iz svih ovih razloga on ovo vozilo „Golf“ nije ni vidio. Inače ne konzumira alkohol i tog dana nije ništa pio, a nije korisito nikakve medikamente ili bilo što slično. Žao mu je što je došlo do nezgode, žao mu je što je povrijeđen njegov prijatelj, ali mu je isto drago što nije zadobio neke ozbiljne povrede i što se brzo oporavio.Istakao je da je tačno da je počinio krivično djelo.Prihvatio je krivicu i krivičnopravnu odgovornost za isto. Dodao je da radi u preduzeću „M.“ na C., vozač je i ima mjesečne prihode od 350,00 eura. Supruga mu radi, ostvaruje mjesečnu zaradu u iznosu od oko 250,00 eura u marketu „A.“. Stanuje kod roditelja, tako da ne plaća stan, isti su penzioneri. Ima i vozilo, dok zaduženja nema. </span>
</li>
<p>&nbsp;</p>
<li>
<span class="span1">U završnoj riječi okrivljeni je ponovio ranije navode i istakao da mu je žao što je došlo do nezgode, a ujedno mu je drago što oštećeni nije zadobio teške tjelesne povrede.</span>
</li>
<p>&nbsp;</p>
<li>
<span class="span1">Sud je radi razjašnjenja ove krivično – pravne stvari, na glavnom pretresu proveo sljedeće dokaze: na saglasan predlog stranaka umjesto neposrednog saslušanja pročitao iskaz svjedoka oštećenog M. I., dat na zapisniku kod ODT-a Cetinje Kt.br. 41/18 od 16.04.2018. godine; pročitao zapisnik o uviđaju saobraćajne nezgode Uprave policije – Odeljenja bezbjednosti Cetinje broj 21/2018 od 21.03.2018. godine; pročitao nalaz i mišljenje sudskog vještaka saobraćajne struke ing. saobraćajne struke Đ. M. Kt.br. 41/18 od 05.05.2018. godine; pročitao nalaz i mišljenje sudskog vještaka medicinske struke dr N. K., specijaliste za sudsku medicinu Kt.br. 41/18 od 03.05.2018. godine, sa pratećom medicinskom dokumentacijom u spisima predmeta o vrsti i težini tjelesnih povreda za oštećenog M. I., izvršio uvid u skicu lica mjesta saobraćajne nezgode, sačinjenu od strane Uprave policije - Odjeljenja bezbjednosti Cetinje dana 21.03.2018. godine pročitao izvještaj Ministarstva pravde Crne Gore, iz registra kaznenih evidencija za okrivljenog V. D., KE.br 13/2018 od 03.04.2018. godine.</span>
</li>
<p>&nbsp;</p>
<li>
<span class="span1">Iz iskaza svjedoka - oštećenog M. I., proizilazi da se dana, 21.03.2018. godine, oko 11:30 časova kretao svojim vozilom marke „Golf III“, reg. oznaka CT .., bulevarom „Crnogorskih junaka“ iz pravca donjeg dijela grada. Dolaskom na raskrsnicu ove ulice sa ulicom „Pavla Rovinskog“ u jednom trenutku sa njegove lijeve strane nailazi vozilo marke „Kedi“ i isto ga udara u zadnju lijevu stranu njegovog vozila. On nakon toga gubi kontrolu nad vozilom i udara vozilom u stub ulične rasvjete koji se nalazio pored lijeve strane kolovoza, od čega se vozilo odbija, vraća unazad i zadnjim dijelom udara u dva parkirana vozila. Toga dane je bila kiša, te kako je prethodno padao grad </span><span class="span1">bio je grad na kolovozu i bilo je tmurno. Nije se mogao sjetiti je li bio upalio svijetla na autu. Pošto su semafori neposredno prije ove raskrsnici, on je mogao stati na semafore, nije se morao brzo kretati, misli da nije mogao preći 30 do 40 km/h. Po njegovoj procjeni, vozilo marke „Kedi“, je naglo izletjelo na put. Dugo godina vozi, profesionalni je vozač i sve se desilo tako brzo da on nije imao ni vremena ni prostora da reaguje kako bi izbjegao nezgodu. Od ove nezgode je zadobio povrede u predjelu glave i noge, zbog čega mu je ukazana pomoć u bolnici u Cetinju. Poslije nekoliko dana morao je da ide u bolnicu u Risan, gdje je imao ljekarsku intervenciju, vadili su mu vodu iz koljena koje je bilo povrijeđeno u saobraćajnoj nezgodi, obzirom da je otečeno, misli da će to morati da ponove. I dalje otežano hoda, ima bolove u koljenu. V. D. poznaje, kao mlađi su se družili, on se interesovao za njegovo zdravlje i posjećivao ga je. Nije se pridružio krivičnom gonjenju protiv okrivljenog i nije postavio odštetni zahtjev, jer će naknadu štete ostvarivati kod osiguravajućeg društva.</span>
</li>
<p>&nbsp;</p>
<li>
<span class="span1">Iz zapisnika o uviđaju saobraćajne nezgode Uprave policije – Odjeljenja bezbjednosti Cetinje br. 21/2018 od 21.03.2018. godine proizilazi da je vrijeme nezgode 21.03.2018.godine u 11:20 časova u mjestu C., na raskrsnici bulevara „Crnogorskih junaka“ i „Pavla Rovinskog“. Vrijeme vršenja uviđaja je 21.03.2018. godine 11:40 do 21.03.2018. godine do 12:50 časova. Uviđaj su izvršili ovlašćeni policijski službenici Radulović Ratko i Kažić Mladen. Lice mjesta nije promijenjeno, Isto je skicirano i fotografisano. Lice mjesta saobraćajne nezgode je raskrsnica Bulevar „Crnogorskih junaka“ – „Pavla Rovinskog“. Kolovozni zastor je asfaltni, kolovoz je podijeljen, mokar, raskrsnica pregledna, označena horizontalnom signalizacijom. Izlaskom na lice mjesta saobraćajne nezgode vozilo CT .. zatečeno je u lijevu stranu uz ivicu ostrva koje razdvaja kolovozne trake većim dijelom na lijevoj kolovoznoj traci sa udaljenosti prednjeg točka od 4,20 m od desne ivice kolovoza dok vozilo „Golf“ reg. oznaka CT .., poslije kontakta dolazi do kontakta sa parkiranim vozilima okrenuto poprečno kao što je prikazano za skici lica mjesta.</span>
</li>
<p>&nbsp;</p>
<li>
<span class="span1">Uvidom u skicu lica mjesta saobraćajne nezgode, sačinjenu od strane Uprave policije - Odeljenja bezbjednosti Cetinje dana 21.03.2018. godine, proizilazi da je lice mjesta saobraćajne nezgode skicirano od strane ovlašćenog policijskog službenika Radulović Ratka. Isto se nalazi na raskrsnici ulice „Pavla Rovinskog“ i bulevara „Crnogorskih junaka“ gledano iz pravca donjeg prema gornjem dijelu grada.  Ulica je širine 6,40 metara, podijeljena je u dvije kolovozne trake. Na istoj se vidi položaj PMV vozila marke „Golf“, reg. oznaka CT .., PMV marke „Reno“ reg.oznaka CT-AN-552, PMV marke „Golf, reg.oznaka CT-.. te PMV marke „Ceddy Furgon“ reg.oznaka CT – .., kojim je upravljao okrivljeni V. D.  Takođe se uočava i smjer kretanja PMV marke „Ceddy Furgon“ poslije kontakta sa PMV marke „Golf“ reg.oznaka CT .. Takođe se uočava i ostrvo koje fizički razvdaja kolovozne trake, te stub od rasvjete u koji je udarilo vozilo poslije kontakta sa PMV marke „Ceddy Furgon“ reg.oznaka CT-..</span>
</li>
<p>&nbsp;</p>
<li>
<span class="span1">Iz nalaza i mišljenja sudskog vještaka saobraćajne struke ing. saobraćajne struke    Đ. M. Kt.Br. 41/18 od 05.05.2018. godine proizilazi da je vještak nakon detaljne analize, istraživanja saobraćajne nezgode dao zaključak da je do iste došlo usljed propusta u vožnji teretnog motornog vozila marke VW „Ceddy Furgon“ 2,0 SDI reg. oznake ST... Sa glediša bezbjednosti saobraćaja, vozač je dužan da propusti vozilo koje nailazi sa njegove desne strane. Kako je vozilo marke VW Ceddy“, dolazilo iz pravca Crvenog krsta pretpostavlja se da je ulazilo u raskrsnicu sa sporednog puta i </span><span class="span1">ako na skici nema označeni saobraćajni znak pa i ta okolnost ukazuje na obavezu vozača na propuštanje vozila koje mu dolazi sa desne strane. Svejedno je da li je morao propustiti vozilo koje mu dolazi sa desne strane ili vozilo koje se kretalo putem sa pravom prvenstva, vozač motornog vozila CT .. je bio u obavezi da mu omogući nesmetnao kretanje i u tom propustu se ogleda njegova odgovornost. Kontakt je ostvaren prednjim dijelom motornog vozila marke „Caddy“ i zadnjim dijelom motornog vozila marke „Golf III“, reg. oznaka CT .., što ukazuje da vozač nije imao ni vremenskih ni prostornih mogućnosti da izbjegne saobraćajnu nezgodu. A kako je zadnji dio vozila lakši od prednjeg došlo je do guranja zadnjeg dijela udesno i djelimičnog okretanja vozila marke „Golf III“ i na taj način gubljenja kontrole nad pravolinijskim kretanjem i tom prilikom vozilo „Golf III“ udara u stub od rasvjete, odbija se od njega i ostvaruje kontakt sa vozilima koja su parkirana na desnoj strani kolovoza. U ovakvoj situaciji vozač vozila „Golf III“ nije ima ni prostornih ni vremenskih mogućnosti za izbjegavanje predmetne saobraćajne nezgode.</span>
</li>
<p>&nbsp;</p>
<li>
<span class="span1">Iz nalaza i mišljenja sudskog vještaka medicinske struke dr N. K., specijaliste za sudsku medicinu Kt.br. 41/18 od 03.05.2018. godine sa pratećom medicinskom dokumentacijom u spisima predmeta o vrsti i težini tjelesnih povreda za oštećenog M. Iva, proizilazi da je na osnovu detaljne analize medicinskih činjenica notiranih u gornjem nalazu navedenoj medicinskoj dokumentaciji mišljenja da je M. I., zadobio sljedeće tjelesne povrede: nagnječno razderna rana u prednjem dijelu desne polovine tjemenog predjela, promjera 5x4x1 cm, nagnječenje desnog koljena sa oguljotinom kože u predjelu desnog koljena i u predjelu ispod desnog koljena i sa otokom desnog koljena u predjelu iznad čašice desnog koljena. Navedene povrede koje predstavljaju u vrijeme nanošenja procijenjene kako pojedinačno tako i u svom ukupnom djelovanju laku tjelesnu povredu i nastale su usljed udara M. I. u tupo-tvrde predmetne u unutrašnjosti putničkog motornog vozila u kojem se imenovani nalazio.</span>
</li>
<p>&nbsp;</p>
<li>
<span class="span1">Iz izvoda Ministarstva pravde Crne Gore, iz registra kaznenih evidencija za okrivljenog V. D., KE.br. 13/2018 od 03.04.2018. godine proizilazi da je isti osuđivan presudom Višeg suda u Bijelom Polju Kž.br. 30/99 od 07.03.1999. godine, zbog krivičnog djela teški slučajevi razbojništva i razbojničke krađe iz člana 148. stav 1. KZ-a, na kaznu zatvora u trajanju od pet godina.</span>
</li>
<p>&nbsp;</p>
<li>
<span class="span1">Analizirajući sve dokaze pojedinačno i međusobno, te dovodeći ih u vezi sa navodima odbrane i navodima optužbe, Sud je nesumjivo utvrdio da su potkrijepljeni  navodi optužbe da je okrivljeni na način, mjesto i u vrijeme, kako je to predstavljeno optužnim predlogom, počinio krivično djelo ugrožavanje javnog saobraćaja iz člana 339. stav 3. u vezi stava 1. Krivičnog zakonika Crne Gore.</span>
</li>
<p>&nbsp;</p>
<li>
<span class="span1">Sud je nesumnjivo utvrdio da  je okrivljeni dana, 21. marta 2018. godine, oko 11:30 časova, na raskrsnici bulevara „Crnogorskih junaka“ i ulice „Pavla Rovinskog“ u C., upravljajući u saobraćaju putničkim motornim vozilom marke „VW Cady“, registarskih oznaka CT .., ne pridržavajući se saobraćajnih propisa iz člana 40. stav 1. Zakona o bezbjednosti saobraćaja na putevima, ugrozio saobraćaj i doveo u opasnost život i tijelo ljudi, na način što, iako je znao da je na raskrsnici dužan da propusti vozilo koje dolazi sa njegove desne strane, jer u protivnom može izazvati saobraćajnu nezgodu i dovesti u opasnost živote i tijela ljudi, pa je olako držao da do toga neće doći ili da će to moći spriječiti, krećući se navedenim vozilom ulicom „Pavla Rovinskog“, iz pravca zgrade Crvenog krsta, dolaskom na raskrsnicu sa bulevarom „Crnogorskih junaka“, </span><span class="span1">preduzeo je radnju uključivanja vozila u bulevar crnogorskih junaka skretanjem ulijevo, a da nije propustio oštećenog M. I., iz C., koji se putničkim motornim vozilom marke „VW Golf III“ registarskih oznaka CT ..kretao bulevarom „Crnogorskih junaka“, iz pravca donjeg dijela grada u pravcu gornjeg dijela grada, zadržavajući smjer kretanja, tako da je okrivljenom dolazio sa desne strane, usljed čega je u zoni raskršća prednjim dijelom vozila kojim je upravljao ostvario fizički kontakt sa zadnjim dijelom putničkog motornog vozila marke „VW Golf III“, registarskih oznaka CT.., što je uzrokovalo destabilizaciju navedenog vozila i njegov udar u stub ulične rasvjete, a zatim i u putničko motorno vozilo marke „Renault Clio“, registarskih oznaka CT .. i putničko motorno vozilo marke „VW Golf“, registarskih oznaka CT .., koja su bila parkirana uz desnu ivicu kolovoza bulevara „Crnogorskih junaka“, gledano iz pravca kretanja oštećenog M. I., kojom prilikom je oštećeni M. I., zadobio laku tjelesnu povredu u vidu: nagnječno-razderne rane u prednjem dijelu desne polovine tjemenog predjela veličine 5x4x1 cm i nagnječenja desnog koljena sa ranama oguljotinama u predjelu desnog koljena i u predjelu ispod desnog koljena i sa otokom desnog koljena u predjelu ispod čašice desnog koljena.</span>
</li>
<p>&nbsp;</p>
<li>
<span class="span1">Naprijed navedene odlučne činjenice Sud je utvrdio na osnovu sljedećih provedenih dokaza: personalnog dokaza: iskaza svjedoka – oštećenog M. I., te materijalnih dokaza: zapisnika o uviđaju saobraćajne nezgode Uprave policije – Odeljenja bezbjednosti Cetinje broj 21/2018 od 21.03.2018. godine; nalaza i mišljenja sudskog vještaka saobraćajne struke ing. saobraćajne struke Đ. M. Kt.br. 41/18 od 05.05.2018. godine; nalaza i mišljenja sudskog vještaka medicinske struke dr Nikolić Krsta, specijaliste za sudsku medicinu Kt.br. 41/18 od 03.05.2018. godine, sa pratećom medicinskom dokumentacijom u spisima predmeta o vrsti i težini tjelesnih povreda za oštećenog M. I., te uvida u skicu lica mjesta saobraćajne nezgode, sačinjenu od strane Uprave policije - Odjeljenja bezbjednosti Cetinje dana 21.03.2018. godine.</span>
</li>
<p>&nbsp;</p>
<li>
<span class="span1">Iz iskaza svjedoka – oštećenog M. I., sud je utvrdio da se isti dana, 21.03.2018. godine, oko 11:30 časova kretao svojim vozilom marke „Golf III“, reg. oznaka CT .., bulevarom „Crnogorskih junaka“ iz pravca donjeg dijela grada. Dolaskom na raskrsnicu ove ulice sa ulicom „Pavla Rovinskog“ u jednom trenutku sa njegove lijeve strane nailazi vozilo marke „Kedi“ i isto ga udara u zadnju lijevu stranu njegovog vozila. On nakon toga gubi kontrolu nad vozilom i udara vozilom u stub ulične rasvjete koji se nalazio pored lijeve strane kolovoza, od čega se vozilo odbija, vraća unazad i zadnjim dijelom udara u dva parkirana vozila. Toga dane je bila kiša, te kako je prethodno padao grad bio je grad na kolovozu i bilo je tmurno. Nije se mogao sjetiti je li bio upalio svijetla na autu. Pošto su semafori neposredno prije ove raskrsnici, on je mogao stati na semafore, nije se morao brzo kretati, misli da nije mogao preći 30 do 40 km/h. Po njegovoj procjeni, vozilo marke „Kedi“, je naglo izletjelo na put. Dugo godina vozi, profesionalni je vozač i sve se desilo tako brzo da on nije imao ni vremena ni prostora da reaguje kako bi izbjegao nezgodu. Od ove nezgode je zadobio povrede u predjelu glave i noge, zbog čega mu je ukazana pomoć u bolnici u C. Poslije nekoliko dana morao je da ide u bolnicu u Risan, gdje je imao ljekarsku intervenciju, vadili su mu vodu iz koljena koje je bilo povrijeđeno u saobraćajnoj nezgodi, obzirom da je otečeno, misli da će to morati da ponove. I dalje otežano hoda, ima bolove u koljenu. Okrivljenog poznaje, kao mlađi su se družili, on se interesovao za njegovo zdravlje i posjećivao ga je. Nije se pridružio krivičnom </span><span class="span1">gonjenju protiv okrivljenog i nije postavio odštetni zahtjev, jer će naknadu štete ostvarivati kod osiguravajućeg društva.</span>
</li>
<p>&nbsp;</p>
<li>
<span class="span1">Ovaj iskaz svjedoka u saglasju je sa materijalnim dokazima: zapisnikom o uviđaju saobraćajne nezgode Uprave policije – Odeljenja bezbjednosti Cetinje broj 21/2018 od 21.03.2018. godine sa skicom lica mjesta saobraćajne nezgode, sačinjenu od strane Uprave policije - Odjeljenja bezbjednosti Cetinje dana 21.03.2018. godine.</span>
</li>
<p>&nbsp;</p>
<li>
<span class="span1">Ovi dokazi sinhronizovani su sa nalazom i mišljenjem sudskog vještaka saobraćajne struke ing. saobraćajne struke Đ. M. Kt.br. 41/18 od 05.05.2018. godine iz kojeg se utvrđuje da je do saobraćajne nezgode došlo usljed propusta u vožnji teretnog motornog vozila marke VW „Ceddy Furgon“ 2,0 SDI ,reg. oznake ST... Sa glediša bezbjednosti saobraćaja, vozač je dužan da propusti vozilo koje nailazi sa njegove desne strane. Kako je vozilo marke VW Ceddy“, dolazilo iz pravca Crvenog krsta pretpostavlja se da je ulazilo u raskrsnicu sa sporednog puta i ako na skici nema označeni saobraćajni znak pa i ta okolnost ukazuje na obavezu vozača na propuštanje vozila koje mu dolazi sa desne strane. Svejedno je da li je morao propustiti vozilo koje mu dolazi sa desne strane ili vozilo koje se kretalo putem sa pravom prvenstva, vozač motornog vozila CT .. je bio u obavezi da mu omogući nesmetnao kretanje i u tom propustu se ogleda njegova odgovornost. Kontakt je ostvaren prednjim dijelom motornog vozila marke „Caddy“ i zadnjim dijelom motornog vozila marke „Golf III“, reg. oznaka CT .., što ukazuje da vozač nije imao ni vremenskih ni prostornih mogućnosti da izbjegne saobraćajnu nezgodu. A kako je zadnji dio vozila lakši od prednjeg došlo je do guranja zadnjeg dijela udesno i djelimičnog okretanja vozila marke „Golf III“ i na taj način gubljenja kontrole nad pravolinijskim kretanjem i tom prilikom vozilo „Golf III“ udara u stub od rasvjete, odbija se od njega i ostvaruje kontakt sa vozilima koja su parkirana na desnoj strani kolovoza. U ovakvoj situaciji vozač vozila „Golf III“ nije ima ni prostornih ni vremenskih mogućnosti za izbjegavanje predmetne saobraćajne nezgode.</span>
</li>
<p>&nbsp;</p>
<li>
<span class="span1">Vrstu i težinu tjelesnih povreda koje je kritične prilike zadobio oštećeni M. I., sud utvrđuje iz nalaza i mišljenja sudskog vještaka medicinske struke dr N. K., specijaliste za sudsku medicinu Kt.br. 41/18 od 03.05.2018. godine, te prateće medicinske dokumentacije u spisima predmeta o vrsti i težini tjelesnih povreda za oštećenog     M. I., proizilazi da je na osnovu detaljne analize medicinskih činjenica notiranih u gornjem nalazu navedenoj medicinskoj dokumentaciji mišljenja da je oštećeni, zadobio sljedeće tjelesne povrede: nagnječno razderna rana u prednjem dijelu desne polovine tjemenog predjela, promjera 5x4x1 cm, nagnječenje desnog koljena sa oguljotinom kože u predjelu desnog koljena i u predjelu ispod desnog koljena i sa otokom desnog koljena u predjelu iznad čašice desnog koljena. Navedene povrede koje predstavljaju u vrijeme nanošenja procijenjene kako pojedinačno tako i u svom ukupnom djelovanju laku tjelesnu povredu i nastale su usljed udara oštećenog u tupo-tvrde predmete u unutrašnjosti putničkog motornog vozila u kojem se imenovani nalazio.</span>
</li>
<p>&nbsp;</p>
<li>
<span class="span1">Prednje nalaze i mišljenja Sud je cijenio kao objektivne, potpune i date u skladu sa pravilima nauke i struke, posebno kod činjenice što stranke na isti nijesu imale prigovora, pa ih je kao takve prihvatio u potpunosti.</span>
</li>
<p>&nbsp;</p>
<li>
<span class="span1">Provedeni dokazi u saglasnosti su i sa odbranom okrivljenog V. D., koji ne spori navode optužnog akta ni krivičnog djela koje mu se istim stavlja na teret.</span>
</li>
<p>&nbsp;</p>
<li>
<span class="span1">Krivično djelo iz člana 339. stav 1. Krivičnog zakonika Crne Gore, čini onaj učesnik u saobraćaju na putevima koji se ne pridržava saobraćajnih propisa i time tako ugrozi saobraćaj da dovede u opasnost život ili tijelo ljudi ili imovinu čija vrijednost prelazi iznos od dvadeset hiljada eura, pa usljed toga kod drugog nastupi laka tjelesna povreda ili drugom prouzrokuje imovinsku štetu koja prelazi iznos od tri hiljade eura.  Stavom 3. navedenog člana propisano je da ukoliko je djelo iz stava 1. učinjeno iz nehata da će se učinilac kazniti novčanom kaznom ili zatvorom do jedne godine. Radnja izvršenja je nepridržavanje saobraćajnih propisa, što obuhvata sva ona postupanja učesnika u saobraćaju koja su suprotna propisima o saobraćaju na putevima. Ovo djelo se može izvršiti u saobraćaju na putevima, a izvršilac djela je učesnik saobraćaja na putevima. Krivično djelo ima dvostruku posljedicu: ugrožavanje javnog saobraćaja i dovođenje u opasnost života ili tijela ljudi odnosno imovine čija vrijednost prelazi iznos od dvadeset hiljada eura. Riječ je o konkretnoj opasnosti za ova dva pravno zaštićena dobra. Pored navedenih obilježja za postojanje ovog oblika krivičnog djela traži se jedan poseban objektivni uslov – da je ugrožavanjem saobraćaja prouzrokovana drugom laka tjelesna povreda ili imovinska šteta koja prelazi iznos od tri hiljade eura, što je objektivni uslov inkriminacije istog.</span>
</li>
<p>&nbsp;</p>
<li>
<span class="span1">Krivično djelo je sa blanketnom dispozicijom, što znači da se njegovo postojanje mora utvrđivati s obzirom na propise koji su predviđeni Zakonom o bezbjednosti saobraćaja na putevima. Naime, članom 40. stav 1. Zakona o bezbjednosti saobraćaja je određeno da je na raskrsnici ili u susretu sa drugim vozilom vožač dužan da propusti vozilo koje nailazi sa njegove desne strane.</span>
</li>
<p>&nbsp;</p>
<li>
<span class="span1">U opisanim radnjama iz dispozitiva optužnog predloga, stekla su se sva objektivna obilježja krivičnog djela, koje je okrivljenom stavljeno na teret.</span>
</li>
<p>&nbsp;</p>
<li>
<span class="span1">Sud je cijenio i psihički odnos okrivljenog V. D. pa je našao da je okrivljeni bio svjestan sa svojom radnjom može učiniti krivično djelo koje mu je stavljeno na teret, ali je olako držao da do toga neće doći ili da će to moći spriječiti, u čemu se iscrpljuje njegov svjesni nehat (</span><span class="span3">luxuria</span><span class="span1">). Zastupljen je, dakle, element svijesti, ali je odsutan element volje u odnosu na nastupanje djela. Odsustvo voluntarističkog elementa odnosno “ne htjenje” djela izraženo je na specifičan način, kao “olako držanje” da do djela neće doći ,odnosno da će učinilac spriječiti njegovo nastupanje. Konkretno, okrivljeni je prilikom preduzimanja inkriminisane radnje izvršenja vjerovao u osnov nenastupanja odnosno sprječavanja posljedice djela, međutim, u pogledu te vjere nije realno procijenio date okolnosti, odnosno pouzdao se u svoje mogućnosti, koje su bile pretenciozno stepenovane u njegovoj svijesti, kroz uvjerenje da može posljedicu otkloniti, ukoliko do iste dođe.</span>
</li>
<p>&nbsp;</p>
<li>
<span class="span1">Prilikom utvrđivanja vrste i visine krivične sankcije, koju je sud izrekao, okrivljenom   V. D., cijenjene su sve olakšavajuće i otežavajuće okolnosti na strani okrivljenog u smislu člana 42. Krivičnog zakonika Crne Gore, pa je sud od olakšavajućih okolnosti na strani okrivljenog našao da se radi o porodičnom čovjeku, ocu dvoje maloljetne djece, dok je od otežavajućih okolnosti našao da je okrivljeni ranije osuđivan i to presudom Višeg suda u Bijelom Polju Kž.br. 30/99 od 07.03.1999. godine, zbog krivičnog djela teški slučajevi razbojništva i razbojničke krađe iz člana 148. stav 1. </span><span class="span1">KZ-a, na kaznu zatvora u trajanju od pet godina, što sud utvrđuje iz izvoda iz registra kaznenih evidencija Ministarstva pravde Crne Gore za okrivljenog V. D., KE.br. 13/2018 od 03.04.2018. godine. Sud je stoga okrivljenom V. D., vodeći računa o njegovim materijalnim prilikama, koje prikazuje kao srednje, izrekao novčanu kaznu u visini od 800,00 eura, nalazeći da će se ovom novčanom kaznom za konkretno krivično djelo na okrivljenog u dovoljnoj mjeri uticati da ubuduće ne vrši krivična djela, čime će se u cjelosti ostvariti svrha kažnjavanja iz člana 32. Krivičnog zakonika Crne Gore, u okviru opšte svrhe izricanja krivičnih sankcija iz člana 4. stav 2. Krivičnog zakonika Crne Gore.</span>
</li>
<p>&nbsp;</p>
<li>
<span class="span1">Shodno članu 39. stav 5. Krivičnog zakonika Crne Gore sud je okrivljenom za plaćanje novčane kazne odredio rok od 3 (tri) mjeseca po pravosnažnosti ove presude, s tim što je, shodno članu 39. stav 6. Krivičnog zakonika Crne Gore, upozorio okrivljenog da, ukoliko ne plati novčanu kaznu u navedenom roku, da će se ista zamijeniti kaznom zatvora, tako što će se za svakih započetih 25,00 eura novčane kazne odrediti jedan dan kazne zatvora, određujući pri tome da kazna zatvora ne može biti duža od 6 mjeseci. </span>
</li>
<li>
<span class="span1">Istovremeno,Sud je upozorio okrivljenog u smislu čl.39. st. 8. KZ CG da ako plati samo dio novčane kazne ,Sud će ostatak kazne srazmjerno zamijeniti kaznom zatvora,a ako isplati ostatak novčane kazne ,izvršenje kazne zatvora će obustaviti.</span>
</li>
<p>&nbsp;</p>
<li>
<span class="span1">Budući da je oglašen krivim, sud je okrivljenog, shodno članu 226-229 Zakonika o krivičnom postupku, obavezao da na ime troškova krivičnog postupka uplati iznos od 154,00 eura, koji se sastoje od: 60,50 eura na ime davanja nalaza i mišljenja sudskog vještaka medicinske struke dr N. K., iz P., koji su odmjereni rješenjem ODT-a u Cetinju Kt.br. 41/18 od 08.05.2018. godine, te 93,50 eura na ime davanja nalaza i mišljenja sudskog vještaka saobraćajne struke Đ. M., iz P., koji su odmjereni rješenjem ODT-a u Cetinju Kt.br. 41/18 od 09.05.2018. godine, kao i na ime paušala iznos od 50,00 eura, koji iznos je srazmjeran trajanju i složnosti postupka, te imovnim prilikama okrivljenog.</span>
</li>
<li>
<span class="span1"> </span>
</li>
<li>
<span class="span1">Na osnovu navedenog, a primjenom člana 374. Zakonika o krivičnom postupku, odlučeno je kao u izreci presude.</span>
</li>
<p>&nbsp;</p>
<li style="text-align:center;">
<span class="span1">OSNOVNI SUD U CETINJU</span>
</li>
<li style="text-align:center;">
<span class="span1">Dana, 11.06.2018. godine</span>
</li>
<p>&nbsp;</p>
<li>
<span class="span1"> </span><span class="span1">Zapisničar</span><span class="span1">: </span><span class="span1"></span><span class="span1"></span><span class="span1">                                                                           S U D I J A</span>
</li>
<li>
<span class="span1"> Aleksandra </span><span class="span1">Martinović</span><span class="span1"> </span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">                   </span><span class="span1">Marija</span><span class="span1"> </span><span class="span1">Ćupić</span>
</li>
<p>&nbsp;</p>
<li>
<span class="span1">PRAVNA POUKA:</span>
</li>
<li>
<span class="span1">Nezadovoljna stranka, može podnijeti žalbu, </span>
</li>
<li>
<span class="span1">u roku od 8 dana od dana dobijanja pismenog </span>
</li>
<li>
<span class="span1">otpravke presude, preko ovog suda Višem sudu u Podgorici.</span>
</li>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p style="text-align:right">
<span class="span1">                                                                                                                                    K.br.440/14</span>
</p>
<p>&nbsp;</p>
<li>
<span class="span1">OSNOVNI SUD U NIKŠIĆU kao prvostepeni krivični, sudija Kovačević Vesna uz sudjelovanje  namještenika Nikolić Rade,  kao zapisničara u krivičnom predmetu protiv okrivljenog Knežević Milovana zbog krivičnog djela izazivanje opšte opasnosti iz člana 327 stav 1 KZ, po optužnom predlogu ODT-a u Nikšiću, Kt.br. 330/14 od 30.10.2014.godine, nakon dovršenog glavnog i javnog pretresa dana 18.11.2014.godine u prisustvu zamjenika ODT-a  Lukovac Sofije i okrivljenog Knežević Milovana, istog dana donio je i javno objavio</span>
</li>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni: </span>
</p>
<p>
<span class="span1">Knežević Milovan, sa JMBG:2709991260044, od oca Vojislava i majke Branke rođene Tomić, rođen 27.09.1991.godine u Nikšiću, sa prebivalištem u Nikšiću- Kuta bb, državljanin Crne Gore, sa završenom srednjom školom, neoženjen, nezaposlen, srednjeg imovnog stanja, ranije neosuđivan </span>
</p>
<p>&nbsp;</p>
<p style="text-align:center;">
<span class="span1">K r i v   j e</span>
</p>
<p>&nbsp;</p>
<p>
<span class="span1">Što je:</span>
</p>
<p>
<span class="span1">Dana 05.07.2014.godine u Nikšiću u mjestu Mačak na prostoru ispred objekta „Lutrija Crne Gore“, svjestan da takvom radnjom može izazvati opasnost za život i tijelo oštećenih pa je na to i pristao, motornom silom izazvao opasnost za život i tijelo Bulatović Boška, Mušikić Radisava, Marojević Ranka i Kovačević Miloša na način što je nakon nesporazuma sa oštećenim, sjeo u putničko vozilo marke „Golf II“ reg.br.NK BB 205 vlasništvo Bezmarević Miloša i vozilom počeo da pravi krugove po prostoru ispred objekta krećući se vozilom oko oštećenih neposredno pored njih i u njihovom pravcu tako da su oštećeni bili prinuđeni da se sklanjaju da ih vozilom ne bi udario pa je u jednom momentu prednjem dijelom vozila i udario oštećenog Bulatović Boška koji nije uspio da se blagovremeno skloni ispred vozila u predjelu koljena obadvije noge, kada je oštećeni Bulatović Boško pao na haubu vozila a zatim i na tlo pored vozila, kojom prilikom je zadobio laku tjelesnu povredu u vidu razderotine u predjelu desnog koljena i nagnječenja kože i potkožnog tkiva u predjelu desnog ramena,</span>
</p>
<p>&nbsp;</p>
<p>
<span class="span1">- čime je počinio krivično djelo izazivanje opšte opasnosti iz člana 327 stav 1 Krivičnog zakonika,</span>
</p>
<p>&nbsp;</p>
<p>
<span class="span1">- pa sud okrivljenom za navedeno krivično djelo primjenom čl.4 st.2, čl.42 st.1,čl.52, 53, 54 Krivičnog zakonika i čl.226, 229 i 374 st. 1 Zakonika o krivičnom postupku, i z r i č e</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U S L O V N U    O S U D U</span>
</p>
<p>&nbsp;</p>
<p>
<span class="span1">Sa kojom mu utvrđuje kaznu zatvora u trajanju od  6 (šest) mjeseci i ujedno određuje da se ova kazna neće izvršiti pod uslovom da okrivljeni u roku od dvije godine od dana pravnosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">OBAVEZUJE SE okrivljeni da na ime troškova kriv.postupka plati iznos od 84,00 (osamdesetčetiri) eura u roku od 15 dana, po pravosnašnosti presude pod prijetnjom prinudnog izvršenja, na žiro-račun ovog suda br.832-152-32 i da dokaz o uplati dostavi sudu na uvid.</span>
</p>
<p>
<span class="span1">           </span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Osnovno državno tužilaštvo u Nikšiću svojim optužnim predlogom Kt.br.330/14 od 30.10.2014.godine, stavilo je na teret okrivljenom Knežević Milovanu izvršenje krivičnog djela izazivanje opšte opasnosti iz člana 327 stav 1 KZ, koje krivično djelo je činjenično opisano u izreci presude, pa je zamjenik ODT-a Lukovac Sofija, koja je zastupala optužni akt na glavnom pretresu, u svojoj završnoj riječi, ostajući pri navodima podnijetog optužnog akta, predložila sudu da okrivljenog oglasi krivim i osudi po zakonu.</span>
</p>
<p>
<span class="span1">        </span>
</p>
<p>
<span class="span1">Okrivljeni Knežević Milovan je u svojoj odbrani u bitnom naveo da je dana 05.07.2014.godine sa bratom Knežević Mirkom i drugovima Bezmarević Simom i Bezmarević Milošem izašao u grad, pa su vozilo Bezmarević Miloša  kojim su došli u grad parkirali u ulici u blizini Planinarskog doma a zatim su pošli u kafe bar „Best“ koji se nalazi u ulici Narodnih heroja. Naveo je da su u lokala došli negdje oko 22 časa i sjedjeli su tu izvjesno vrijeme možda jedno sat vremena a možda i malo više kad su u lokal došli Kovačević Miloš, Marojević Ranko, Mušikić Radisav i Bulatović Boško, koje je poznavao od ranije a isti su nastanjeni u Župi, kao i on i momci koji su bili sa njim, a isti su sjeli za sto blizu njih, da bi odmah nakon toga počeli da ih provociraju da im dobacuju i da ih ponižavaju , tačnije upućivali su im razne pogrdne riječi, govorili im : „Đe ste jebiguzi, otkud vi ovdje, ko ste vi“ i tome slično, iako nije znao razlog zašto su tako postupali, jer niko od njih sa istima nije imao neki nesporazum od ranije. Nakon izvjesnog vremena napustili su lokal da bi izbjegli svađu pa su nakon izlaska iz lokala pješke krenuli u pravcu vozila, ali čim su izašli za njima su pošli i ti momci iz lokala i krenuli takođe pješke za njima, a pri tom su im čitavo vrijeme dobacivali posebno se obraćajući njemu i njegovom bratu Mirku, što je zaključio na osnovu toga što su im govorili:“Stanite vas dvojica“, pa su ih isti ispratili skoro do njihovog vozila a nakon što su ušli u isto i krenuli ulicom V Proltereske u pravcu ulice Vuka Karadžića sa namjerom da idu kući primijetili su da ti momci stoje na raskrsnici ulice V Proleterske i te ulice u kojoj su oni bili parkirali vozilo i dok su prolazili vozilom neko od njih im je dobacio:“Vidjećemo se još“. Dalje je istakao da su vozilom „Golf II“ kojim je upravljao Bezmarević Miloš krenuli u pravcu Župe i negdje u blizini doma u Liverovićima i kuće Bezmarević Miloša i Sima ostali su bez goriva pa </span><span class="span1">su on i Bezmarević Simo otišli do kuće Bezmarević Sima gdje su uzeli njegovo vozilo marke „Mercedes“ i tim vozilom su se uputili u pravcu Dakine pumpe kako bi tamo natočili gorivo i vratili se do mjesta gdje ih je čekao Bezmarević Miloš sa vozilom. Na putu do Dakine pumpe su se kod halde sreli sa sa vozilom“Pasat“, kojim je upravljao Bulatović Boško a u kojem su se nalazili Marojević Ranko, Mušikić Radisav i Kovačević Miloš i tu u mimoilaženju primijetio je da je Bulatović Boško u jednom momentu vozilom prelazio na njihovu stranu ali su oni nastavili kretanje jer je insistirao da ne obraćaju pažnju na to kako bi izbjegli sukob. Naveo je da su on i Bezmarević Simo na pumpu utočili gorivo i krenuli da se vraćaju i u povratku su sustigli to vozilo kojim je upravljao Bulatović Boško i kada su pokušali da preteknu to vozilo Bulatović Boško im je doviknuo:“Stani,stani“, a ometao ih je da preteknu njegovo vozilo tako što je jedan dio puta išao paralelno sa njima. Nakon toga kako je istakao uzeo je jedanu ručnu dizalicu koja se nalazila u autu Bezmarević Sima, izbacio je kroz prozor suvozača tačnije držao je u ruci koju je ispružio kroz prozor suvozača i kako se to vozilo Bulatovića kratalo paralelno sa njima, vozilo Bulatovića je zakačilo tu dizalicu, dakle tom dizalicom nije zamahivao nego je on u prolaženju bočnom stranom vozila zakačio dizalicu.Naveo je da su iskoristili taj momenat pa su uspjeli da se vozilom udalje i stigli su do tog mjesta gdje su ih sa vozilom Golf II čekali Bezmarević Milo i njegov brat Mirko, pa su tu usuli gorivo u vozilo Golf II i sa oba vozila su produžili do kafane u mjestu Mačak, jer su mislili da ta kafana još radi, pa kad su uspjeli da stignu do iste vidjeli su da ne radi nakon čega su se okrenuli sa vozilima kada su ispred kafane došli vozilom ti momci, nakon čega su svi izašli iz vozila. Naveo je da on izašao iz vozila držeći u ruci tu ručnu dizalicu koju je uzeo iz straha da bi se odbranio od tih momaka koji su stariji od njega 5 – 6 godina, ali je istu bacio jer mu se Mušikić Radisav obratio riječima: „kume nećemo se biti“, a odmah nakon što je tu dizalicu bacio Mušikić Radisav ga je udario pesnicom u predjelu glave od kog udarca je pao, a zatim je tu priskočio i Marojević Ranko pa su ga obojica još po nekolika puta udarali pesnicama i nogama dok je ležao. Istakao je da je nekako uspio da ustane i utrčao u vozilo Golf II Bezmarević Miloša pa je isto upalio i krenuo da se udalji sa tog mjesta, ali u tom kretanju nekako je zakačio Bulatović Boška lijevom prednjom stranom vozila a zatim se udaljio nekih tridesetak metara kada mu se vozilo ugasilo nakon čega je izašao iz istog i krenuo pješke kući. Vidio je i čuo da mu ti momci dobacuju i dalje a Marojević Ranko je bio krenuo za njim ali je uspio da se udalji u pravcu svoje kuće. Naveo je da nije tu ispred kafane Mačak primijetio da se neko drugi udarao mada su se Kovačević Miloš i Bulatović Boško zalijetali u pravcu njegovog brata. Od tih udaraca koje je tom prilikom zadobio od Mušikić Radisava i Marojević Ranka imao je modrice u predjelu stomaka i leđa ali se zbog tih povreda nije obraćao ljekaru. Nije znao razlog za takvo ponašanje tih momaka pošto nikakvog nesporazuma između njih nije ni bilo a Mušikić Radisav mu je i kum, a isti su te večeri bili u pripitom stanju. Naveo je da iako su te večeri bili napadnuti trudio se da izbjegne sukob sa istima iako su ih na razne načine provocirali i psovali. Takođe je naveo da nije namjeravao da povrijedi Bulatović Boška niti je namjerno išao vozilom u njegovom pravcu da ga udari ni njega ni bilo kog drugog od njih već je slučajno vozilom zakačio Bulatović Boška jer mu se našao na putu kad je pokušao da pobjegne vozilom. </span>
</p>
<p>&nbsp;</p>
<p>
<span class="span1">Na glavnom pretresu je naveo da kaka je tom prilikom zakačio Bulatović Boška, a Mušikić, Marojević i Kovačević su takođe bili ispred njegovog vozila i krenuli su na njegovo vozilo, pa je pokušao da izađe sa vozilom ali taj Bulatović je naletio na </span><span class="span1">njegovo vozilo, ali pri tom nije imao nikakvu lošu namjeru da krene prema njima, iako je bio svjestan da na neki način ih može povrijediti ali nije imao zlu namjeru. </span>
</p>
<p>&nbsp;</p>
<p>
<span class="span1">U završnoj riječi okrivljeni je naveo da se ne osjeća krivim i da nema šta više da dodao u svoju odbranu.</span>
</p>
<p>&nbsp;</p>
<p>
<span class="span1">U dokaznom postupku na glavnom pretresu sud je neposredno saslušao oštećenog Bulatović Boška, na saglasan predlog stranaka pročitao iskaze oštećenog-svjedoka Kovačavić Miloša, oštećenog –svjedoka Marojević Ranka, oštećenog-svjedoka Mušikić Radisava, svjedoka Bezmarević Miloša, Bezmarević Sima, dati u prethodnom postupku, pročitao nalaz i mišljenja stalnog sudskog vještaka medicinske struke dr Ašanin Ilije, takođe dat u prethodnom postupku i izvod iz kaznene evidencije za okrivljenog uzdat od starane Ministarstva pravde.</span>
</p>
<p>&nbsp;</p>
<p>
<span class="span1">Cijeneći provedene dokaze pojedinačno i u njihovoj međusobnoj povezanosti, dovodeći ih u vezu sa navodima optužbe i priznanjem okrivljenog, sud je na nesumnjiv način utvrdio da je okrivljeni Knežević Milovan počinio krivično djelo stavljeno mu na teret optužbom i istog oglasio krivim i krivično-pravno odgovornim iz sljedećih razloga:</span>
</p>
<p>&nbsp;</p>
<p>
<span class="span1">Oštećeni Bulatović Boško u svom svjedočkom iskazu u bitnom je naveo da je dana 05.07.2014.godine sa svojim drugovima Marojević Rankom, Kovačević Milošem, Mušikić Radisavom i Kovačević Borisom izašao u grad, negdje posle ponoći su došli u lokal Best koji se nalazi u ulici u kojoj je i zgrada RTV Nikšić, a kako je bilo već pred zatvaranje lokala u istom nije bilo gužve pa je primijetio da se tu nalaze lica koja poznaje iz viđenja iz Župe i to dvojica Bezmarevića kao i braća Knežević od kojih se stariji zove Mirko dok ime mlađeg tada nije znao, pa dok su stajali za jednim od tih stolova čuo je da im neko od tih lica a po njegovom mišjenju to je bio jedan od tih Kneževića dobacije nešto u smislu: „vidi koliki su, bojimo ih se“ i nešto slično ali oni na te provokacije nijesu reagovali, upravo zato da bi izbjegli neki sukob, pa je svojim drugovima rekao da idu nakon čega su izašli iz lokala i krenuli u pravcu njegovog vozila koje je u blizini bilo parkirano a tada je vidio da se ispred lokala nalaze Bezmarevići i Kneževići ali se nije mogao izjasniti jesu li oni izašli prije njih ili poslije. Naveo je da je tu došlo do kraćeg verbalnog sukoba između njih, bezazlenog sukoba, iako nije znao ko se kome prvi obratio ali su ti Bezmarevići govorili: „nemojte se tu svađati“ pa su se odmah razišli iako je Knećžević Mirko nastavio da dobacuje i provocira ih. Dalje je naveo da su on Marojević Ranko, Kovačević Miloš i Mušikić Radisav njegovim vozilom marke Pasat reg.br. NK-BR 725 krenuli u pravcu Župe dok je Kovačević Boris ostao u gradu, pa u putu prema Župi u mjestu Krstovače vidio je da se iza njegovog vozila kreće vozilo Mercedes sive boje koje se jedno vrijeme kretalo iza njega, jedno kilometar a tada je primijetio da isto namjerava da ga pretekne a to se dešavalo negdje u predjelu brane Liverovići i dok ga je to vozilo preticalo čuo je neki udarac u predjelu krova vozila sa njegove strane a zatim je vidio da lice koje se nalazilo na mjestu suvozača u tom vozilu Mercedes uvlači ruku u kojoj je držao dizalicu, pa je pretpostavio da je to lice tom dizalicom udarilo u predjelu krova njegovog vozila, iako tada nije mogao da vidi ni vozača ni suvozača u tom vozilu već je samo zapamtio vozilo, nakon čega je nastavio kretanje dalje u pravcu Župe pokušavajući da sustigne to vozilo koje se velikom brzinom udaljilo. Dalje je naveo da dolaskom u mjesto Mačak do mjesta gdje se nalazi objekat „Lutrije Crne Gore” primijetio je pored puta na jednom proširenju ispred tog objekta parkirano </span><span class="span1">vozilo Golf II a malo dalje iza objekta Lutrije I vozilo Mercedes iz koga je to lice dizalicom udarilo po njegovom vozilu, pa je zaustavio svoje vozilo takođe na tom proširenju nakon čega su izašli iz vozila u kom momentu je vidio da se na tom proširenju nalaze Bezmarevići, Knežević Mirko I njegov brat pa je Knežević Mirko čim je video da su oni izašli iz vozila pobjegao. Istakao je da se tada obratio tim Bezmarevićima, tačnije jednom od njih pitajući ga: “jesi li ti vozio ovaj Mercedes” a isti mu je odgovorio da je taj drugi Bezmarević vozio Mercedes nakon čega je istog pitao da li zna ko ga je udario i zašto pa mu je on tada pokazao na tog mlađeg Kneževića za koga mu je tada rekao da se zove Milovan. Njegov drug Kovačević Miloš pošao je do tog vozila Mercedes da uzme podatke a kako mu se činilo Mušikić Radisav i Marojević Ranko su bili tu u blizini ali se sa sigurnošću nije mogao izjasniti. U jednom momentu je vidio da je neko upalio vozilo Golf II i da se kreće u njegovom pravcu, Marojević Ranka i Mušikić Radisava koji su stajali u njegovoj blizini odnosno prije njega u odnosu na kretanje tog vozila Golf, pa su njih dvojica uspjeli da se bace u stranu kada je to vozilo stiglo do njih ističući da on nije uspio da reaguje tako da je to vozilo išlo tačno na njega pa je u momentu kad mu se isto primaklo uspio da odskoči, a vozilo ga je zakačilo u predjelu nogu u tom odskakanju pa je tada skočio, odnosno pao na prednju haubu a zatim je pao sa bočne lijeve strane vozila koje je nastavilo da se kreće jedno 30 – 40 metara do nekog objekta u kome se nekada nalazila stanica policije, pa se pretpostavljao da se tamo i okrenuo, jer mu je drug Mušikić Radisav pomogao da ustane i sklonio ga odatle govoreći mu: „bježi, bježi, evo ga opet“ nakon čega je čuo i vidio da vozilo ponovo prolazi pored njih, a zatim se malo dalje ponovo okrenuo i ponovo prošao pored njih kada je vidio da vozilom upravlja Knežević Milovan.</span><span class="span2"> </span><span class="span1">Naveo je da je tom prilikom zadobio povrede u predjelu ramena i bubrega zbog čega se i obraćao ljekaru. Takođe je naveo da nikada nije bio ni u kakvom sukobu ni sa Bezmarevićima ni sa tim Kneževićima ko ni bilo ko od njegovih drugova koliko je njemu bilo poznato tako da nije znao razlog svemu tome. Sa sigurnošću je tvrdio da na tom prostoru ispred objekta „Lutrije“ nikoga nije udarao ni Knežević Milovana ni Bezmarevića, dok je Knežević Mirko odmah otišao sa lica mjesta. Njegovi drugovi takođe nikog nijesu udarali, kao što njih niko nije udarao ni njega ni njegove drugove od tih lica a u momentu kada su stigli na to proširenje i izašli iz vozila vidio je da Knežević Milovan još uvijek drži tu dizalicu u ruci ali nije kretao u njihovom pravcu sa istom i nije vidio šta je sa istom uradio jer je razgovarao sa Bezmarevićima. Naveo je da je njegov drug Kovačević Miloš pozvao policiju koja je došla na lice mjesta a koji su registrovali i ta oštećenja na njegovom vozilu. U konačnom je istakao da se ne pridružuje krivičnom gonjenju protiv okrivljenog Knežević Milovana. </span>
</p>
<p>&nbsp;</p>
<p>
<span class="span1">Svjedok-oštećeni Kovačević Miloš u svom iskazu u bitnom je naveo da je dana 05.07.2014. godine u večernjim satima sa svojim drugovima Bulatović Boškom, Mušikić Radisavom i Marojević Rankom bili u gradu i negdje oko 23 časa su došli u lokal Best koji se nalazi u ulici u kojoj se nalazi RTV Nikšić pa s obzirom da je već bilo kasno u lokalu nije bilo neke gužve pa je za jednim stolom primijetio Knežević Mirka i Milovana i dvojicu Bezmarevića koje poznaje iz viđenja iz Župe a čija imena nije znao. Dok su stajali za jednim stolom čuo je da im ti Kneževići pogotovu stariji Knežević to jest Mirko: „vidi ovih međeda, vidi kakvi su“ i nešto slično na koje provokacije nijesu reagovali jer nijesu željeli da dođe do nekog sukoba pogotovo što dobro poznaju vlasnika lokala, pa u jednom momentu su izašli iz lokala a neposredno za njima su izašli i Bezmarevići i Kneževići i tu je Knežević Mirko nastavio da im dobacuje pa je došlo do nekog kraćeg objašnjenja između Knežević Mirka i njega pa </span><span class="span1">su njegovi drugovi kao i ti Bezmarevići govorili da se ne raspravljaju i da ako šta imaju riješe to sjutra nakon čega su nastavili kretanje u pravcu vozila Bulatović Boška koje bilo parkirano malo niže od zgrade Pedagoške. Naveo je da je čuo da mu Knežević Mirko nešto dobacuje, a dok su se kretali prema vozilu vidio je da su isti ušli u vozilo Golf II bijele boje koje je takođe bilo parkirano negdje u blizini. Istakao je da su nastavili kretanje u pravcu mjesta Kutak prema Župi i negjd u toku puta u mjestu Liverovići primijetio je da se iza njih kreće jedno vozilo marke Mercedes tamne boje koje je u jednom momentu uspjelo da ih pretekne a u toku preticanja je čuo neki udar u vozilo Pasat kojim je upravljao Bulatović Boško, a tada je vidio nakon toga da je neko lice koje je bilo na mjestu suvozača u tom vozilu kroz otvoren prozor suvozača u vozilo uvuklo neki predmet veći crni koji nije mogao jasno vidjeti s obzirom na kretanje vozila, nakon čega je to vozilo uspjelo da se udalji. Dolaskom u mjesto Mačak na prostoru gdje se nalazi objekat „Lutrije Crne Gore“ ispred kog postoji neko proširenje primijetili su vozilo Golf II bijele boje u koji su prethodno ušla ta lica a malo dalje od tog vozila sa stran tog objekta i mercedes koji ih je prethodno pretekao pa su vozilom stali na proširenje kako bi utvrdili ko je upravljao tim mercedesom i zašto je udario u vozilo Bulatovića. Naveo je da kada su izašli iz vozila vidjeli su da se na tom proširenju nalaze ta dvojica Bezmarevića i Knežević Milovan i Mirko nakon čega se Knežević Mirko odmah negdje udaljio. Krenuo je u pravcu tog vozila mercedes kako bi iz istog uzeo isprave i vidio ko je vlasnik istog dok je Bulatović Boško ostao da razgovara sa tim Bezmarevićima i Knežević Milovanom. Naveo je da nije iz vozila Mercedes u koji je bio ušao da bi uzeo isprave baš detaljno pratio šta se dešava i šta oni pričaju, a kada je izašao iz tog vozila i došao do svojih drugova vidio je da je neko upalio vozilo Golf i da je isti počeo da kruži oko njih, napravio je sigurno 5-6 krugova oko njih tačnije po tom proširenju krećući se u njihovom pravcu dok su oni pokušavali da vozilo izbjegnu, a zatim je u jednom momentu vidio da je to vozilo prednjom stranom zakačilo Bulatović Boška tačnije to vozilo je išlo u pravcu Bulatović Boška koji je u momentu kad je vozilo stiglo tik uz njega uspio da se rukama odrazi na haubu vozila a zatim je pao sa strane tog vozila, a to vozilo je nastavilo kretanje jedno 20 30 metara gdje se okrenulo i ponovo je vozač tog vozila krenuo u njihovom pravcu pa su tada podigli Boška koji je ležao a to vozilo se ponovo okrenulo i vratilo pred njih i pošlo ponovo jedno dvadesetak metar pa je tada vidio kada se isto zaustavilo da je iz njega izašao Knežević Milovan. Za svo to vrijeme Bezmarevići su bili na tom proširenju, dok je Knežević Milovan vozilom Golf kružio po tom proširenju oni su svi bili na putanji tog vozila, jer kako je objasnio tu nije neki veliki prostor tako da su se svi trudili da izbjegnu kontakt sa tim vozilom. Istakao je da ne može tvrditi da je to vozilo prošlo tik pored njega ali u svakom slučaju bio je prinuđen da se sklanja da ga isto ne bi udarilo. Takođe je istakao da nije vidio da je bilo tu bilo kakvih udaraca sa bilo čije strane te da nije vidio da neko udara Knežević Milovana niti da je neko od Bezmarevića ili Knežević udarao nekog od njegovih drugova, a kada je ušao u vozilo Mercedes da traži isprave mogao je stalno da vidi Bulatović Boška i Bezmarevića jer su isti bili u blizini i nešto su razgovarali, iako nije bio siguran da je u svakom momentu mogao da vidi Knežević Milovana, Marojević Ranka i Mušikić Radisava. Naveo je da je pozvao radnike policije a tom prilikom Bulatović Boško je zadobio neke povrede i u moementu kad su ga sklonili isti je bio ošamućen a da li od udarca ili od šoka nije se mogao izjasniti.</span>
</p>
<p>&nbsp;</p>
<p>
<span class="span1">Svjedok-oštećeni Marojević Ranko u svom iskazu u bitnom je naveo da je dana 05.07.2014. godine u večernjim satima sa svojim drugovima Bulatović Boškom, Mušikić Radisavom i Marojević Rankom bili u gradu i negdje oko 23 časa su došli u </span><span class="span1">lokal Best koji se nalazi u ulici u kojoj se nalazi RTV Nikšić pa s obzirom da je već bilo kasno u lokalu nije bilo neke gužve pa je za jednim stolom primijetio Knežević Mirka i Milovana i dvojicu Bezmarevića koje poznaje iz viđenja iz Župe a čija imena nije znao. Dok su stajali za jednim stolom čuo je da su im ta dvojica Kneževića dobacivali nešto u smislu : „vidi koliki su, vidi kakvi su, nije nas strah od njih“ ali oni na te provokacije nijesu reagovali a s obzirom da je bilo jako kasno tačnije da je bio fajront izašli su iz lokala a odmah za njima su izašli i ti Kneževići i Bezmarevići pa su ti Kneževići na ulici nastavili da im dobacuju nešto slično kao u lokalu ali se tu situacija donekle smirila jer su ti Bezmarevići govorili da se ne svađaju a ni oni nijesu željeli da tu dođe do nekog sukoba pa su otišli u pravcu vozila Bulatović Boška koje je bilo parkirano u blizini ulice V Proleterske dok su vidjeli da su ta lica ušla u vozuilo Golf i negdje krenula. Naveo je da su oni vozilom Pasat kojim je upravljao Bulatović Boško išli u pravcu Župe i negdje na pola puta u blizini Liverovićkog jezera je primijetio da se za njima kreće vozilo marke mercedes koje je u jednom momentu krenulo da ih pretiče pa dok ih je isto preticalo čuo se udar po krovu njihovog vozila nakon čega je vidio da se u to vozilo mercedes koje ih je preteklo na mjestu suvozača vraća neko lice koje je u ruci držalo dizalicu, tačnije vidio je da je to lice skoro do pola tijela bilo van vozila kroz otvoren prozor držeći u ruci dizalicu a prepoznao je da je to jedan od Kneževića dok nije mogao da vidi ko upravlja vozilom, nakon čega su nastavili kretanje u pravcu Župe a to vozilo je uspjelo da se udalji pa su njegdje dolaskom u mjesto Mačak na taj dio na kojem se nalazi objekat „Lutrije Crne Gore“ ispred kojeg je neko proširene primijetili parkirano vozilo Golf kao i taj mercedes koji je bio malo skrajnut iza tog objekta „Lutrije“ nakon čega su se zaustavili na to proširenje pa su izašli iz vozila a tu su bila dvojica Bezmarevića i taj Knežević koji je prethodno bio u vozilu mercedes dok je drugi Knežević odmah pobjegao. Istakao je da je taj Knežević, za koga je kasnije saznao da se zove Milovan u ruci držao dizalicu i istom je krenuo u njegovom pravcu i pravcu Mušikić Radisava nakon čega su mu oduzeli istu i bacili je na zemlju da bi Knežević nakon toga utrčao u to vozilo Golf i sa istim počeo da kruži  oko njih po tom proširenju dok su se njih četvorica nalazili u tom momentu na tom proširenju u blizini vozila pasat a kako je Knežević Milovan tim vozilom kretao put njih morali su da se sklanjaju da ih ne bi udario. U jednom momentu vidio je da je Knežević vozilom krenuo na Bulatović Boška, prednjim dijelom vozila je išao u njegovom pravcu i vidio je da je Boška udario u predjelu koljena, da se Boško bacio na haubu vozila a zatim pao sa strane vozila, dok je to vozilo nastavilo da se kreće, udaljilo se jedno pedesetak metara, zaustavilo pa je Knežević Milovan izašao iz istog i pobjegao. Istakao je da je po njegovom mišljenju Kovačević Miloš pozvao policiju koja je zatekla njih i Bezmareviće, a tom prilikom ni oni ni Mušikić Radisav nijesu udarali Knežević Milovan aveć su istom samo oteli tu dizalicu koju je imao u rukama i držao je podignutu u obje ruke. Bio je siguran da Knežević Milovan a nijesu udarali ni Bulatović Boško ni Kovačević Miloš jer je isti nakon što su mu oduzeli tu dizalicu utrčao u vozilo Golf i istim počeo da kruži oko njih. Naveo je da je Bulatović Boško tom prilikom bio povrijeđen i da su oni sa njim bili kod ljekara a Knežević Milovan je sa tim vozilom kružio po tom proširenju i kretao se u njihovom pravcu u namjeri da ih istim udari pa je u jednom momentu vozilom došao tako blizu njega i Mušikić Radisava pa su bili prinuđeni da pobjegnu iza tog objekta lutrije da ih ne bi udario iako nikada ranije nije imao nesporazum ni sa Bezmarevićima ni sa Kneževićima tako da nije znao razlog za takvo njihovo ponašanje.</span>
</p>
<p>&nbsp;</p>
<p>
<span class="span1">Svjedok-oštećeni Radisav Mušikić u svom iskazu u bitnom je naveo da je dana 05.07.2014. godine u večernjim satima sa svojim drugovima Bulatović Boškom, Mušikić Radisavom i Marojević Rankom bili u gradu i negdje oko 23 časa su došli u lokal Best koji se nalazi u ulici u kojoj se nalazi RTV Nikšić pa s obzirom da je već bilo kasno u lokalu nije bilo neke gužve pa je za jednim stolom primijetio Knežević Mirka i Milovana i dvojicu Bezmarevića koje poznaje iz viđenja iz Župe a čija imena nije znao. Dok su stajali za jednim stolom čuo je da im neko od tih lica dobacuje nešto u smislu: „vidi koliki su i kakvi su“ na koje provokacije nijesu reagovali a kako je veić bilo kasno i pred zatvaranje lokala krenuli su da idu pa su njegovi drugovi izašli dok se on malo zadržao kako bi platio račun a kada je izašao iz lokala vidio je da se oni nešto raspravljaju, tačnije ti Kneževići su se raspravljali sa njegovim drugovima dok su Bezmarevići insistirali da se situacija smiri, nakon čega su pošli do vozila Bulatović Boška koje je bilo parkirano u blizini ulice V Proleterske i krenuli su u pravcu Župe dok nije vidio kuda su i čime pošla ta lica. Dalje je naveio da je na putu prema Župi u mjestu Krstovače vidio da ih je sustiglo neko vozilo koje ih je nakon izvjesnog vremena preteklo i dok ih je to vozilo preticalo čuo je neki udar u vozilo a kada je isto bilo ispred njih vidio je da se radi o vozilu Mercedes pa je vidio jednog od tih Kneževića koji je kroz prozor suvozača bio izašao godovo do pola tijela i u ruci je držao dizalicu pa je pretpostavio da je istom udario po vozilu. Naveo je da su to vozilo jedno vrijeme pratili ali je isto uspjelo da se udalji, da bi dolaskom do mjesta Mačak na jednom proširenju koje se nalazi oko objekta Lutrije Crne Gore primijetili jedno vozilo Golf i to vozilo mercedes koje je bilo skrajnuto iza objekta „Lutrije“, parkirali su se, izašli iz vozila kako bi ta lic apitali zašto su prethodno udarali u vozilo Bulatovića. Na tom proširenju, u momentu kada su izašli, nalazili su se oba Bezmarevića i oba Kneževića ali je jedan od tih Kneževića za kog je saznao da se zove Mirko odmah pobjegao. Bulatović Boško se obratio Bezmarevićima i pitao ih ko vozi Mercedes i zašto su mu udarali o vozilo. Istakao je da je vidio Knežević Milovan je u ruci držao dizalicu pa je istom krenuo u njihovom pravcu nakon čega je istom rekao: „šta ti to znači, šta ćeš to“ i rukom ga uhvatio za tu dizalicu, istu mu oduzeo da bi Knežević odmah zatim otrčao u pravcu vozila Golf, sjeo u isto i sa vozilom počeo da kruži po tom proširenju krećući se prema njima, u namjeri da ih tako udari, bar je njemu tako djelovalo pa su se trudili da se skrajnu ispred vozila a u jednom momentu je vidio da je vozilom krenuo u pravcu Bulatović Boška, prednjim dijelom vozila je išao u njegovom pravcu nakon čega je vidio daje udario Bulatović Boška u predjelu nogu koji se oslonio na haubu a zatim pao sa strane vozila u nekom poluokretanju, a Knežević Milovan je zatim tim vozilom nastavio da se kreće, udaljio se do nekog objekta u blizini gdje se okrenuo, a zatim se ponovo vozilom vratio u njihovom pravcu pa su oni sa putanje vozila morali da sklanjaju Bulatović Boška koji je nakon tog pada ostao da leži, da bi nakon što je prošao pored njih Knežević Milovan se ponovo okrenuo vozilom i vratio do tog objekta gdje je vozilo zaustavio i pobjegao iz istog a ubrzo zatim na lice mjesta je stigla policija koju je pozvao neko od njegovih drugova. Istakao je da nije udario Knežević Milovana osim što mu je oteo dizalicu a istog nije niko udarao od njegovih drugova, a u momentu kad je istom oteo dizalicu u njegovoj neposrednoj blizini je bio Marojević Ranko koji je prišao da mu pomogne da Kneževiću uzmu dizalicu a tu u blizini su bili Bulatović Boško i Kovačević Miloš pa je bio siguran da ga niko od njih nije udarao.</span>
</p>
<p>&nbsp;</p>
<p>
<span class="span1">Svjedok Bezmarević Miloš u svom iskazu u bitnom je naveo da je dana 05.07.2014. godine sa bratom od strica Bezmarević Simom i drugovima Knežević Mirkom i Knežević Milovanom izašao u grad njegovim vozilom Golf II pa se parkirao u blizini </span><span class="span1">lokala „Best“ koji se nalazi u ulici gdje je zgrada Televizije Nikšić nakon čega su pošli u lokal Best a to je bilo oko 22,30 časova i tu su se zadržali jedno sat – dva vremena kada su u taj lokal došli Mušikić Radisav, Kovačević Miloš, Marojević Ranko i Bulatović Boško koje poznaje od ranije jer isti žive u Župi kao i on a sa istim je u korektnim odnosima tako da su se te večeri normalno i pozdravili. Naveo je da dok su bili u lokalu vidio je i čuo da je došlo do neke rasprave između nekog od tih momaka iako nije znao kojeg i Knežević Mirka pa su tom prilikom razmjenjivali neke riječi ali to nijesu bile riječi prijetnje niti neke posebno uvredljive riječi, više je bilo neko koškanje. Negdje oko 01 sat napuštili su taj lokal a za njima su odmah krenuli ti momci i dok su se kretali prema njegovom vozilu čuo je da neko od tih momaka poziva Kneževića da stane kako bi nešto porazgovarali ali se nije mogao izjasniti koji je to od njih bio. Dalje je naveo da je reagovao na način što je tim momcima rekao da se te večeri ne svađaju dok su Kneževići sa njima u društvu a ako imaju sa njima da to ostave za neku drugu priliku, pa se na tome tu sve i završilo nakon čega su sjeli u njegovo vozilo i uputili se u pravcu Župe. Dolaskom u mjesto Bastaje u blizini njegove porodične kuće ostao je bez goriva pa su Knežević Milovan i Njegov brat Simo izašli iz vozila i otišli do Simove kuće gdje je Simo uzeo svoje vozilo marke „Mercedes“ a zatim su njih dvojica tim vozilom otišli do pumpe kako bi donijeli gorivo koje bi on sipao u svoje vozilo a on je sa Knežević Mirkom ostao u svom vozilu. Nakon izvjesnog vremena Milovan i Simo su se vratili i donijeli su gorivo koje su sipali a zatim su se dogovorili da pođu do kafane na Mačku kako bi kupili cigarete. Istakao je da im ni Milovan ni Simo nijesu pričali da su imali neki problem u toku vožnje do pumpe ni nazad niti da su sreli te momke koji su prethodno bili u lokalu, pa su nakon toga sa obadva vozila pošli do kafane na Mačku s tim što su on i Knežević Mirko prvi došli a par minuta nakon toga stigao je i Bezmarević Simo sa svojim vozilom, pa su tu stajali sa vozilima, nijesu izašli iz istih jer kafana nije radila kada su na taj prostoj ispred kafane i kladionice koja se nalazi u blizini došli ti momci sa vozilom Pasat kojim je upravljao Bulatović Boško. Naveo je da su isti nakon što su se parkirali izašli iz vozila u pravcu Kneževića odnosno njih jer su oni u međuvremenu izašli iz vozila. Isti su se obraćali Kneževićima pozivajući ih da popričaju, a prije nego što je tu došlo do kakvog sukoba Knežević Mirko se negdje udaljio pa su ti momci nastavili da se zalijeću na Knežević Milovana a on i Simo su pokušali da smire situaciju. Naveo je da se sve to odigravalo tako što su se oni a i Knežević Milovan kretali oko objekta kladionice tako da nije mogao u svakom momentu da vidi Knežević Milovana pa nije vidio da li ga je i ko udario, a takođe nije vidio momenat kada je Knežević Milovan ušao u njegovo vozilo već je samo čuo da se isto upalilo pa je tada vidio da Knežević Milovan pravi neke krugove sa tim vozilom i da ide naprijed-.nazad sa istim. Dalje je naveo da je vidio u jednom momentu da je Milovan vozilom zakačio Bulatović Boška a da li je isti to uradio slučajno ili namjerno u tom kretanju nije se mogao izjasniti. U tom momentu kada je Milovan zakačio vozilom Bulatović Boška ta druga dva lica su se nalazila u blizini Bulatović Boška tačnije u blizini mjesta na kome se vozilom kretao Knežević Milovan. Istakao je da kad je udario vozilom Bulatović Boška Knežević Milovan se krenuo udaljavati vozilom i otišao je u pravcu nekadašnje stanice policije gdje je ostavio vozilo i udaljio se pješke. Naveo je da nije vidio da je neko udario Knežević Milovana a takođe nije vidio da je Knežević Milovan prilikom izlaska iz vozila imao nešto u ruci, a kada je vozilom udario Bulatović Boška udario ga je prednjim lijevim krajem vozila ali od tog udarca Bulatović Boško nije pao na haubu već je pao pored vozila. Nije te večeri primijetio kad je Bulatović Boško svojim vozilom došao ispred kafane neka oštećenja na tom vozilu. </span>
</p>
<p>
<span class="span1">Svjedok Bezmarević Simo u svom iskazu u bitnom je naveo da je dana 05.07.2014.godine sa svojim bratom od strica Bezmarević Milošem i drugovima Knežević Mirkom i Knežević Milovanom izašao u grad, pa su došli vozilom kojim je upravljao Bezmarević Miloš i pošli u lokal Best, negdje oko 22,30 časova da bi možda nakon sat dva vremena u taj lokal došli Bulatović Boško, Marojević Ranko, Kovačević Miloš i Mušikić Radisav koji su sjeli za sto blizu njihovog pa je u jednom momentu došlo do neke rasprave između Knežević Mirka i tih momaka iako on nije znao zbog čega a iste poznaje od ranije i u korektnim su odnosima.Naveo je da tu nije bilo nekog ozbiljnijeg sukoba između njih, pa su nakon izvjesnog vjremena izašli iz lokala i krenuli do vozila pa je vidio da su ti momci izašli iz lokala i krenuli za njima, pa su im nešto dobacivali i pozivali Knežević Mirka da stane i razgovara sa njima li su uspjeli da smire situaciju pa su pošli do vozila i udaljili se u pravcu Župe. Dalje je naveo da dolaskom u Župu u mjestu Bastaje u blizini njegove porodične kuće Miloševo vozilo je ostalo bez goriva pa je otišao do njegove kuće  zajedno sa Milovanom Kneževićem, uzeo svoje vozilo i njih dvojica krenuli do pumpe kako bi donijeli gorivo da sipaju u Miloševo vozilo dok su Miloš i Mirko ostali tu da ih čekaju. Na putu do Benzinske pumpe su se mimoišli sa vozilom pasat kojim je upravljao Bulatović Boško a koje se kretalo u pravcu Župe nakon čega su nastavili do pumpe gdje su sipali gorivo i krenuli da se vrate nazad. Naveo je da u povratku na jednom dijelu puta sa svojim vozilom je sustigao vozilo pasat i u momentu dok je pokušavao da pretekne isto primijetio je da je Knežević Milovan uzeo neku ručnu dizalicu koja se nalazila u njegovom vozilu ispred mjesta suvozača i istom kroz otvoren prozor suvozača zamahnuo u pravcu tog vozila Pasat koje se u tom momentu kretalo paralelno sa njihovim vozilom, ali nije vidio da li je udario u to vozilo Knežević Milovan a on je nastavio da se kreće malo većom brzinom pa kada su došli do mjesta gdje su ih čekali Bezmarević Miloš i Knežević Mirko sipali su gorivo u Miloševo vozilo a zatim su sa oba vozila krenuli do kafane Mačak da kupe cigarete. Naveo je da su se zaustavili na prostoru ispred kafane Mačak, izašli iz vozila, krenuli u pravcu kafane kada su ispred kafane stigli i ti momci u vozilu pasat koji su izašli iz vozila i krenuli u njihovom pravcu i pitali čije je vozilo Mercedes pa kada im je rekao da je to njegovo vozilo isti su ga pitali da li ih je on gađao dizalicom na šta im je Knežević Milovan rekao da ih je on gađao dizalicom, a u tom momentu Knežević Mirko je krenuo da se udaljava a Knežević Milovan je takođe krenuo za njim pozivajući ga da se vrati.  Dalje je naveo da je stajao i pokušavao da smiri situaciju objašnjavajući tim momcima da nema razloga za svađu a tada je vidio da su Mušikić Radisav i Marojević Ranko krenuli za Knežević Milovanom pa su djelimično prošli iza nekog objekta tako da tada nije mogao da ih vidi i nije vidio da li je i ko od njih udario Milovana već je samo čuo da je Milovan vrisnuo. Za to vrijeme dok su Marojević i Mušikić krenuli za Milovanom on je ostao da stoji sa Bulatović Boškom, Kovačević Milošem i Bezmarević Milošem pa su se tu ubjeđivali da nema potrebe da se svađaju a nakon što je čuo da je Milovan vrisnuo krenuo je u tom pravcu i vidio da Milovan tamo stoji ali nije primijetio da je isti nešto povrijeđen. Naveo je da je vidio da je Milovan preskočio neku ogradu u blizini a Marojević i Mušikić su stajali sa njima, da bi u jednom momentu primijetio da je Knežević Milovan ušao u vozilo Bezmarević Miloša i krenuo sa istim pa je imao utisak da je krenuo da se udaljava sa tog mjesta, ali u jednom momentu primijetio je da je on tim vozilom zakačio Bulatović Boška i to prednjim dijelom vozila pa je Boško pao preko haube pored vozila a zatim je Knežević Milovan sa tim vozilom napravio jedno dva kruga oko svih njih i udaljio se. Naveo je da su svi bili tu dok je Milovan kružio vozilom a nije primijetio da se on kretao vozilom na nekog od tih momaka, dakle samo je uhvatio krug oko svih njih. </span>
</p>
<p>&nbsp;</p>
<p>
<span class="span1">Iz nalaza i mišljenja vještaka medicinske struke dr Ašanin Ilije, datog u prethodnom postupku, a koji nalaz je sud cijenio kao jasan, stručan, dat u skladu sa pravilima struke, a koji nalaz i mišljenje je u cjelosti prihvatio, proizilazi da oštećeni Bulatović Boško kritičnom prilikom zadobio povrede razderotinu u predjelu desnog koljena i udarac i nagnječenje kože i potkožnog tkiva u predjelu desnog ramena,a koje povrede su po mišljenju vještaka povrede lake prirode.</span>
</p>
<p>&nbsp;</p>
<p>
<span class="span1">Na osnovu svjedočkog iskaza oštećenog Bulatović Boška, koji je sud cijenio kao istinit, jer je oštećeni kritični događaj opisao određeno i ubjedljivo, detaljno opisujući radnje koje je kritičnom prilikom preduzeo okrivljeni, kazujući pri tom na istovjetan način u prethodnom postupku i na glavnom pretresu u prisustvu okrivljenog, da je okrivljeni u jednom momentu upalio vozilo Golf II kretao se u njegovom pravcu, kao i pravcu oštećenih Marojević Ranka i Mušikić Radisava koji su stajali u njegovoj blizini odnosno prije njega u odnosu na kretanje tog vozila Golf II, koji su se u tom momentu bacili u stranu dok on nije uspio da reaguje tako da je to vozilo išlo tačno na njega pa je u momentu kad mu se isto primaklo uspio da odskoči, a vozilo ga je zakačilo u predjelu nogu, pa je pao na prednju haubu a zatim je pao sa bočne lijeve strane vozila koje je nastavilo da se kreće jedno 30 – 40 metara do nekog objekta u kome se nekada nalazila stanica policije, pa je pretpostavio da se isti tamo i okrenuo, jer mu je Mušikić Radisav pomogao da ustane i sklonio ga odatle govoreći mu: „bježi, bježi, evo ga opet“ nakon čega je čuo i vidio da okrivljeni sa vozilom ponovo prolazi pored njih, a zatim se malo dalje ponovo okrenuo i ponovo prošao pored njih i  udaljio se sa lica mjesta. Naime, okrivljeni u svojoj odbrani ne negira da je kritičnom prilikom kada je krenuo da se udalji sa lica mjesta u tom kretanju nekako  zakačio oštećenog Bulatović Boška lijevom prednjom stranom vozila.</span>
</p>
<p>&nbsp;</p>
<p>
<span class="span1">Prednji navodi potvrđeni su iskazima svjedoka oštećenih Kovačević Miloša, Marojević Ranka i Mušikić Radisava koji su se u svojim iskazima određeno izjasnili da su vidjeli kada je okrivljeni  utrčao u vozilo Golf i sa istim počeo da kruži oko oštećenih koji su se nalazili u tom momentu na jednom proširenju u blizini vozila Pasat a kako je okrivljeni Knežević Milovan tim vozilom kretao put njih morali su da se sklanjaju da ih ne bi udario, ali je u jednom momentu okrivljeni vozilom krenuo na oštećenog Bulatović Boška, prednjim dijelom vozila je išao u njegovom pravcu i istog udario u predjelu koljena, da se oštećni Bulatović bacio na haubu vozila a zatim pao sa strane vozila, a okrivljeni je zatim tim vozilom nastavio da se kreće, udaljio se do nekog objekta u blizini gdje se okrenuo, a zatim se ponovo vozilom vratio u njihovom pravcu pa su oštećeni sa putanje vozila morali da sklanjaju oštećenog Bulatović Boška koji je nakon tog pada ostao da leži, da bi nakon što je prošao pored njih okrivljeni se ponovo okrenuo vozilom i vratio do tog objekta gdje je vozilo zaustavio i pobjegao iz istog. Da je oštećeni Bulatović zadobio povrede na način kako je to predstavio u svom iskazu potvrđeno je nalazom i mišljenjem vještaka medicinske struke dr Ašanin Ilije, jer je nalaz i mišljenje vještaka medicinske struke u saglasnosti sa iskazom oštećenog u pogledu lokaliteta, težine i vrste nastanka povreda koje je oštećeni zadobio kritičnom prilikom kao i sa ostalim dokazima. Naime, vještak medicinske struke u svom nalazu je naveo da je u medicinskoj dokumentaciji oštećenog navedeno da je oštećeni kritičnom prilikom zadobio povrede u vidu razderotine u predjelu desnog koljena i njegnječenja kože i potkožnog tkiva u predjelu desnog ramena, a koje su po mišljenju vještaka povrede lake prirode.</span>
</p>
<p>&nbsp;</p>
<p>
<span class="span1">Nadalje, sud je cijenio iskaze svjedoka Bezmarević Miloša i Bezmarević Sima da konkretnom prilikom nijesu bili akteri kritičnog događaja, već su svoje učešće u istom opisali tako što su smirivali situaciju, kojom prilikom je svjedok Bezmarević Simo naveo da nije primijetio da je okrivljeni kretao vozilom na nekog od tih momaka-oštećenih, već je samo uhvatio krug oko svih njih, pa je isti je po mišljenju suda bio neobjektivan jer imenovani svjedok kritični događaj u svom iskazu nije opisao na vjerodostojan način, već je po ocjeni suda isti svoj iskaz dao sa očiglednom namjerom da okrivljenom pomogne u izbjegavanju krivično pravne odgovornosti u predmetnom krivičnom postupku. Medjutim svjedok Bezmarević Miloš koji je kritične večeri bio u društvu sa okrivljenim, nije se mogao izjasniti da li je okrivljeni udario oštećenog Bulatovića slučajno ili namjerno u tom kretanju, ali je potvrdio prednje navode oštećenih da je u jednom momentu okrivljeni udario vozilom Bulatović Boška prednjim lijevim krajem vozila. </span>
</p>
<p>&nbsp;</p>
<p>
<span class="span1">Imajući u vidu prednje sud je na nesumnjiv način utvrdio da je okrivljeni Knežević Milovan počinio krivično djelo izazivanje opšte opasnosti iz člana 327 stav 1 KZ na način, u vrijeme i na mjestu kako je to predstavljeno u izreci presude. Kod ovakvog stanja stvari a imajući u vidu zakonsku definiciju krivičnog djela u pitanju da je izvršilac lice koje požarom, poplavom, eksplozijom ili otrovnim gasom radioaktivnim ili drugim jinizirajućim zračenjem, električnom energijom, motornom silom ili kakvom drugom opšteopasnom radnjom ili opšteopasnim sredstvom izazove opasnosti za život ili tijelo, ljudi ili za imovinu čija vrijednost prelazi iznos od dvadeset hiljada eura to je okrivljeni bio svjestan da prednje opisanim radnjama uz upotrebu motorne sile, može izazvati opasnost za život i tijelo oštećenih pa je na to i pristao, u čemu se iscrpljuje njegov subjektivni odnos prema počinjenom krivičnom djelu izražen kroz eventualni umišljaj. </span>
</p>
<p>&nbsp;</p>
<p>
<span class="span1">Prilikom utvrđivanja vrste i visine krivične sankcije prema okrivljenom sud je u smislu čl.42 st.1 KZ kao olakšavajuće okolnosti na strani istog cijenio njegovo njegovu raniju neosuđivanost utvđenu uvidom u izvod iz kaznene evidencije za okrivljenog, dok otežavajućih okolnosti na strani istog po ocjeni suda nije bilo. Cijeneći navedene olakšavajuće okolnosti sud je mišljenja da okrivljenom nije svrsishodno izricati efektivnu zatvorsku kaznu, već mu je primjenom čl.53 i 54 KZ izrečena uslovna osuda, sa uvjerenjem da će se i upozorenjem na izvršenje utvrđene kazne zatvora od 6 mjesecai uz postavljeni uslov sa rokom provjere od dvije godine na istog u dovoljnoj mjeri uticati da ubuduće ne čini nova krivična djela, čime će se sa uspjehom ostvariti svrha kažnjavanja iz čl.52 KZ, a u okviru opšte svrhe izricanja kriv.sankcija u smislu čl.4 st. 2 KZ.</span>
</p>
<p>&nbsp;</p>
<li>
<span class="span1">Kako je okrivljeni lice oglašeno krivim, sud ga je obavezao da shodno čl. 226 u vezi čl. 229 ZKP-a,  plati iznos od 84,00 eura na ime troškova krivičnog postupka, od čega 44,00 eura na ime naknade vještaku medicinske struke dr Ašanin Iliji, a 40,00 eura na ime paušala srazmjerno složenosti i trajanju krivičnog postupka, te imovnom stanju okrivljenog.</span>
</li>
<p>
<span class="span1">Na osnovu svega izloženog, primjenom odredbi člana 374 ZKP-a odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U NIKŠIĆU, dana 18.11.2014. godine.</span>
</p>
<p>&nbsp;</p>
<p>
<span class="span1">Zapisničar                                                                      </span><span class="span1">            </span><span class="span1">S U D I J A</span>
</p>
<p>
<span class="span1">Nikolić Rada s.r.                                                              </span><span class="span1">       </span><span class="span1"> Kovačević Vesna s.r.</span>
</p>
<p>&nbsp;</p>
<p>
<span class="span1">                                          Za tačnot otpravki tvrdi i ovjerava: Službenik suda</span>
</p>
<p>&nbsp;</p>
<p style="text-align:center;">
<span class="span1">PRAVNA POUKA: Protiv ove presude dozvoljena je žalba u roku od 8 dana od dana</span>
</p>
<p style="text-align:center;">
<span class="span1">prijema iste preko ovog suda Višem sudu Podgorica</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
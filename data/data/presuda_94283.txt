<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800;font-style:italic }
.span3{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:right">
<span class="span1">K.br.888/13</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće Vukašinović Valentine, kao zapisničara,u krivičnom predmetu protiv okrivljenog G. A., iz P., zbog krivičnog djela napad na službeno lice u vršenju službene dužnosti  iz čl. 376 st.3 u vezi st.1  Krivičnog zakonika, odlučujući po optužnom predlogu ODT-a Podgorica Kt.br.1318/12 od 04.11.2013. godine, kojeg je na glavnom pretresu zastupala Šišević Snežana, zamjenik ODT-a Podgorica, nakon glavnog i javnog pretresa, održanog u prisustvu zastupnika optužbe, i odsustvu okrivljenog,  dana 03.03.2014. donio je, i  istog dana javno objavio,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1"></span>
</p>
<p>
<span class="span1">Okrivljeni:</span>
</p>
<p>
<span class="span2"> </span>
</p>
<p>
<span class="span1">G. A.</span><span class="span3">, </span><span class="span1"> od oca L., i majke Z., rođene J., rođen ... godine u H.-R., sa prebivalištem u P.i, ul. ..., razveden, otac jednog djeteta, završio srednju školu, po zanimanju keramičar, nezaposlen, srednjeg imovnog stanja,  </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">K R I V  J E</span>
</p>
<p>&nbsp;</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 17.09.2012. godine, oko 21,50 časova, u ul. Vojvode Raduna br.12, u Podgorici, svjestan svog djela čije je izvršenje htio i znajući da je njegovo djelo zabranjeno, napao službeno lice-ovlašćenog policijskog službenika PJ Podgorica, oštećenog V. V., u vršenju poslova javne bezbjednosti, na način što ga je, u toku obavljanja informativnog razgovora, zbog narušavanja javnog reda i mira rukama stiskao za vrat, da bi ga ovlašćeni policijski službenik Mirotić Predrag  spriječio u daljem napadu na oštećnog stavljajući mu sredstva za vezivanje na ruke, kojom prilikom je okrivljeni vrijeđao riječima  „ko ste vi da vam ja dam podatke, majku vam crnogorsku, prodane duše“, </span>
</p>
<p>&nbsp;</p>
<p>
<span class="span1">-čime je izvršio krivično djelo napad na službeno lice u vršenju službene dužnosti   iz čl. 376  st.3 u vezi st.1  Krivičnog  Zakonika,</span>
</p>
<p>&nbsp;</p>
<p>
<span class="span1">-pa mu sud primjenom citiranih zakonskih odredbi,te čl. 3, 4, 5, 13, 15, 32, 36, 42, 52, 53 i 54 Krivičnog Zakonika,te čl. 226, 227, 229  i 374 Zakonika o krivičnom postupku  i z r i č e</span>
</p>
<p>&nbsp;</p>
<p style="text-align:center;">
<span class="span1">USLOVNU  OSUDU</span>
</p>
<p>&nbsp;</p>
<p>
<span class="span1">Kojom mu utvrđuje kaznu zatvora u trajanju od 6 (šest) mjeseci, i istovremeno određuje da se ova kazna neće izvršiti ukoliko okrivljeni u roku od 2 (dvije) godine od dana pravnosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljeni da na račun budžetskih sredstava Crne Gore uplati novčani iznos od 50,00 € (pedeseteura) na ime paušala, u roku od 15 dana po pravnosnažnosti presude pod prijetnjom prinudnog izvršenja.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnim predlogom ODT-a Podgorica Kt.br.1318/12 od 04.11.2013. godine kojeg je na glavnom pretresu zastupala Šišević Snežana, zamjenik ODT-a Podgorica, okrivljenom G. A.  stavljeno je na teret izvršenje krivičnog djela napad na službeno lice u vršenju službene dužnosti  iz čl. 376 st.3 u vezi st.1 Krivičnog zakonika.</span>
</p>
<p>&nbsp;</p>
<p>
<span class="span1">Zastupnik optužbe je prije davanja završnih riječi precizirala dispozitiv optužnog predloga na način kao u izreci presude,  ostajući do kraja glavnog pretresa pri tako preciziranom optužnom aktu, navodeći u završnoj riječi da su činjenični i pravni navodi preciziranog optužnog akta, potvrđeni su provedenim dokazima, sa kojih razloga je predložila sudu da  okrivljenog  oglasi krivim i osudi po zakonu.</span>
</p>
<p>&nbsp;</p>
<p>
<span class="span1">Okrivljeni je u navodima svoje odbrane u prethodnom postupku pred Osnovnim državnim tužilaštvom Podgorica naveo da se dana 17.09.2012. godine, oko 21,00 sat, u ulici u kojoj živi posvađao sa komšijom Š. A., te da je u toj svađi čuo da ga neko doziva, ali se nije obazirao, budući da je mislio da je u pitanju neko od drugova ko hoće da ih pomiri.Dalje je naveo da je kada se okrenuo vidio policijsko službeno vozilo koje je u tom trenutku već kretalo da ide, pa je baš iz tih razloga prišao i predstavio se. Pojasnio je da je nakon toga iz vozila izašao vozač, za kojeg je kasnije saznao da se zove V. V. i rekao mu da ide s njima u policiju, na šta im je on odgovorio da neće nigdje da ide dok mu se ne objasni zbog čega.Izjavio je da ga je V. tada prigrlio rukama i počeo nasilno da ga gura u vozilo, te da se on u tom trenutku istrgao, i lijevom rukom ga obgrlio oko vrata i stegao u grif.Nakon toga je pritrčao i drugi policajac koji mu je stavio lisice, a zatim su ga uveli u vozilo. Naglasio je da dok su išli prema policiji, vozač vozila se cinično smijao, te da mu je on tada rekao da zaustavi vozio i da se, ako treba on i taj vozač fizički oračunaju.Dolaskom u policiju, i nakon davanja izjave u svojstvu građanina, dok je čekao u jednoj prostoriji za jednim kompijuterom je kucao inspektor u civilu, koji je u jednom trenutku ustao, i pošto su mu ruke bile vezane iza leđa, uhvatio ga je pod pazuh, naglo podigao, a zatim izbacio iz kancelarije, i tjerao ga da sjedne na pod. Izjavio je da kako on nije htio da sjedne na pod, taj inspektor je pokušao da ga udari nogom u predjelu njegovih nogu, da mu uradi tzv. čišćenje, te da ga je on tada udario u desnu potkoljenicu. Naveo je da ne zna ime inspektora koji ga je u stanici policije udarao, ali da zna da je visok oko 185 cm, imao je na sebi bijeu košulju, i da zna da je bio kratko ošišan ili bio proćelav.Okrivljeni je skinuo gornji dio trenerke, zastupnik optužbe je konstatovao da je isti pokazao modrice na obije ruke ispod pazuha, sa unutrašnje strane.</span>
</p>
<p>
<span class="span1">Iznoseći svoju odbranu na glavnom pretresu okrivljeni je ponovio svoj iskaz iz prethodnog postupka pred Osnovnim državnim tužilaštvom, pojašnjavajući da riječi „ko ste vi da vam ja dam podatke, majku vam crnogorsku, prodane duše“, jeste rekao policajcima, ali ne u vrijeme odigravanja događaja, već kada je bio u policijskom autu, i kada su ga vodili put stanice. Naveo je da policajca nije stiskao rukama za vrat, već ga je, kako je to istakao u svojoj odbrani svojom lijevom rukom obuhvatio za vrat, i uhvatio u tzv. grift, a to znači da je njegova glava bila između njegovih mišića, dok je pesnica bila van kontakta sa njegovom glavom.</span>
</p>
<p>&nbsp;</p>
<p>
<span class="span1">Završna riječ okrivljenog je izostala, pa je sud u smislu čl. 457 Zakonika o krivičnom postupku održao glavni pretres u njegovom odsustvu, obzirom da je isti bio uredno obaviješten, prije toga je saslušan, pa njegovo prisustvo nije bilo nužno.</span>
</p>
<p>&nbsp;</p>
<p>
<span class="span1">U dokaznom postupku sud je: saslušao svjedoka-oštećenog V. V., svjedoka M. P., pročitao službenu zabilješku Uprave policije, ekspoziture za JRM, br.20-03 od 17.09.2012. godine. Sud nije pribavljao i provodio dokaz čitanja izvoda iz Kaznene evidencije na ime okrivljenog, obzirom da se radi o licu koje je rođeno u R.-Republika H., pa bi, po nalaženju Ovog suda, pribavljanje tog dokaza vodilo bespotrebnom odugovlačenju postupka, i efikasnosti u postupanju u predmtnoj krivično-pravnoj stvari, a i zastupnik optužbe je odustao od pribavljanja i provođenja navedenog dokaza.</span>
</p>
<p>&nbsp;</p>
<p>
<span class="span1">Nakon provedenog dokaznog postupka, ocjenom navoda optužbe, odbrane okrivljenog, te svih provedenih dokaza kako pojedinačno, tako i u njihovoj međusobnoj vezi, ovaj Sud je  utvrdio da je okrivljeni G. A.  izvršio krivično djelo koje mu se optužbom stavlja na teret, na način, vrijeme i u  mjestu  kako je to bliže naznačeno izrekom ove presude, sa kojih razloga ga je sud oglasio krivim i  izrekao mu sankciju kao u dispozitivu presude.</span>
</p>
<p>&nbsp;</p>
<p>
<span class="span1">Svjedok-oštećeni V. V. je kako u prethodnom postupku pred Osnovnim državnom tužilaštvom Podgorica, tako i na glavnom pretresu naveo da je dana 17.09.2012. godine, zajedno sa kolegom M. P. od strane dežurne sužbe Uprave policije oko 21,50 časova upućen u ulicu Vojvode Raduna br. 12 u Podgorici. Dalje je naveo da su on i kolega M. predmetne noći u svojstvu policijskih službenika, vršili dežurstvo patrole po glavnom gradu Podgorica, tačnije za filijalu Zabjelo. Dolaskom na lice mjesta zatekli su G. A. koji je imao svađu sa komšijom Š. A., te da je u trenutku dok je uzimao podatke G. A. primijetio da je isti u vidno alkoholisanom stanju.U jednom trenutku G. A. ga je napao na način što ga je rukama uhvatio za vrat stiskao ga, upućujući mu svo vrijeme prijetnje da će ga ostaviti bez posla, da će ga zaklati.Pojasnio je da je zajedno sa kolegom M. uspio da savlada G. A., stavljajući mu sredstva za vezivanje na ruke,a  zatim su ga službenim vozilom doveli u Područnu jedinicu Podgorica, nakon čega su o svemu sačinili službenu zabilješku.Dodao je da se u vezi predmetnog događaja nije javljao za pružanjem medicinske pomoći bilo kojoj medicinskoj ustanovi, sa razloga što predmetnom prilikom nije zadobio nikakve povrede.</span>
</p>
<p>&nbsp;</p>
<p>
<span class="span1">Izjavio je da se ne pridružuje krivičnom gonjenju protiv okrivljenog, niti postavlja imovinsko-pravni zahtjev.</span>
</p>
<p>&nbsp;</p>
<p>
<span class="span1">Svjedok M. P. je uprethodnom postupku pred Osnovnim državnim tužilaštvom naveo da je dana 17.09.2012. godine zajedno sa kolegom V. V. od strane dežurne službe Uprave policije, upućen u ulicu Vojvode Raduna br. 12 u Podgorici, jer je došlo do narušavanja javnog reda i mira. Izjavio je da je predmetne noći zajedno sa kolegom V. V. obavljao službenu dužnost dežurne patrole za filijalu Zabjelo.Dolaskom na lice mjesta razgovarali su sa dva lica, i to sa G. A. i Š. A. koji su imali neu komšijsku svađu. Pojasnio je da je u jednom trenutku G. A. nasrnuo na kolegu V. i uhvatio ga rukama za vrat, upućujući mu prijetnje da će ga ubiti.Naglasio je da su on i kolega V. odmah reagovali i savladali G. A., stavljajući mu sredstva za vezivanje, te da su ga nakon toga vozilom priveli u Područnu jedinicu Podgorica, gdje su nakon svega sačinili službenu zabilješku.</span>
</p>
<p>
<span class="span1">Saslušan na glavnom pretresu ponovioje svoj iskaz iz prethodnog postupka, pojašnjavajući da je G. A. njegovog kolegu V. stisnuo rukama za vrat, dok je riječi da su prodane duše i psovanje majke crnogorske uputio u ttenutku kada su ga vozili put stanice.</span>
</p>
<p>&nbsp;</p>
<p>
<span class="span1">Iz  službene zabilješke Uprave policije, ekspoziture za JRM, br.20-03 od 17.09.2012. godine proizilazi da su ovlašćeni policijski službenici V. V. i M. P. došli na lice mjesta, u </span><span class="span1">ul. Vojvode Raduna br.12 oko 21,50 časova, kada im se obratio Š. A. s izjavom da mu je komšija G. A., došao u dvorište, tačnije na ulazna vrata upućujući mu riječi „jebat ću ti majku i oca, izađi, izađi da se bijemo“, što je isti odbijao, i od njih tražio da ga zaštite i da hoće da podnese prijavu.Dalje proizilazi da su primijetili da se lice G. A. udaljavao niz ulicu, pa kada to lice pozivaju kod njih da obave informativni razgovor, on odgovara riječima:“ko vas jebe, ne interesuje me“ i nastavlja kretanje niz ulicu.Nakon nekih minut-dva imenovano lice trčeći dolazi kod njih, pa kada ga policijski službenici pitaju za lične podatke, iste odbija da da, govoreći „ko ste vi da vam ja dam podatke, majku vi crnogorsku, prodane duše“, nakon čega to lice policijski službenici upozoravaju na primjerno ponašanje.Nadalje proizilazi da se to lice zalijeće i hvata policijskog službenika V. V. u predjelu vrata, pokušavajući pri tom da ga odgurne, te da su imenovano lice spriječili u daljoj namjeri hvatajući ga za ruke i zahvatom poluge na ruci, stavljajući mu sredstva za vezivanje-lisice, a zatim ga stavljaju u službeno vozilo.O svemu obavještavaju  dežurnu službu  i istog privode u PJ Podgorica na dalje postupanje.Lice je u momentima dok se nalazilo u vozilu upućivalo uvrede i prijetnje, govoreći policijskim službenicima „jebat ću vi majku, kad vas vidim nasamo ima da vas bijem, branite Turčina“.</span>
</p>
<p>&nbsp;</p>
<p>
<span class="span1">Okrivljeni tokom postupka nije sporio, da je dana 17.09.2012. godine nakon što je imao svađu sa komšijom Š. A., i nakon što je došao do policijskih službenika, policajca V. V.  prigrlio rukama, te da je on tada  počeo nasilno da ga gura u vozilo, kada se  on u tom trenutku istrgao, i lijevom rukom ga obgrlio oko vrata i stegao u grif.Nakon toga je pritrčao i drugi policajac koji mu je stavio lisice, a zatim su ga uveli u vozilo.Međutim, odbranu okrivljenog koji je naveo da predmetnom prilikom policajca nije stiskao rukama za vrat, obesnažena je svjedočkim iskazom oštećenog V. V. koji je naveo da  ga je okrivljeni napao na način što ga je rukama uhvatio za vrat i stiskao ga, upućujući mu svo vrijeme prijetnje da će ga ostaviti bez posla, da će ga zaklati, a koji iskaz je sud cijenio istinitim, poklonivši mu svoju punu vjeru.Pored toga,  u pogledu odlučne činjenice koja se ogleda u napadu okrivljenog na policijskog službenika V. V., i činjenicu da je upravo okrivljeni predmetnom prilikom oštećenog policijskog službenika uhvatio rukama za vrat, sud je utvrdio i iz iskaza drugog policijskog službenika M. P. koji je predmetnom prilikom zajedno sa kolegom Vujičićem prisustvovao događaju, i nakon toga preduzimao operativno taktičke mjere i radnje, manifestovane u savlađivanju otpora i onemogućavanju daljeg pružanja otpora okrivljenog G., a koji je tokom postupka kontinuirano i nedvosmileno kazivao da je  G. A. nasrnuo na kolegu V. i uhvatio ga rukama za vrat, upućujući mu prijetnje da će ga ubiti, koji iskaz je sud cijenio ne samo istinitim, već i međusobno saglasnim kako sa iskazom svjedoka-oštećenog, tako i sa materijalnim dokazom manifestovanim u službenoj zabilješci koju su predmetnom prilikom policijski službenici sačinili.</span>
</p>
<p>&nbsp;</p>
<p>&nbsp;</p>
<p>
<span class="span1">Pravno kvalifikujući utvrđeno činjenično stanje, ovaj sud nalazi da su se u naprijed preduzetim  radnjama okrivljenog G. A. stekli svi objektivni i subjektivni elementi bića krivičnog djela napad na službeno lice u vršenju službene dužnosti  iz čl. 376  st.3. u vezi st.1  Krivičnog zakonika, u odnosu na koje je okrivljeni postupao sa direktnim umišljajem, obzirom da je bio svjestan svog djela i htio njegovo izvršenje.</span>
</p>
<p>&nbsp;</p>
<p>
<span class="span1">Odlučujući o krivičnoj sankciji za okrivljenog, sud je najprije u smislu čl. 42 Krivičnog zakonika cijenio sve oklonosti od kojih zavisi izbor i visina krivične sankcije, pa je u odsustvu otežavajućih okolnosti,   kao olakšavajuće okolnosti na strani okrivljenog cijenio njegove lične i porodične prilike, činjenicu da se radi o ocu jednog maloljetnog djeteta, stav oštećenog koji se nije pridružio krivičnom gonjenju i nije postavio imovinsko-pravni zahtjev, sa kojih razloga je sud, imajući u vidu navedene okolnosti i njihov međusobni odnos, okrivljenom izrekao uslovnu osudu,  kojom je istom utvrdio kaznu zatvora u </span><span class="span1">trajanju od 6 (šest) mjeseci i istovremeno odredio da se utvrđena kazna neće izvršiti ukoliko okrivljeni u roku od 2 (dvije) godine po pravnosnažnosti presude ne izvrši novo krivično djelo.Dakle, sud je uvjerenja da radi krivično-pravne zaštite nije nužno da okrivljeni utvrđenu kaznu zatvora i efektivno izdržava, već da  se i samim upozorenjem uz prijetnju kaznom može uticati na istog, kako ubuduće ne bi vršio ovakva ili slična krivična djela, na koji način se ima ostvariti svrha izricanja uslovne osude iz čl.52 Krivičnog zakonika, a u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika.</span>
</p>
<p>&nbsp;</p>
<p>
<span class="span1">Kako stvarih troškova postupka nije bilo, sud je primjenom čl. 226, 227 i 229  Zakonika o krivičnom postupku, obavezao okrivljenog da na račun budžetskih sredstava Crne Gore, na ime paušala uplati iznos od 50,00 eura koji je odmjeren shodno dužini trajanja postupka, složenosti predmeta i imovinskim prilikama okrivljenog.</span>
</p>
<p>&nbsp;</p>
<p>
<span class="span1">Na osnovu svega izloženog, a u smislu čl.374 ZKP-a, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana  03.03.2014 godine</span>
</p>
<p>&nbsp;</p>
<p>
<span class="span1">ZAPISNIČAR                                                                                      SUDIJA</span>
</p>
<p>
<span class="span1">Valentina Vukašinović                                              Larisa Mijušković-Stamatović</span>
</p>
<p>&nbsp;</p>
<p>&nbsp;</p>
<p>
<span class="span1">DN-a</span>
</p>
<p>
<span class="span1">Primjerak presude dostaviti:</span>
</p>
<p>
<span class="span1">- ODT-u Podgorica</span>
</p>
<p>
<span class="span1">- Okrivljenom</span>
</p>
<p>
<span class="span1">     S u d i j a,</span>
</p>
<p>
<span class="span1">___________________</span>
</p>
<p>
<span class="span1">Postupljeno dana______________</span>
</p>
<p>
<span class="span1">Namještenik__________________</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
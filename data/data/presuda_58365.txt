<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:R;font-size:13pt;}
.p2{text-align:center;hyphenate:auto;font-family:R;font-size:13pt;}
.p3{text-align:start;hyphenate:auto;font-family:R;font-size:13pt;}
.p4{text-align:justify;hyphenate:auto;font-family:R;font-size:13pt;}
.p5{text-indent:-0.25in;margin-left:0.5in;text-align:justify;hyphenate:auto;font-family:R;font-size:13pt;}
.p6{text-align:center;hyphenate:auto;font-family:R;font-size:12pt;}
.p7{text-align:start;hyphenate:auto;font-family:Times New Roman;font-size:13pt;}
.p8{text-align:justify;hyphenate:auto;font-family:Times New Roman;font-size:13pt;}
.p9{text-align:center;hyphenate:auto;font-family:Times New Roman;font-size:13pt;}
.p10{text-indent:0.5in;text-align:justify;hyphenate:auto;font-family:R;font-size:13pt;}
.p11{text-align:justify;hyphenate:auto;font-family:Times;font-size:13pt;}
.p12{text-align:start;hyphenate:auto;font-family:R;font-size:12pt;}
.s1{color:black;}
.s2{font-family:Times New Roman;}
.s3{display: inline-block; text-indent: 0; min-width: 0.2361111in;}
.s4{font-family:R;}
.s5{font-weight:bold;}
</style>
<meta content="ana.stanisic" name="author">
</head>
<body class="b1 b2">
<p class="p1">
<span>K br. 389/09</span>
</p>
<p class="p1">
<span>Km br. 21/09</span>
</p>
<p class="p2"></p>
<p class="p3"></p>
<p class="p4">
<span>OSNOVNI SUD U BARU, kao prvostepeni krivični, sudija Aleksandra Leković, uz učešće zapisničara Ane Stanišić, u krivičnom predmetu okrivljenog D.B. i mldb. V.V., zbog dva krivična djela - </span><span class="s1">ugrožavanje opasnim orudjem pri tuči i svadji iz čl. 154 </span><span>Krivičnog zakonika, po optužnom </span><span class="s2">predlogu i predlogu za primjenu vaspitne mjere </span><span> ODT u Baru, Kt.br.237/09 i KTM br.22/09  od 16.09.2009.godine, nakon održanog glavnog pretresa dana 15.03.2010.godine u prisustvu zastupnika optužbe ZODT Mirjane Tankosić, okrivljenog D.B. i njegovog branioca adv. R.B. i mldb. V.V. i njegovog zakonskog zastupnika, majke V.S., dana 16.03.2010. godine donio je i javno objavio </span>
</p>
<p class="p2">
<span>R J E Š E N J E </span>
</p>
<p class="p2"></p>
<p class="p2"></p>
<p class="p2">
<span>I</span>
</p>
<p class="p2"></p>
<p class="p4">
<span>Prema	optuženom: D.B., od oca M. i majke N., rodjen P., rodjen .....godine u Z., R. H., stalno nastanjen u B., naselje S., pismen, završio srednju školu, neosuđivan </span>
</p>
<p class="p4"></p>
<p class="p4">
<span>Iziče se:</span>
</p>
<p class="p2">
<span>SUDSKA OPOMENA </span>
</p>
<p class="p2"></p>
<p class="p3">
<span>Zato što  je </span>
</p>
<p class="p4"></p>
<p class="p4">
<span>Dana 30.04.2009.godine,oko 19,00 časova, u naselju Sokolana, Opština Bar, pri svadji sa mldb V.V., mašio se sredstava podobnog da tijelo teško povrijedi - drvene motke, koja se nalazila na zemlji, na način što ju je podigao sa zemlje i uzeo u ruke, </span>
</p>
<p class="p4"></p>
<p class="p5">
<span class="s3">-​&nbsp;</span><span>čime je izvršio krivično djelo – ugrožavanje opasnim orudjem pri tuči i  svadji iz čl. 154   Krivičnog zakonika CG, </span>
</p>
<p class="p4"></p>
<p class="p4">
<span>Okrivljeni  je dužan da naknadi troškove krivičnog postupka u iznosu od 30 eura, u roku od 15 dana od dana pravosnažnosti rješenja.  </span>
</p>
<p class="p4"></p>
<p class="p4"></p>
<p class="p4"></p>
<p class="p3"></p>
<p class="p3"></p>
<p class="p6">
<span>II</span>
</p>
<p class="p6"></p>
<p class="p7">
<span>Prema maloljetnom </span>
</p>
<p class="p7"></p>
<p class="p4">
<span>V.V.od oca N. i majke S., rodjene K., rodjen .....godine u K., R. H., stalno nastanjen u B., naselje S. b.b, učenik prvog razreda Poljoprivredne škole, pismen, neoženjen,</span>
</p>
<p class="p4"></p>
<p class="p4">
<span>Na osnovu čl.85 st.1 i 86 KZCG ,te čl.477 st.1 i 499 st3 ZKP-a</span>
</p>
<p class="p4"></p>
<p class="p4">
<span>Izriče se:</span>
</p>
<p class="p2">
<span>VASPITNA MJERA</span>
</p>
<p class="p2"></p>
<p class="p2">
<span>UKOR</span>
</p>
<p class="p4"></p>
<p class="p3">
<span>Troškovi krivičnog postupka u ovom dijelu padaju na teret budžetskih sredstava su</span>
</p>
<p class="p8"></p>
<p class="p9">
<span>O b r a z l o ž e n j e</span>
</p>
<p class="p9"></p>
<p class="p4">
<span>Optužnom </span><span class="s2">predlogom </span><span>ODT u Baru, Kt.br.237/09 od 16.09.2009.godine, okrivljenom D.B. je stavljeno na teret izvršenje krivičnog djela ugrožavanje opasnim oruđem pri tuči i svađi iz čl. 154 KZ</span>
</p>
<p class="p4"></p>
<p class="p8">
<span>Predlogom za primjenu vaspitne mjere </span><span class="s4"> KTM br.22/09  od 16.09.2009. godine mldb. V.V.je stavljeno na teret da se dana 30.04.2009.godine,oko 19,00 časova, u naselju Sokolana, Opština Bar, pri svadji sa D.B.mašio sredstava podobnog da tijelo teško povrijedi - komada daske, koja se nalazila na zemlji, da bi potom otišao do kuće i donio kuhinjski nož, kojim je nekoliko puta zamahnuo prema D.B. - čime je izvršio krivično djelo – ugrožavanje opasnim orudjem pri tuči i  svadji iz čl. 154   Krivičnog zakonika CG, </span>
</p>
<p class="p4"></p>
<p class="p8">
<span>Okrivljeni D.B.je u svojoj odbranu u prethodnom postupku u bitnom naveo da je dana 30.04.2009. oko 17,30 časova u naselju Sokolana sa svojim drugovima igrao fudbal. Kako je njegova ekipa bila bolja, što je očigledno smetalo V.jer je bio u slabijoj ekipi, to je V.počeo da ga provocira govoreći mu "nemaš pojma, ne znaš da igraš,.. grubo igraš, zamalo da mi slomiš zube". Međutim, nastavili su bez dalje prepirke da igraju utakmicu. Nakon utakmice našli su se kod njihovog druga L.Ž.u dvorištu. L.je otišao do prodavnice, a u dvorištu su ostali V., S., D., S.i on. Odjednom V.je počeo sa pričom kako on ogovara društvo, na šta mu je okrivljeni odgovorio da neće da se svađa sa njim, a zatim mu je V.rekao </span><span class="s4">"ćuti, hoćeš da te zakoljem". Ove riječi nije shvatio ozbiljno jer je mislio da se šali pošto se druže i svaki dan su zajedno. Nakon toga B.mu je rekao "hajde, zakolji me". V.je otrčao kući i donio sa sobom kuhinjski nož, malo većih dimenzija, plastične drške plave boje sa bijelim crtama. V.je došao sa druge strane ograde i htio je da predje sa njegove strane ograde, ali mu njihov drug S.nije dozvolio da to uradi. V.mu je uputio riječi "dodji da ti stavim nož pod grlo". Okrivljeni se samo nasmijao misleći da se V.šali i prišao mu govoreći "hajde, stavi". Ni ove riječi V.ove nije shvatio ozbiljno jer je mislio da se i dalje šali. Kada je prišao ogradi V.je zamahnuo nekoliko puta nožem u njegovom pravcu, ali se okrivljeni izmakao jer se osjetio ugroženim i bilo ga je strah da ga V.ne povrijedi. Njihovi drugovi D. P.i S.K.su smirili V.a, koji je i dalje držao nož u ruci, ali pored sebe i krenuli su da idu na turnir kako bi gledali utakmicu. V.se okrenuo prema njemu i uputio mu riječi "namjestiću ti batine, nećeš smjeti da izadješ iz kuće, sačekaću te negdje " i slično. Ove njegove riječi je ozbiljno shvatio i bilo ga je strah, jer je vidio da se V.više ne šali.  Na glavnom pretresu je dodao da se ni on ni V.nisu dohvatili nikakvih dasaka, već je to priča V.ove majke koja je pozvala P.D.a kod kući i kome je rekla da će on i V.da se pomire samo da se D. izjasni da je umjesto noževa bila daska. Nakon toga ga je pozvao L.Ž.i rekao da hoće D. P.da priča sa njim po izlasku iz  SUP-a i tada mu je D. rekao da mu je V.ova majka rekla da on kaže da su bile daske, a ne nož.  Sa njim su bili prisutni drugovi S.K., koji je spriječio V.a da udje, D. P.i S.I..</span>
</p>
<p class="p4">
<span> </span>
</p>
<p class="p4">
<span>Maloljetni V.V. je u svojoj odbrani u predhodnom postupku izjavio da je dana 30.04.2009.godine oko 19,00 časova na livadi u naselju Sokolana igrao fudbal sa svojim drugovima medju kojima je bio i D.B.. Pošto je njegova ekipa gubila B.ih je provocirao na račun toga, a on je na sve njegove provokacije ćutao. Žive u istom naselju, poznaju se 5 do 6 godina i često se svadjaju, a nakon toga se mire. Toga dana B.je provocirao sve njih, a naročito njega, govoreći mu "noge ću ti polomiti i slomiću ti zube". Na njegove riječi ni on ni niko od njih nije reagovao. Nakon toga otišli su u dvorište jednog druga koji ima sprave za vježbanje i tamo su se svi okupili da treniraju, a naknadno je došao D.B.i započeo prepirku sa P.D.om. D. mu je rekao da je loš čovjek i da nije trebao to da uradi, misleći na to što je B.provocirao njega, jer je on mladji od B.. U tom trenutku V.je podržao D.a i nasmijao se, a na to je B.burno reagovao i krenuo prema njemu, jer nije mogao na D.a pošto je D. fizički jači od njega. V.se udaljio od B. nekoliko koraka, a B.je uzeo drvo i krenuo na njega. Kako bi se odbranio uzeo je isto neko drvo iz dvorišta. B.mu je rekao da on krene prvi na njega, ali odgovirio mu je da to neće, već da B.to uradi prvi. Nijesu prijetili jedan drugom, jedino su razmjenjivali riječi. U pomoć su prišli njegovi drugovi D. P., S.K.i S.I.. Uspjeli su da ih radvoje, B.je ostao da vježba u dvorištu, a on je sa trojicom ovih momaka otišao da gleda fudbal. Te noći je otišao kući, ali nakon što je odgledao fudbal uopšte nije išao da uzima bilo kakav nož,  niti je nožem prijetio B.. Takodje te večeri izmedju njega i B. nije bilo nikakvog fizičkog kontakta, samo su se verbalno prepucavali. Pojasnio je da prijetnje koje mu je B.uputio tokom utakmice "slomiću ti noge i zube" nije shvatio ozbiljno i nije se uplašio jer zna kakav je B.i da voli da provocira. Nikakav nož nije uzimao iz kuće, niti zamahivao prema B.. </span>
</p>
<p class="p4"></p>
<p class="p4">
<span>U dokaznom postupku saslušani su svjedok Ž.L., P.D., K.S., I. S., pročitan je</span><span class="s1"> izvještaj Centra za socijalni rad za Opštine Ulcinj i Bar, Stručnog tima za djecu i omladinu sa poremećajima u ponašanju sa predlogom vaspitne mjere br. 0103-1316 od 18.06.2009.godine za maloljetnog V.V., izvod iz KE za okrivljenog D.B. pribavljen od MP R. Hrvatske od 22.10.2009.godine i </span><span>izvod iz KE o vaspitnim mjerama za maloljetnog V.V..</span>
</p>
<p class="p4"></p>
<p class="p4">
<span>Svjedok Ž.L.je u svom iskazu datom na glavnom pretresu u bitnom naveo </span><span class="s1">da su navedenog dana igrali fudbal u koka-kolu, odnosno gubitnički tim je trebalo da plati koka-kolu. On je igrao sa B.u timu i dobili su utakmicu. Pošli su kući, a onda je on otišao da kupi koka-kolu sa B.M.. U tom vremenu su svi koji su igrali fudbal, pa i V.i B., čekali da on donese koka-kolu, tako da  nije bio prisutan u vremenu kada je ispala svadja izmedju V.a i B., a kada  se  vratio nikakve svadje nije bilo, to se sve razišlo, tako da nije vidio nikakvu svadju izmedju V.a i B.. Svjedok je dalje naveo da ga je poslije ovog dogadjaja, istog dana zvao P.D. i rekao mu da je bio u SUP-u da daje izjavu i tražio da on zove B. da bi mu D. rekao šta je izjavio u policiji. D. mu je  rekao da mu je majka V.V. rekla da kaže u policiji da je bila drvena motka kod V.V.. Samo mu je to D. rekao i tu su se razišli. D. je htio da se izvini B. jer je rekao u policiji da je V.imao drvenu letvu, a ne nož. </span>
</p>
<p class="p4"></p>
<p class="p4">
<span>Svjedok P.D. je u svom iskazu u prethodnom postupku naveo da je dana 30.04.2009.godine oko 21,00 čas, nakon što je sa svojim drugovima, izmedju koji su i D.B.i V.V., igrao fudbal, došli su do kuće njegovog druga koji u dvorištu ima sprave za vježbanje. D.B.i V.V.bili su u različitim ekipama tokom utakmice i sve vrijeme su jedno drugom dobacivali razne pogrdne riječi što je u toku fudbala uobičajeno. Tokom utakmice nije bilo fizičkog kontakta izmedju B. i V.a, već su se samo verabalno prepucavali. Dok su bili u dvorištu, odjednom je izmedju B. i V.a počela neka svadja, koja je nastavak one sa utakmice i sve vrijeme su se jedan drugom unosili u lice. Njegovi drugovi S.i S.počeli su da ih razdvajaju. V.se malo odmakao i uzeo u ruku jedan komad daske koja je bila na zemlji, a B. su držali. Nakon što se i B.odmakao uzeo je u ruku neku motiku, koja je isto bila pored na zemlji, pa su ih, da se ne bi potukli, razdvojili i predložili da idu do škole Meksiko da gledaju utakmicu, što su i uradili.</span><span class="s5"> </span><span>Pojasnio je da V.nije išao kući, niti uzimao bilo kakav nož, bar on to nije vidio. Takodje, jedan drugom nijesu upućivali bilo kakve prijetnje. U dvorištu u kojem su vježbali bili su B., V., S.K., S.I. i on. Na glavnom pretresu je naveo  da se </span><span class="s1">zbog proteka vremena ne sjeća svih detalja događaja. Zna da su igrali fudbal i da je došlo do verbalne svadje izmedju B. i V.a. Nakon što mu je pročitan iskaz iz prethodnog postupka naveo je da se događaj upravo tako desio. Uopšte poslije ovog dogadjaja niti sjutra dan nije pričao sa L.o ovom dogadjaju, niti se on izvinjavao B. za bilo šta, odnosno što je pomenuo dasku, a ne nož. Majka V.ga je zvala jer je čula neku svadju, a kako je on tu bio najstariji pitala ga je što je bilo i šta se dešavalo. Rekao joj je da ništa nije bilo u principu i da nije bilo noža, pitala ga je da li će tako ispričati u policiji i on je odgovorio da hoće. Dalje je naveo da je drug sa Vlajnićem, a sa B.se ne druži od ovog dogadjaja. Ne gleda se sa njim, jer više ne ide na fudbal sa njima. Zna da B.trenira fudbal i da je vjerovatno zbog toga zauzet.</span>
</p>
<p class="p4"></p>
<p class="p4">
<span>Svjedok K.S. je u svom iskazu datom na glavnom pretresu u bitnom naveo da su </span><span class="s1">toga dana igrali fudbal. Došli su do mjesta gdje vježbaju. Koliko se sjeća oko fudbala je bilo neke prepirke, to je bila verbalna prepirka izmedju V.V. i B. D., ali nije obraćao pažnju na to. Nakon fudbala su se verbalno B.i V.posvadjali i on je zajedno sa D.om P.em i S.om I.em krenuo da ih razdvaja. Zna da se V.i B.nisu udarali, a nisu imali ništa u rukama. Sve je to trajalo nekih 30 sekundi ili minut. Tu su u medjuvremenu naišli neki drugi momci koji su tu prolazili. Poslije toga su pošli da gledaju fudbal. Nije obratio pažnju da li je neko imao nož ili da je ko išao po nož. Stajao je na kapiji da V.u ne bi dozvolio da ide put B. i nije vidio tada u V.ovim rukama nož.</span>
</p>
<p class="p4"></p>
<p class="p4">
<span class="s1">Svjedok I. S.je u svom iskazu na glavnom pretresu u bitnom naveo da su tog dana igrali fudbal. Svaki put kad igraju fudbal bude neke svadje. Nakon fudbala su došli da vježbaju kod jednog druga koji ima neke sprave za vježbanje. Kao i svaki put poslije fudbala, pričali su kako je bilo na fudbalu, kakva je bila utakmica. Tada su V.i B.krenuli da se verbalno prepucavaju i svadjaju nešto vezano za fudbal. U tom prepucavanju su krenuli jedan na drugog, medjutim oni su odmah skočili da ih radzvoje. Nije bilo nikakvog kontakta izmedju B. i V.a jer nisu to oni dozvolili. Nije vidio da je bilo ko od njih dvojice uzimao bilo kakvu dasku, niti da je bilo ko u rukama imao nož.</span>
</p>
<p class="p4"></p>
<p class="p4">
<span class="s1">U izvještaju Centra za socijalni rad za Opštine Ulcinj i Bar, Stručnog tima za djecu i omladinu sa poremećajima u ponašanju sa predlogom vaspitne mjere br. 0103-1316 od 18.06.2009.godine za maloljetnog V.V. je navedeno da mal. V.kod tog Centra nije bio evidentiran kao maloljetnik sklon asocijalnom ili delikventnom ponašanju. Kod V.a se ne uočavaju elementi koji bi ukazivali na vaspitnu zanemarenost, niti eventualnu asocijalnu sklonost, zbog čega ne bi trebalo očekivati da će doći do pojave devijantnih promjena u budućem ponašanju. Kod njega se ne ističu karakteristike koje bi ukazivale da ga odlikuje bilo koji vid asocijalnog ili agresivnog ponašanja. Stoga je stručni tim mišljenja da prema mldb. V.V.treba izreći vaspitnu - disiplinsku mjeru ukor. </span>
</p>
<p class="p4"></p>
<p class="p4">
<span class="s1">Iz izvoda iz KE za okrivljenog D.B. pribavljen od MP R. Hrvatske od ......godine </span><span>se utvrđuje da imenovani do sada nije osuđivan.</span>
</p>
<p class="p4"></p>
<p class="p4">
<span class="s1">Iz </span><span>izvoda o vaspitnim mjerama za maloljetnog V.V. se utvrđuje da prema njemu do sada nisu izricane vaspitne mjere. </span>
</p>
<p class="p4"></p>
<p class="p4">
<span>Ocjenom izvedenih dokaza utvrđeno je da je okrivljeni D.B.i mldb. V. V.izvršili po jedno krivično djelo ugrožavanje opasnim oruđem pri tuči i svađi. Naime, nesporno je tokom postupka utvrđeno, a što proizilazi iz iskaza svih saslušanih svjedoka, te okrivljenog i mldb V., da je navedenog dana došlo do svađe između D. i V.,  a vezano za fudbalsku utakmicu koju su prethodno igrali. </span>
</p>
<p class="p4">
<span>Okrivljeni D.u svojoj odbrani tvrdi da je V.uzeo iz kuće nož i njime zamahivao prema njemu, tvrdeći da nikakve drvene letve ni jedan ni drugi nisu uzimali. S druge strane, mldb. V.je tvrdio da je dasku uzeo i on i D., ali da nije uzimao nikakav nož niti shodno tome zamahivao prema D.u. Svjedok P.D. je bio decidan da su i V.i D.uzeli dasku odnosno drvenu motku, tvrdeći da nije vidio da je V.uzimao nož. Ostali saslušani svjedoci uglavnom su naveli da nisu vidjeli niti da su uzimali daske, niti da je V.uzimao nož. Svjedok Ž.L.nije bio očevidac spornog događaja, ali je bio decidan da ga je </span><span class="s1">istog dana zvao P.D. i rekao mu da je bio u SUP-u da daje izjavu i tražio da on zove B. da bi mu D. rekao šta je izjavio u policiji. D. mu je rekao da mu je majka V.V. rekla da kaže u policiji da je bila drvena motka kod V.V.. Dalje je pojasnio da je D. htio da se izvini B. jer je rekao u policiji da je V.imao drvenu letvu, a ne nož. Iskaz svjedoka Ž.sud u cjelosti prihvata kao istinit i objektivan, pa dovodeći ga u vezu sa odbranom okrivljenog D., gdje je detaljno opisao kako je izgledao sporni nož, izvodi se nesporan zaključak da je mldb V.konkretnom pruilikom donio kuhinjski nož kojim je nekoliko puta zamahuo prema D.u. Za sud je takođe nesporno da su se i V.i D.konkretnom prilikom mašili daske, odnosno drvene motke, s obzirom da to proizilazi iz odbrane mldb. V., kao i svjedoka P.a, koji su, u tom dijelu, a vezano za prvi dio događaja, po mišljenju suda istinito predstavili pomenuti događaj. Iskaze ostalih saslušanih svjedoka koji su uglavnom isticali da nisu vidjeli niti daske kod optuženih niti bilo kakav nož, sud nije posebno cijenio a smatra da su date u cilju da se olakša položaj i D.u i V.u ovom krivičnom postupku.  </span>
</p>
<p class="p4">
<span>Prema tome, nesporno je utvrdjeno da je došlo do svadje izmedju D. i V., da se u toj svadji maloljetni V.mašio komada daske, a D.drvene motke, da bi potom V.otišao do kuće i uzeo kuhinjski nož kojim je nekoliko puta zamahnuo prema D.B.. Pod mašenjem za oružje ili oruđe se podrazumijevaju one djelatnosti kojima se manifestuje namjera učinioca da ova sredstva upotrijebi, što su u konkretnom slučaju imenovani uradili, na gore opisani  način. U konkretnom slučaju okrivljeni su postupali sa umišljajem, odnosno bili su svjesni svog djela  i htjeli njegovo izvršenje. </span>
</p>
<p class="p8"></p>
<p class="p4">
<span>Sud je u izreci presude precizirao način na koji se D.mašio drvene motke, navodeći da ju je podigao sa zemlje i uzeo u ruke, na koji način je preciznije predstavljeno utvrđeno činjenično stanje, smatrajući da se navedenim preciziranjem ostaje u okviru istog životnog dogadjaja i da se ne narušava identitet optužbe i presude.</span>
</p>
<p class="p8">
<span> </span>
</p>
<p class="p4">
<span>Sud je odlučio da okrivljenom D.B. izrekne sudsku opomenu smatrajući da su u cjelosti ispunjeni uslovi propisani čl. 65 KZ. Iako je utvrdjeno da je okrivljeni izvršio djelo koje mu je stavljeno na teret, sud mu ne izriče kaznu, jer smatra da to nije nužno radi krivičnopravne zaštite, te očekuje da će sudska opomena na okrivljenog dovoljno uticati da više ne vrši krivična djela. Ovo posebno iz razloga što je okrivljeni mladje punoljetno lice, koje do sada nikada nije osuđivano, a posebno imajući u vidu okolnosti konkretnog slučaja, odnosno da je svemu ovome prethodila fudbalska utakmica, koja kod mladih ljudi veoma često izazove neprimjerene reakcije.  </span>
</p>
<p class="p10"></p>
<p class="p11">
<span class="s1">Odlučujući o izboru vaspitne mjere sud je maloljetnom V.V.izrekao vaspitnu mjeru ukor imajući u vidu izvještaj Centra za socijalni rad, zatim ličnost maloletnika, način izvršenja krivičnog djela, kao i činjenicu da je kod Centra za socijalni rad  nije evidentiran kao učinilac krivičnih djela. Ova mjera je adekvatna u konkretnom slučaju kako po mišljenju Centra za socijalni rad kao i predlog zastupnika ODT-a, i po mišljenju vijeća sa istom će se potpuno ostvariti svrha izricanja vaspitnih mjera propisana čl.82 KZ CG. </span>
</p>
<p class="p8"></p>
<p class="p4">
<span>Odluka o troškovima krivičnog postupka  iz st I izreke presude zasniva se na odredbi čl.202 ZKP-a  kojom se obavezuju okrivljeni D.B.da plati troškove krivičnog postupka u iznosu od 30,00 eura, koji troškovi se odnose na troškove  rada suda koji su određeni prema trajanju, složenosti krivičnog postupka i imovinskim prilikama okrivljenog.</span>
</p>
<p class="p4"></p>
<p class="p4">
<span>Odluka o troškovima u odnosu na  maloljetnog V.V. zasniva se na odredbi čl. 500 st.l ZKP-a , zbog čega troškovi krivičnog postupka padaju na teret budžetskih sredstva suda.</span>
</p>
<p class="p4"></p>
<p class="p4">
<span>Sa izloženog odlučeno je kao u izreci presude</span>
</p>
<p class="p4"></p>
<p class="p2">
<span>OSNOVNI SUD U BARU</span>
</p>
<p class="p2">
<span>Dana 16.03.2010.godine</span>
</p>
<p class="p4"></p>
<p class="p4">
<span>ZAPISNIČAR,				                                     SUDIJA, </span>
</p>
<p class="p4">
<span>Ana Stanišić					           		 Aleksandra Leković</span>
</p>
<p class="p4"></p>
<p class="p4"></p>
<p class="p4">
<span>PRAVNA POUKA: Protiv ove presude može se izjaviti žalba Višem sudu u Podgorici u roku od 8 dana od dana prijema pismenog otpravka. Žalba se predaje ovom sudu u dva primjerka.</span>
</p>
<p class="p4"></p>
<p class="p4">
<span>DNA:</span>
</p>
<p class="p4">
<span>1  x spisi </span>
</p>
<p class="p4">
<span>1 x ODT-u</span>
</p>
<p class="p4">
<span>1 x okrivljenom D.B.</span>
</p>
<p class="p4">
<span>1 x mldb V.V.u</span>
</p>
<p class="p4">
<span> 1 x braniocu adv. B.R.</span>
</p>
<p class="p4"></p>
<p class="p4"></p>
<p class="p4"></p>
<p class="p12"></p>
<p class="p8"></p>
<p class="p12"></p>


</body>
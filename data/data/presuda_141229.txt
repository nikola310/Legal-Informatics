<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.6298611in 1.0236111in;}
.p1{margin-top:0.16666667in;margin-bottom:0.041666668in;text-align:center;hyphenate:auto;keep-with-next.within-page:always;font-family:Arial;font-size:16pt;}
.p2{margin-top:0.16666667in;margin-bottom:0.041666668in;text-align:start;hyphenate:auto;keep-with-next.within-page:always;font-family:Times New Roman;font-size:16pt;}
.p3{text-align:start;hyphenate:auto;font-family:Times New Roman;font-size:12pt;}
.p4{margin-top:0.16666667in;margin-bottom:0.041666668in;text-align:center;hyphenate:auto;keep-with-next.within-page:always;font-family:Times New Roman;font-size:18pt;}
.p5{text-align:justify;hyphenate:auto;font-family:Times New Roman;font-size:12pt;}
.p6{margin-top:0.16666667in;margin-bottom:0.041666668in;text-align:center;hyphenate:auto;keep-with-next.within-page:always;font-family:Times New Roman;font-size:16pt;}
.p7{text-indent:0.5in;margin-top:0.16666667in;margin-bottom:0.041666668in;text-align:start;hyphenate:auto;keep-with-next.within-page:always;font-family:Times New Roman;font-size:13pt;}
.p8{text-align:center;hyphenate:auto;font-family:Times New Roman;font-size:16pt;}
.p9{text-indent:0.5in;text-align:center;hyphenate:auto;font-family:Times New Roman;font-size:12pt;}
.p10{text-indent:0.5in;text-align:justify;hyphenate:auto;font-family:Times New Roman;font-size:12pt;}
.p11{text-indent:0.5in;text-align:start;hyphenate:auto;font-family:Times New Roman;font-size:12pt;}
.p12{margin-top:0.16666667in;margin-bottom:0.041666668in;text-align:center;hyphenate:auto;keep-with-next.within-page:always;font-family:Times New Roman;font-size:13pt;}
.p13{margin-top:0.16666667in;margin-bottom:0.041666668in;text-align:start;hyphenate:auto;keep-with-next.within-page:always;font-family:Arial;font-size:13pt;}
.p14{margin-top:0.16666667in;margin-bottom:0.041666668in;text-align:start;hyphenate:auto;keep-with-next.within-page:always;font-family:Times New Roman;font-size:13pt;}
.s1{font-size:13pt;font-weight:bold;}
.s2{font-weight:bold;}
.s3{font-family:Times New Roman;}
.s4{font-weight:bold;font-style:italic;}
</style>
<meta content="ikonija.sibalic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span>                                                                                             K. br.  62/11</span>
</p>
<p class="p3"></p>
<p class="p4">
<span>U IME CRNE GORE </span>
</p>
<p class="p3"></p>
<p class="p5">
<span>	</span><span class="s1">OSNOVNI SUD U ŽABLJAKU</span><span>, kao prvostepeni krivični  po predsjedniku suda Anđelić Mihailu, uz sudjelovanje zapisničara Šibalić Ikonije, u krivičnom predmetu protiv okrivljene E. S. sa boravištem u B., R. bb., prebivališe u R., M., K. š. ..., koju brani advokat po zamjeničkom punomoćju R. Z., iz  P., zbog krivičnog djela   građenje objekata bez građevinske dozvole iz čl. 326a  Krivičnog zakonika, po optužnom predlogu ODT iz Pljevalja Kt. br. 334/11 od 07. 12. 2011. godine, nakon  usmenog, javnog i glavnog pretresa održanog  27. 02. 2012. godine  u prisustvu, branioca okrivljene, okrivljene i sudskog tumača za ruski jezik V. D. iz T.,  donio je  i istog dana   javno objavio </span>
</p>
<p class="p3"></p>
<p class="p6">
<span>P R E S U D U</span>
</p>
<p class="p3"></p>
<p class="p3"></p>
<p class="p5">
<span>	Okrivljena  E. S.,  od oca V. i majke O. rođene Dž.,  rođena .... godine u M. o., MB ...,  sa  boravištem u B., R. bb,  ruska državljanka sa prebivalištem u M., K. š....,  pismena sa završenom  visokom pravnom školom, udata – majka  dvoje djece od kojih jedno maloljetno, srednjeg imovnog stanja,   ranije neosuđivana, ne nalazi se pod istragom za drugo krivično djelo, </span>
</p>
<p class="p3"></p>
<p class="p6">
<span>K r i v a    j e</span>
</p>
<p class="p7">
<span>Što je </span>
</p>
<p class="p5">
<span>	Tokom 2011. godine u mjestu zv. P.,  opština Ž., na katastarskoj parceli br. 2091/2, upisana u l.n. br. 2054 KO Žabljak 1 na ime »A. – M« DOO B.  protivno odredbi čl. 69 Zakona o uređenju prostora i izgradnji objekata  ("Sl. list  CG" br. 51/08), kao investitor  započela i nastavila gradnju objekta dimenzija 19 x 6 m,  bez prethodno pribavljene građevinske dozvole, na način što je betonskim blokovima ozidala prizemni dio, uradila » 0 » (nultu) ploču,  postavila unutrašnje pregrade sa betonskim gredama i stubovima i na trećini objekta postavila krovnu konstrukciju, pa je inspektor zaštite  životne sredine Z. Č. izvršila inspekcijski nadzor dana 18. 11. 2011. godine i o nađenom stanju  sačinila zapisnik o inspekcijskom pregledu br. 1003-107/11,</span>
</p>
<p class="p5">
<span>	- čime je izvršila  krivično djelo građenje objekata bez građevinske dozvole iz čl. 326a  Krivičnog zakonika  /KZ/</span>
</p>
<p class="p3"></p>
<p class="p3">
<span>	- pa   joj sud  na osnovu navedenog zakonskog propisa  i  čl.  4,  5, 13, 15, 32,  36, 42, 45 tačka 3 i 46 st. 1 tačka 5, čl. 52, 53 i 54 KZ   i  čl. 226 st. 2 tačka 9 i st. 3 , čl. 229 st. 1 i  čl. 374  Zakonika  o  krivičnom  postupku  / ZKP-a /   i z r i č e     </span>
</p>
<p class="p3"></p>
<p class="p3"></p>
<p class="p8">
<span>USLOVNU OSUDU</span>
</p>
<p class="p9"></p>
<p class="p10">
<span>Sa kojom joj  utvrđuje  kaznu zatvora u trajanju od 30 /trideset / dana  i istovremeno određuje da se ova kazna neće izvršiti ako osuđena u roku od 1 godine ne učini novo krivično djelo. </span>
</p>
<p class="p10">
<span>Okrivljena  je dužna  platiti na ime paušala iznos od 60 €,  na žiro-račun Osnovnog suda u Žabljaku br.505 – 10497 - 08 u roku od 15 dana po pravosnažnosti presude, dok ostalih troškova krivičnog postupka nije bilo.</span>
</p>
<p class="p5"></p>
<p class="p6">
<span>O b r a z l o ž e nj e</span>
</p>
<p class="p11"></p>
<p class="p10">
<span>ODT iz Pljevalja optužnim predlogom  Kt. br. 334/11 od 07. 12. 2011. godine, dajući opis radnje izvršenja, pravno je ocijenio, da je okrivljena  počinila krivično djelo   građenje objekata bez građevinske dozvole iz čl. 326a Krivičnog zakonika,   na način, mjesto i u vrijeme kako je to bliže opisano izrekom presude,  predlažući da se okrivljena   nakon održanog glavnog pretresa za počinjeno krivično djelo oglasi krivom i osudi po zakonu. </span>
</p>
<p class="p10">
<span>Obzirom da okrivljena nije razumjela a ni govorila službeni jezik u krivičnom postupku tj. crnogorski, već se služi ruskim jezikom, to je sud u smislu čl.  8 ZKP-a radi prevođenja sa crnogorskog na ruski i obrnuto postavio sudskog tumača za ruski jezik V. D. iz T.. Tumač nije tražio troškove za prevođenje u ovom postupku. </span>
</p>
<p class="p10">
<span>Okrivljena  u svojoj odbrani  na glavnom pretresu je izjavila  da  priznaje  krivicu i počinjeno krivično djelo a na način kako je to predstavljeno optužnim aktom ODT iz Pljevalja, da je ona direktor firme »A. – M« DOO B. i u Crnoj Gori  sa svojim suprugom živi od 2001. godine,  da je tačno  da je na parceli br. 2091/2 koju je kupila  na Ž. u mjestu zv. P.,  njen  suprug počeo graditi objekat i da ona o tome  nije bila potpuno upoznata  jer je bila izvan Crne Gore,  da je kasnije saznala za gradnju  i nije se protivila  jer je mislila da je suprug  pribavio sve potrebne papire za gradnju, da se gradilo  tokom jeseni 2011. godine, tj. desetak dana u  novembru mjesecu,   da je  inspekcija izašla na lice mjesta da vrši kontrolu gradnje  i onda je ona shvatila  da je ono što se radi nedozvoljeno, da se gradio pomoćni objekat pa je zbog toga njen  suprug mislio da nije potrebna dozvola, pa kada je  saznala da je dozvola ipak potrebna stopirala  je dalje radove kako bi postupila  po nalogu inspektora, a ujedno i pokrenula postupak radi pribavljanja odgovarajućih dozvola, te dalje, da obzirom  da nije  stalno  boravila u Crnoj Gori to nije bila u  prilici da isprati sve ove radove i ne bi olako ušla  u gradnju  gornjeg objekta a da predhodno ne pribavi neophodnu dokumentaciju, te konačno, da joj je žao zbog svega što se desilo, da joj je  ovo  prvi put da je u sukobu sa zakonom, da deset godina posluje u Crnoj Gori i ulaže u više investicija – poslovno turističke objekte i nikada  joj  se nešto ovako nije desilo,  da u Ž.  posjeduje  stambeni objekat gdje često dolazi naročito u periodu ljeta i  nikada ranije nije krivično osuđivana. </span>
</p>
<p class="p10">
<span>Branilac  okrivljene je u bitnom ukazao,  da nije sporno da je krivično djelo učinjeno,  pa moli sud  da ima u vidu olakšavajuće okolnosti  a posebno  da se radi o okrivljenoj stranoj državljanki, koja deset godina posluje u Crnoj Gori i da dosada nikada nije bila u sukobu sa zakonom, da ona ulaže velika finansijska sredstva u opštine Ž..., B. i C.,  da su u konkretnom slučaju nedefinisani urbanistički propisi doveli u zabludu i nju i njenog supruga, pa su neoprezno pristupili ovome poslu a radilo se o pomoćnom objektu, kako bi svoju kuću mogli funkcionalno koristiti naročito u zimskom periodu, da su  dio objekta već porušili,   da su pokrenuli postupak legalizacije gradnje a za slučaj da u dogledno vrijeme ne dobiju dozvole spremni su  i ostali dio objekta porušiti, da je  objekat  najviše građen od drveta i lako ga je ukloniti  a ambijatalno ne narušava prostor gdje je građen, te dalje da  na tom prostoru postoji više objekata koji su urađeni a inače ne radi se o prostoru gdje je gradnja isključivo zabranjena već je dozvoljena pod određenim uslovima. Dakle, jedan cjelokupan sistem ili ambijent je doprinio da okrivljena prekrši zakon ali kada se vratila u Crnu Goru preduzela je sve  da gradnju prilagodi zakonskim okvirima, pa konačno zamolio da sud sve te činjenice ima u vidu i izreče joj što blažu sankciju.</span>
</p>
<p class="p10">
<span>Okrivljena  je u završnoj riječi   u cjelosti prihvatila  riječ svog branioca i zamolila sud da je što blaže kazni .  </span>
</p>
<p class="p10">
<span>Sud je u dokaznom postupku proveo dokaze: saslušao svjedoka Č. Z., inspektora  zaštite prostora,  pročitao zapisnike  o inspekcijskoj kontroli  inspektora zaštite prostora br. 1003- 107/11  od  18. 11. 2011. godine, službenu zabilješku UP Ispostava Žabljak  br. 241/11-2657/3 od 28. 11. 2011. godine, izvršio uvid u l.n. br. 2054 za KO Žabljak 1, te pročitao  potvrdu Uprave policije – Sektor granične policije br. 282/12-69/3 od 24.02. 2012. godine,  zahtjev  za postavljanje pomoćnih objekata  garaže i ostave, Sekretarijatu za uređenje prostora opštine Žabljak  i obavještenje istog Sekretarijata  br.  350 /11-04-22 od 14. 12. 2011. godine. </span>
</p>
<p class="p10">
<span>Iz iskaza svjedoka  Č. Z. inspektora  zaštite prostora,  zapisnika o inspekcijskoj kontroli  inspektora zaštite prostora br. 1003- 107/11  od  18. 11. 2011. godine, službene zabilješke UP Ispostava Žabljak  br. 241/11-2657/3 od 28. 11. 2011. godine,  l.n. br. 2054 za KO Žabljak 1  proizilazi, da je kao  inspektor u okviru redovnih aktivnosti  a po pitanju kontrole nedozvoljene gradnje na području opštine Ž., tokom novembra 2011. godine  u dva navrata  zajedno sa ovlašćenim službenikom policije Š.  izlazila na lice mjesta u mjestu P. i zapisnički konstatovala nedozvoljenu gradnju i to prvi put 15. 11. 2011. godine , da   tada nije znala koje je lice investitor, ostavila je poziv za nekolika dana kasnije,  a na objektu su tada bili neki radnici koji su izvodili radove, da je  18. 11. 2011. godine  ponovo izašla na lice mjesta, da joj se u ime investitora javila  P. R., advokat iz K. i obavijestila je da zastupa firmu čiji je izvršni direktor E. S.,  da joj je tada advokat  rekla da se radi o pomoćnim objektima, da investitor ne posjeduje  dozvolu  za gradnju objekata i u ime izvršnog direktora  tj. E.S. dala izjavu koju  je ona  po službenoj dužnosti prenijela na zapisnik, te konačno, da nije donosila u ovom predmetu rješenje o rušenju objekta. Dalje proizilazi,  da se predmetna parcela  u katastru nepokretnosti opštine Žabljak vodi u l.n. br. 2054 pod brojem 2091/2 KO Žabljak 1, površine 1.606 m2 i upisana je 1/1 kao svojina »A.– M« DOO B., odnosno da je objekat u izgradnji dimenzija 19m  x 6 m, prizemnog tipa, ozidan betonskim blokovima, sa urađenom nultom pločom, postavljenim unutrašnjim pregradama sa betinskim gredama i stubovima a na trećini objekta postavljena je krovna konstrukcija, da su na  gornjem  objektu zatečeni radnici na izvođenju radova. </span>
</p>
<p class="p10">
<span>Sud je u cjelosti prihvatio gornje dokaze kao jasne, nesumnjive i istinite  a koji svoju podlogu nalaze  u drugim provedenim dokazima  a između ostalog i u odbrani okrivljene odnosno  zahtjevima i obavještenjima vezanim za postupak legalizacije gornjeg objekta, pri čemu gornjim dokazima  stranke nijesu prigovorile. </span>
</p>
<p class="p10">
<span>Iz zahtjeva okrivljene za postavljanje pomoćnih objekata te obavještenja Sekretarijata za uređenje prostora opštine Ž. proizilazi, da je okrivljena podnijela pismeni zahtjev Sekretarijatu za uređenje prostora, zaštitu životne sredine i stambeno komunalne poslovem opštine Ž., radi omogućavanja postavljanja njenih pomoćnih objekata – garaže za dva vozila i ostave na parceli br. 2091/2, te da se prema obavještenju Sekretarijata  predmetna parcela nalazi u obuhvatu gradskog područja a prema planu namjene površina je definisana  kao turistički kapaciteti sa kompatibilnim funkcijama ali odobrenje za gradnju nije izdato. Sud je prihvatio gornje dokaze u pravcu da je okrivljena pokrenula postupak za legalizaciju svojih objekata u izgradnji pred nadležnim državnim organom,  te da ovi dokazi nijesu u suprotnosti sa ostalim dokazima kojima je sud poklonio vjeru a stranke im nijesu prigovorile. </span>
</p>
<p class="p10">
<span>Iz potvrde Uprave policije od 24.02. 2012. godine proizilazi da je okrivljena 01. 09. 2011.godine  na graničnom prelazu  „A. P.“ otišla iz Crne Gore a dana 29. januar 2012. godine na istom graničnom prelazu ponovo došla u Crnu Goru. </span>
</p>
<p class="p10">
<span>Sud je  cijenio gore naznačeni dokaz pa zaključuje da ga je u zakonskom postupku izdao nadležni državni organ a isti nije u suprotnosti sa odbranom okrivljene i ostalim provedenim dokazima pa ga je radi toga i prihvatio.</span>
</p>
<p class="p10">
<span>Odbranu okrivljene  sud je cijenio  na način, što je istu djelimično prihvatio,  a posebno u uslovima gdje ona ukazuje da priznaje krivicu i počinjeno djelo ali takvo priznanje nije bilo i potpuno obzirom da je ukazala da  nije bila u potpunosti upoznata sa zakonskim odredbama koje se odnose na izgradnju objekata, što je u suprotnosti sa činjenicom da po njenoj izjavi ona već više od deset godina tj. od 2001. godine investira poslove u Crnoj Gori, iz čega jasno proizilazi, da je kao finansijer i investitor velikog broja objekata morala bilo lično ili posredstvom svoga pravnog zastupnika, kao lice  koje je izvršni direktor firme i odgovorna za zakonitost rada iste, biti upoznata sa zakonskim propisima iz  oblasti planiranja i izgradnje objekata odnosno kaznenim odredbama iz krivičnog zakonika a ovo  bez obzira na kratkotrajna odsustva i boravke izvan Crne Gore.   Jasno je, da njena odbrana kada se dovede u kontekst sa drugim provedenim dokazima , naročito iskazom svjedoka  Č. Z. – inspektora zaštite prostora i zapisnicima koje je taj inspektor sačinio,  te njena izjašnjenja u vezi sa kontaktima sa pravnim zastupnikom (punomoćnikom  P. R.)  firme  čiji je izvršni direktor okrivljena, odnosno dovede u vezu sa zahtjevom  okrivljene za legalizaciju započetih objekata, da su ti objekti njena svojina i da je okrivljena bila upoznata sa aktivnostima na započinjanju i nastavku gradnje predmetnog objekta, a radnja započinjanja i nastavka gradnje se tretira kroz period toka 2011. godine, onda  za inkriminisanu radnju nije bilo neophodno da se okrivljena  nalazi neposredno i neprekidno sa izvođačima (radnicima) na gradilištu, a ovo tim prije, jer je  okrivljena  mogla dati i usmeni nalog za gradnju tokom 2011. godine, odnosno saglasnost  svome suprugu, da takva gradnja započne  odnosno da se nastavi, a gornje tim prije, jer  okrivljena sa svojim suprugom u neposrednoj blizini započetog građevinskog objekta već od ranije ima izgrađenu kuću. Samim tim sud je  predhodno analizirani  dio odbrane okrivljene ocijenio  kao  usmjeren na ublažavanje njene odgovornosti. </span>
</p>
<p class="p10">
<span> Na osnovu savjesne i brižljive ocjene provedenih dokaza, te priznanja okrivljene a cijeneći sve u smislu  čl. 17 i 370 ZKP-a  sud je na pouzdan način utvrdio, da je okrivljena Tokom 2011. godine u mjestu zv. P.,  opština Ž., na katastarskoj parceli br. 2091/2, upisana u l.n. br. 2054 KO Žabljak 1 na ime »A. – M« DOO B.  protivno odredbi čl. 69 Zakona o uređenju prostora i izgradnji objekata  ("Sl. list  CG" br. 51/08), kao investitor  započela i nastavila gradnjuk objekta dimenzija 19 x 6 m,  bez prethodno pribavljene građevinske dozvole, na način što je betonskim blokovima ozidala prizemni dio, uradila » 0 » (nultu) ploču,  postavila unutrašnje pregrade sa betonskim gredama i stubovima i na trećini objekta postavila krovnu konstrukciju, pa je inspektor zaštite  životne sredine Z. Č. izvršila inspekcijski nadzor dana 18. 11. 2011. godine i o nađenom stanju  sačinila zapisnik o inspekcijskom pregledu br. 1003-107/11.</span>
</p>
<p class="p10">
<span>Pravnom ocjenom  ovako utvrđenog činjeničnog stanja, sud nalazi da se u radnji okrivljene  stiču svi bitni elementi  krivičnog djela građenje objekata bez građevinske dozvole iz čl. 326a  Krivičnog zakonika,   koje djelo čini svaki onaj ko protivno propisima o izgradnji objekata, planiranju i uređenju prostora započne građenje objekta bez predhodno pribavljene građevinske dozvole ili gradi objekat suprotno izdatoj građevinskoj dozvoli i tehničkoj dokumentaciji ili odluci nadležnog organa  o zabrani građenja. Odredbom čl. 69 Zakona o uređenju prostora i izgradnju objekata  predviđeno je, da se objekat može graditi na osnovu građevinske dozvole i tehničke dokumentacije. Dakle, gornja blanketna norma upućuje na zaključak,  da je okrivljena   djelo učinio sa direktnim umišljajem kao predviđenim oblikom vinosti, jer je bila svjesna posebno kao izvršni direktor firme i finansijer većeg broja investicionih objekata u Crnoj Gori da u konkretnom slučaju  ne posjeduje građevinsku dozvolu  radi  započinjanja i nastavka gradnje objekta na parceli koja je upisana kao svojina firme u kojoj je ona izvršni direktor, pa je uprkos  svemu okrivljena  tu radnju i preduzela, a bez uticaja na ovaj zaključak, je činjenica, da li je  taj objekat započeo graditi njen suprug, a ovo obzirom na činjenicu i okolnosti, da okrilvjena sa suprugom živi u zajednici i da je na ime firme čiji je ona zakonski zastupnik upisano pravo svojine na predmetnoj zemljišnoj  parceli, te konačno da je njen punomoćnik P. R. informisala inspektora prilikom izlaska na lice mjesta (mjesto gradnje objekta)  o tome ko je investitor gornjih radova, a kao investitora gornjih radova  okrivljena je označila sebe i u zahtjevu koji je uputila Sekretarijatu za uređenje prostora opštine Ž. od 22. 11. 2011. godine, odnosno zahtjevu koji je u njeno ime uputio njen ovlašćeni punomoćnik.    Na taj način okrivljena  u svom subjektivnom odnosu prema djelu nije imala  pogrešnu predstavu o nekim obilježjima bića krivičnog djela ili okolnostima koje bi da su postojale činile djelo dozvoljenim a ovo tim prije jer je eksponiranost pitanja nedozvoljene gradnje i sankcionisanja iste  u toku izrade  i početka implementacije Zakona, bila izuzetno prisutna u svim elektronskim i štampanim medijima u Crnoj Gori a samim tim dostupna svakom građaninu pa i okrivljenoj odnosno njenom punomoćniku obzirom da okrivljena u Crnoj Gori boravi počev od 2001. godine te je bez uticaja na njenu odgovornost činjenica što se u vrijeme kontrole nije nalazila u Crnoj Gori.  </span>
</p>
<p class="p10">
<span>Prilikom odlučivanja o vrsti i visini kazne, sud je imao u vidu svrhu kažnjavanja, stepen krivice i druge  okolnosti predviđene u čl. 42 KZ pa je od olakšavajućih okolnosti koje je cijenio kao osobito olakšavajuće, uzeo da okrivljena  ranije nije osuđivana i da je priznala počinjeno djelo, da je majka  dvoje djece od kojih je jedno maloljetno , da  se radi o osobi koja posjeduje visoku školsku spremu, da nije u potpunosti okončala  građevinske radove na tom objektu, tj. obustavila je izvođenje radova,  da je pokrenula postupak za legalizaciju objekta,  da se radi o pomoćnom objektu,  te joj  je predhodno ublažavajući zaprijećenu kaznu shodno čl. 45 st. 3 i čl. 46 st. 1 tačka 5 KZ  izrekao uslovnu osudu kojom joj  je utvrđena kazna zatvora u trajanju od trideset dana  sa odgodom izvršenja na period od jedne  godine.Po ocjeni ovoga suda sa označenom  krivičnom sankcijom će se postići svrha kažnjavanja u smislu generalne i specijalne prevencije shodno čl. 4 i 32 KZ, jer je sud uvjerenja da se realno može očekivati u postojećim okolnostima da će upozorenje dovoljno uticati na učinioca da ne vrši krivična djela. </span>
</p>
<p class="p10">
<span>Sud je okrivljenu   shodno čl.226 i 229 ZKP-a obavezao da plati paušal u iznosu od 60 €  a ovo imajući u vidu trajanje, složenost postupka i imovno stanje okrivljene,  dok drugih troškova krivičnog postupka nije bilo obzirom da sudski tumač za ruksi jezik  nije tražio troškove za prevođenje.</span>
</p>
<p class="p10"></p>
<p class="p10">
<span>Sa iznijetog odlučeno je kao u dispozitivu. </span>
</p>
<p class="p12">
<span>OSNOVNI SUD U ŽABLJAKU, dana 27. 02. 2012. godine</span>
</p>
<p class="p13">
<span class="s2"> </span><span class="s3">ZAPISNIČAR                                                              PREDSJEDNIK  SUDA</span>
</p>
<p class="p14">
<span> Ikonija Šibalić, s.r.                                                             Mihailo Anđelić,s.r.</span>
</p>
<p class="p5"></p>
<p class="p14">
<span>PRAVNA POUKA:</span>
</p>
<p class="p3">
<span class="s4">Protiv ove presude dozvoljena je žalba </span>
</p>
<p class="p3">
<span class="s4">U roku od 8 dana po prijemu pismenog</span>
</p>
<p class="p3">
<span class="s4">otpravka iste, preko ovog suda Višem </span>
</p>
<p class="p3">
<span class="s4">sudu Bijelo Polje.</span>
</p>
<p class="p3"></p>


</body>
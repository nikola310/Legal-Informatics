<div style="text-align: justify">
	&nbsp;<br>
	OSNOVNI SUD U PLAVU<br>
	K. br.&nbsp; 27/2012<br>
	&nbsp;<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; U IME CRNE GORE<br>
	&nbsp;<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Osnovni sud u Plavu, sudija Hilmija&nbsp; Sujković, sa zapisničarem Senadom Radončić, u krivičnom predmetu okrivljenog H.Dž., iz P.,&nbsp; zbog krivičnog djela nezakonit ribolov iz čl. 326. st.1. Krivičnog Zakonika, po optužnom predlogu ODT u Plavu, Kt. br. 33/2012 od 07.05.2012. godine, po održanom&nbsp;&nbsp; usmenom, javnom, glavnom&nbsp; pretresu&nbsp; u prisustvu&nbsp; okrivljenog, ODT u Plavu&nbsp; Feratović Erdana i predstavnika oštećenog Sportsko ribolovnog kluba " P. J.", iz P., B. O1., donio je i javno objavio dana 28.05.2012. god.<br>
	&nbsp;<br>
	&nbsp;</div>
<div style="text-align: center">
	P R E S U D U</div>
<div style="text-align: justify">
	&nbsp;<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni H. DŽ., JMBG ..., od oca M. i majke Z., rodjene R., rodjen ... godine, u P., gdje i prebiva, državljanin Crne Gore, po zanimanju prosvjetni radnik, zaposlen u O.Š "H. Š." u P., završio Višu fiskulturnu školu, oženjen, otac 3 djece, srednjeg imovnog stanja, neosuđivan<br>
	&nbsp;<br>
	&nbsp;</div>
<div style="text-align: center">
	K r i v&nbsp;&nbsp;&nbsp; j e</div>
<div style="text-align: justify">
	&nbsp;<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Što je :<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Dana 11.09.2011. god.,&nbsp; u vremenu&nbsp; od 08,00 do 10,00 časova, u Plavu,&nbsp; na istočnom dijelu Plavskog jezera, priborom za varaličarenje - štapom sa vještačkim mamcem, za vrijeme lovostaja ulovio dvije ribe - štuke , koje je nakon ulova stavio u svoj čamac ispod krme za sjedenje , gdje su ih prilikom kontrole pronašli pripadnici Ribočuvarske službe&nbsp; Sportsko ribolovnog kluba "P. J." P., iako je shodno tački 3. Naredbe o izmjenama i dopunama Naredbe o ribolovnim zabranima, ograničenjima i mjerama za zaštitu ribljeg fonda ( "Sl. list CG" 19/2011) znao da je na ovom&nbsp; jezeru&nbsp; u periodu od 10.04.2011. godine, do 10.04. 2013. godine, zabranjen njihov ulov,<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; - čime je izvršio&nbsp; krivično djelo nezakonit ribolov iz čl.326. st.1. KZ .<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Pa mu sud za izvršeno krivično djelo na osnovu navedenog zakonskog propisa te primenom čl: 4,32,36,42,52,53. i 54. KZ&nbsp; i čl. 374. ZKP, i z r i č e<br>
	&nbsp;<br>
	&nbsp;<br>
	&nbsp;<br>
	&nbsp;</div>
<div style="text-align: center">
	&nbsp;USLOVNU OSUDU</div>
<div style="text-align: justify">
	&nbsp;<br>
	&nbsp;<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Kojom mu utvrdjuje kaznu zatvora u trajanju od 60 (šezdeset) dana i istovremeno odredjuje da se ista neće izvršiti ako okrivljeni za vrijeme od&nbsp; 1 (jedne) godine dana po pravosnažnosti presude ne učini novo krivično djelo.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni se obavezuje da na ime troškova - paušala plati iznos od 30,00 (trideset) eura, u roku od 15 dana po pravosnažnosti presude, pod prijetnjom prinudnog izvršenja.<br>
	&nbsp;<br>
	Imovinsko-pravnog zahtjeva za naknadu štete nije bilo.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Prema okrivljenom se shodno čl. 326. st. 4. u vezi sa čl. 67. st. 1. tačka 7 i čl. 75&nbsp; Krivičnog zakonika, i z r i č e&nbsp; MJERA BEZBJEDNOSTI oduzimanje predmeta, te se od istog oduzima pribor za varaličarenje - štap sa vještačkim mamcem, kao predmeti izvršenja krivičnog djela.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
	&nbsp;</div>
<div style="text-align: center">
	O b r a z l o ž e n j e</div>
<div style="text-align: justify">
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Osnovno državno tužilaštvo u&nbsp; Plavu, optužnim predlogom Kt.br. 33/2012 od 07.05.2012. godine, optužilo je H. Dž., iz Plava, za krivično djelo nezakovit ribolov iz čl.326. st.1. KZ.<br>
	Pri podnesenom optužnom predlogu je sve do kraja krivičnog postupka u svemu ostao i ODT u Plavu Feratović Erdan,&nbsp; pa je u završnoj riječi predložio sudu da okrivljenog H. Dž.oglasi krivim za navedeno krivično djelo i osudi ga na kaznu zatvora u trajanju od 60 dana, uslovno za 1 godinu dana, te da se okrivljenom shodno čl.326. st.4. u vezi sa čl.75. st. 1. KZ izrekne mjera bezbjednosti oduzimanje predmetnog štapa.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Predstavnik oštećenog Sportsko ribolovnog kluba "P. J.", iz P., predsjednik B.O., se u završnoj riječi pridružio krivičnom gonjenju protiv okrivljenog ali nije postavio nikakav odštetni zahjev.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Izjašnjavajući se o optužnom predlogu ODT u Plavu, okrivljeni H. Dž. u potpunosti priznaje izvršenje krivičnog djela koje mu je ovim predlogom stavljeno na teret istakavši da je tačno da je dana 11.09.2011 godine u vremenu od 08,00 časova do 10,00 časova ,u istočnom dijelu Plavskog jezera , priborom za varaličarenje - štapom sa vještačkim mamcem, ulovio dvije štuke, iako je znao da je u tom periodu njihov ulov zabranjen. To je učinio iz razloga što je strastveni ribolovac pa tog dana nije mogao odoliti da i pored zabrane u jezero zabaci varalicu tzv. "leptira". Dalje je naveo da su nakon što je sa čamcem došao na pristanište do njega prišli ribočuvari Ba. O1., B. O2., H. H., P. T. i V. M., radi kontrole ribolovne dozvole, pribora i ulova. Pošto su prilikom kontrole u unutrašnjosti njegovog čamca pronašli dvije štuke koje je ulovio, iste su po njegovom odobrenju vratili u vodu. Na kraju je istakao da je svjestan da tog dana nije smio vršišti ulov štuka jer mu je ta&nbsp; činjenica bila poznata ne samo zbog toga što je dugogodišnji ribolovac već i zbog toga što je takva zabrana bila konstatovana i u ribolovnoj dozvoli koju posjeduje. U završnoj riječi je još jednom priznao izvršenje krivičnog djela koje mu je javnom optužbom stavljeno na teret, izrazio kajanje i žaljenje zbog njegovog izvršenja i obećao da tako nešto više neće napraviti.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je cijenio priznanje okrivljenog H. Dž. u pogledu izvršenja krivičnog djela koje mu je javnom optužbom stavljeno na teret,&nbsp; pa je našao da je isto jasno, logično, potpuno i u svemu u skladu sa izvedenim dokazima te ga je kao takvo u potpunosti prihvatio. Naime, sud je radi provjere priznanja okrivljenog, odnosno radi što pravilnijeg i zakonitijeg rešavanja ove krivične stvari u dokaznom postupku izveo sledeće dokaze: saslušao u svojstvu svjedoka predstavnika oštećenog Sportsko ribolovnog kluba "Pl. J." predsjednika kluba B. O1. i ribočuvare ovog kluba B. O.2, P.T. i V. M., pročitao zapisnik o izvršenoj kontroli na ribolovnom području-reviru Plavsko jezero SRK " P. J." P., broj ...011 od 11.09.2011. godine&nbsp; i izvod iz kaznene evidencije Ispostave Plav za okrivljenog H. Dž. broj ... od 11.05.2012.godine i izvršio uvid u fotodokumentaciju Ribočuvarske službe SRK "P. J." Plav, dnevnik izdatih godišnjih dozvola i članarina SRK "P. J." – P. za 2011. godinu i bjanko člansku kartu i godišnju dozvolu SRK "P. J." broj ..., pa je ocjenom izvedenih dokaza i njihovim uporedjivanjem sa odbranom okrivljenog utvrdio da isti u potunosti potvrdjuju njegovo priznanje.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Tako su svjedoci B. O.1, B.O.2, P.T. i V.M., u svojim iskazima koje je sud u potpunosti prihvatio ocijenivši ih jasnim, logičnim, saglasnim kako međusobno tako i sa ostalim izvedenim dokazima a samim tim i uvjerljivim, u svemu potvrdili priznanje okrivljenog kako u pogledu vremena i mjesta tako i u pogledu načina izvršenja krivičnog djela. Naime, izjašnjavajući se na okolnosti zaticanja u nezakonitom ribolovu okrivljenog H. Dž.&nbsp; svi pomenuti svjedoci su saglasno izjavili, da su nakon što su svedoci B.O.1 i P. T.,&nbsp; dana 11. 09.2011.godine, prilikom osmatranja jezera sa hotelske terase izjutra oko 08,00 časova primijetili da je okrivljeni sa čamca&nbsp; priborom za varaličarenje - štapom sa vještačkim mamcem ulovio dvije ribe za koje su na osnovu načina njihovog ulova pretpostavili da se radi o štukama , odlučili da izvrše kontrolu njegovog čamca.&nbsp; To su učinili nakon što je okrivljeni sa čamcem došao na pristanište i tom prilikom su u unutrašnjosti čamca pronašli dvije štuke koje su nakon fotografisanja bacili u jezero. O utvrđenom stanju su sačinili zapisnik koji&nbsp; okrivljeni nije potopsao obzirom da je prije nego što je isti sačinjen napustio lice mjesta i otišao svojoj kući.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Priznanje okrivljenog&nbsp; u pogledu vremena, mjesta i načina izvršenja predmetnog krivičnog djela kao i u pogledu vrste i broja nezakonito ulovljenih riba je u svemu potvrđeno i zapisnikom Sportsko ribolovnog kluba "P. J."&nbsp; iz P. o kontroli&nbsp; na ribolovnom području - reviru, Plavsko jezero , broj ... od 11.09.2011. godine i fotodokumentacijom koja prati ovaj zapisnik, jer je i na osnovu ovih dokaza takođe utvrđeno da su pomenuti svjedoci dana 11.09.2011. godine, prilikom kontrole&nbsp; ulova ribe na jezeru u nezakonitom ribolovu zatekli okrivljenog&nbsp; koji je u vrijeme lovostaja tj. zabrana štapom za varaličarenje ulovio dvije štuke .<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Kako iz svega izloženog proizilazi da u pogledu utvrđivanja krivičnog djela koje je optužnim predlogom ODT u Plavu, stavljeno na teret okrivljenom H. Dž., nije bila sporna nijedna činjenica, sud je stao na stanovište da su činjenice iz činjeničnog opisa izreke presude u svemu dokazane i da je okrivljeni počinio&nbsp; predmetno krivično djelo.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ocjenjujući pravno utvrđeno činjenično stanje sud nalazi da su u radnji okrivljenog&nbsp; sadržana sva bitna, kako subjektivna tako i objektivna, obilježja krivičnog djela nezakonit ribolov iz čl. 326. st. 1. KZ, pa mu&nbsp; je za izvršeno krivično djelo i izrekao krivičnu sankciju bliže opisanu u izreci presude. Kako krivično djelo nezakonit ribolov predstavlja djelo sa blanketnom dispozicijom odnosno djelo koje svojim sadržajem upućuje na posebne propise kojima se uređuje ova oblast, to se okrivljeni u konkretnom slučaju nije pridržavao tačke 3 Naredbe o izmjenama i dopunama Naredbe o ribolovnim zabranima, ograničenjima i mjerama zaštite ribljeg fonda Ministarstva poljoprivrede i ruralnog razvoja, kojom je zabranjen ulov štuke i manića na Plavskom jezeru u periodu od 10. aprila 2011 godine do 10. aprila 2013.godine. Znači, radnja izvršenja krivičnog djela koje je počinio okrivljeni sa sastoji u tome što je za vrijeme zabrana tj. lovostaja, tačnije 11.09.2011. godine, u istočnom dijelu Plavskog jezera,&nbsp; priborom za varaličarenje - štapom sa vještačkim mamcem, lovio štuke, čime je i izvršio krivično djelo nezakonit ribolov iz člana 326. st.1. KZ.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je cijenio i vinost, odnosno psihički odnos okrivljenog&nbsp;&nbsp; u odnosu na radnju izvršenja predmetnog krivičnog djela pa je našao da je okrivljeni prilikom izvršenja ovog djela postupao&nbsp;&nbsp; sa direktnim umišljajem. Okrivljeni je bio svjestan, što je i sam priznao u svojoj odbrani, ne samo činjenice da je znao da je u periodu od 10.04.2011.godine do 10.04.2013.godine, na ribolovnom području-reviru Plavsko jezero, zabranjen ulov štuke , već i da njenim ulovom u tom periodu čini krivično djelo, pa je i pored takve svijesti&nbsp; dana 11.09.2011 god.&nbsp; izvršio ulov dvije štuke, čime je i manifestovao svoje htjenje za izvršenje predmetnog krivičnog djela.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Prilikom izbora vrste i visine krivične sankcije koju treba primijeniti prema okrivljenom za izvršeno krivično djelo, sud je pored težine, načina izvršenja i društvene opasnosti krivičnog djela uzeo u obzir i stepen krivične odgovornosti okrivljenog kao i sve ostale okolnosti koje su relevantne u tom pogledu. Tako je od olakšavajućih okolnosti sud okrivljenom&nbsp; cijenio i uzeo u obzir: da je stariji porodičan čovjek, da je otac 3 djece, da ranije nije osuđivan, da je u potpunosti priznao izvršenje krivičnog djela koje mu&nbsp; je javnom optužbom stavljeno na teret i da je izrazio&nbsp; kajanje i žaljenje zbog njegovog izvršenja.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Kako otežavajućih okolnosti na strani okrivljenog nije bilo a sud je navedene olakšavajuće okolnosti i po broju i po značaju cijenio kao osobito olakšavajućeg karaktera, to je našao da u konkretnom slučaju&nbsp; ima uslova da se prema njemu ne primijeni kazna već da je dovoljno i samo upozorenje uz prijetnju kaznom. Zbog toga je sud okrivljenom H. Dž.,&nbsp; na osnovu čl. 53. i 54. KZ, utvrdio kaznu zatvora u trajanju od 60 dana i istovremeno odredio da se ista neće izvršiti ako okrivljeni za vrijeme od jedne godine dana po pravosnažnosti presude ne učini novo krivično djelo.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je uvjerenja da je izrečena krivična sankcija srazmjerna težini izvršenog krivičnog djela i stepenu krivično-pravne odgovornosti okrivljenog&nbsp; te da će se u konkretnom slučaju&nbsp; i ovom vrstom i visinom krivične sankcije, u okviru opšte svrhe izricanja krivičnih sankcija predvidjene čl. 4. st. 2. KZ, postići svrha kažnjavanja propisana čl. 52. istog Zakona. Osnovano se može očekivati da će izrečena sankcija pozitivno djelovati na prevaspitanje okrivljenog&nbsp; i da će ista uticati na njega da ubuduće ne vrši krivična djela.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Odluka o troškovima krivičnog postupka je zasnovana na odredbi čl. 229. st. 1. ZKP. Visina troškova u&nbsp; iznosu od 30,00 eura, predstavlja paušal koji je odmjeren sobzirom na složenost i trajanje krivičnog postupka te obzirom na imovno stanje okrivljenog, shodno čl. 226. st. 3. ZKP.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Imovinsko -pravnog zahtjeva za naknadu štete nije bilo.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na osnovu člana 326. st. 4. u vezi sa čl. 67. st. 1. tačka 7. i čl. 75 Krivičnog zakonika, sud je okrivljenom H. Dž. izrekao i mjeru bezbjednosti oduzimanje predmeta, te je od istog oduzeo pribor za varaličarenje - štap sa vještačkim mamcem, kao predmete izvršenja krivičnog djela.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na osnovu iznijetih razloga odlučeno je kao u izreci presude.<br>
	&nbsp;<br>
	&nbsp;</div>
<div style="text-align: center">
	OSNOVNI SUD U PLAVU<br>
	Dana 28.05.2012&nbsp; godine<br>
	&nbsp;</div>
<div style="text-align: justify">
	ZAPISNIČAR&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;S U D I J A<br>
	Senada Radončić&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp; Hilmija Sujković&nbsp;<br>
	&nbsp;<br>
	&nbsp;<br>
	&nbsp;<br>
	PRAVNA POUKA:<br>
	&nbsp;<br>
	Protiv ove presude nezadovoljna stranka<br>
	ima pravo žalbe u roku od 8 dana od dana<br>
	prijema iste preko ovog suda Višem sudu<br>
	B Polje.<br>
	&nbsp;<br>
	&nbsp;<br>
	DNA:<br>
	1x ODT Plavu<br>
	1x okrivljenom<br>
	1 x oštećenom nakon pravosnažnosti&nbsp;<br>
	&nbsp;<br>
	&nbsp;<br>
	&nbsp;</div>

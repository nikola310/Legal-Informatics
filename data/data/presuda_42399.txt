<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="dragisa.baletic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p1"></p>
<p class="p1">
<span>										K.br.206/11</span>
</p>
<p class="p1"></p>
<p class="p1"></p>
<p class="p1"></p>
<p class="p2">
<span class="s1">U IME CRNE GORE</span>
</p>
<p class="p1"></p>
<p class="p1"></p>
<p class="p1">
<span>	Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondoivć Milenke u krivičnom prdmetu protiv okrivljenog D. E. iz sela D. opština P., koga brani advokat M. J. iz P.,  zbog krivičnog djela produženo krivično djelo gradjenje objekta bez gradjevinske dozvole iz čl.326a. Krivičnog zakonika u vezi člana 49. Krivičnog zakonika po optužnom predlogu ODT Pljevlja Kt.br.241/11 od 21.10.2011. godine, nakon održanog glavnog i javnog pretresa u prisustvu zamjenika ODT Golubović Sanje, okrivljenog i njegovog branioca,  dana 23.11.2011. godine, donio je i javno objavio</span>
</p>
<p class="p1"></p>
<p class="p1"></p>
<p class="p2">
<span class="s1">P R E S U D U</span>
</p>
<p class="p1"></p>
<p class="p1"></p>
<p class="p1">
<span>	Okrivljeni </span><span class="s1">D. E.</span><span>, JMBG .... od oca M.i majke B. rodjena S., rodjen .... godine u P., živi u selu D. opština P., državljanin  CG, penzioner, oženjen otac dvoje djece, pismen, završio srednju školu, srednjeg imovnog stanja, ranije osudjen presudom ovog Suda K.br.42/96 od 26.08.1996. godine zbog krivičnog djela iz čl. 168. st.4. KZ SRJ izrečena mu uslovna osuda i presudom ovog Suda K.br.56/05 od 20.12.2005. godine zbog krivičnog djela iz čl.339. st.1. KZ RCG, izrečena mu uslovna osuda.</span>
</p>
<p class="p1"></p>
<p class="p1"></p>
<p class="p2">
<span class="s1">K r i v  j e</span>
</p>
<p class="p1"></p>
<p class="p1">
<span>	Što je:</span>
</p>
<p class="p1">
<span>	a) tokom jula mjeseca 2011. godine, u selu Z., opština P., protivno članu 69. Zakona o uredjenju prostora i izgradnji objekata ("Sl.list CG", br. 51/08), kao investitor, na kat. parceli br. 575 zv. "L." KO I. B., započeo gradjenje objekta dimezija 30,13 m x 7,06 m bez prethodno pribavljene gradjevinske dozvole, na način što je iskopao temelje i u dužini od 6 m sa gornje strane objekta postavio armaturu, a sa dvije bočne strane u dužini od 3 m nalio temelje, što je inspektor zaštite prostora Z. Č. utvrdila inspekcijskom kontrolom dana 06.07.2011. godine, da bi i nakon inspekcijske kontrole nastavio radove, te je od betonskih blokova podigao objekat na dva sprata i troje stepenica za isti objekat, za gornji sprat povšrine 25 m2 i uz isti objekat izgradio objekat dimenzija 6,95 x 7,06 m površine 49 m2, izidao jedan sprat i postavio betonsko coklo,</span>
</p>
<p class="p1">
<span>	</span>
</p>
<p class="p1">
<span>	b) tokom avgusta mjeseca 2011. godine u selu Z., optšina P., protivno članu 69. Zakona o ugredjenju prostora i izgradnji objekata ("Sl.list CG", br. 51/08), kao investitor, na kat.parceli br. 575 zv. "L." KO I. B., započeo gradjenje dva objekta i to objekat dimenzija 3,17 x 3,26 m površine 10 m2 i objekat dimenzija 3,33 x 3,24 m površine 11 m2, a na kat. parceli br. 1883 po kulturi rijeka, upisanoj ulist nepokretnosti br. 251 KO Š. II u koritu rijeke V. jednog objekta - ribnjaka površine 151 m2 bez prethodno pribavljene gradjevinske dozvole, na način što je na prva dva sprata objekta, na kat. parceli br. 575 uradio betonske ploče, izidao zidove u visini od 1 m, na koja je postavio po 4 kamena stuba, sa gornje strane pokrio daskama i djelimično limom, preko kojih je stavljen najlon, a na trećem objektu - ribnjaku, izvršio šalovanje sa donje strane objekta i do polovine objekta nalio beton visine šalunga sa donje strane oko 1,80 m, a sa gornje strane u šalungu nalio beton u visini od oko 1 m, što je inspektor zašitet prostora Z. Č. utvrdila inspekcijskom kontrolom dana 23.08.2011. godine, a zapisnik o kontroli dostavila Ministarstvu poljoprivrede i rurarnog razvoja - vodoprivrednom inspektoru, </span>
</p>
<p class="p1">
<span>	čime je izvršio produženo krivično djelo gradjenje objekta bez gradjevinske dozvole iz čl.326a. Krivičnog zakonika u vezi člana 49. Krivičnog zakonika,</span>
</p>
<p class="p1">
<span>	pa ga sud na osnovu već citiranog zakonskog propisa, a primjenom članova 4, 5, 13, 15, 32, 33, 36, 42, 45. i 46. Krivičnog zakonika te članova 226. i 229. ZKP CG </span>
</p>
<p class="p1"></p>
<p class="p1"></p>
<p class="p2">
<span class="s1">O S U D J U J E</span>
</p>
<p class="p2"></p>
<p class="p2"></p>
<p class="p1">
<span>	Na kaznu zatvora u trajanju od 30 dana (tridest dana).</span>
</p>
<p class="p1">
<span>	Okrivljeni se obavezuje da na ime troškova vodjenja krivičnog postupka plati ovom sudu iznos od 99,00 eura, a na ime  paušala iznos od 55,00 eura.</span>
</p>
<p class="p1">
<span>	Troškove krivičnog postupka i paušal okrivljeni će platiti ovom sudu u roku od 15 dana po pravnosnažnosti presude pod prijetnjom prinudnog izvršenja.</span>
</p>
<p class="p1"></p>
<p class="p1"></p>
<p class="p2">
<span class="s1">O b r a z l o ž e n j e</span>
</p>
<p class="p1"></p>
<p class="p1"></p>
<p class="p1">
<span>	Osnovno državno tužilaštvo iz Pljevalja optužnim predlogom Kt.br.241/11 od 21.10.2011. godine optužilo je okrivljenog D. E. iz P. zbog krivičnog djela produženo krivično djelo  gradjenje objekta bez gradjevinske dozvole iz čl. 326a. Krivičnog zakonika u vezi čl.49. Krivičnog zakonika navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude.</span>
</p>
<p class="p1">
<span>	U završnoj riječizamjenik ODT-a je u cjelosti ostao pri podnesenom optužnom predlogu i predložiod a sud okrivljenog oglasi krivim i osudi po zakonu.</span>
</p>
<p class="p1">
<span>	Okrivljeni D. E. u svoju odbranu pred  zamjenikom ODT na zapisniku od dana 20.10.2011. godine, kao i na glavnom pretresu je istakao da je 2007. i 2008. godine u selo Z. opština P. započeo sa izgradnjom dva gradjevinska objekta i to izgradnju jednog ribnjaka na obali rijeke V. i još jedan pomoćni objakat. Zemlju je kupio 2007. godine i samtrao je obzirom da je zemlja njegovo vlasništvo da može slobodno na njoj da gradi objekte. Za izgradnju ovih objekata nije imao prethodno pribavljenu gradjevinsku dozvolu, a ovo iz razloga što mu je D. Š. iz Urbanizma rekao da ova parcela nije obuhvaćena  GUP-om i da za ovo područje nije potrebna gradjevinska dozvola. U prilogu je dostavio uvjerenje koje mu je izdato od Sekretarijata za uredjenje prostora od 30.07.2010. godine. Inspektor zaštite prostora Č. Z. u julu mjesecu ove godine je vršila kontrolu ovih objekata gdje je i on prisustvovao i uredno potpisao zapisnik o inspekcijskom pregledu. Tada mu je inspektorka zaštite prostora tražila gradjevinsku dozvolu koju on nije imao, pa mu je rekla da ne može da gradi, ali da ona nije nadležna za ove objekte, obzirom da se radilo o izgradnji pomoćnik objekata. Nakon izvršene kontrole nastavio izgradnju započetih objekata i započeo je izgradnju još dva objekta - hladnika za koje nije imao gradjevinsku dozvolu.</span>
</p>
<p class="p1">
<span>	Inspektor zaštite prostora Č. Z. u avgustu mjesecu ove godine ponovo je izvršila inspekcijski pregled o kome je sačinila zapisnik koji je uredno potpisao. Tada mu je rekla da će podnijeti krivičnu prijavu jer ne može da gradi objekte bez prethodno pribavljene gradjevinske dozvole, našta joj je on odgovorio da on mora da gradi objekte obzirom da neće imati gdje da živi jer je živio u selu D., a R. uglja AD P. ga iseljava iz porodičnog domaćinstva, a on u D. ima dosta stoke obzirom da ima mesaru i ima objekte za stoku i kompletno poljoprivredno gazdinstvo koje mora preseliti u Z. Dalje  ističe da je nakon izvršenog inspekcijskog nadzora S. za uredjenje prostora predao zahtjev za pribavljanje gradjevinske dozvole, a ističe da u mjestu Z. gdje je započeo gradnju objekata ima i vodu i sruju, a 2007. godine nije mu trebala vodoprivredna saglasnost kao ni saglasnost za priključak na struju. Istakao je takodje da su tokom 2007.godine i u prvo polovini 2008. godine bili započeti temelji i mrtva ploča na tim objektima, a to je u suštini ono što je inspektorka uvela u zapisnik o izvršenom inspekcijskom pregledu. Jedino u ovoj fazi nisu bila započeta dva hladnika. Napomenuo je takodje da do 2011. godine kada je izvršen prvi inspekcijski pregled niko od inspektora nije dolazio da ga opomene ili upozori da ne gradi objekat. </span>
</p>
<p class="p1">
<span>	U završnoj riječi branilac okrivljenog je istakao da smatra da je okrivljeni bio prinudjen da izgradi objekat koji je sporan iz razloga što cjelokupno svoje imanje koje mu je izuzeto od strane Rudnika uglja u postupku ekesproprijacije izmjesti na drugu lokaciju, a izuzeto imanje predstavlja jedno krupno poljoprivredno gazdinstvo koje okrivljeni nije imao gdje iseliti izuzev na neku slobodnu lokaciju van grada. Dakle, okrivljeni smatra da ga je natjerala nužda da pristupi izgradnji pomoćnog objekta u kome je trebalo da smjesti stoku i poljoprivredne imanje sa svoga imanja koje je morao iseliti. Posebno ističe da je prije početka gradnje podnosio zahtjev za dozvolu gradnje te da takvu dozvolu nije mogao realizovati do početka gradnje objekta te da se nadao da će mu dozvola biti izdata u toku gradnje. Na kraju je predložio da sud okrivljenog upravo iz navedenih razloga oslobodi od krivične odgovornosti, a opreza radi ističe da ako je sud mišljenja da na strani okrivljenog ima krivične odgovornosti da mu u tom slučaju izrekne neku najblažu krivičnu snakciju. </span>
</p>
<p class="p1">
<span>	Okrivljeni je u cjelosti prihvatio odbranu svog branioca.</span>
</p>
<p class="p1">
<span>	U dokaznom postupku sud je saslušao u svojstvu svjedoka Č. Z., saslušao vještaka geometra K. M., pročitao zapisnik o inspekcijskom pregledu br. 61/11 od 06.07.2011. godine, zapisnik o inspekcijskom pregledu br. 75/11 od 22.08.2011. godine, zapisnik o inspekcijskom pregledu Sl./11 od 24.08.2011. godine, pročitao nalaz i mišljenje vještaka geometra K. M. i izvršio uvid u skicu lica mjesta od 19.10.2011. godine, pročitao uvjerenje S. za uredjenje prostora br. 05-351-220 od 30.07.2010. godine, izvršio uvid u fotoelaoborat UP PJ Pljevlja br. 416/11 od 23.08.2011. godine i pročitao izvještaj iz KE za okrivljenog izdat od strane UP PJ Pljevlja br. 03-245/11-9201/2 od 30.09.2011. godine.</span>
</p>
<p class="p1">
<span>	Nakon provedenog dokaznog postupka i nakon ocjene svih izvedenih dokaza kako pojedinačno tako i skupa i u njihovoj medjusobnoj povezanosti sud je utvrdio da je okrivljeni Delić Esad iz Pljevalja izvršio krivično djelo koje mu je optužnim predlogom ODT-a stavljeno na teret, a na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na svim izvedenim dokazima kao i na priznanju okrivljenog.</span>
</p>
<p class="p1">
<span>	Naime, svjedokinja Č. Z. je istakla da je zaposlena kao inspektor zaštite prostora u opštini P. te da je dana 06.07.2011. godine izvršila kontrolu objekata koji se nalaze u selu Z. opština P. vlasništvo okrivljenog. Prilikom kontrole je utvrdila da je okrivljeni započeo izgradnju jednog pomoćnog objekta dimenzija 30x7 m prizemnog tipa, te da ga je upoznala sa Zakonom o izgradnji objekata i pitala da li ima gradjevinsku dozvolu za navedeni objekat pa joj je rekao da nema pa ga je upoznala da gradjenje objekta bez prethodno pribavljene gradjevinske dozvolje je krivično djelo i upozorila ga da ne nastavlja gradjenje te da je kao inspektor zaštite prostora obavezna da mu izda rješenje o rušenju objekta u izgradnji. Pošto je bila sezona godišnjih odmora ona mu nije izdala rješenje o rušenju objekta, pa je kontrolu ponovila dana 23.08.2011. godine i sačinila zapisnik. Na licu mjesta je prilikom kontrole utvrdila da je okrivljeni nastavio gradnju pomoćnog objekta dimenzija 30x7 m koju je započeo kada je vršila prvu kontrolu, pa ga je kao inspektor upozorila da stane sa radovima. Dalje je okrivljeni započeo gradnju jednog objekta u koritu rijeke V. na način što je izvršio šalovanje sa donje strane i nalio do polovine objekta beton, a visina šalungi je oko 1,80 m, sa gornje strane u šalungu nalio je beton od oko 1 m. Zatim započeo gradnju objekta dimenzija 4x3,5 m na način što je uradio mrtvu ploču i zidao zid visine oko 1 m, postavio 4 betonska stuba i obložio ih kamenom. Na krajevima postavljenih betonskih stubova postavio je i četiri viseće grede te je postavio i krovnu konstrukciju i pokrio limom, a sa donje strane objekat do polovine bio pokriven limom. Sledeći objekat koji je okrivljeni započeo bio je dimenzija 4x3 m te je na ovom objektu uradjena nulta ploča, visine zida 1 m, zatim je uradio 4 betonska stuba, grede, krovnu konstrukciju, objekat podaščao i pokrio najlonom. Prilikom kontrole na licu mjesta zatekla je radnike, a okrivljeni za gradjenje tih objekata nije imao pribavljenu gradjevinsku dozvolu. Zapisnik o izvršenoj kontroli od 23.08.2011. godine okrivljeni je potpisao, a ona je isti dostavila Ministarstvu poljoprivrede i rurarnog razvoja - vodoprivrednom inspektoru. Odluku o bespravno podignutim objektima donijeće nakon što joj vodoprivredni isnpektor dostavi izvještaj. Na zapisniku od dana 21.10.2011. godine je istakla da jeveć pomenuti objekat dimenzija 30x7 m okrivljeni počeo da izgradjuje jer je to objekat prizemnog tipa na način što je iskopao temelje i u dužini od 6 m sa gornje strane objekta postavio armaturu, a sa dvije bočne strane u dužini od 3 m je nalio temelje. </span>
</p>
<p class="p1"></p>
<p class="p1">
<span>	Sud je u cjelosti prihvatio iskaz ove svjedokinje smatrajući da je ista istinito svjedočila.</span>
</p>
<p class="p1">
<span>	Vještak geometar K. M. je u svom iskazu istakao da identifikacijom i snimanjem na licu mjesta kao i uvidom ukatastarsku dokumentaciju utvrdio je da je u listu nepokretnosti br. 251. KO Š. II kao državna svojina - opština P., na kat. parceli br. 1883 upisana rijeka  po kulturi rijeka površine 3,36.83 Ha. Snimanjem i uvidom na licu mjesta utvrdio je da u koritu rijeke V. na pomenutoj parceli da je izgradjen ribnjak dimenzija 2,97x3,25x7,23x26,70 m sa trotoarom oko ribnjaka sa istočne strane dimenzija 2,25+1,14+1,95+22,97+8,81+1,44+2,77, a što je predstavio na skici lica mjesta koju je dostavio i koja se nalazi u predmetu. </span>
</p>
<p class="p1"></p>
<p class="p1">
<span>	Vještak geometar K. M. u svom nalazu i mišljenju ističe da je uvidom u katastarsku dokumentaciju na ime okrivljenog u LN br. 189 KO I. b. II upisana parcela br. 574 zv. L. po kulturi livada III kl. površine 1.137 m2 i parcela br. 575 takodje zv. L. po kulturi njiva III kl. površine 16092 m2. Takodje, ističe da je na kat. parceli br. 575 započeto 3 objekta kao i da na kat. parceli br. 1883 po kulturi rijeka upisana u LN br. 251 KO Š. II se vidi da je izgradjen ribnjak površine 151 m2. </span>
</p>
<p class="p1"></p>
<p class="p1">
<span>	Sud je u cjelosti privhatio stručni nalaz i mišljenje ovog vještak smatrajući da je vještak objektivno i stručno dao nalaz i mišljenje, a inače radi se o stalnom sudskom vještaku. </span>
</p>
<p class="p1">
<span>	Iz skice lica mjesta se zaključuje da je vještak geometar izvršio snimanje terena te da je nakon toga napravio skicu sa svim ranije započetim i sada započetim objektima na licu mjesta njihovim dimenzijama i površinama. </span>
</p>
<p class="p1"></p>
<p class="p1">
<span>	Iz zapisnika o inspekcijskom pregledu br. 61/11 od 06.07.2011. godine se zaključuje da je inspektor zaštite prostora Č.  Z. toga dana prvi put izvršila inspekcijski pregled objekata okrivljenog gdje je sačinila zapisnik o nadjenom stanju na licu mjesta, a zapisnikom o inspekcijskom pregledu br. 75/11 od 22.08.2011. godine se zaključuje da je inspektor zaštite prostora ponovo izašao na lice mjesta i konstatovao da je okrivljeni nastavio radove nakon prvog inspekcijskog pregleda, a zapisnikom od dana 24.08.2011. godine br. Sl./11 se zaključuje da je </span>
</p>
<p class="p1">
<span>pogrešno upisano da je inspekcijski nadzor bio dana 22.08.2011. godine već dana 23.08.2011. godine.</span>
</p>
<p class="p1"></p>
<p class="p1">
<span>	Iz uvjerenja S. za uredjenje prostora br. 05-351-220 od 30.07.2010. godine se zaključuje da je okrivljeni dobio uvjerenje sa kojim se tvrdi od S. da na parcelama vlasništvo okrivljenog ne postoji nijedan trenutno važeći planski dokumenat sa detaljnom razradom te da se isto područje ne nalazi u granicama GUP-a grada P.</span>
</p>
<p class="p1">
<span>	Uvidom u fotoelaborat zaključeno je da su OSL policije izašli na lice mjesta fotografisali zatečeno stanje i sačinili fotoelaborat.</span>
</p>
<p class="p1"></p>
<p class="p1">
<span>	Iz izvještaja iz KE za okrivljengo izdat od strane UP PJ Pljevlja sud zaključuje da je okrivljeni do sada pravnosnažno dva puta osudjivan i da mu je u oba slučaja izrečena uslovna osuda.</span>
</p>
<p class="p1"></p>
<p class="p1">
<span>	Kod ovakvog činjeničnog stanja na osnovu svih izvedenih dokaza sud je utvrdio da je okrivljeni počinio predmetno krivično djelo koje mu se stavlja na teret, jer je okrivljeni protivno članu 69. Zakona o uredjenju prostora i izgradnji objekata kao investitor na parceli br. 575 zv. L. KO I. b. započeo gradjenje objekta dimenzija 30,13x7,06 m bez pribavljene gradjevinske dozvole te da je od betonskih bolokova podigao objekat na dva sprata dimenzija 6,95 x 7,06 m površine 49 m2, kao i da je u avgustu mjesecu 2011. godine na kat.parceli br. 575 zv. L. KO I. b. započeo gradnju dva objekta i to dimeznija 3,17x3,26 m površine 10 m2 i objekat 3,33 x 3,24 m površine 11 m2, a takodje da je na kat.parceli br. 1883 po kulturi rijeka upisan u list nepokretnosti br. 251 KO Š. II u koriti rijeke V. izgradio ribnjak površine 151 m2 bez dozvole, te da je izgradio takodje 2 objekta od kamenih stubova pokriveni daskom i djelimično limom. Dakle, sve ove objekte okrivljeni je izgradio bez prethodno pribavljene gradjevinske dozvole, pa je time izvršio krivično djelo koje mu se stavlja na teret.</span>
</p>
<p class="p1"></p>
<p class="p1">
<span>	Prilikom odredjivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhu kazne zatvora pa je sud mišljenja da je jedino opravdano prema okrivljenom izreći kaznu zatvora radi krivično-pravne zaštite protiv okrivljenog, ali je takodje sud mišljenja da je imalo smisla okrivljenom primijeniti institut ublažavanja kazne što je sud učinio, pa mu je izrekao kaznu zatvora u trajanju od 30 dana smatrajući da će ista uticati na okrivljenog da više ne vrši krivična djela te da će se istom u cjelosti ostvariti svrha kažnjavanja predvidjena u čl. 32. Krivičnog zakonika. Pri tome sud napominje da na strani orkivljenog postoje osobito olakšavajuće okolnosti koje utiču na odmjeravanje kazne, a to je činjenica da je okrivljenom cjelokupno imanje u slu D. opština P. eksproprisano od strane AD R. u. P. te da je okrivljeni primoran da se iseli iz svih objekata, pa je sud mišljenja da je okrivljeni negdje morao da preseli kompletno svoje imanje sa stambenim objektima i sa pomoćnim objektima,  a radi se o jednom uzornom poljoprivrednom imanju. Iz tih razloga je sud i odlučio da okrivljenom maksimalno ublaži izrečenu kaznu. </span>
</p>
<p class="p1"></p>
<p class="p1">
<span>	Sud je na kraju mišljenja da je izrečena kazna prema okrivljenom adekvatna i primjerena stepenu društvene opasnosti, konkretno učinjengo djela, samog učinioca kao i nastalim posledicama, te da je upravo ova kazna, ona mjera koja je potrebna da bi se prema okrivljenom ostvarila svrha kažnjavanja.</span>
</p>
<p class="p2">
<span> </span>
</p>
<p class="p1">
<span>	U smislu člana 226. i 229. ZKP CG sud je obavezao okrivljenog da na ime troškova vodjenja krivičnog postupka plati ovom sudu iznos od  99,00 eura, a isti iznos predstavlja naknadu i nagradu vještaku geometru za izvršeno vještačenje, a iznos paušala od 55,00 eura sud je odredio okrivljenom imajući u vidu dužinu trajanja i složenost krivičnog postupka kao i imovno stanje okrivljenog.</span>
</p>
<p class="p1">
<span>	Sa iznijetih razloga odlučeno je kao u izreci presude.</span>
</p>
<p class="p1"></p>
<p class="p1"></p>
<p class="p2">
<span class="s1">OSNOVNI SUD U PLJEVLJIMA</span>
</p>
<p class="p2">
<span class="s1">dana 23.11.2011. godine</span>
</p>
<p class="p1"></p>
<p class="p1"></p>
<p class="p1">
<span class="s1">Zapisničar,										S u d i j a,</span>
</p>
<p class="p1">
<span>Djondović Milenka								        Branko Pejović</span>
</p>
<p class="p1"></p>
<p class="p1"></p>
<p class="p1">
<span class="s1">PRAVNA POUKA</span><span>: protiv ove presude dozvoljena je žalba u roku od 8 dana po prijemu iste </span>
</p>
<p class="p1">
<span>                                 Višem sudu u Bijelom Polju, a preko ovog suda.</span>
</p>
<p class="p1"></p>
<p class="p1"></p>
<p class="p1">
<span class="s1">DOSTAVLJENO:</span>
</p>
<p class="p1">
<span>1x ODT Pljevlja</span>
</p>
<p class="p1">
<span>1x okrivljenom</span>
</p>
<p class="p1">
<span>1x braniocu okrivljenog</span>
</p>
<p class="p1">
<span>6x u predmet</span>
</p>
<p class="p1"></p>
<p class="p1"></p>


</body>
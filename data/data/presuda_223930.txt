<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-size:12pt;font-family:'Arial';text-decoration:underline}
</style>
</head>
<body class="b1" style="background: #aaa;">
<div class="window1">
<div class="page1">
<li style="text-align:center;">
<span class="span1"></span>
</li>
<li style="text-align:right">
<span class="span1">K.br.106/15</span>
</li>
<p>&nbsp;</p>
<p>&nbsp;</p>
<p>&nbsp;</p>
<li style="text-align:center;">
<span class="span1">U IME CRNE GORE</span>
</li>
<p>&nbsp;</p>
<li>
<span class="span1">VIŠI SUD U P., kao prvostepeni krivični, u vijeću sastavljenom od sudije Vesne Moštrokol kao predsjednika vijeća, i sudija Ognjane Boljević i Radonje Radonjića kao članova vijeća, uz učešće Sanje Radosavović, kao zapisničara, u krivičnom predmetu protiv optuženog R.S. iz K., koga po službenoj dužnosti brani Č. R. advokat iz P. i optuženog S.M. iz M., koga po službenoj dužnosti brani T. S., advokat iz P., zbog krivičnog djela teško ubistvo iz čl.144 st.1 tač.4 Krivičnog zakonika, po optužnici Višeg državnog tužilaštva u P. Kt.br.95/10 od 28.12.2010.godine, koju je na glavnom pretresu zastupala Suzana Milić Državni tužilac VDT-a u P., nakon održanog usmenog, glavnog i javnog pretresa, započetog 24.02.2016.godine, završenog 12.10.2016.godine, u odsustvu optuženog R.S., a u prisustvu zastupnika optužbe, optuženog S.M., branilaca optuženih i predstavnika oštećene porodice M.M., nakon tajnog vijećanja i glasanja donio je 28.10.2016.godine i istog dana javno objavio</span>
</li>
<p>&nbsp;</p>
<p>&nbsp;</p>
<li style="text-align:center;">
<span class="span1">PRESUDU</span>
</li>
<p>&nbsp;</p>
<li style="text-align:center;">
<span class="span1">I</span>
</li>
<p>&nbsp;</p>
<li>
<span class="span1">STAVLJA SE van snage presuda Višeg suda u P. K.br. 334/10 od 15.05.2015. godine, koja je pravosnažna 21.10.2015. godine, kojom je optuženi S.M., zbog izvršenja krivičnog djela teško ubistvo iz člana 144 stav 1 tačka 4 Krivičnog zakonika osudjen na kaznu zatvora u trajanju od 19 (devetnaest) godina.</span>
</li>
<p>&nbsp;</p>
<li style="text-align:center;">
<span class="span1">II</span>
</li>
<p>&nbsp;</p>
<li>
<span class="span1">Optuženi:</span>
</li>
<p>&nbsp;</p>
<li>
<span class="span1">1.R.S., JMBG ………….., od oca Ž. i majke G., rodjene E., rodjen ……….godine u K., gdje mu je i prebivalište ul. S. B. broj ….., državljanin R.S., bez zanimanja, nezaposlen, neoženjen, bez djece, završio osnovnu školu, srednjeg imovnog stanja, vojsku nije služio, vodi se u vojnoj evidenciji K., vodi se drugi krivični postupak za drugo krivično djelo u R.S., osudjivan presudom Osnovnog suda K. K.br.8129/10 od 28.11.2011. godine zbog krivičnog djela teška kradja iz čl. 204 st. 1 KZ-a Srbije, na kaznu zatvora u trajanju od pet mjeseci, presudom Višeg suda K. K.br.335/10 od 23.10.2012. godine, zbog krivičnog djela neovlašćena proizvodnja i stavljanje u promet opojnih droga iz čl. 246 a st.1 Krivičnog zakonika Srbije, na kaznu zatvora u trajanju od tri godine, presudom Osnovnog suda K. K.br.282/11 od 16.05.2013.godine zbog krivičnog djela teška kradja iz čl. 204 st. 1 tač. 1 KZ-a Srbije </span><span class="span1">na kaznu zatvora u trajanju od 8 mjeseci, presudom Višeg suda K. K.br.116/1 od 26.05.2014.godine, zbog krivičnog djela neovlašćeno držanje opojnih droga iz čl. 246 a st. 1 KZ-a Srbije na uslovnu kaznu zatvora u trajanju od šest  mjeseci, presudom Apelacionog suda K. br. Kž.2423/13 od 23.01.2014.godine zbog krivičnog djela teška kradja iz čl. 204 st. 1 tač. 1 KZ-a Srbije na kaznu zatvora u trajanju od tri mjeseca i presudom Osnovnog suda K. K.br.1676/12 od 31.07.2014. godine zbog krivičnog djela teška kradja iz čl. 204 st. 1 tač. 1 KZ-a Srbije na kaznu zatvora u trajanju od 5 mjeseci i presudom Osnovnog suda K. K.br. 435/11 od 27.03.2015. godine zbog krivičnog djela teška kradja iz člana 204 stav 1 tačka 1 KZ Srbije na kaznu zatvora u trajanju od 1 godine i 6 mjeseci,</span>
</li>
<p>&nbsp;</p>
<li>
<span class="span1">2.S.M., JMBG ……….., od oca D. i majke Z. rodjene K., rodjen ……... godine u N., sa prebivalištem u selu B. b.b, O. M., R. S., državljanin R.S., po zanimanju tekstilni tehničar-modelar odjeće, nezaposlen, neoženjen, bez djece, maternji jezik mu je srpski, završio srednju tekstilnu školu, lošeg imovnog stanja, osudjivan presudom Osnovnog suda N. K.br.1111/11 od 25.05.2011.godine zbog krivičnog djela teška kradja iz čl. 204 st. 1 Krivičnog zakonika Srbije, na kaznu zatvora u trajanju od jedne godine i presudom Osnovnog suda P. K.br.1767/10 od 17.05.2012.godine zbog krivičnog djela teška kradja iz čl. 204 st. 1 KZ-a Srbije, na kaznu zatvora u trajanju od jedne godine i presudom Osnovnog suda N. K.br. 17K1186/11 od 27.03.2015. godine zbog krivičnog djela teška kradja iz člana 204 stav 1 tačka 1 KZ Srbije, na kaznu zatvora u trajanju od 1 godine, u ekstradicionom pritvoru u R.S. od 23.05.2011. godine do 19.09.2011. godine i 16.08.2013. godine do 19.04.2014. godine, u ekstradiocinom pritvoru u M. od 08.09.2015. godine do 16.10.2015. godine, u pritvoru po rješenju Višeg suda u P. od 16.10.2015. godine,</span>
</li>
<p>&nbsp;</p>
<p>&nbsp;</p>
<li style="text-align:center;">
<span class="span1">K r i v i   s u</span>
</li>
<p>&nbsp;</p>
<li>
<span class="span1">Zato što su:</span>
</li>
<p>&nbsp;</p>
<li>
<span class="span1">Dana 25.09.2009.godine na plantaži vinograda …….. u P., u vremenu od 17,45 do 18,00 časova, iz koristoljublja lišili života oštećenog M.M., za kojeg je optuženi S.M. imao saznanja da ima novca u iznosu od 2.500 €, pa su na parceli kompleks 1 – 6 pomenutih plantaža, umišljajno lišili života oštećenog M.M., u namjeri da pribave protivpravnu imovinsku korist, na način što su neopaženo prišli oštećenom M.u, oborili ga na zemlju zadajući mu više udaraca u predjelu glave i tijela, a zatim ga jedan od optuženih rukama stezao za vrat i tako ga ugušenjem lišio života, a zatim mu oduzeli novčanik, </span>
</li>
<p>&nbsp;</p>
<li>
<span class="span1">-čime su kao saizvršioci izvršili krivično djelo teško ubistvo iz čl.144 st.1 tač.4 Krivičnog zakonika.</span>
</li>
<p>&nbsp;</p>
<li>
<span class="span1">Pa ih sud primjenom citiranih zakonskih odredbi, te odredbi čl. 4, 5, 13, 15, 32, 36, 42 i 51  Krivičnog zakonika, te odredbi čl. 226, 229 i 374 Zakonika o krivičnom postupku</span>
</li>
<p>&nbsp;</p>
<li style="text-align:center;">
<span class="span1">O S U DJ U J E</span>
</li>
<p>&nbsp;</p>
<p>&nbsp;</p>
<li>
<span class="span1">Na kazne zatvora u trajanju od po 19 (devetnaest) godina, s tim što će se u izrečenu kaznu zatvora optuženom S.M. uračunati vrijeme provedeno u ekstradicionom pritvoru od 23.05.2011. godine do 19.09.2011. godine i od 16.08.2013. godine do 19.04.2014. godine, u ekstradiocinom pritvoru od 08.09.2015. godine do 16.10.2015. godine, i vrijeme provedeno u pritvoru  od 16.10.2015. godine, pa nadalje.</span>
</li>
<p>&nbsp;</p>
<li>
<span class="span1">OBAVEZUJU SE optuženi da solidarno, na ime troškova krivičnog postupka, Budžetu C.G., uplate novčani iznos od 594,00 € (pestodevedesetčetirieura), optuženi R.S. na ime nagrade branioca po službenoj dužnosti iznos od 4.431,25 eura (četirihiljadečetiristotridesetjedan euro i dvadesetpet centi), a optuženi S.M. na ime nagrade branioca po službenoj dužnosti iznos od 4.000,00 eura (četirihiljade eura),  a na ime paušala iznose od po 200 € (dvjesta eura), sve u roku od 15 dana po pravosnažnosti presude, pod prijetnjom prinudnog izvršenja.</span>
</li>
<p>&nbsp;</p>
<li style="text-align:center;">
<span class="span1">O b r a z l o ž e nj e</span>
</li>
<p>&nbsp;</p>
<p>&nbsp;</p>
<li>
<span class="span1">Optužnicom VDT-a u P. Kt.br.95/10 od 28.12.2010. godine optuženima R.S.u i S.M. stavljeno je na teret izvršenje krivičnog djela teško ubistvo iz čl. 144 st. 1 tač. 4 Krivičnog zakonika (KZ), pri kojoj optužnici je njen zastupnik ostao do kraja glavnog pretresa navodeći da je dokazima koji su izvedeni na glavnom pretresu utvrdjeno da su optuženi izvršili krivično djelo stavljeno im na teret, na način, mjesto i vrijeme kako je činjenično i pravno predstavljeno dispozitivom optužnog akta, predlažući sudu da ih oglasi krivim i osudi po zakonu.</span>
</li>
<p>&nbsp;</p>
<li>
<span class="span1">Predstavnik oštećene porodice se pridružio završnoj riječi zastupnika optužbe.</span>
</li>
<p>&nbsp;</p>
<li>
<span class="span1">Shodno rješenju Višeg suda u P. Kv.br.76/13 od 29.01.2013.godine optuženom  R.S.u se sudi u odsustvu, sa razloga što je optuženi nedostupan državnim organima C. G., kako to proizilazi iz rješenja Ministarstva pravde S. u B. broj 713-01-0582/2011-08 od 20.07.2011. godine, te rješenje broj 713-01-00675/2011-08 od 15.08.2011.godine, kojim se dozvoljava izručenje C.G.optuženog R.S., takodje sa odloženim uslovom, bez preciziranja roka kada bi optuženi mogao biti dostupan nadležnim organima C.G., kod činjenice da je sud od strane Ministarstva pravde R.S. dopisom broj 713-01-00675/2011-08 od 11.02.2016. godine, obaviješten da se optuženi R.S. nalazi na izdržavanju kazne zatvora u KPZ P., po presudama Višeg suda K. Kv.br. 91/15 od 22.04.2015. godine kaznu zatvora u trajanju od 2 godine i 10 mjeseci,Osnovnog suda K. K.br. 1139/12 od 28.12.2012. godine kaznu zatvora u trajanju od 3 mjeseca i K.br. 435/11 od 03.09.2014. godine kaznu zatvora u trajanju od 1 godinei 6 mjeseci, počev od 11.04.2013. godine do 22.09.2017. godine, te da se protiv imenovanog vodi više krivičnih postupaka pred Osnovnim i Višim sudom u K., pa kako se u konkretnom slučaju radi o krivičnom djelu iz grupe krivičnih djela protiv života i tijela u kojem je nastupila teška posljedica, smrt jednog lica, da je od izvršenja ovog krivičnog djela protekao duži vremenski period, da u postupku treba saslušati veći broj lica u svojstvu svjedoka i to kako iz C.G., tako i iz zemalja u okruženju, to su postojali naročito važni razlozi da se optuženom sudi u odsustvu.</span>
</li>
<p>&nbsp;</p>
<li>
<span class="span1">Optuženi R.S. na zapisniku o saslušanju osumnjičenog Kri.br. 77/10 od 13.07.2010. godine, sastavljen od strane istražnog sudije Višeg suda u P., a po odobrenju predsjednika Višeg suda u K., koji je pročitan na glavnom pretresu, je izjavio da je </span><span class="span1">dana 09.03.2009. godine otišao za P. gdje se zaposlio na plantažama AD K. .... i radio kao čuvar na kapiji, sve do juna mjeseca kada je pošao za B., jer je dobio otkaz, a razlog je što su ga uhvatili da spava na kapiji. U B. je radio kao konobar u lokalu „J. …“, vlasN.tvo L.G.oko mjesec i po dana, a zatim se zaposlio kod drugog vlasnika, gdje je radio isto kao konobar. U P. je opet došao 21.09.2009.godine, jer je sav novac koji je zaradio u  B. potrošio, a u to vrijeme je uzimao heroin i druge droge koje uzima godinama. U P. se čuo i vidio sa svojim ocem R.Ž.koji radi na plantažama dugi niz godina, kako bi od njega uzeo novac za autobusku kartu i vratio se u K.. Dana 22.09.2009.godine javio se ocu, ali ovaj nije imao da mu da novac za autobus, pa se obratio još nekim ljudima, ali niko nije imao da mu pozajmi 25 € koliko je tražio, tako da se na plantažama zadržao 22,23 i 24.09.2009. godine, kada je napustio P., tako što mu je jedan M. pozajmio 40 €, od kojih je on kupio kartu za K.. Lično je kupio autobusku kartu na šalteru i tom prilikom je bio sam, a na sebi je imao bijelu košulju kratkih rukava i bijele tri četvrt pantalone i bijele patike, dok na glavi nije imao N.ta. Novac za kupovinu karte je izvadio iz džepa pantalona, a nakon dva minuta od kupovine karte ušao je u autobus. Na autobusku stanicu ga je dovezao čovjek po imenu V., koji je taksista, ali mu nije naplatio vožnju, jer ga je pozvao M.S. da bi ga odvezao do autobuske stanice. Od prtljaga kod sebe nije imao N.ta, a kada je M.S. putem telefona pozvao taksistu V., S. mu je dao svoj mobilni telefon marke „S.“ sa karticom govoreći mu „evo ti telefon“, ali ne zna koja je kartica bila u njemu, osim da je taj telefon bio crno – sive boje. Odmah po ulasku u autobus iz telefona je izbacio karticu, a aparat je prodao u K. nekom licu na pijaci i u telefon nije stavljao svoju karticu, niti ga je koristio. Kada je nakon isključenja telefona koji mu je dao S. pokušao da telefon ponovo stavi u funkciju isti je tražio pin kod, pa kako ga nije znao, bacio je karticu koja je bila u telefonu koji mu je dao S.. Prije nego što je došao kući svratio je u K. kod majke, gdje se zadržao par sati, i od nje uzeo nešto novca, a zatim otišao u K. odakle je ocu poslao poruku sa djedovog telefona „javi se, S.“. Od P. do K. putovanje traje nekih 15-16 sati, a prethodno se zadržao u K., kako je to naprijed objasnio. U toku iznošenja odbrane sjetio se da ustvari nije bilo onako kako je prethodno rekao, kada je u pitanju odlazak iz P., već je istu napustio 23.09.2009.godine u večernjim časovima, oko 20 sati, a zatim je bio kod majke u K. neko vrijeme, a potom otišao do K., pa je moguće da je poruku koju je poslao ocu „gdje si što se ne javljaš“ poslao 24.09.2009.godine, ali zna da je tu poruku poslao sa djedovog telefona.  Sledeći put se čuo sa svojim ocem, obzirom da mu se isti u medjuvremenu nije javljao, kada je došao sin G.V.koji mu je rekao da se ni ona ne javlja, pa ga je tada otac nazvao na djedov broj i on ga je tada pitao „gdje si i što se ne javljaš“, a otac mu je odgovorio da je u prostorijama policije i da je bilo neko ubistvo na plantažama, pa je on tada ocu doslovno rekao da je tog čovjeka ubio M.S.. Naveo je da je dana 22.09.2009. godine, kada je došao iz B. u P., sreo optuženog S.M., sa kojim je izašao u grad, i dok su sjedjeli na jednoj klupi S. mu je rekao da ima načina da „naprave pare“, da može da „odrade neke pare“, ali nije ulazio u neke posebne detalje, te da misli da tada nije pomenuo „K.“. Narednog dana 23.09.2009. godine sa S.em se našao na plantažama i tada mu je S. saopštio čitav plan koji se sastojao u tome što su njih dvojica trebali da odu do ulazne kapije u borovu šumu, gdje se nalazi stočna pijaca u P., i gdje muje M. rekao „ovuda prolazi K.“, ali on tada nije znao da je to pokojni M.M., već samo po nadimku K., obzirom da je sa oštećenim radio na istoj parceli. Optuženi S. mu je tada rekao da K. ima oko 2.500 €, da će se njih dvojica maskirati, staviti rukavice i sve pripremiti kada K. bude naišao, a zatim mu prići, savladati ga i uzeti mu novac, ali pri tome nije pominjao nikakvo ubistvo, već je plan bio samo da naprave razbojN.tvo nad K.om. Tom </span><span class="span1">prilikom su osmotrili teren koji je S. dobro znao, ali on nije, a zatim je S. donio neku torbu u kojoj su bile stvari i zna da su u toj torbi bile jedne bijele patike koje je na sebi imao kada je pošao za S., a tu torbu je S. donio da bi on imao gdje da stavi svoje stvari. S. mu je ispričao kako to sve treba da se uradi, pa je iz torbe koju je imao na ramenu izvadio duks i navukao ga preko glave i vezao rukav oko vrata tako da mu se vidio samo dio lica i oči, a zatim je ušao u vinograd, pozvao S.a, pa je i on sam ušao za njim, kada je naišao jedan radnik plantaža,  i tada mu je M. rekao „hajde da ga prepadnemo“. On je to odbio da uradi jer je taj momak prethodno sjedio sa njima i prepoznao je i njega i M.. Poslije toga su on i M. sjedjeli još sat vremena i razgovarali a onda su napustili imanje, a zatim mu je S. dao svoj telefon, kako je to naprijed naveo, a potom je S. zvao taksistu V. koji je došao i odvezao ga na autobusku stanicu odakle je pošao za K.. Povezao je onu priču koju mu je ispričao optuženi S., a u vezi K.a, kada mu je otac u razgovoru rekao da je K. ubijen, pa je ocu i rekao da je to uradio S.M.. Tačno je da je ocu u telefonskom razgovoru rekao da je optuženi S. ubio K.a i da mu je to ovaj rekao, odnosno da mu je doslovno rekao da će ubiti K.a, ali da mu on nije „držao svijeću“ i da nije bio tamo, tako da ne zna kako je to S. učinio, ali da ocu nije u detaljima pričao razgovore sa M.m. Na autobusku stanicu je došao možda oko dva sata prije nego što se ukrcao na autobus, a sa ovim M. od kojeg je pozajmio novac sjedio je u kafani duže vremena. Dana 22. i 23.09.2009. godine, kada je došao iz B., spavao je u nekim barakama u „Bunaru“. M. o kojem je govorio nije radio na P., njega je upoznao na autobuskoj stanici i „složio mu finu priču“ kako bi mu ovaj dao 40 €.  Kada je sa optuženim S.em izašao u grad, gdje mu je optuženi S. pričao kako mogu da dodju do novca, to je moglo biti negdje oko 19 časova, jer je optuženi S. radio do 17 časova. Pretpostavlja da je optuženi S. o ovome razgovarao sa njim jer je u njemu vidio nekoga ko je fizički sposoban da odradi taj posao otimačine u odnosu na K.a. Optuženi S. je znao da on nema novca, a rekao mu je i odakle mu saznanje da K. ima 2.500 €, jer je ovaj gradio kuću u svom rodnom kraju, pa je optuženi S. izračunao koliko dugo nije bio kući i onda došao do te cifre od 2.500 € računajući i plate koje je K. primao na plantažama. Kada su išli u obilazak mjesta gdje su trebali da napadnu K.a, bilo je to u poslijepodnevnim časovima. Torbu koju mu je dao optuženi S. ostavio je kod onog M. kao garanciju da će mu vratiti40 €. Po povratku iz P. u K. kupio je jedne pantalone i džemper, i nije kupovao nikakvu garderobu koja bi se mogla cijeniti kao skupa.Tu garderobu je kupio od novca koji mu je dala jedna djevojka sa kojom je dobar prijatelj i čiji roditelji imaju novca. Prilikom pretresa njegove kuće u K. policija nije pronašla nikakvu garderobu, osim stvari u kojima je došao iz P., ali ih nisu uzeli, već su tražili neke druge stvari i sjeća se da su uzeli neke crvene starke i crvenu majicu, te da mu je uzet bris iz usne duplje. Ne zna zašto nije imao mobilnu komunikaciju u vremenu od 24.09. do 26.09.2009.godine, mada on ustvari nikada i ne koristi telefon, a djevojka koja mu je pozajmila novac da kupi garderobu kupila mu je i mobilni telefon, ali se ne sjeća  broja kartice. Ocu je rekao da ćuti o dogadjaju sa P., da mu otac ne bi imao problema, a on sam je u svemu ovome nevin i čist. Sa S.em nije razgovarao u vezi napada bilo koga drugog osim na K.a. Ne zna da li je optuženi S. rekao nešto kada mu je saopštio da neće da učestvuje u tome, ali nije bio ljut na njega. Kada mu je S. prvi put izložio plan kako da napadnu K.a dok su sjedjeli na jednoj klupi u P., tada mu nije rekao ni da hoće, ni da neće, mada optuženi S. tada nije ni pominjao K.a, a kada mu je 23.09.2009.godine pomenuo K.a i izložio čitav plan rekao mu je da neće da učestvuje, da hoće da se vrati u K., nakon čega je optuženi S. pozvao taksistu V.. Od optuženog S.a nije tražio novac za put jer je znao da ga nema i ne zna da li je javio svom ocu da ide za K.. Dana 24.09.2009.godine, a što može potvrditi i njegova </span><span class="span1">majka i baba, bio je kod njih u K., a sjeća se da mu je majka bila na poslu i da je došao kod nje da bi mu dala nešto novca. Nakon odlaska iz P. nikada se više nije čuo sa S.M.m. Nakon što je optuženom prikazan fragmen video zapisa sa autobuske stanice snimljen 25.09.2009.godine u 18:24:16 i 18:24:16, optuženi je izjavio da on nije na tom snimku, a njegov otac je mogao da izjavi da je na tom snimku vidio i „bele ajkule“. On je ocu tražio novac da plati stan u B. i došao je u P. kada mu je otac dao 100 €. Dana 22.09.2009. godine od oca je uzeo 20 € da otputuje za K., a onda mu porukom javio da mu je ostalosamo 6 € i da nije otputovao, a to je bilo one večeri kada je sa optuženim S.em pošao u P. i kada su sjedjeli na klupi. Optuženi M.S. je bolje poznavao pokojnog K.a, jer je duže vremena proveo sa njim, obzirom da on (optuženi R.) četiri mjeseca prije kritičnog dogadjaja nije bio na plantaži. Vozilo kojim ga je taksista V. odvezao je crne boje marke „opel“ karavan i taj taksista stalno vozi radnike sa P.. Nakon što mu je pokazan fotoelaborat broj 1781/09 od 15.10.2009. godine izjavio je da su to njegove stvari ali da te stvari nisu nadjene u njegovoj kući u K., već da je moguće da su te stvari nadjene kod onog čovjeka u B. gdje je stanovao i gdje ih je ostavio jer je tom čovjeku dugovao 100 € za stan, a taj čovjek se preziva B.. Nakon što mu je pokazan fotoelaborat broj 1960/09 od 10.11.2009. godine izjavio je da ne zna čije su to stvari i da ne zna i da mu N.ta ne znači ime i prezime G. K.. </span>
</li>
<p>&nbsp;</p>
<li>
<span class="span1">Branilac optuženog R.S. u završnoj riječi je izjavio da optužba nije pružila ni jedan vjerodostojan dokaz da je optuženi R.S. izvršio krivično djelo za koje je optužen,  predlažući sudu da donese presudu kojom se optuženi R. oslobadja od optužbe.</span>
</li>
<p>&nbsp;</p>
<li>
<span class="span1">Optuženi S.M. u odbrani je iznio da je prvi put u C.G.došao 2006. godine sa ujakom K. G., kako bi radio sezonski na P. .....u P., a drugi put je došao sa ujakom i pokojnim ocem u junu 2008. godine i radio sve do decembra mjeseca, kada su se vratili u S.. Početkom 2009. godine mu je umro otac, a tri mjeseca nakon njegove smrti sa ujakom se ponovo vratio u C.G., kako bi radio na plantažama i tada je upoznao optuženog R.S., koji je radio kao čuvar na kapiji D. parcela, ali se sa R.em nije posebno družio, osim što su u slobodno vrijeme igrali fudbal. U tom periodu radio je po mjesec dana, a nekad i dva, a zatim se vraćao u S., gdje je ostajao 10-15 dana. Kada je zadnji put išao za S. zadržao se dvadesetak dana, a zatim se vratio da nastavi rad na plantažama i tada R.a nije zatekao, a radio jue  julu,avgustu i septembru 2009. godine, što se može provjeriti u dokumentaciji koja postoji u pomenutom preduzeću, iz koje se može vidjeti kada mu je isplaćivana zarada. Mjesec dana prije početka berbe groždja obavljao je poslove čuvara polja gdje se nalaze zasadi vinograda, u naselju K., i tu je upoznao M.M. i A.S., koji su takodje bili čuvari i koje je znao samo iz vidjenja,jer su spavali u istoj spavaoni sa njim. Jednom prilikom je došlo do verbalnog sukoba izmedju njega i pok. M., jer je primijetio da iz dijela parcela koje je čuvao M. ljudi iznose groždje, pa je o svemu tome obavijesto upravnika B.B., koji je M. pozvao na razgovor, što je bio razlog da se on kasnije sa M. posvadjao i da ga M. izvrijedjao, ali mu se posle par dana izvinio i izgladili su odnose. Kada je počela berba groždja, krajem avgusta početkom septembra, prešao je na posao berača groždja, a negdje izmedju 15. i 20.septembra 2009. godine ponovo je vidio R.S., sa kojim se do tada nije gledao i nijesu se čujali telefonom.Dok je sjedio ispred spavaone i pio kafu došao je R.S., i javio mu se, a posle par dana R. je opet došao i to je bilo negdje oko 20. ili 21.septembra, kada ga je R. pozvao da odu do grada, što je prihvatio, pa kada su došli ugrad, sjeli su na klupe koje se nalaze preko puta autobuske stanice i pili pivo, a S. mu je tada pričao kako je 2-3 mjeseca u B. radio kao konobar, da je ostao dužan neki novac, da se drogira, da </span><span class="span1">nema para da se vrati kući, da mu je u B. ostala lična karta, da kod sebe ima samo par eura i da nikako ne može da ode za S.. Kazao mu je da ne može da mu pomogne jer platu još nije primio i da može da mu da samo 10 eura, ali ih S. nije uzeo, već mu je rekao da mu to N.ta ne znači jer mu treba više novca. Nakon toga su se razišli, a narednog dana brao je groždje negdje do 13 časova i kada se vratio  s posla, kod njega je opet došao R.S. i pozvao ga da odu u grad, jer je S. na autobuskoj stanici trebao da preuzme ličnu kartu. Kada su došli na pomenuto mjesto, negdje oko 17 časova, S. je ušao u autobusku stanicu i kada se vratio rekao mu je da je uzeo ličnu kartu, a dok su sjedjeli naklupama, S. mu je predložio da zarade neki novac, tako što će opljačkati M.M. ili A.S., jer njih dvojica novac drže kod sebe, a što je S. znao, jer je radio sa njima, govoreći mu da bi bilo bolje da opljačkaju M., jer on ima više novca kod sebe i njega mogu lakše da savladaju, jer se radi o starijem čovjeku. Nije mu rekao na koji način je saznao da njih dvojica drže novac kod sebe i nije pomenuo o kojoj se svoti radi, već samo da imaju dosta novca, s tim što je po riječima R.a, M. imao više novca. Pristao je da na S.ov predlog i dogovorili su se da opljačkaju A., jer je parcela koju je A. čuvao bila bliža pijaci-gradu, a S. je rekao da će od tih para koje opljačkaju od A., vratiti dugove, a zatim od jednog čovjeka u B. kupiti drogu, da će njih dvojica tu drogu prodavati i tako zaraditi još više novca. Kada je S.u rekao da nikada u životu nije imao dodir sa drogom, ovaj mu je kazao da ne brine, da niko neće biti povrijedjen, pa je na kraju i sam pristao, a dogovorili su se da A. opljačkaju narednog dana, kada je u smjeni, a to je bilo 23ili 24 septembra, na način što će oko 15 časova doći na parcelu gdje se nalazio A., a prethodno će obući duskerice sa kapuljačama, na način što će im kapuljače biti na prednjoj strani, da na tim kapuljačama izbuše proreze za oči i kao takve ih drže na licu i maskiraju se, a zatim podju kod improvizovane stražarske kućice na parceli na kojoj je stražario A.. Narednog dana, 23ili 24. 09.2009.godine, S. ga je pozvao sa njemu nepoznatog broja, ispred 15 časova, i rekao mu da dodje kod kapije, kod bunara broj 4, koji se nalazi prije K. R. kada se ide iz P., i da ponese torbu sa patikama, trenerkom i dukcericama. Pomenute stvari spremio je u jednu torbu i pješke se uputio na dogovoreno mjesto, gdje je zatekao S.a koji je u ruci imao kesu u kojoj je bila trenerka i siva dukserica. Došli su u jednu četinarsku šumicu koja se nalazi odmah pored ograde plantaža i izvadili iz torbe dukserice, na kojima je S. perorezom izbušio otvore na kapuljačama praveći proreze za oči, a zatim su obukli donje djelove trenerke i pomenute dukserice na način što im je kapuljača bila sa prednje strane, a koju su stavili preko lica tako da su im se vidjele samo oči.S. je obukao sivu duksericu, a on je obukao crnu, dok su torbu ostavili u šumici, a zatim preskočili bodljikavu ogradu, ponijevši sa sobom i neke kanape i vezice. Kućica za stražara se nalazila u neposrednoj blizini bodljikave ograde i kada su je preskočili on je ušao u unutrašnjost kućice, a S. se sakrio sa strane i tako maskirani su čekali da naidje A., koji je došao posle 3-4-5 minuta. S. mu je rekao da A. dolazi i da se spreme, ali se on oduzeo od straha i rekao S.u da ne može to da uradi, zbog čega je S. počeo da viče na njega „kako ne može“ jer su se prethodno dogovorili, medjutim on je bio uporan da to ne može da uradipa je S. tada skinuo kapuljaču sa lica i sjeo ispred barake, a on je ostao u unutrašnjosti iste, sa kapuljačom na licu. Kada je naišao A. pitao je S.a šta radi tu, a S. mu je odgovorio da je htio da se našali sa njim i da ga prepadne, a zatim je i on, onako maskiran, izašao iz barake a A. je pitao S.a za njega „ko je on“, pa je skinuo kapuljaču sa lica, a S. je objašnjavao A.u kako su htjeli da ga prepadnu, zbog čega je A. počeo da viče na njih i tu su njih trojica ostali možda nekih sat vremena, i A. se svadjao sa njima, pa kada se smirila tenzija izmedju njih, on je sa S.om napustio parcelu istim putem, dok je A. ostao. Došli su do mjesta gdje su </span><span class="span1">ostavili torbu i tamo se presvukli,kada je S. počeo da viče na njega zbog toga što je odustao, da on ne zna šta će sada da radi jer nema novca da se vrati u S., pa mu je on dao svoj mobilni telefon marke S. sivo-crne boje da ga proda, i tako dodje do novca, a prije nego mu ga je dao sa istog je pozvao taksistu po imenu V., koji radio „na crno“, pa kada je V. došao posle desetak minuta, S. je otišao sa njim, a on se pješke vratio u spavaonu, s tim što je prethodno S.u dao torbu sa svim onim stvarima koje su bile u njoj, a radilo se o sportskoj crveno crnoj torbi sa natpisom „A.“. Posle ovog S.a više nije gledao, niti sa istim čuo telefonom.Ne zna kako je S. znao njegov broj telefona, mada je moguće da mu ga je i sam dao, s tim što S.ov telfonski broj nije imao. Onog dana kad su htjeli da opljačkaju A. on nije bio na poslu, imajući u vidu dogovor izmedjunjega i S.a. Narednog dana, možda je to bio 24.09.2009.god, ne zna tačno, bio je na poslu i radio skraćeno radno vrijeme, a 25.09.2009.god nije radio jer su čekali da im se isplati zarada za septembar. Nakon posla koji je obavio 24.09.2009.god, vratio se u spavaonu i uglavnom je bio tu i odmarao, a 25.09.2016.god, obzirom da su čekali isplatu, nije nigdje išao, a zarada im je isplaćena oko 15,00 -15,30 časova, i dok su čekali isplatu, pričao je sa svojim ujakom K.G.da ukoliko novac prime ranije podju na autobusku stanicu i kupe karte za S. istog dana ili za naredni dan. Nakon što su podigli platu, posle sat-sat i po, nakon što se istuširao i sredio, otišao je na autobusku stanicu da kupi karte, ali kako ih nije bilo, u medjuvremenu je otišao i kupio torbu i mobilni telefon u jednoj radnji kod Sahat kule, a zatim se vratio na autobusku stanicu da vidi da li se možda oslobodilo neko mjesto za S., pa kako karata nije bilo, rezervisao je dvije karte za naredni dan u 09,00-09,30 časova za N., koje je odmah platio i uzeo, a zatim otišao u kafanu koja se nalazila preko puta autobuske stanice i tu sačekao ujaka, jer je takav bio dogovor. Ujak je došao oko 18-18,30 časova sa jednim čovjekom kome ne zna ime, i tu su popili po par pića, a nakon toga otišli da večeraju u restoranu koji se nalazi u sklopu autubuske stanice, da bi oko 22-23 h, taksijem došli do baraka gdje su bili smješteni. Ispred barake je zatekao oca R.S. koji ga je tu napao hvatajući ga rukama u predjelu grudi, govoreći mu „što to vas dvojica smerate, šta ste to hteli da napravite“, a razdvojio ih je K.G.. Zatim su ušli u baraku gdje su on i ujak malo galamili, a sjeća se da su ih drugi upozoravali da se stišaju. Ne sjeća se oko čega su to galamili, ali pretpostavlja da je to bilo oko onog što mu je rekao S.ov otac.Ujutru suse probudili oko 07,00 časova, pa nakon što su popili kafu, spakovali su stvari i krenuli prema kapiji, s namjerom da se vrate kući, jer im je upravnik, kada im je prethodnog dana isplaćena zarada, rekao da više nema posla. Bilo je oko 07,30 časova kada su on i ujak krenuli da napuštaju baraku, on je nosio svoju torbu, a ujak svoju, a pored torbe ujak je nosio i televizor i DVD. Prethodno su se pozdravili sa svima u baraci a zatim krenuli, a kada su prošli K.R. sreli su B.R.ili R., i sa njim se pozdravili, govoreći mu da idu kući, kada je naišao jedan G. … koji se zaustavio, i čovjek iz vozila ih je pitao da li im treba prevoz, pa ih je  odvezao do autobuske stanice gdje su stigli sat vremena prije polaska autobusa, sa kojim su kasnije otišli za N.. O S.ovom predlogu da opljačkaju A. ili M. i ono što se nakon toga desilo kada su se njih dvojica spremali da opljačkaju A., nikome nije pričao, pa ni svom ujaku, sve do momenta kada je iznio odbranu pred sudom. Dok je radio na plantažamaR. je spavao u istoj baraci gdje su spavali on, pok. M. i A. S.. Nikakvu komunikaciju prije toga nije imao sa pok. M. i A.em, osim one svadje sa M., a o M.u nije znao N.ta, niti je što o njemu čuo od drugih ljudi. Po povratku u S., posle nekih 10-15 dana, priveden je od straneslužbenika policije M., kada je izvršen pretres njegove kuće, a tada je saznao da je to sve zbog toga što je ubijen M.M., pa je i saslušavan od strane policije, a zatim je priveden u N., gdje je od njega uzet uzorak radi DNK analize. Posle saslušanja je pušten, i tada su </span><span class="span1">mu policajci rekli da ako je pametan nikada se više neće vratiti u C.G.. Posle izvjesnog vremena se zaposlio, ali nije dobijao platu, tako da je počeo da krade, zbog čega su protiv njega vodjeni postupci i koje kazne je izdržao. Negdje u maju 2010. godine jedan policajac mu je donio poziv kao svjedoku u predmetu koji se vodi protiv R.S., ali zbog posla nije mogao da se javi. Nekovrijeme je radio, da bi dana 17.04.2011.god bio lišen slobode po Interpolovoj potjernici i bio u ekstradicionom pritvoru, a zatim mu sudjeno za one tri kradje koje je prethodno izvršio, a poznato mu je da je u tom periodu donijeto rješenje o njegovom izručenju C.G.,ali nije imao N.ta protiv toga. Iz zatvora je izašao 17.04.2015.godinei odlučio da ide u A. da radi, pa je sa jednim drugom krenuo preko M., gdje je uhapšen 08.09.2015.god, na graničnom prelazu H., gdje je bio u ekstradiocionom pritvoru 38 dana, a zatim izručen C.G.. Da je M. ubijen saznao je kad ga je policija saslušavala u M. i N.u, a zaboravio je da kaže da je onog dana kada je sa ujakom napuštao C.G., oko 13 časova, putem telefona pozvao B. i poslao mu poruku da mu ovaj pošalje M. broj, koji je bio njihov rukovodja, a broj mu je trebao za slučaj da opet bude posla, ali se ne sjeća da li mu je B. poslao broj ili mu ga je saopštio u razgovoru, ali se sjeća da mu je B. rekao da M.M. nadjen mrtav i da je bio infarkt ili izliv krvi u mozak,ali se ne sjeća da li mu je još nešto rekao i da li ga je sam nešto tim povodom pitao. Objasnio je da je do verbalnog sukoba izmedju njega i pok.M. došlo malo prije početka berbe groždja, koja je počela krajem avgustapočetkom septembra, da je zarada za septembar mjesec bila 240 ili 260 eura a za avgust oko 350 eura, i tu avgustovsku zaradu je odmah poslao kući, a sebi je ostavio 50 eura za troškove, s tim što od nikog nije pozajmljivao novac. Kada se sa ujakom vratio iz grada dan prije nego što su napustili C.G., u barakama nije primijetio M., a njegov krevet se nalazio preko puta kreveta M. i mogao je da ga vidi ukoliko bi isti bio tu, a primijetio je da mu je krevet bio prazan, ali ga to nije N.ta posebno interesovalo. Pristao je da sa S.om opljačka A. jermu je S. rekao da se nikom N.ta neće desiti, a i bilo mu je zanimljivo, jer tako nešto u životu nije uradio. Jedini motiv zbog čega je svoj telefon dao R.u je da mu pomogne da dodje do novca za povratak kući.Ne zna ko je V.G.,mada je moguće da tu ženu zna iz vidjenja ako je radila na plantažama. Nakon što je dobio telefonski broj M.M.od strane B., M. nije zvao, ali ga je po povratku u S. sreo poslije mjesec-mjesec i po dana i pitao ga ima li posla za njega i ujaka, kada mu je M. rekao da mu nije pametno da se vraća u C.G., a i sam je tada već bio u saznanju da je M. ubijen, jer su mu to rekli u policiji.Prisjetio se da mu je neki momak iz baraka rekao da ga je zvao R.S. i da nije uspio da proda telefon koji mu je dao, ali se ne sjeća da li je to bilo istog dana kada su htjeli da opljačkaju A. ili nekog drugog. Ovaj momak mu je rekao da ga je R. zamolio da pokuša da mu nadje novac, tako što će ga pozajmiti od nekih ljudi iz baraka, što je on pokušao tražeči od ljudi da mu pozajme 20-30 eura, ali niko nije imao da mu da novac, pa je to prenio ovom momku koji je pozvao telefonom R.a, sa kojim je on razgovarao i rekao mu da ne može da nadje pare, a R. njemu da nije mogao da proda telefon, i to je bio sav razgovor izmedju njih dvojice. Ne sjeća se da li su on i R.S., kada je R. dolazio da ga traži kod baraka, sjedjeli ispred istih i ko je sve bio prisutan. Kada je išao da kupi autobuske karte, na kapiji je sreo B. i zamolio ga da mu pozove taksi, ali je naišao autobus. Kada je R. u septembru dolazio kod njega da traži novac za povratak kući, sa R.em nije išao kod nikog kako bi za R.a tražio novac na pozajmicu, a ne sjeća se da li je konkretnosa S.om bio kod B. i B. tražio da S.u da 10 eura za karte. Na dan kada je sa ujakom napustio C.G., sa B. se putem telefona čuo samo jednom i to oko 13časova. Poznato mu je da su pok.M. zvali K., a u kontaktima sa R.S.om nikada R.u nije rekao da će da ubije ili da je ubio M.M., niti je R. to njemu govorio. </span>
</li>
<p>&nbsp;</p>
<li>
<span class="span1">Nakon pregleda dva video zapisa sa autobuske stanice na dan 25.09.2009. godine optuženi je izjavio da lice sa prvog snimka u 18:24:16 sati liči na optuženog R.S., ali da nije siguran da je to R., ali da mu se učinilo da ovaj momak koji liči na R.a ima tetovaže na ruci, a poznato mu je da je optuženi R. imao tetovaže u predjelu obje ruke od lakta prema šakama, kao i u predjelu grudi i stomaka, a nakon što sumu pokazana dva fragmenta fotografije izuzeti sa snimaka izjavio je da na ovim fotografijama, pomenuti momak, više liči na R.S. nego na snimcima, ali da ne može stoposto tvrditi da je to on. </span>
</li>
<p>&nbsp;</p>
<li>
<span class="span1">Branilac optuženog S.M. u završnoj riječi je izjavio da izvedenim dokazima ne proizilazi ni jedna činjenica koja upućuje na to da je optuženi S. počinio krivično djelo teško ubistvo, u kojem pravcu idu i svjedočki iskazi svjedoka koji su saslušani na glavnom pretresu, te da jedini dokaz koji tereti optuženog S.a jeste odbrana prvooptuženog R.S. čiji je cilj da prebaci odgovornost na optuženog S.a, navodeći da je stav odbrane da krivica nije na valjan način dokazana, naprotiv, navodi odbrane optuženog S.M. potvrdjuju se iskazima svjedoka i dopisima preduzeća P….., dostavljeni sa spiskovima o isplaćenim zaradama za avgust i septembar 2009.god, pa kako optužba nije pružala ni jedan valjan dokaz da je optuženi S. izvršio krivično djelo koje mu je stavljeno na teret, predložio da se isti oslobodi od optužbe.</span>
</li>
<p>&nbsp;</p>
<li>
<span class="span1">Optuženi S.M. je prihvatio završnu riječ svog branioca, navodeći da nije počinio predmetno krivično djelo.</span>
</li>
<p>&nbsp;</p>
<li>
<span class="span1">U dokaznom postupku sud je proveo sledeće dokaze: na saglasan predlog stranaka pročitao iskazpredstavnika oštećene porodice M. N., svjedoka S. R. sa zapisnika Kri.br.1008/09 od 14.04.2010. godine i glavnog pretresa od 24.06.2013. godine, L. N. sa glavnog pretresa od 09.09.2013. godine, Z. N. sa zapisnika Ki.br.85/10 od 27.08.2010. godine i glavnog pretresa od 09.09.2013. godine, T. S. sa zapisnika Ki.br.85/10 od 05.10.2010. godine, B. M. sa zapisnika Ki.br.85/10 od 18.06.2010. godine i glavnog pretresa od 24.06.2013. godine i O. S. sa zapisnika Ki.br.85/10 od 27.08.2010. godine; pročitao Zapisnik o uvidjaju istražnog sudije Višeg suda u P. Kri.br. 995/09 od 26.09.2009. godine; Službenu zabilješku Uprave policije PJ P. Ku.br.1324/09 od 26.09.2009. godine; pročitao kriminalističko – tehnički izvještaj o pregledu lica mjesta i uzorkovanju tragova Uprave policije PJ P. broj 2894/09 od 28.09.2009. godine; dva Zapisnika o pretresanju stana i drugih prostorija MUP-a R.S. – Policijska uprava N. OKP br.PO766/09 od 08.10.2009. godine; pročitao Potvrdu o predaji predmeta  policijske Uprave N. – Odjeljenje kriminalističke policije PO 766/09 od 09.10.2009. godine; pročitao Potvrdu o privremeno oduzetim predmetima na ime K.G.a MUP-a R.S. – Policijska uprava N. broj PO 766/09 od 08.10.2009. godine; pročitao Potvrdu o privremeno oduzetim predmetima na ime S.M. MUP-a R.S. – Policijska uprava N. broj PO 766/09 od 08.10.2009. godine; pročitao Potvrdu o privremeno oduzetim predmetima na ime S. Z. MUP-a R.S. – Policijska uprava N. broj PO 766/09 od 08.10.2009. godine; pročitao Potvrdu o primopredaji predmeta MUP-a R.S. – Policijska uprava N. – Odjeljenje kriminalističke policije broj PO 766/09 od 08.10.2009. godine na ime K.G.a; pročitao Potvrdu o primopredaji predmeta MUP-a R.S. – Policijska uprava N. – Odjeljenje kriminalističke policije broj PO 766/09 od 08.10.2009. godine na ime S.M.; izvršio uvid u Fotodokumentaciju Uprave policije PJ P. broj 17-28-244-1805/2894 i broj 17-28-244-1806/2896 od 26.09.2009. godine; izvršio uvid u skicu lica mjesta; na saglasan predlog stranaka pročitao Obdukcioni </span><span class="span1">zapisnik KC-a CG Odjeljenja za sudsku medicinu S.br.195/09 od 01.10.2009. godine i izjašnjenje stalnog sudskog vještaka medicinske struke prof. dr. Šoć Miodraga sa glavnog pretresa od 25.02.2015. godine; pročitao Izvještaj o DNK vještačenju broj 1781/09 od 15.10.2009. godine i izvršio uvid u fotoelaborat koji čini sastavni dio ovog izvještaja, izvještaj o DNK vještačenju broj 1960/09 od 10.11.2009. godine i broj 1758/09 od 25.10.2009. godine i izvršio uvid u fotodokumentaciju koja čini sastavni dio ovih izvještaja, dopunu DNK vještačenja broj 1758/09 od 24.06.2010. godine i izjašnjenje vještaka forenzičke genetike Kovačević Sandru sa glavnog pretresa od 25.03.2015. godine;na saglasan predlog stranaka pročitao Zapisnik o daktiloskopskoj pretrazi papilarnih linija broj 918/09 od 30.09.2009. godine i Izvještaj o trasološkom vještačenju broj 21500-1758-4/09 od 01.12.2009. godine; izvršio uvid u Fotodokumentaciju Uprave policije PJ P. 17-28-244-1813/2908 od 26.09.2009. godine; izvršio uvid u listing poziva za telefonske brojeve 069-556-187,  064-540-3998,  068-744-361 i 068-704-912; izvršio uvid u dopis MUP-a R.S. od 08.10.2013. godine koji se odnosi na adresu prebivališta svjedoka R. Ž.; saslušao svjedoka Č.R..;pročitao dopis Forenzičkog centra Danilovgrad broj 244/15-2-1960/09 i broj 1758/09 od 06.04.2015. godine; pročitao dopis preduzeća …J. AD P. broj 758 od 09.03.2016. godine sa spiskom radnika objekta D., kojima je zarada isplaćena za septembar i oktobar 2009 god i analitičke kartice; dopis .. J. AD P., broj 887 od 17.03.2016. godine sa blagajničkim spiskom za mjesec avgust 2009.god; pročitao dopis ZIKS-a IZ-N/8621/2 od 03.11.2015. godine sa obavještenjem Ministarstva pravde broj 04/2-13436-K/15 od 19.02.2016. godine i kopiju dopisa MUP-a Uprava policije broj 47-263/16 -9463/1 od 16.02.2016. godine; saslušao svjedoke R. B., V.G.B.B. i A.S.;izvršio pregled dva videozapisa sa autobuske stanice u P. na dan 25.09.2009. godine u periodu od 18:01:00 sati do 18:50 sati i od 18:22 sati do 18:25 sati;  izvršio uvid u dva fragmenta – fotografije sa video zapisa od 25.09.2009. godine u vremenu 18:24:16 i 18:24:19 sati; pročitao dopis preduzeća …. .. P. AD broj 1888 od 30.05.2016. godine sa spiskovima o isplaćenim zaradama i akontacijama za avgust i septembar 2009. Godine; saslušao svjedoka I.R. i pročitao izvode iz kaznene evidencije na ime optuženih S.M. i R.S. MUP-a R.S. – Uprava za analitiku Beograd broj 235-729/16 od 29.01.2016. godine.</span>
</li>
<p>&nbsp;</p>
<li>
<span class="span1">Sud je u toku postupka odlučio da se ne saslušavaju: svjedoci K.G. koji je putem pošte uredno primio poziv na koji se nije odazvao, a od strane Ministarstva pravde CG u dva navrata dostavljen odgovor nadležnih organa za pružanje medjunarodne pravne pomoći R.S., da ovom svjedoku poziv nisu mogli uručiti,  svjedoka Ć.B.za kojeg je u fazi istrage od strane Uprave policije CB P. dostavljena informacija da je ovo lice preminulo, kao i svjedoka R. Ž. koji je shodno brojnim odgovorima nadležnih organa za pružanje medjunarodne pravne pomoći R.S. sudu dostavljena informacija da se ovaj svjedok odselio sa adrese prebivališta, a da drugu nije prijavio.</span>
</li>
<p>&nbsp;</p>
<li>
<span class="span1">Iz ZAPISNIKA O UVIDJAJU istražnog sudije Višeg suda u P. Kri.br.995/09 od 26.09.2009. godine se utvrdjuje da je dana 26.09.2009. godine u 10,20 časova, na plantažama A. „….“ u P., pronadjeno beživotno tijelo radnika M.M. iz T., da se mjesto dogadjaja nalazi na dijelu plantaža A. „….“ na kojima se nalaze zasadi vinove loze, a koji dio je označen kao D., kompleks 1-6, da se na pomenuti kompleks ulazi sa magistralnog puta P. – T. i isti se nalazi po lijevoj strani gledano od pravca P., a od ulazne kapije do mjesta gdje je zatečeno tijelo vodi zemljani put dužine oko 2 km. Tijelo pokojnog M.M. je zatečeno na zemljanoj površini desno od parcela 5 i 6, na prostoru koji je otvoren i namijenjen za kretanje vozila. Tijelo je zatečeno na stomaku, </span><span class="span1">nogama okrenuto prema magistralnom putu, sa rukama savijenim u laktu, desnom rukom ispod grudi, a lijevom iznad glave, dok se preko desne ruke nalazila ručna torbica crne boje sa otkinutim kaišem u jednom dijelu, a kaiš se nalazio provučen ispod tijela. Iznad glave zatečena je jedna muška papuča, a desno od tijela druga muška papuča, dok je po desnoj strani, na oko 2 metra, zatečen tranzistor, naočare za vid, dva češlja za kosu i jedna futrola za naočare. Po desnoj strani donjeg dijela tijela pokojnog M. zatečena je jedna plastična kesa, prazna pivska plastična flaša ....., a do iste kliješta (motorcange bez oboda na ručkama). Na tijelu se nalazila majica kratkih rukava plavo-sive boje koja je bila zavrnuta do polovine gornjeg dijela tijela i pantalone braon boje, a na lijevoj ruci ručni sat koji je radio, dok je u zadnjem džepu pantalona pronadjen mobilni telefon marke „N.“ plave boje, a u torbici nekoliko kutija cigareta i novinski listovi savijeni u veličini torbice. Konstatovani su vidni tragovi krvi po lijevoj strani lica, u predjelu nosa i lijevog uha, a lice i vrat su modre – plave boje, vidno naduveno. Naloženo je da se tijelo pokojnog M.M. prebaci na odjeljenje sudske medicine KC-a P. radi obdukcije, da se svi tragovi i predmeti fotografišu i izumu radi daljeg vještačenja, te da se sačini skica lica mjesta i fotoelaborat. </span>
</li>
<p>&nbsp;</p>
<li>
<span class="span1">U SLUŽBENOJ ZABILJEŠCI Uprave policije PJ P. Ku.br.1324/09 od 26.09.2009. godine konstatovano je da je ista sačinjena povodom pronalaska beživotnog tijela M.M. iz T. na Ć. P., u krugu vinograda AD P. „…..“ - parcela D., koja se nalazi sa lijeve strane magistralnog puta P. – T., gledajući od pravca stočne pijace, a radi se o parceli vinograda D. kompleks IV. Sa istočne strane vinograd je ogradjen bodljikavom žičanom ogradom a izmedju žičane ograde i početka zasada vinograda, na travnatom dijelu, na nekih 6-7 metara od ograde, zatečeno je beživotno tijelo M.M. koje je bilo u ispruženom položaju, okrenuto potrbuške, obije noge su bile sastavljene, lijeva ruka je bila savijena u laktu ispod grudi, dok se desna nalazila iznad glave savijena u laktu. Lice pokojnog M. bilo je okrenuto prema zemlji – travi, a preko desne ruke je zatečena jedna ručna torbica crne boje, čiji je jedan kraj kaiša bio otkinut i nalazio se provučen ispod tijela, dok je u neposrednoj blizini glave zatečena jedna sandala crne boje, manji trazistor sa oznakom „K.“,naočare za vid, crna futrola za naočare i dva manja češlja za kosu, da je sa desne strane tijela, prema ogradi, pronadjena jedna zamotana prazna plastična kesa plave boje, prazna plastična flaša „.....“ i druga sandala crne boje, kao i jedne motorcange – kliješta. Od garderobe pokojni M. je imao na sebi majicu kratkih rukava plavo-sive boje na štrafte, koja je bila zavrnuta do polovine stomaka i ledja, kao i pantalone braon boje i bio je bez obuće. Na lijevoj ruci mu se nalazio ručni sat, a u zadnjem džepu pantalona mobilni telefon marke „N.“ plave boje, dok se u unutrašnjosti torbice nalazilo nekoliko kutija cigareta. Spoljašnjim pregledom tijela bili su vidljivi tragovi krvi po lijevoj strani lica, a prilikomuvidjaja su izuzeti svi pronadjeni predmeti koji su proslijedjeni na vještačenje Forenzičkom centru Danilovgrad, dok je po nalogu istražnog sudije tijelo pokojnog M. prebačeno na Odjeljenje patologije KC-a CG radi obdukcije, kada je sa pokojnika izuzeta garderoba i ručni sat radi vještačenja, te da je lice mjesta fotografisano kako bi se sačinio fotoelborat, skica lica mjesta i izvještaj o kriminalističko-tehničkom pregledu.</span>
</li>
<p>&nbsp;</p>
<li>
<span class="span1">U IZVJEŠTAJU O KRIMINALISTIČKO-TEHNIČKOM PREGLEDU lica mjesta i uzorkovanju tragova Uprave policije PJ P. broj 2894/09 od 28.09.2009. godine konstatovano jeda su ovlašćeni službenici policije, dolaskom na mjesto uvidjaja, izuzeli predmete koji su tom prilikom konstatovani, a radi daljeg vještačenja.</span>
</li>
<p>&nbsp;</p>
<li>
<span class="span1">U FOTODOKUMENTACIJI 17-28-244-1805/2894 od 26.09.2009. godine Uprave policije PJ P. i SKICI LICA MJESTA prikazan je širi izgled mjesta dogadjaja, izgled i položaj beživotnog tijela pokojnog M., predmeta koji su pronadjeni u blizini tijela, bliži izgled tih predmeta, a sadržina ovih dokaza u potupnosti odgovara činjenicama konstatovanim u zapisniku o uvidjaju istražnog sudije Višeg suda u P., službenoj zabilješci i izvještaju o kriminalističko tehničničkom pregledu lica mjesta Uprave policije PJ P..</span>
</li>
<p>&nbsp;</p>
<li>
<span class="span1">PREDSTAVNIK OŠTEĆENE PORODICE pokojnog M.M., njegov brat M. N., je izjavio da pok.M. nije imao djece jer se nije ženio, da je na starevini u T. radio neku kućicu i da je imao neka primanja u vidu penzije iz Nj. u iznosu od oko 100 €, a u R.S.je primao oko 500 bosanskih maraka, što je u protivvrijednosti 250 €. Nije siguran, ali misli da njegov pokojni brat novac nije držao kod sebe, u suprotnom radilo se o sitnim iznosima i to je mogla da bude samo zarada koju je ostvarivao u A. „….“, a ostalo je bilo u banci u T. i tamo je podizao te iznose i nije ih donosio u C.G.. Poznato mu je da je njegov brat imao novčanik, ali nije mogao da ga opiše. Inače je bio zdrav čovjek, nije imao nikakvih zdravstvenih problema i nije konzumirao alkohol. Pridružio se krivičnom gonjenju protiv učinilaca ovog krivičnog djela,a imovinsko pravni zahtjev će naknadno ostvarivati.</span>
</li>
<p>&nbsp;</p>
<li>
<span class="span1">Svjedok A. S. je izjavio da je bio u jako dobro odnosima sa pokojnim M.M.om zvanim K., jer su obojica iz T., a upoznali su se u P.. U 2009.godini radio je na obezbjedjenju parcela zvanih D., gdje je kao obezbedjenje radio i pokojni M., s tim što je on bio u dnevnoj smjeni i nije bio na istoj parceli gdje i pokojni M., tako da se nisu srijetali dok su obavljali stražarsku dužnost, a spavali su u istoj baraci, krevet do kreveta. Pokojni M. mu nikada nije govorio da ima novca, niti je on sa njim pričao na tu temu a znao je da gradi kuću u T.. Nije znao da li je pokojni M. imao novčanik, nikada mu ga nije vidio, a optužene R.S. i S.M. je znao iz vidjenja, jer su jedno vrijeme radili kao stražari i znao je da se pozdravi sa njima kada bi se sreli, ali N.ta drugo. Sa optuženima se nije družio, niti ih je ikada vidio zajedno. Optuženi R. je jedno vrijeme spavao u barakama, a čini mu se da se radilo o istoj baraci gdje je spavao pokojni M., a misli da je optuženom R.u tamo bio i otac. I optuženi S. je spavao u istoj sobi gdje i pokojni M., a da li je pokojni M. imao kontakte sa njima to mu nije poznato, osim da su optuženog R.a izbacili sa posla, ali se ne sjeća kada je to bilo, osim da ga nakon toga nije vidio, dok je optuženi S. radio fizičke poslove i njega je gledao na plantažama. Negdje krajem septembra, u poslijepodnevnim časovima, vraćao sa sa parcele koja je u blizini stočne pijace, i išao prema naselju Konik, kada je kod jedne kućice, koja se nalazila u blizini istovarne rampe, vidio da u istu ulaze dva njemu nepoznata čovjeka, a kada se primakao kućici vidio je da ispred sjedi optuženi R.S., koji nije bio maskiran, dok je unutar iste sjedio momak koji je bio maskiran tako što je na glavi imao nešto pa su mu se vidjele samo oči. Pitao je optuženog R.a ko je ovo i šta rade tu, na šta mu je R. odgovorio da je to optuženi S.M. i da im je dosadno pa su htjeli da se našale sa njim. On im je tada rekao da to mjesto nije za šalu, da se udalje inače će pozvati telefonom Upravu, što su oni i uradili, s tim što je optuženi S. makao ono što je imao na glavi pa ga je tada i prepoznao, a to se dešavalo pet – šest dana prije nego što je ubijen M.. Nakon što je svjedoku pokazan fragment video zapisa iz šalterske sale autobuske stanice u P. na kome se nalazi osoba muškog pola koja stoji ispred šalterskog stakla i iz novčanika vadi novac, svjedok je  odgovorio da to lice ne može da prepozna i da to lice sigurno nije ni R.S. ni S.M.. Dodao je da je S.M. prepoznao kada je skinuo masku sa lica, ali da je to bilo davno, tako da ga sada ne </span><span class="span1">bi mogao prepoznati, pa nakon što je dobro pogledao optuženog S.M. izjavio je da ne zna je li to R. ili S.. O onome što se desilo u kritičnomperiodu kada je naišao na optužene S.a i R.a maskirane kod stražarske kućice, nikome nije pričao jer je mislio da su se njih dvojica šalili.</span>
</li>
<p>&nbsp;</p>
<li>
<span class="span1">Svjedok V.G. je u fazi istrage izjavila da je na plantažama radila od 2008.godine, da poznaje R. Ž. sa kojim radi već pet godina, da nije poznavala pokojnog M.M., da je u P. došla sa R.Ž.i da je on u jednoj kafani, u mjestu R., našao mobilni telefon, u koji je stavio svoju karticu a karticu koja se nalazila u telefonu izvadio, da se ta kartica nalazila u novčaniku ispod dušeka R.a, gdje ju je policija i našla, da je tu karticu ona stavila na pomenuto mjesto, jer je bila ispala kada je policija uzela novčanik od R. Ž.. Sina R. Ž., optuženog R.S., prvi put je vidjela kada je bio na P. a dolazio je da traži pare kako bi otišao kući, pa je Ž. pozajmila 20 € koje je on predao svom sinu S.u. Poznaje optuženog S.M., a radi se o jednom momku plave kose koju tjera „nagore“. Vidjela je optuženog R.S.  i S.M. u dvorištu kako razgovaraju i čula je da su zajedno pošli na autobusku stanicu, i poznato joj je da je optuženi R.S. poslao ocu poruku u kojoj mu je kazao da nema mjesta u autobusu, da je potrošio pare, da nije pošao kući i da je ostao na autobuskoj stanici, a to je bilo 23.septembra. Ona više nije gledala optuženog R.S. poslije ovoga, a optuženi S.M. je bio tu. Dana 28. septembra je bila isplata, kada je platu dobila njena grupa, a kada je isplaćen optuženi M.S. to ne zna jer sa njim nikada u životu nije razgovarala, o njemu ne zna N.ta, gdje živi i odakle je, a da je njoj poznato ovaj S. nije imao nikakvo vozilo. </span>
</li>
<p>&nbsp;</p>
<li>
<span class="span1">Na glavnom pretresu je ponovila iskaz dat u prethodnom postupku dodajući da je sa R.Ž.živjela zajedno u jednoj baraci u kojoj se nalazillo 38 ljudi. Te godine, kada se desio kritični dogadjaj, došla je kada je počela sezona groždja i ostala je dva mjeseca avgust i septembar. Optuženog R.S. nikada ranije nije vidjela u K., a prvi put ga je vidjela na plantaži u P. kada je došao da od oca traži pare. Ranije ga na plantaži, tokom te sezone, nije gledala i to je bio trenutak kada ga je po prvi put vidjela. Poznato joj je da R. Ž. ima samo jednog sina i ne zna da li mu je ranije pozajmljivao novac. R. Ž. joj je rekao da mu je S. poslao poruku da nema mjesta u autobusu, da je potrošio pare, da nije otišao kući i da je ostao na autobuskoj stanici, a misli da joj je to rekao poslije radnog vremena, što bi značilo negdje poslije 17 časova. Poznavala je optuženog S.M., ali sa njim nikada lično nije razgovarala. Kada je rekla da je vidjela R.S. i S.M. u dvorištu kako razgovaraju, to je bilo onog istog dana kada je S. došao da pozajmi novac od oca i to je bio prvi i poslednji put da ih je vidjela i nikada više poslije toga. Sjeća se da su 26.i 27.09. službenici policije sakupili sve radnike u baraci i tada je saznala da se dogodilo ubistvo na plantaži i da je ubijen čovjek kojeg nije poznavala. Nakon saslušanja u policijskoj stanici Ž. više nije gledala, a 28.09. je primila platu nakon čega je sa sinom napustila P.. Nakon odlaska iz P. za K., više nije vidjala, niti ostvarivala bilo kakav kontakt sa Ž.om.  Nije vidjela i pročitala poruku  koju je Ž. dobio od svog sina optuženog R.S., već joj je njen sadržaj prenio Ž.. Kada je saslušavana kod istražnog sudije, u njegovoj kancelariji na kompjuteru  joj je prikazan jedan CD  i ona je na tom video zapisu vidjela S.a kako sam šeta po autobuskoj stanici a i sama je ranije bila na ovoj autobuskoj stanici i prepoznaje taj prostor i zato je i rekla da je S.a vidjela na tom snimku kako šeta. Pregledom tog snimka pitali su je da li je to S., misleći na optuženog R.S., i ona je odgovorila da jeste jer ga je prepoznala, a tu su bili i neki drugi ljudi koji su se nalazili na stanici ali ih ti ljudi nisu interesovali samo da li je prepoznala optuženog R.S. ili ne. Dodala je da se radilo o snimku sa autobuske stanice i da je nakon pregleda tog snimka trebala da prepozna </span><span class="span1">R.S.. Kako je od predmetnog dogadjaja prošlo više godina, sada ne bi mogla da prepozna ni S.M. ni R.S., a nakon što je dobro pogledala optuženog S.M. izjavila je da istog ne poznaje i da se ne sjeća da li je to S.M. kojeg je ona pominjala u svom svjedočkom iskazu.</span>
</li>
<p>&nbsp;</p>
<li>
<span class="span1">Nakon pregleda dva video zapisa sa autobuske stanice na dan 25.09.2009. godine, svjedok V. je izjavila da nikog nije prepoznala na pomenutim video zapisima,ali se sjeća da kada je ranije gledala snimak koji su joj pokazivali ili u policiji ili kod istražnog sudije, sjeća se da je tada na snimku prepoznala optuženog R.S.,koji je na sebi imao tričetvrt pantalone sa vojničkim šarama, i to je jedino čega može da se sjeti, a nakon što je pogledala i dva fragmetna –fotografije izuzete sa pomenutog video zapisa, izjavila je da ne zna da li je lice na fotografijama R.S..</span>
</li>
<p>&nbsp;</p>
<li>
<span class="span1">Svjedok R. B. je u prethodnom postupku izjavio da je bio dobar drug i prijatelj sa pokojnim M.M.om, jer su oboje bili iz T., da mu je  pokojni M. pričao da prima penziju iz Nj. i da ime penziju i u R. S., te da je najmanje 5-6 godina radio kao sezonac na plantažama. Pok. M. je radio kao stražar na sektoru D. IV, na kojem reonu je i sam radio kao stražar. Pokojni M. je bio na poslu, ali se ne sjeća datuma, i trebao je da radi u smjeni od 07 do 19 časova, a misli da je to bio petak. Pokojnog M. su zvali K. i isti je imao mobilni telefon sa karticom 067.U petak je počeo sa smjenom u 07 časova, s tim što je pokojni M. došao malo prije njega, a negdje oko 03 časa došao je kod njega na kapiju da bi ručali i tada su pričali o poslu, plati, nakon čega je pokojni M. otišao na svoj reon. Dobro se sjeća da ga je pokojni M. zvao putem telefona u 17,35 časova  i da ga je pitao je li bila plata, obzirom da su trabali da ostanu i da dalje rade. Tada mu je rekao da treba da ide za neko odijelo koje je ponio na čišćenje u grad i doslovice mu saopštio „još malo pa ću ja krenuti prema tebi B.“. Dok je bio u smjeni pokojni M. nije dolazio, mada je znao da ode a da se ne javi, nije bio pijanica, ali je znao da popije po malo. Spavali su u istoj baraci i zna ko su R. Ž. i V.G., koja je bila ljubavnica ovom R.u. Nije mu bilo čudno što pokojnog M. nema, a spavali su krevet do kreveta, jer je znao da ode u grad i da ostane do 23 časova,a sam je kritične  večeri otišao da spava oko 23 časa. Zna ko je M.S., jer je radio sa njima kao berač groždja na istom reonu, i S. je poznavao i njega i pokojnog M.a, ali nije primijetio da je izmedju S.a i pok. M.a bilo svadje ili bilo kakvih posebnih kontakata. Znao je i S.a R.a, koji je sin R. Ž., i S. je jedno vrijeme radio na istoj kapiji, ali je izgubio posao, mada ne zna zbog čega i ovaj je dobo znao pokojnog M.a, ali mu nije poznato da li je sa pokojnim M.om bio u svadji, niti su mi bili poznati njihovi odnosi, a dok je R.S. radio spavao je u istoj sobi gdje i pok.M. i M.S.. Poznato mu je da je pok. M. imao crni novčanik, koji je možda bio i tamno braon boje, koji je vidio dva puta i iz kojeg je pred njim vadio ličnu kartu, tako da je u novčaniku sigurno morao imati ličnu kartu kada bi išao za T., ali ne zna šta je drugo mogao imati u tom novčaniku. Dana 18.09.su primili platu a pokojni M. je primio oko 360 €, a i prije toga je primio platu u istom iznosu, ali nakon primanja plate, koja je uslijedila 18.septembra, pokojni M. sigurno nije išao za T. jer je trebao da ide oko prvog, a da li je uT. išao nakon što je primio prvu platu, ne sjeća se. Nije mu poznato gdje je primao penzije iz Nj. i R. S., a i drugi su mogli da znaju ove činjenice vezane za novac jer je M. to pričao. Dobro se sjeća kada je oko 18,15  ili 18,20 časova, primijetio da iz pravca baraka, žureći, nailazi M.S., starosti dvadeset i nešto godina, kratko podšišan, smedje kose i pitao ga da mu nazove taksi, ali kako je naišao autobus iz T., S. je ušao u autobus i otišao za grad. Kada je krenuo da spava vidio je da je M.S. došao, a sa S.em  u ovoj istoj baraci bio je i K.G., pa kako je G. bio malo </span><span class="span1">popio, mada nisu zajedno išli u grad, njih dvojica su nešto galamili, pa im je rekao da nema potrebe da galame jer se sjutra radi, da bi se oko 22 sata u barakama ugasilo svijetlo. U subotu 26.septembra ustao je oko 06 časova  i vidio da pokojnog M.a nema u krevetu i da na njemu nije spavao, pa je T. J. pitao zašto nema M.a, a ovaj mu je odgovorio da ga zove od 6 sati i da mu se ovaj ne javlja. Krenuli su da traže pok. M.a zvanog K. i kada je pošao na kapiju, već je bilo prošlo 7 sati, kada je vidio da iz pravca baraka dolazi M.S. i njegov ujak G.K.i nose stvari i tada nailazi jedan divlji taksista sa „G.“, u koji su njih dvojica ušli i otišli u pravcu grada. Poslije toga ih više nije vidio, a to je bilo negdje oko 7,15 do 7,30 časova. On i T. su otišli da traže pok. M.a koga su pronašli pored vinograda, na stomaku, a kada su mu prišli vidjeli su da je mrtav i nijesu N.ta dirali dok nije došla policija. Dobro se sjeća da je 23.septembra promijenio smjenu iz noćne u dnevnu a kada je bio u noćnoj smjeni to je moglo biti 20,21 i 22.09., kada su kod njega na kapiju došli M.S. i S. R., a M. ga je pitao da li ima da mu da 10 € jer S.u hvali za kartu da ode kući. Čini mu se da su mu rekli da su pare tražili i u baraci ali da niko nije htio da im da novac, a S. mu je rekao i da je novac tražio i od K.a pa ni ovaj nije htio da mu ga. Kako im nije pozmio novac, S. i R. su prešli preko ulice i krenuli put grada pješice. Koliko mu je poznato K. je stalno nosio novčanik u džepu, kasnije je vidio, kada je radjen uvidjaj i kada je pretresana garderoba pokojnog M., da tog novčanika kod njega nije bilo. Nije siguran da bi mogao da prepozna ovaj novčanik, jer ga je samo dva puta na kratko vidio. Poznavao je optuženog R.S. kojeg je opisao kao tipičnog Beogradskog mangupa, dok je optuženi S. bio drugačiji tip i volio je da trči po naselju, a i jedan i drugi su bili u kondiciji i atletski gradjeni i družili su se. Objasnio je tačno u minut gdje se kretao, a garantuje da u 19 časova B. nije došao na posao, ali pošto se on vratio u barake, moguće je da je tada došao. P.D.i pok. M. su bili dobri drugovi, a pok. M. je imao tranzistor i nosio je naočare za vid. Zna koji je broj telefona koristio S.M. i zadnji put je s njim razgovarao u subotu, a broj S.M. je bio 068-704-912 i to je telefon koji je S. koristio u C.G., a u svom telefonu je imao i poruku koju mu je S. poslao sa broja 069-557-211 i to 26.09.2009.godine u 13,43 koja je glasila „B. pošalji mi M. broj ako imaš“, a M. je bio grupovodja. Optuženi S. ga je zvao i prije toga dok su tražili K.a i radilo se o propuštenom pozivu od 26.09.2009.godine u 07,49 časova, i to je bilo nakon što je optuženog S.a i njegovog ujaka K. vidio kada su ušli u divlji taksi sa stvarima i otišli. </span>
</li>
<p>&nbsp;</p>
<li>
<span class="span1">Na glavnom pretresu je ponovio izjavu koju je dao u prethodnom postupku s tim što je dodao da nakon dogadjaja kada mu je M.S. tražio 10 € i kada se sa njim u društvu nalazio R.S., ovog drugog više nije gledao, dok je S. bio tu stalno, spavao je u baraci. Kada je rekao da je pokojni M. kod sebe imao novca u visini zadnje primljene plate, to je iznio kao pretpostavku, a ne zna da li je novac slao kući ili ga je zadržavao i čuvao kod sebe, ali koliko se sjeća, prije kritičnog dogadjaja, nije išao u T. dva – tri mjeseca. Ne sjeća se koje torbe su kod sebe imali S.M. i njegov ujak K.G. kada su u jutarnjim časovima napustili barake. Optuženi M.S. i pokojni M. spavali su u istoj spavaoni i S. je spavao naspram pokojnog M.. Dodao je da su optuženi R. i S. bili u kondiciji i atletski gradjeni, radilo se o sportskim tipovima. Prilikom saslušanja kod istražnog sudije ili u policiji, njemu je prikazan video snimak sa autobuske stanice i on je na tom snimku prepoznao R.S., koji je bio samo malo promijenio frizuru, nije siguran da li mu je taj snimak pokazivao istražni sudija ili inspektor, ali zna  da je taj snimak prikazan i da je na tom snimku prepoznao R.S.. Ne sjeća se da li je optuženom S.u nakon njegove poruke da mu pošalje M. broj, rekao da je M. mrtav i da je to bio infarkt ili izliv krvi na mozak. Nakon što je izvršen pregled dvavideo </span><span class="span1">zapisa izuzetih sa autobuske stanice na dan 25.09.2009.god, svjedok R. je izjavio da se na prvom snimku u 18:24:16 sati pojavljuje lice koje ima neku šarenu majicu pretežno bijele boje, dok su rukavi crne boje, a u donjem dijelu se vidi neka teksas garderoba, te da je on to lice prepoznao i da je to R.S., da bi nakon što su mu pokazana dva fragmetna-fatografije, koje su izuzete izi pomenutih video zapisa, izjavio da mladji momak sa tih fotografija liči na R.S., ali ne može stoposto da tvrdi.</span>
</li>
<p>&nbsp;</p>
<li>
<span class="span1">Svjedok S. R. je izjavio da je dobro poznavao pok. M.M., kojeg su  zvali K.. Sjeća se da je bio kraj septembra, da je groždje bilo obrano i da su radnici primili plate, ali on, pokojni M., T.S., jedan B. i jedan S. nijesu bili primili plate, jer su trebali da ostanu da rade i dalje kao poljari – čuvari parcela zvane D. parcele. Pokojni M. je spavao u istoj spavaoni gdje i on i dobro se sjeća da ga je 24.septembra, u jutarnjim časovima, vidio živog, kada su obojica pošli na posao. Pokojni M. je bio čuvar parcela, a on je bio kosač i trebao je da kosi na drugom bloku, dok je pokojni M. radio na IV bloku. Oko 15 časova pošao je u barake, kako bi ispratio suprugu koja je primila platu do autobuske stanice, a zatim se vratio nazad negdje poslije 20 časova. Pokojnog M. nije te večeri vidio u barakama i siguran je da tu noć nije spavao u baraci. Ujutro je sa T.S.om i B. razgovarao o tome gdje je M. i tada je čuo da su ga ova dvojica zvala više puta putem telefona, da je telefon pokojnog M. je zvonio ali da se ovaj nije javljao. B. mu je tada rekao da ga je pokojni M. zvao prethodni dan, a to je bilo onog dana kada je ispratio ženu na autobus, kako bi ga upitao je li bila plata, te da mu je B. rekao da za neke od njih nije bila plata, a da mu je pokojni M. saopštio da će da ide u grad da uzme neki sako, te da je B. ovaj razgovor sa M. obavio oko 17,40 časova.  Pokušavali su putem telefona da dobiju pokojnog M., ali se isti nije javljao i ako je telefon zvonio, pa su pošli da ga potraže i pronašli ga na mjestu gdje je to kasnije konstatovano od strane policije, te da misli da do dolaska policije niko od njih N.ta nije dirao. Najvjerovatnije to bilo 25.septembra jer je to rekao povezujući svoj odlazak na posao, povratak sa posla, ispraćaj supruge na autobusku stanicu, te jutarnji razgovor sa T. i B., kada su pošli da traže pokojnog M. i kada su ga našli mrtvoga, pa ako je pogriješio u jednom danu, to je bilo vjerovatno zbog toga što je prošlo više vremena. Nakon što je ispratio ženu na autobusku stanicu, došao je u baraku i otišao na spavanje oko 21 sat i tada u spavaoni nije bilo optuženog S.M. i njegovog ujaka. Ne zna da li je pok. M. imao para u novčaniku, ali je pričao kako nije čovjek onaj koji nema 50 € u džepu, a bilo je i priče po baraci kako pokojni M. ima 360 € kod sebe. Kasnije je čuo priču da je bratanić pok. M., kada je došao iz T. po K.ove stvari, pričao da je K. kod sebe imao 1600 €. Moguće je da je M. primio platu 18.septembra, ali je on tog datuma primio platu i trebali su da mu isplate još jednu za septembar mjesec. Poznavao je R. Ž. koji je spavao u baraci zvanoj „dvojka“ gdje je spavala i V.G., a poznavao je i njegovog sina R.S. koji je bio radnik na plantažama i optuženi R. bi ga mijenjao kada bi on išao da večera, tako da je optuženog R.a dobro znao i mogao bi da ga pozna gdje god da ga vidi i pod bilo kakvim uslovima, jer je tri mjeseca radio sa njim. Poznavao je dobro i S.M. jer je i on radio na plantažama i bio je u grupi M.M., a spavao je u spavaoni br.5, tako da su obojica spavali u njegovoj spavaoni. Sa njima se nije družio, ali zna da je S. istjeran sa posla dva mjeseca prije ovog dogadjaja. Dobro se sjeća da je M.S. skupa sa svojim ujakom, kome se ne može sjetiti imena, tog jutra otišao kući, jer se pozdravio sa njima, bio je kupio neki televizor i njih dvojica su pošli kući, barem su im tako rekli, a on ih je vidio kada su se spakovali i izašli van kruga. S.a nije gledao nakon što je istjeran sa plantaža. T. mu je pričao za K.a da je ovaj imao neki konobarski novčanik, čini mu se da je pomenuo da je taj novčanik bio crne boje i da mu je K. govorio da mu svi traže pare, ali da on pare </span><span class="span1">nikome nije davao i da je govorio da nije čovjek koji nema 50 € kod sebe. Nakon što je svjedoku prezentiran video zapis sa nadzornih kamera autobuske stanice u P., ispred prostora šalterske službe, svjedok je izjavio da je dobro odgledao ono što je prikazano na video snimku i da ne može sa sigurnošću da prepozna ni R.S. ni S.M., ali da je na snimku poznao L.N., zvanog N., koji je radio na plantažama u isto vrijeme i koji je nakon što je primio platu otišao kući, tako da je to vjerovatno onog dana kada se i vidi na onom snimku, te da je lice koje se vidi na snimku u 18,47 časova L.N.koji kupuje kartu.  </span>
</li>
<p>&nbsp;</p>
<li>
<span class="span1">Svjedok Č.R. je izjavio da je u vrijeme kritičnog dogadjaja radio u službi obezbjedjenja plantaža, te da mu je jedan od stražara na kapiji, ali se ne sjeća ko, rekao kako M.M. nije izašao sa parcele koju je čuvao, a koju parcelu su zvali D.. Sve se to dešavalo u jutarnjim satima, a neposredno nakon ovog saopštenja zvao ga je T. B. i rekao mu da je M. mrtav, pa je pošao na mjesto gdje je M. nadjen i bio prisutan kada je došla policija i kada je radjen uvidjaj. U plantažama je radio veliki broj radnika, tako da mu ime S.M. ne znači N.ta, ali bi ga možda prepznao kada bi mu neko pokazao fotografiju. R.S. iz K. zna jer je radio jedno vrijeme kao noćni stražar na objektu D. i vrlo kratko ga je gledao, a R. je istjeran sa posla, ali se ne može sjetiti koliko prije kritičnog dogadjaja. U to vrijeme R. je imao kratko potšišanu kosu na nekih dva milimetra, a S.a nije poznavao. Nakon što je svjedoku pokazan fragmenat sa video zapisa sa autobuske stanice u P., dvije fotografije, svjedok je izjavio da na prvoj fotografiji, mladji momak liči na R.a, ali da nije baš 100 % siguran da je to R.. Dodao je da pok. M. kritičnog dana nije radio u sV.j smjeni, već je to bila smjena B.D., a B.B.kao šef objekta je odredjivao ko će biti u smjeni. Nakon što je dobro pogledao optuženog S. M. nije mogao da se izjasni da li ga poznaje i da li ga je ikada sreo, a sa optuženim R.S.om nije imao nikakav kontakt u smislu da bi mogao da opiše njegovo tadašnje ponašanje.</span>
</li>
<p>&nbsp;</p>
<li>
<span class="span1">Svjedok L.N.je izjavio da se u periodu od 23-25.09.2009. godine nije nalazio u P., već u P. tako da mu nije poznato kako je i pod kojim okolnostima lišen života M.M., kojeg je poznavao, obzirom da je radio na plantažama AD „….“ u P.. Tako je upoznao i R.S., koji je takodje obavljao poslove stražara, ali ne zna ko je S.M.. Dana 23.09.2009.godine upravnik mu je rekao da više nema posla za njega kao stražara, jer je sezona berbe bila pri kraju, pa je toga dana i otputovao za P.. Pokojnog M. je vidio poslednji put 10-15 dana prije odlaska za P., a optuženog R.S. je vidio oko petnaestak dana prije odlaska u P. poslednji put i on je tada napustio P.. Nije mu poznato i nije vidio da su se R.S. i M. družili, i ako su spavali u istoj spavaoni, gdje je i sam bio smješten. Dana 23.09.2009.godine, za P. je otišao sa autobuske stanice u 20 časova, a istog dana je bio isplaćen za prethodni rad. Koliko se sjeća R.S. je na platnaže došao karajem avgusta ili početkom septembra 2009.godine i poslednji put ga je vidio petnaestak dana prije odlaska u P., anakon tog perioda ga više nije vidjao.</span>
</li>
<p>&nbsp;</p>
<li>
<span class="span1">Svjedok Z.N.je u prethodnom postupku izjavio da je poznavao pokojnog M., koga su zvali K., ali se sa istim nije družio i o njemu N.ta drugo nije znao. Optužene R.S. i S.M. je poznavao, a R.a je upoznao u aprilu. Optuženi R. i S. su spavali u drugim barakama, tako da sa njima nije imao kontakta, a poznato mu je da je optuženi R. bio istjeran s posla u junu mjesecu, da je u grupi u kojoj je on radio bio i otac optuženog R.S., R. Ž. koji mu je rekao da su S.a istjerali s posla, pa mu je on tražio S.ov broj telefona, a Ž. mu je odgovorio da nije u kontaktu sa njim. U septembru mjesecu je čuo da optuženi R.S. dolazio u barake koje su se nalazile na K.R., ali da ne zna </span><span class="span1">tačno koji su to datumi bili, da je rekao S.ovom ocu kako to da mu se nije javio, a dolazio je i morao je proći pored kapije gdje je stražario, da bi poslije par dana S. došao kod njega i javio mu se i u razgovorumu rekao da radi u B. na J., da je došao da vidi oca, da žuri i da će da ide. Njihov razgovor je trajao možda par minuta, da bi 20 ili 21.09.2009. godine, dok je bio na kapiji, u poslijepodnevnim časovima, vidio optuženog R.S. kako pješice dolazi od pravca „D.“ pumpe sa  jednom kesom u ruci, da su se pozdravili i da mu je tada optuženi R. rekao da su mu na J. u B., gdje je radio, pokrali garderobu i mobilni telefon i da mu je ostalo samo ono što je imao u toj najlonskoj kesi, te da nema para da se vrati za K.. Pitao ga je da li mu je otac tu, da li je bila plata i ima li otac da mu da para, a on je S.u odgovorio da ne zna i da on sam nema da mu posudi novac jer ga je poslao kući. Optuženi R. je bio tu nekoliko dana i dolazio je kod njega, a jedanput je došao i sa optuženim S.em. Zna sa sigurnošću da je 23.septembra u poslijepodnevnim časovima, naspram kapije gdje je radio, stalo vozilo koje nije imao taxi oznake, ali se ne sjeća marke i broja tog vozila, da je iz tog vozila izašao R.S. i na brzinu došao kod njega da se pozdravi rekavši mu da je nabavio pare i da ide za K., da ga je taxi čekao na cesti, a da je optuženi R. imao bijelu platnenu košulju i bijele bermude, ali se ne sjeća šta je imao na nogama. Nakon što su se pozdravili više ga nije gledao, da bi ga nakon sat vremena, putem telefona, pozvao optuženi R. i zamolio ga da ode do baraka i kaže optuženom S.M. da nazove optuženog R.a, da je do baraka pošao nakon pola sata,gdje je pronašao optuženog S.a i prenio mu poruku R.a i dao mu svoj telefon, jer S. nije imao sredstava na računu.Optuženi S. je tada pričao sa optuženim R.em i pominjao da je optuženi S., optuženom R.u dao neki stari telefon da proda da bi kupio autobusku kartu za S., a da mu je R. odgovorio da ga nije uspio prodati i da nema para. Optuženi S. mu je tada rekao kako mu je optuženi R. preko telefona poručio da vidi da li kod nekoga može da mu nadje pare, a to mu je ispričao optuženi S., jer on nije čuo njihov razgovor već mu je optuženi S. prenosio šta je razgovarao sa R.em, da je optuženi S. išao u barake da traži pare, ali da ih valjda nije našao, a kada se vratio zamolio ga je da mu posudi telefon da R.u pošalje poruku da nije našao novac, a sve to se dešavalo 23.septembra naveče. Poslije toga optužene R.a i S.a više nije gledao, ali zna da je 24.09. bila isplata i da li je on tada pošao za S. njemu nije poznato. Saznao je da je M. ubijen 26 ili 27 septembra, jer se o tome već pričalo. Nakon što je svjedoku pokazan fragment sa video nadzora šalterske sale sa autobuske stanice, isti je izjavio da ne može da prepozna na toj slici ni optuženog R.a ni optuženog S.a. Na glavnom pretresu je ponovio izjavu koju je dao u prethodnom postupku i rekao je da ne može da se sjeti koje je boje bilo ono taxi vozilo iz kojeg je izašao optuženi R.S., onog dana kada ga je vidio. </span>
</li>
<p>&nbsp;</p>
<li>
<span class="span1">Svjedok T.S. je izjavio da je u kritičnom periodu radio na plantažama AD kombinata „…..“ na poslovima košenja trave i to na parceli gdje je pronadjen pok. M.M., zvani K., koga je dobro poznavao jer je pokojni M. godinama radio na plantažama, ali se nisu nešto posebno družili. Po njegovom mišljenju K. je o dosta stvari maštao i pričao o nekim planovima kako je želio da stvori nešto, ali da N.ta nije uspio. Imao je raznih novčanika i pokazivao ih je, a imao je i neku torbicu, ali nije mogao da se sjeti kako su ti novčanici izgledali. Po njegovoj procjeni, K. je u vrijeme kada je ubijen možda mogao da ima 300 – 350 €, jer je u to vrijeme bila plata i on je bio primio platu. Kada je pošao da kosi on je pronašao mrtvog M.M., i dobro se sjeća da je to bilo u subotu 26.09.2009.godine, oko 08,30 časova. Nije mu se primicao i nije dirao N.ta, već je odmah zvao šefa objekta B.B., a K. je ležao na ledjima, da bi ga službenici policije, nakon što su došli, okrenuli na stomak, i tada je počela priča da je navodno imao </span><span class="span1">infarkt. Optuženog R.S. je poznavao malo i radio je svega tri mjeseca na obezbjedjenju, dok optuženog S.M. nije znao, ali je čuo da se radi o mladom momku, mada ga nije zapazio. Nakon što je svjedoku pokazan fragment sa video nadzora autobuske stanice od 25.09.2009.godine isti je izjavio da ne može da prepozna lice koje se nalazi ispred šaltera i kupuje kartu. </span>
</li>
<p>&nbsp;</p>
<li>
<span class="span1">Svjedok B. M. je u prethodnom postupku izjavio da je u kritičnom periodu radio kao stražar na plantažama A. „……“ sektor D., da je poznavao pokojnog M.M. zvanog K., koji je obavljao poslove čuvara a posao mu je bio da šeta uz žicu i na taj način čuva lozu. Lično ga nije poznavao samo „zdravo za zdravo“. Znao je optužene R.S. i S.M. koji su bili fizički radnici, ali ih nije poznavao dobro. Radnici obezbedjenja sa kerovima spavaju u drugim barakama, tako da mu nije poznato gdje su spavali K. i optuženi i sa kim su dijelili spavaone. Nakon svega on je čuo priču da je optuženi R.S. radio kao poljar na dijelu plantaža D., ali prije nego što je on došao, tako da se sa njim nije srijetao. Nakon što je svjedoku pokazan fragment video zapisa sa šalterske sale autobuske stanice, svjedok je izjavio da lice sa tog fragmenta ne prepoznaje.</span>
</li>
<li>
<span class="span1">Na glavnom pretresu ponovio je izjavu koju je dao u prethodnom postupku i dodao da kritične večeri nije obilazio reon koji je pokrivao pok.M., jer se prije toga čuo sa njegovim kolegom, ali ne zna kako se zove, i taj mu je rekao da je berba završena i da više nema potrebe da obilaze taj reon 7-8 tabla.</span>
</li>
<p>&nbsp;</p>
<li>
<span class="span1">Svjedok O.S. je izjavila da je u kritičnom periodu radilana plantažama AD „….“ kao sezonski radnik. Optuženog R.S. je znala iz vidjenja, dok optuženog S.M. uopšte nije poznavala, a iz vidjenja je poznavala i pokojnog M., te da nije znala koje poslove je M. obavljao, osim da je radio kao sezonski radnik. Kada je policija došla po R. Ž., koji je otac optuženog R.S. i privela ga, tada je izvjesna G. V., koja je spavala u spavaoni gdje i ona, počela da se sprema da negdje ide, a sve je to gledao i radnik M. M., koji je tada probudio i rekao joj da je G. nešto stavila na jednom ležaju na kojem niko nije spavao i to u odlasku pošto je bilo ugašeno svijetlo, kada je policija došla po nju. Ovaj M. je maltene natjerao da to isto veče pogleda taj ležaj i ona ga je preturila i našla je jednu telefonsku karticu koju je narednog dana dala Č.R.oju, a ovaj policiji. Nakon što je svjedoku pokazan fragment sa video nadzora kamere šalterske sale autobuske stanice ista je izjavila da ne može sa sigurnošću da prepozna tu osobu, da ta osoba liči na optuženog R.a, ali da nije sigurna da je to on. </span>
</li>
<p>&nbsp;</p>
<li>
<span class="span1">Svjedok B.B.je izjavio da je u vrijeme predmetnog dogadjaja obavljao poslove rukovodioca objekta radna jedinica u D.. Dobro se sjeća da je bila subota, kada su ga putem telefona obavijestili da se pok. M. nije pojavio nakon završetka svoje smjene, a kada ih je pitao da li su ga kontaktirali putem telefona, dobio je odgovor da su ga zvali ali da se niko ne javlja, pa im je rekao da podju na parcelu i potraže M., jer je posumnjao da mu se nešto desilo, a posle nekog vremena pozvao gaje radnik T. i obavijestio da su ga pronašli mrtvog. To mjesto gdje je pok.M. pronadjen udaljeno je oko 2km od barakagdje su bili smješteni radnici i sam pok. M..Tokom ljeta, na objektu D., radili su optuženi R.S. i S.M., kao sezonski radnici, s timšto optuženi R. oko dva mjeseca prije predmetnog dogadjaja nije bio u radnom odnosu, već je bio udaljen sa posla. Objasnio jeda bi vjerovatno prepoznao optužene S.a i R.a da ih vidi, a pok.M. je dobro poznavao, jer je tri –četiri godine radio kao sezonski stražar, i izpriče je saznao da je neoženjen, a hvalio mu se da je započeo neku kućicu u blizini T. i da je </span><span class="span1">regulisao penziju, odnosno da mu se sezonski radi nije bio jedini izvor prihoda.Pok. M. je uvijek sa sobom imao novčanik i nikad ga nije ostavljao, kao ni mob.telefon, češalj i ogledalo, jer se dešavalo da sa M. izadje i popiju piće, ali se ne sjeća kako je taj novčanih izgledao i da li mu je govorio šta je radio sa novcem koji je primao na plantažama, osim da je ostvarivao mjesečnu zaradu oko 400 eura. Optuženi R. je udaljen s posla zato što je nesavjesno vršio svoju stražarsku dužnost, a što se tiče optuženog S.a, u odnosu na njega nije bilo nikakvih primjedbi. Ne sjeća se da li mu je A. S. govorio nešto o postupcima S.M. i R.S., a misli da je dan prije nego što je obaviješten da nema pok. M., bila isplata zarada za septembar mjesec,koja se vrišila u barakama gdje su bili smješteni sezonski radnici,ali se ne sjeća u koliko je sati bila ta isplata, s timšto je bilo uobičajeno da je počinjala posle 11 časova, i trajala do kasnih popodnevnih časova, zavisno od toga koliko je bilo radnika. Ne sjeća se da li ga je u kritičnom periodu optuženi S. obavještavao da su sa parcela koje je čuvao pok. M. ljudi iznosili groždje i da li se bilo ko žalio na pok. M., ali da se to desilo, on sigurno ne bi mogao da obavlja posao stražara, a pored navedenog, bila je formirana i služba za zaštitu koja je kontrolisala objekte i stražare. Optuženog S.M. je prepoznao kao lice koje poznaje iz kritičnog perioda, i koje je tada radilo kao sezonski radnik. Nakon pregleda dva video zapisa sa autobuske stanice na dan 25.09.2009.g. i dva fragmenta –fotografije, izjavio je da ne može da se izjasni da li je lice na snimku i fotografijama optuženi R.S..</span>
</li>
<p>&nbsp;</p>
<li>
<span class="span1">Svjedok I.R.je izjavio da se sjeća da je u predkrivičnom postupku, kao hitnu istražnu radnju, prije podnošenja zahtjeva za sprovodjenje istrage, saslušao neka lica u vezi predmetnog dogadjaja, a radilo se ocu jednog od osumnjičenih, jednom licu koje je dijelilo spavaonu sa osobom po nadimku K., kao i jednu žensku osobu, ali se ne sjeća kako su se ta lica zvala. Od strane krim.tehnike mu je dostavljen video zapis sa autobuske stanice, i sa tužiocem ga je pregledao, a da li ga je nekom od pomenutih lica pokazivao, nije mogao da se sjeti, ali ukoliko jeste, pretpostavlja da bi to negdje notirao.Ne sjeća se da li je svjedocima koje je saslušavao u toku postupka, pokazivao ovaj snimak.</span>
</li>
<p>&nbsp;</p>
<li>
<span class="span1">Iz ZAPISNIKA O PRETRESANJU STANA I DRUGIH PROSTORIJA MUP-a R.S. – Policijska uprava N. OKP br. PO-766/09 od 08.10.2009.godine utvrdjeno je da su ovlašćeni policijski službenici, dana 08.10.2009. godine izvršili pretres stana vlasni</span><span class="span1">š</span><span class="span1">tvo S. Z., koji se sastojao iz dvije sobe, hodnika, špajza i pomoćne prostorije i tom prilikom oduzeli predmete koji su konstatovani u potvrdi o privremeno oduzetim predmetima. </span>
</li>
<p>&nbsp;</p>
<li>
<span class="span1">Iz ZAPISNIKA O PRETRESANJU STANA I DRUGIH PROSTORIJA MUP-a R.S. – Policijska uprava N. OKP br. PO-766/09 od 08.10.2009.godine utvrdjeno je da su ovlašćeni policijski službenici dana 08.10.2009.godine izvršili pretres stana vlasništvo K.G.a koji se sastojao od pet soba, hodnika,kuhinje i pomoćne prostorije i kojom prilikom su oduzeti predmeti konstatovani u potvrdi o privremeno oduzetim predmetima.</span>
</li>
<p>&nbsp;</p>
<li>
<span class="span1">Iz POTVRDE O PRIVREMENO ODUZETIM PREDMETIMA od K.G.a, MUP-a R.S. – Policijska uprava N. broj Po 766/09 od 08.10.2009. godine utvrdjeno je da su od K.G.a oduzeti sledeći predmeti: jedne farmerice svijetloplave boje sa natpisom „C.“, jedna majicu svijetloplave boje sa natpisom „…“, jedan jakna tamnoplave boje sa crvenim aplikacijama na rukavima marke „M…“, jedan sportska torba crvene boje </span><span class="span1">marke „A…“, jedna kartica za mobilni telefon sa brojem +………, jedan mobilni telefon „…..“ sivocrne boje sa karticom ………, jedan mobilni telefon marke „……“ sa karticom ……., a koji predmeti su pronadjeni pretresom stana vlasništvo K.G.a.</span>
</li>
<p>&nbsp;</p>
<li>
<span class="span1">Iz POTVRDE O PREDAJI PREDMETA Policijske uprave  N. – Odjeljenje kriminalističke policije PO – 766/09 od 09.10.2009. godine utvrdjeno je da su policijski službenici Policijske uprave N., policijskim službenicima Uprave policije PJ P. predali sledeće predmete: jedne farmerice svijetloplave boje sa natpisom „......“, jednu majicu svijetloplave boje sa natpisom „H......“, jednu jaknu tamnoplave boje sa crvenim aplikacijama na rukavima marke „M……“, jednu sportsku torbu crvene boje marke „A…..“ (oduzeti od lica K.G.a).</span>
</li>
<p>&nbsp;</p>
<li>
<span class="span1">Iz POTVRDE O PRIVREMENO ODUZETIM PREDMETIMA na ime S.M. MUP-a R.S. – Policijska uprava N. broj PO 766/09 od 08.10.2009. godine utvrdjeno je da je od imenovanog oduzet jedan mobilni telefon marke „S…..“ sivobraon boje, sa karticom ……. i dva omota za kartice …….. i ………., koji predmeti su pronadjeni prilikom pretresa stana S. Z..</span>
</li>
<p>&nbsp;</p>
<li>
<span class="span1">Iz POTVRDE O PRIVREMENO ODUZETIM PREDMETIMA na ime S. Z. MUP-a R.S. – Policijska uprava N. broj PO 766/09 od 08.10.2009. godine utvrdjeno je da je od imenovane oduzet jedan mobilni telefon marke „…….“ sivobraon boje, sa karticom …….. i dva omota za kartice …….. i …….., koji predmeti su pronadjeni prilikom pretresa stana S. Z..</span>
</li>
<p>&nbsp;</p>
<li>
<span class="span1">Iz POTVRDE O PREDAJI PREDMETA Policijske uprave  N. – Odjeljenje kriminalističke policije PO – 766/09 od 08.10.2009. godine utvrdjeno je da su policijski službenici Policijske uprave N., K.G.u predali sledeće predmete: jednu karticu za mobilni telefon sa brojem +………,jedan mobilni telefon marke „……“ sivocrne boje sa karticom ……. i jedan mobilni telefon marke „S…..“ sa karticom ……….</span>
</li>
<p>&nbsp;</p>
<li>
<span class="span1">Iz POTVRDE O PREDAJI PREDMETA Policijske uprave  N. – Odjeljenje kriminalističke policije PO – 766/09 od 08.10.2009. godine utvrdjeno je da su policijski službenici Policijske uprave N., S.M. predali sledeće predmete: jedan mobilni telefon marke „……..“ sivobraon boje, sa karticom …… i dva omota za kartice ……. i ………..</span>
</li>
<p>&nbsp;</p>
<li>
<span class="span1">Iz OBDUKCIONOG ZAPISNIKA S.br.195/09, te FOTODOKUMENTACIJE koja je tom prilikom sačinjena broj 17-28-244-1806/2896 od 16.09.2009.godine,te IZJAŠNJENJA stalnog sudskog vještaka prof.dr.Šoć Miodraga sa glavnog pretresa od 25.02.2015.godine, utvrdjeno je da je obdukcija tijela pokojnog M.M. izvršena 26.09.2009. godine u 18,00 časova od strane obducenta prof.dr. Šoć Miodraga, da je spoljašnjim nalazom konstatovano da je koža u predjelu prednje i obije bočne strane vrata, na više mjesta, crtasto i polumjesečasto lišena netkožice, ogoljela kožica suva, čvrsta i mrkocrvenkasta (tač.3 obdukcionog nalaza), da je koža u predjelu sredine čela promjera 3x2 cm, kapka oba oka, lijevom tjemenu promjera 4x3 cm, lijevom jagodičnom dijelu, lijeve ušne školjke, lijevi zaušni i lijeva bočna strana vrata promjera 12x8 cm, otečen, da se nastavlja na lijevu stranu nosa i lijevu polovinu licu, gornje usne, desnog rebarnog luka, spoljašnje strane desne natkoljenice u gornjoj trećini promjera 4x3 cm, krvlju podlivena i modrikaste boje (tač.4 obdukcionog </span><span class="span1">nalaza), a daje koža u predjelu korijena nosa, veličine zrna kukuruza, desnom lopatičnom promjera 3x3,5 cm, lišena natkožice, ogoljela kožica suva, čvrsta mrkocrvenkasta (tač.5 obdukcionog nalaza), da prilikom unutrašnjeg nalaza nisu ustanovljeni prelomi i da je ispreparisana koža i potkožno tkivo lice i da su detaljno pregledane sve kosti lica, te da je ustanovljeno da je potkožno meko tkivo u predjelu lijeve strane lica, lijevom jagodičnom predjelu, po lijevoj strani nosa, ukupnog promjera 8x9x0,6 cm krvlju prožeto i tamnocrvene boje, te potupni prelom hrskavičavog dijela nosne pregrage (tač. 10 obdukcinog nalaza). Ispreparisana je koža i potkožno meko tkivo vrata, veliki krvni sudovi, mišići i živci vrata, podjezična kost i štitasta hrskavica, kao i vratni dio kičmenog stuba i ustanovljeno je da su oba velika mišića obrtača glave, skoro u cjelosti i lijeva grlena vena, krvlju prožeti tamnocrvene boje (tač. 11 obdukcionog nalaza). Nakon pregleda kosti glave, vrata, trupa i udova, sem opisanog preloma nosne pregrade ustanovljen je i potpuni prelom VI i VII rebra sa lijeve strane u središnjom ključnjačinoj liniji, gdje je meko tkivo na površini ženskog dlana, krvlju prožeto i tamnocrvene boje (tač.18 obdukcinog nalaza), a smrt je nasilna i nastupila je usljed ugušenja, kao posljedice stezanja vrata šakama, dok u vrijeme umiranja kod pok.M. nije postojalo stanje alkoholisanosti. Vještak je objasnio da su pod tačkom 4 obdukcionog zapisnika opisani svježi krvni podlivi, a pod tačkom 5 oguljotine, te da su ove povrede posljedica najmanje šest udaraca tupinom zamahnutog mehaničkog orudja, ali je teško opredijeliti o kojoj vrsti orudja se radi, jer su neke od njih mogle biti posljedica dejstava npr.pesnice, ali da ima i povreda čiji promjeri upućuju da se radi o povredno orudju veće udarne površine, kakav je krvni podliv opisan pod tačkom 4 i koji obuhvata površinu lijeve jagodice, lijeve ušne školjke, lijeve zaušne i lijeve bočne strane vrata promjera 12x8 cm i krvni podliv na lijevoj strani nosa i lijevoj polovini lica promjera 6x5 cm. Povrede opisane pod tačkom 3 su ogoljutone koje jasno ukazuju da je vrat stiskan prstima šake, a povreda opisana pod tač.4 je posljedica udarca u predjelu desnog rebarnog luka i promjera je 2x4 cm, na osnovu čega se ne može isključiti mogućnost da je nanesena pesnicom. Povrede opisane pod tač.18 obdukcionog zapisnika (prelom VI i VII rebra) su posljedica klečanja i pritiska koljena na taj dio tijela od strane neke osobe, a u vrijeme stezanja vrata pokojnika šakama. Da se nedvosmisleno radi o gušenju pokazuje unutrašnji nalaz,posebno preparisanja vratnog dijela, što je opisano pod tač.11 nalaza. Pod tač.10 obdukcionog nalaza, primjenom posebne obdukcione tehnike lica, ustanovljene su povrede i potvrdjeno da je pokojnik zadobio najmanje 4 udarca u glavu tupinom jakog zamahnutog mehaničkog orudja, a na što upućuje i nalaz krvnih podliva tkiva poglavine koji je opisan pod tač.9 nalaza, pri čemu je prelom nosne pregrade posljedica udarca tupinom jako zamahnutog mehaničkog orudja. </span>
</li>
<p>&nbsp;</p>
<li>
<span class="span1">Sud je u cjelosti prihvatio obdukcioni nalaz stalnog sudskog vještaka prof. dr. Šoć Miodraga kao stručan, jasan i objektivan, zasnovan na pravilima struke i nauke, a što je vještak potvrdio i u svom izjašnjenju na glavnom pretresu, na koji nalaz stranke i oštećeni nisu imali primjedbi. </span>
</li>
<p>&nbsp;</p>
<li>
<span class="span1">Iz IZVJEŠTAJA O DNK ANALIZI broj 1781/09 od 15.10.2009.godine i FOTOELABORATA koji čini sastavni dio ovog izvještaja utvrdjeno je da je na vještačenje dostavljena jedna teget sportska putna torba marke „A.“, u kojoj su se nalazili: crveni kačket sa oznakom „….“ iz koje je DNK analizom dobijen kompleksni miješani DNK profil koji potiče od minimum četiri osobe, crna majica kratkih rukava sa crvenom šarom iz koje je DNK analizom dobijen kompleksni miješani DNK profil </span><span class="span1">koji potiče od minimum tri osobe, majica kratkih rukava narandžasto-braon poprečnog štraftastog dezena iz koje je DNK analizom dobijen miješani DNK profil koji potiče od minimum dvije osobe i majica kratkih rukava crveno – pravog uzdužnog štraftastog dezena sa oznakom „……“ iz koje je DNK analizom dobijen miješani profil koji potiče od minimum tri osobe, dok sa uzorka koji je izuzet sa ¼ etikete nije dobijen DNK profil, a dat je DNK profil muške osobe koji je dominantni donor biološkog materijala na dresu i narandžastoj majici, čiji se biološki materijal nalazi i na kačketu i crnoj majici. </span>
</li>
<p>&nbsp;</p>
<li>
<span class="span1">Iz IZVJEŠTAJA O DNK VJEŠTAČENJU broj 1960/09 od 10.11.2009. godine u čijem sastavu se nalazi FOTODOKUMENTACIJA utvrdjeno je da je na vještačenje dostavljena jedna plava majica kratkih rukava sa oznakama „………“, na prednjoj strani i brojem 88 na rukavu, crno-plavo-crvena jakna marke „M…..“, veličine …, plave farmerice marke „…. ......“, kao i brisevi iz usne duplje S.M., R.S. i K.G.a. DNK analizom laboratorijskog uzorka koji se nalazio u bijeloj koverti za lice S.M. dobijen je referentni DNK profil S.M. koji se ne sadrži bez ostatka u miješanim DNK profilima dobijenim na uzorcima laboratorijskih brojeva 1758 09 7 – bris izuzet sa površine futrole za naočare i 1758 09 12 3 – isječak sa tragom krvi koji su se nalazili na plavosivoj majici na pruge sa tanjim crveni, bijelim i žutim prugama marke „K.“ (nalaz o DNK vještačenju broj 1758/09 od 25.10.2009. godine), da je analizom laboratorijskog uzorka koji je dostavljen u bijeloj koverti sa natpisom K.G. dobijen referentni DNK profil K.G.a koji se ne sadrži bez ostatka u miješanim DNK profilima dobijenim na uzorcima laboratorijskih brojeva 1758 09 7 – bris izuzet sa površine futrole za naočare i 1758 09 12 3 –isječak sa tragom krvi koji su se nalazili na plavosivoj majici na pruge sa tanjim crveni, bijelim i žutim prugama marke „K…..“(nalaz o DNK vještačenju broj 1758/09 od 25.10.2009. godine), da je DNK analizom laboratorijskog uzorka koji se nalazio u bijeloj koverti sa natpisom R.S. dobijen referentni DNK profil R.S.  koji se ne sadrži bez ostatka u miješanim DNK profilima dobijenim na uzorcima laboratorijskih brojeva 1758 09 7 – bris izuzet sa površine futrole za naočare i 1758 09 12 3 – isječak sa tragom krvi koji su se nalazili na plavosivoj majici na pruge sa tanjim crveni, bijelim i žutim prugama marke „K…..“ (nalaz o DNK vještačenju broj 1758/09 od 25.10.2009. godine). Na osnovu izvršenih DNK analiza, vještak je zaključio da se na donjem dijelu zadnje strane desnenogavice farmerica, koje su bile predmet vještačenja, nalaze tragovi krvi koji potiču od ženske osobe, dok analizom ostalilh DNK uzoraka nije dobijen DNK profil.</span>
</li>
<p>&nbsp;</p>
<li>
<span class="span1">Iz IZVJEŠTAJA O DNK VJEŠTAČENJU broj 1758/09, u čijem sastavu se nalazi FOTODOKUMENTACIJA utvrdjeno je da su na vještačenje dostavljeni dvije prašnjave i izrazito zaprljane papuče, crna torbica marke „J.“, sivi tranzistor marke „K...“, naočare za vid sa crnim okvirom, braon crveni češalj, crni češalj, futrola za naočare, siva metalna kliješta sa oznakom „……“, plavo-siva majica na pruge sa tanjim crvenim bijelim i žutim prugama, teget sive pantalone zapraljne na više mjesta i sivi metalni ručni sat marke „S....“, a radi utvrdjivanja DNK profila sa ovih tragova i nespornog uzorka oštećenog M.M., da bi se na osnovu izvršenih DNK analiza zaključilo da se na naprijed pomenutim predmetima i to papučama, crnoj torbici, tranzistoru, načarima za vid, oba češlja, futroli za naočare, grliću flaše „.....“, izuzetim isječcima sa majice i sa pantalona, ručnom satu a najvjerovatnije i kliještima, nalazi biloški materijal porijeklom od M.M., dok je DNK analizom uzoraka – brisa sa ručki i rasfešlusa torbice marke „J....“ dobijen djelimični miješani DNK profil, koji samo na jednom lokusu ima više od dvije alelne varijante a izdvaja se glavna komponenta koja </span><span class="span1">se podudara sa DNK profilom M.M., da je DNK analizom laboratorijskog uzorka – tranzistora marke „K...“, dobijendjelimični miješani DNK profil koji ima više od dvije alelne varijante, što ukazuje da potiče od minimum dvije osobe, te da se DNK profil glavne komponente podudara sa DNK profilom M.M., da je DNK analizom uzorka izuzetog sa futrole za naočare dobijen djelimični miješani DNK profil koji ima više od dvije alelne varijante, što ukazuje da potiče od minimum dvije osobe, a DNK profil glavne komponente se podudara sa DNK profilom M.M., da je analizom uzorka – isječak sa tragom krvi sa plavosive majice na pruge dobijen miješani DNK profil sa više od dvije alelne varijante, što ukazuje da potiče od minimum dvije osobe, a da se DNK profil glavne komponte podudara sa profilom M.M., te da je DNK analizom uzorka dobijenog sa zadnje strane tegetsivih pantalona dobijen miješani DNK profil koji ima više od dvije alelne varijante, a što ukazuje da potiče od minimum dvije osobe, pri čemu se DNK profil glavne komponente podudara sa DNK profilom M.M.. </span>
</li>
<p>&nbsp;</p>
<li>
<span class="span1">Iz DOPUNE DNK VJEŠTAČENJA broj 1758/09 od 24.06.2010.godine utvrdjeno je da na uzroku koji je sačinjen od brisa sa ručki i rajsfešlusa torbice dobijen je djelimični miješani DNK profil koji samo na jednom lokusu ima više od dvije alelne varijante, a izdvaja sa glavna komponenta na šest genskih lokusa koji se podudaraju sa DNK profilom M.M.. Imajući u vidu da je moguća sporedna komponenta ovog DNK profila predstavljena samo sa jednim očitanim alelom na jednom genskom lokusu isti nije pogodan za interpretaciju, u smislu indetifikacije lica od kojeg potiče, pri čemu je očitani alel moguće sporedne komponente miješanog DNK profila bio u poziciji  n+1 stutter poziciji i ne mora biti stvarni alel, a navedeni očitani alel nije prisutan na istom genskom lokusu referentnih DNK profila lica R.S. i S.M., čiji su nesporni brisevi dostavljeni i bili predmet izvještaja o DNK vještačenju broj 1960/09 od 10.11.2009.godine.</span>
</li>
<p>&nbsp;</p>
<li>
<span class="span1">Vještak forenzičke genetike Kovačević Sandra je u svom IZJAŠNJENJU NA GLAVNOM PRETRESU od 25.03.2015.goidne, ostala u cjelosti pri naprijed citiranim izvještajima o DNK vještačenju, s tim što je dodala da prilikom izrade izvještaja o DNK vještačenju broj 1758/09 od 25.10.2009.godine, za uporedjenje nisu imali uzorke R.S., S.M. i K.G.a osim uzroke oštećenog M.M. i sa uzorcima oštećenog M.M. je izvršeno uporedjenje i na osnovu toga dato i mišljenje. Nakon dobijanja uzoraka optuženih R.S. i S.M. i K.G.a, u izvještaju o DNK analizi broj 1960/09 od 10.11.2009.godine, izmedju ostalog izvršeno je i uporedjenje DNK profila dobijenog iz laboratorijskog broja 1758 09 7 (tranzistor) i 1758 09 12 3 (isječak sa tragom krvi sa majice), a koji uzorci su bili predmet vještačenja broj 1758/09, sa DNK profilima R.S., S.M. i K.G.a, pa je u izvještaju o vještačenju broj 1960/09 navedeno da se njihovi profili ne sadrže bez ostatka u miješanim DNK profilima prethodno navedena dva uzorka. Uzorak koji je bio predmet vještačenja broj 1758/09, označen laboratorijskim brojem 1758 09 2 4 (bris ručke i rajsfešlusa torbice) uporedjen je sa DNK profilima R.S. i S.M. a dato je mišljenje da utvrdjeni DNK profil na navedenom uzorku nije informativan – pogodan, u odnosu na bilo koju drugu osobu osim pokojnog M.M., sa kojim je poredjenje i izvršeno, da bi u nastavku mišljenja bilo konstatovano da očitani aleli moguće sporedne komponente miješanog DNK profila nije prisutan na istom genskom lokusu referentnih DNK profila lica R.S. i S.M., objašnjavajući da pomenuti alel uopšte ne mora da potiče iz biološkog materijala, tako da u konkretnom slučaju nema ni značaja što se on nije podudarao sa genskim lokusom referentnih DNK profila optuženih R.a i S.a. Od šest potencijalnih mješavina DNK profila koje su konstatovane u izvještaju o DNK vještačenju broj 1758/09, samo </span><span class="span1">su dvije bile pogodne za uporedjivanje sa referentnim DNK profilom odredjenih lica i one su kao takve i konstatovane u izvještaju o vještačenju broj 1960/09, dok je treći uzorak bio predmet dopunskog vještačenja broj 1758/09, i nije bio pogodan za uporedjivanje, dok preostale tri mješavine DNK profila iz osnovnog nalaza 1758/09 nisu bile pogodne za uporedjivanje, pa se ono nije ni radilo. Kada se uzmu u obzir one dvije mješavine DNK za koje je radjeno uporedjivanje, radilo se o mješavinama ograničene informativnosti, što znači da se nije radilo o kompletno očitanom profilu, jer u to vrijeme nisu postojali komercijalno dostupni softveri za biostatistički proračun miješanih DNK profila koji nisu kompletno očitani, a koji se primjenjuje unazad dvije godine, te da je praksa da se u laboratoriji Forenzičkog centra,ukoliko je ostalo sačuva DNK izolat biološkog materijala iz kojeg su dobijeni DNK profili. Predmet vještačenja izvještaja broj 1781/09 je bila i garderoba, koja je definitivno pregledana i vještačena u sterilnim uslovima, pa imajući u vidu da se u konkretnom slučaju radilo teškom krivičnom djelu, a na osnovu ustanovljene prakse, tu su garderobu sigurno pregledali i na prisustvo tragova krvi, pa da su vizuelnim pregledom utvrdili da tragovi krvi postoje na garderobi, kao takvi bi bili i konstatovani i u izvještaju koji je sačinjen, a potencijalno ti tragovi bi se i testirali. </span>
</li>
<p>&nbsp;</p>
<li>
<span class="span1">Sud je u cjelosti prihvatio naprijed pomenute izvještaje o DNK vještačenju, te izjašnjenje vještaka forenzičke genetike Kovačević Sandre, kao stručne, jasne i objektivne, u skladu sa pravilima struke i nauke, i na koje stranke i oštećeni nijesu imale primjedbi. </span>
</li>
<p>&nbsp;</p>
<li>
<span class="span1">Iz DOPISA Forenzičkog centra Danilovgrad broj 244/14-2-1960/09 i 1758/09 od 06.04.2015.godine, utvrdjeno je da nije preostalo DNK izolata iz kojeg su dobijeni DNK profili na uzorcima laboratorijskih oznaka 1758 09 7 (tranzistor) i 1758 09 12 3 (isječak sa tragom krvi sa majice), jer su isti u potpunosti utrošeni za potrebe vještačenja, a preostalo je DNK izolata iz nespornog biološkog materijala R.S. i S.M.. </span>
</li>
<p>&nbsp;</p>
<li>
<span class="span1">U ZAPISNIKU O DAKTILOSKOPSKOJ PRETRAZI TRAGOVA PAPILARNIH LINIJA broj 918/09 od 30.09.2009.godine konstatovano je da su dana 30.09.2009.godine, od strane Ekspoziture kriinalističke tehnike PJ P., na DKT pretragu forenzičkom centru – Grupi za daktiloskopska istraživanja dostavljeni: tranzistor marke „K...“, naočare za vid, PVC kesa plave boje, PVC kesa bijele boje i plastična flaša „.....“, da bi nakon izvršene DKT pretrage konstatovano da na dostavljenim uzorcima nisu pronadjeni tragovi papilarnih linija.</span>
</li>
<p>&nbsp;</p>
<li>
<span class="span1">Iz IZVJEŠTAJA O TRASOLOŠKOM VJEŠTAČENJU broj 21500-1758-7/09 od 01.12.2009.godine utvrdjeno je da su na vještačenje dostavljene sandale crne boje, NN marke i veličine, jako iznošene, ručna torbica crne boje marke „J....“ sa prekinutim kaišem, kombinovana kliješta marke „U…“, majica kratkih rukava višebojna, dosta iznošena, na kojoj su postojali tragovi tečnosti tamno braon boje nalik na krvi, bez mehaničkih oštećenja, pantalone nepoznate marke i veličine, poderane od iznošenosti, na kojima nisu uočena mehanička oštećenja, dukserica bijele boje marke „N. L.“,veličine …., iznošena, uprljana i sa intezivnim tragovima tečnosti tamnobraon boje nalik na krv, na kojoj nisu uočena mehanička oštećenja i ručni sat sa metalnim kaišem marke „S....“ na kojem nisu uočena mehanička oštećenja, a koje stvari su izuzete sa tijela pokojnog M.M. i tokom uvidjaja.</span>
</li>
<p>&nbsp;</p>
<li>
<span class="span1">U FOTODOKUMENTACIJI Uprave policije PJ P. broj 17-28-244-1813/2908 od 26.09.2009.godine prikazan je izgled unutrašnjosti barake u kojoj je bio smješten pokojni M.M., posebno izgled spavaone i kreveta u kojem je spavao pokojni M., torbe koja je pronadjena ispod kreveta i predmeta koji su bili u ovoj torbi. </span>
</li>
<p>&nbsp;</p>
<li>
<span class="span1">U LISTINGU POZIVA za telefonski broj …… prikazana je komunikacija ovog broja u periodu od 05.04.2009.godine do 29.07.2009.godine, za broj …….. za period 02.08.2009.godine do 25.09.2009. godine, za broj ….. za period 02.07.2009. godine do 23.09.2009. godine i za broj …… za period 12.08.2009. godine do 16.09.2009. godine.</span>
</li>
<p>&nbsp;</p>
<li>
<span class="span1">Iz DOPISA MUP-A R.S. od 08.10.2013.godine, utvrdjeno je da R. Ž. ima prijavljeno mjesto prebivališta u K. u ulici S. B. br…., i da se ne nalazi u evidenciji boravišta.</span>
</li>
<p>&nbsp;</p>
<li>
<span class="span1">UVIDOM – PRIKAZIVANJEM VIDEO ZAPISA sa autobuske stanice u P. u periodu od 18:22:30 h do 18:30:06 h i dva fragmenta – fotografije sa pomenutog video zapisa od 25.09.2009.godine u vremenu 18:24:16 i 18:24:19 h, a koji fragmenti – fotografije su pokazivane saslušanim svjedocima, na istima se vidi kako ispred šaltera pomenute autobuske stanice stoji jedno mladje muško lice koje u donjem dijelu na sebi ima farmerice, a u gornjem dijelu majicu bijele boje sa crnim kratkim rukavima, te jedna starija muška osoba, te kako ova mladja muška osoba iz novčanika nešto vadi, dok se starija muška osoba udaljava.</span>
</li>
<p>&nbsp;</p>
<li>
<span class="span1">Iz DOPISA preduzeća …… AD P. 758 od 09.03.2016. godine i spiska radnika koji je dostavljen uz dopis, utvrdjen je period obračuna za neto isplatu sezonskim radnicima za period 01.01.2009. do 31.12.2009.god, i  za avgust i septembar 2009.god, na kojim spiskovima se pod brojem 237 nalazi M.M., za isplatu iznosa od 288 eura, pod brojem 245 S.M. za isplatu iznosa od 0,00 eura, i pod brojem 254 K.G. za isplatu iznosa od 0,00 eura (zarada za septembar 2009.g.) i spiskom zarada za avgust 2009.g. na kojima se pod brojem 311 nalazi M.M. za isplatu iznosa od 359,97 eura, pod brojem 325 S.M. za isplatu iznosa od 338,99 eura i brojem 335 K.G. za isplatu iznosa od 300,79 eura.</span>
</li>
<p>&nbsp;</p>
<li>
<span class="span1">Iz DOPISA preduzeća …..AD P. 877 od 17.03.2016. godine utvrdjeno je da je shodno blagajničkom spisku zarada za avgust 2009.g., S.M. 17.09.2009.g. isplaćena zarada u iznosu od 214,58 eura, K.G.u 300,79 eura, a M.M.u 359,97 eura.</span>
</li>
<p>&nbsp;</p>
<li>
<span class="span1">Iz DOPISA preduzeća ….. AD P. broj 1888 od 30.05.2016. godine je utvrdjeno da se na spisku radnika kojima je isplaćena akontacija,broj 3218 od 25.09.2009. godine, nalaze pod brojevima 1 i 2, K.G. iznos od 247,33 eura i optuženi S.M. iznos od 242,20eura za period od 01.09. i 24.09.2009.godine, dok se na blagajničkom spisku zarada za avgust 2009.g.pod brojem 70 nalazi optuženi S.M., kome je isplaćeno 338,90 eura, pod brojem 85 K.G. kome je isplaćeno 300,79 eura, i pod brojem 51 M.M. kojem je isplaćeno 359,97 eura, dana 17.09.2009.g., </span>
</li>
<p>&nbsp;</p>
<li>
<span class="span1">Iz DOPISA ZIKS-a istražni zatvor IZ-N/8621/2 od 03.11.2015. godine utvrdjeno je da se optuženi S.M. od 16.10.2015. godine nalazi u pritvoru po rješenju Višeg suda u P. Kv.br. 1647/10 od 29.12.2010. godine.</span>
</li>
<p>&nbsp;</p>
<li>
<span class="span1">Iz dopisa Ministarstva pravde C.G. broj 04/2-13436-K/15 od 19.02.2016. godine i kopije dopisa MUP-a UP broj 47-263-16-9463/1 od 16.02.2016.g. utvrdjeno je da se optuženi S.M. nalazio u ekstradicionom pritvoru u M. od 08.09.2015. godine do 16.10.2015. godine, te da se imenovani nalazio u ekstradiocionom pritvoru u R.Srbiji po rješenju o odredjivanju pritvora Kri.br. 3/11 od 27.04.2011. godine, a koji pritvor se računa od 23.05.2011. godine, u trajanju od 18 dana, koji pritvor je produžen za još 2 mjeseca po rješenju Kv.br. 289/11 od 03.06.2011. godine; produžen za još 2 mjeseca po rješenju Kv.br. 408/11 od 08.08.2011. godine, ukinut rješenjem Kv.br. 497/11 od 19.09.2011. godine, ponovo odredjen rješenjem Kri.br. 3/11 od 15.08.2013. godine, a računa se od 16.08.2013.g., u trajanju od 2 mjeseca, produžen za još dva mjeseca rješenjemKv.br. 726/13 od 11.10.2013. godine; produžen za još dva mjeseca rješenjem Kv.br. 844/13 od 13.12.2013. godine; produžen za još dva mjeseca rješenjem Kv.br. 8314 od 14.02.2014. godine; produžen još tri dana rješenjem Kv.br. 236/14 od 15.04.2014. godine do 19.04.2014. godine, pa je imajući u vidu navedeno, optuženi S.M. u ekstradicionom pritvoru, u postupku Kri.br. 3/11, proveo ukupno 367 dana.</span>
</li>
<p>&nbsp;</p>
<li>
<span class="span1">Iz IZVODA IZ KAZNENE EVIDENCIJE na ime optuženih S.M. i R.S. MUP-a R.S.–Uprava za analitiku Beograd broj 05/11 broj 235-729/16 od 29.01.2016. godine utvrdjeno je da je optuženi R.S. osudjivan presudom Osnovnog suda K. K.br.8129/10 od 28.11.2011. godine zbog krivičnog djela teška kradja iz čl. 204 st. 1 KZ-a Srbije, na kaznu zatvora u trajanju od pet mjeseci, presudom Višeg suda K. K.br.335/10 od 23.10.2012. godine, zbog krivičnog djela neovlašćena proizvodnja i stavljanje u promet opojnih droga iz čl. 246 a st.1 Krivičnog zakonika Srbije, na kaznu zatvora u trajanju od tri godine, presudom Osnovnog suda K. K.br.282/11 od 16.05.2013.godine zbog krivičnog djela teška kradja iz čl. 204 st. 1 tač. 1 KZ-a Srbije na kaznu zatvora u trajanju od 8 mjeseci, presudom Višeg suda K. K.br.116/1 od 26.05.2014.godine, zbog krivičnog djela neovlašćeno držanje opojnih droga iz čl. 246 a st. 1 KZ-a Srbije na uslovnu kaznu zatvora u trajanju od šest mjeseci, presudom Apelacionog suda K. br. Kž.2423/13 od 23.01.2014.godine zbog krivičnog djela teška kradja iz čl. 204 st. 1 tač. 1 KZ-a Srbije na kaznu zatvora u trajanju od tri mjeseca i presudom Osnovnog suda K. K.br.1676/12 od 31.07.2014. godine zbog krivičnog djela teška kradja iz čl. 204 st. 1 tač. 1 KZ-a Srbije na kaznu zatvora u trajanju od 5 mjeseci i presudom Osnovnog suda K. K.br. 435/11 od 27.03.2015. godine zbog krivičnog djela teška kradja iz člana 204 stav 1 tačka 1 KZ Srbije na kaznu zatvora u trajanju od 1 godine i 6 mjeseci; optuženi S.M.osudjivan presudom Osnovnog suda N. K.br.1111/11 od 25.05.2011.godine zbog krivičnog djela teška kradja iz čl. 204 st. 1 Krivičnog zakonika Srbije, na kaznu zatvora u trajanju od jedne godine i presudom Osnovnog suda Prokuplje K.br.1767/10 od 17.05.2012.godine zbog krivičnog djela teška kradja iz čl. 204 st. 1 KZ-a Srbije, na kaznu zatvora u trajanju od jedne godine i presudom Osnovnog suda N. K.br. 17K1186/11 od 27.03.2015. godine zbog krivičnog djela teška kradja iz člana 204 stav 1 tačka 1 KZ Srbije, na kaznu zatvora u trajanju od 1 godine.</span>
</li>
<p>&nbsp;</p>
<li>
<span class="span1">Cijeneći navode optužbe, odbranu optuženih R.S. i S.M., provedene dokaze i utvrdjeno činjenično stanje sud je našao da su optuženi izvršli krivično djelo teško ubistvo iz čl. 144 st. 1 tač. 4 KZ-a, na način, u vrijeme i na mjestu, kako je to precizirano izrekom presude. </span>
</li>
<p>&nbsp;</p>
<li>
<span class="span1">Tokom postupka je utvrdjeno da je dana 25.09.2009. godine na plantažama vinograda AD „......“ u P., na parceli kompleksa I – VI, izmedju 17,45 i 18 časova, lišen života oštećeni M.M., kako to nesumnjivo proizilazi iz zapisnika o uvidjaju istražnog sudije Višeg suda u P. Kri.br.995/09 od 26.09.2009. godine u kojem je konstatovano da je pomenutog datuma, u 10,20 časova, na plantažama A. „......“ u P., kompleks I – VI, označen kao D., pronadjeno beživotno tijelo radnika M.M. iz T., koje je zatečeno na stomaku, nogama okrenuto prema magistralnom putu i rukama savijenim u laktu, dok se preko desne ruke nalazila ručna torbica crne boje sa otkinutim kaišem, pri čemu su na licu konstatovani vidni tragovi krvi i to u predjelu nosa i lijevog uha, dok su lice i vrat bili vidno naduveni, koje činjenice su na identičan način konstatovane i u službenoj zabilješci Uprave policije PJ P. Ku.br.1324/09 od 26.09.2009. godine, izvještaju o kriminalističko–tehničkom pregledu lica mjesta, fotodokumentaciji 17-28-244-1805/2894 od 26.09.2009. godine Uprave policije PJ P. i skici lica mjesta, na kojima je prikazano mjesto dogadjaja, izgled i položaj beživotnog tijela pokojnog M., te predmeta koji su pronadjeni u njegovoj neposrednoj blizini, a koje činjenice proizilaze i iskaza svjedoka R. B. koji je izjavio da je u subotu 26.09.2009.godine, u ranim jutarnjim časovima, primijetio da nema M.M. u krevetu, te da je sa T. J. otišao da ga potraži, a našli su ga pored vinograda gdje je ležao na stomaku, nakon čega su mu prišli i vidjeli da je mrtav, ne dirajući N.ta do dolaska policije, svjedoka S. R.a koji je izjavio da su putem telefona pokušavali da dobiju pokojnog M., ali se isti nije javljao i ako je telefon zvonio, pa su pošli da ga potraže i pronašli ga na mjestu gdje je to konstatovano od strane policije, svjedoka T.S.a koji je izjavio da je u jutranjim časovima 26.09.2009. godine, oko 08,30 časova, otišao da kosi, kada je pronašao mrtvog M.M., o čemu je obavijestio šefa objekta, a istoga je zatekao na ledjima, da bi ga službenici policije, nakon što su došli na lice mjesta, okrenuli na stomak. </span>
</li>
<p>&nbsp;</p>
<li>
<span class="span1">Iz obdukcinog zapisnika S.br.195/09, fotodokumentacije koja je sačinjena tokom obdukcije, te izjašnjenja sudskog vještaka medicinske struke prof. dr. Šoć Miodraga utvrdjeno je da je obdukcija tijela pokojnog M. izvršena 26.09.2009. godine u 18,00 časova i tom prilikom konstatovane povrede u vidu svježih krvnih podliva u  predjelu sredine čela promjera 3x2 cm, kapka oba oka, lijevom tjemenu promjera 4x3 cm, lijevom jagodičnom dijelu lijeve ušne školjke, lijevi zaušni i lijeva bočna strana vrata promjera 12x8 cm, na lijevoj strani nosa i lijevoj polovini lica gornje usne, desnog rebarnog luka, spoljašnje strane desne natkoljenice u gornjoj trećini promjera 4x3 cm, oguljotine u predjelu korijena nosa i desnom lopatičnom predjelu 3x3,5 cm, a ove povrede su posljedica najmanje šest udaraca tupinom zamahnutog mehaničkog orudja i neke od njih su mogle biti posljedica dejstva npr.pesnice, ali da medju njima ima i povreda čiji promjeri upućuju da se radi povrednom orudju veće udarne površine, kakav je krni podliv koji obuhvata površinu lijeve jagodice, lijeve ušne školjke, lijeve zaušne i lijeve bočne strane vrata 12x8 cm i krvni podliv na lijevoj strani nosa i lijevoj polovini lica promjera 6x5 cm. Prilikom obdukcije konstatovane su i povrede u vidu oguljotina i to u predjelu prednje i obije bočne strane vrata, na više mjesta, koje jasno ukazuju da je vrat stiskan prstima šake, dok je povreda koja je u obdukcionom zapisniku opisana kao svježi krvni podliv u predjelu desnog rebarnog luka posljedica udarca i ne može se isključiti mogućnost da je nanesena pesnicom. Konstatovani su i prelomi VI i VII rebra, za koje vještak zaključuje da su posljedica klečanja i pritiska koljena na taj dio tijela od strane neke osobe, a u vrijeme stezanja vrata pokojnika šakama. Da se nedvosmisleno radi o gušenju, vještak je zaključio na osnovu unutrašnjeg nalaza i preparisanja vratnog dijela, a posebnom obdukcionom </span><span class="span1">tehnikom lica, ustanovljeno je da je pokojnik zadobio najmanje četiri udarca u glavu tupinom jakog zamahnutog mehaničkog orudja, na što upućuje nalaz krvnih podliva tkiva poglavine, pri čemu je prelom nosne pregrade posljedica udarca tupinom jako zamahnutog mehaničkog orudja. </span>
</li>
<p>&nbsp;</p>
<li>
<span class="span1">Tragovi koji su pronadjeni na licu mjesta, i kao takvi konstatovani u uvidjajnoj dokumentaciji, bili su predmet daktiloskopskog, trasološkog i DNK vještačenja, ali se isti nisu mogli dovesti u vezu sa optuženima R.S.om i S.M.m, jer iz zapisnika o daktiloskopskoj pretrazi papilarnih linija broj 918/09 od 30.09.2009. godine proizilazi da na predmetima koji su pronadjeni u blizini pokojnog M. (tranzistor, naočare za vid, PVC kesa plave i PVC kesa bijele boje, plastična flaša „.....“)nisu pronadjeni tragovi papilarnih linija. Iz izvještaja o trasološkom vještačenju broj 21500-1758-7/09 od 01.12.2009.godine proizilazi da prilikom vještačenja garderobe pokojnog M. (majica kratkih rukava, pantalone nepoznate marke, dukserica bijele boje i sandale crne boje), te stvari koje su pronadjene u njegovoj neposrednoj blizini (ručna torbica sa prekinutim kaišem, kliješta marke „U.“, ručni sat marke „S....“), na istima nijesu uočena mehanička oštećenja, ali su na garderobi postojali tragovi tečnosti tamnobraon boje nalik na krv. Iz izvještaja o DNK vještačenju broj 1781/09 od 15.10.2009. godine, broj 1960/09 od 10.11.2009. godine, broj 1758/09 i dopuni DNK vještačenja broj 1758/09 od 24.06.2010.godine, a nakon toga i izjašnjenja vještaka forenzičke genetike Kovačević Sandre na glavnom pretresu od 25.03.2015.godine, proizilazi da je od šest potencijalnih mješavina DNK profila koji su konstatovani u izvještaju o DNK vještačenju  1758/09, samo su dvije bile pogodne za uporedjivanje sa referentnim DNK profilom odredjenih lica i to laboratorijski broj 1758 09 7 (tranzistor) 1758 09 13 3 (isječak sa tragom krvi sa majice), koji su uporedjeni sa DNK profilima optuženih R.S. i S.M., što je bio predmet izvještaja o vještačenju broj 1960/09 u kojem je navedeno da se njihovi profili ne sadrže bez ostatka u miješanim DNK profilima prethodno navedena dva uzorka, dok je treći uzorak bio predmet dopunskog vještačenja broj 1758 /09, a radi se o uzroku označenom laboratorijskim brojem 1758 09 2 4 (bris ručke i rajsfešlusa torbice), koji nije bio pogodan za uporedjivanje, kako je to konstatovano u dopunskom vještačenju broj 1758/09, dok preostale tri mješavine DNK profila iz osnovnog nalaza broj 1758/09 nijesu bile pogodne za uporedjivanje. Pomenute dvije mješavine DNK za koje je radjeno uporedjivanje su bile ograničane informativnosti jer se nije radilo o kompletno očitanom profilu, pa kako u to vrijeme nijesu postojali komercijalno dostupni softveri za biostatistički proračun miješanih DNK profila, to bi se takva analiza mogla uraditi danas ukoliko je ostalo sačuvano DNK izolata biološkog materijala iz kojeg su dobijeni DNK profili dvije mješavine koje su bile pogodne za uporedjivanje, što sud u postupku nije mogao provesti, obzirom da je iz dopisa Forenzičkog centra Danilovgrad broj 244/14-2-1960/09 i 1758/09 od 06.04.2015. godine utvrdjeno da nije preostalo DNK izolata iz kojeg su dobijeni DNK profili na laboratorijskim uzorcima izuzeti sa tranzistora i isječka sa tragom krvi sa majice (brojevi 1758 09 7 i 1758 09 12 3), jer su isti u potupnosti utrošeni za potrebe vještačenja. </span>
</li>
<p>&nbsp;</p>
<li>
<span class="span1">Optuženi R.S. u odbrani je naveo da je od marta do juna mjeseca 2009. godine radio na plantažama AD kombinata „......“ kao čuvar na kapiji, a nakon što je dobio otkaz pošao je za B., a u P. se ponovo vratio 21.09.2009. godine, a 22.09.2009. godine sreo je optuženog S.M. sa kojim je izašao u grad, i dok su sjedjeli na jednoj klupi, optuženi S. mu je rekao da ima načina da „naprave pare“, da mogu da „odrade neke pare“, da bi se narednog dana 23.09.2009.godine sa S.em našao na plantažama </span><span class="span1">gdje mu je ovaj saopštio čitav plan koji se sastojao u tome da njih dvojica odu do ulazne kapije u borovu šumu, gdje se nalazila stočna pijaca u P. i tamo mu je S. rekao „ovuda prolazi K.“, pokojni M.M.u kojeg je znao samo po nadimku, a S. mu je tada saopštio da K. ima oko 2.500 €, da njih dvojica treba da se maskiraju, stave rukavice i sve pripreme kada K. bude naišao, a zatim mu pridju, savladaju ga i uzmu mu novac, a zatim su osmotrili teren koji je optuženi S. dobro poznavao, a S. je bio donio i neku torbu u kojoj su bile jedne bijele patike, kako bi on imao gdje da stavi svoje stvari. Iz druge torbe koju je imao na ramenu S. je izvadio duks i navukao ga preko glave vezujući rukav oko vrata, tako da mu se vidio samo dio lica i oči, a zatim ušao u vinograd i pozvao i njega, kada je naišao jedan radnik sa plantaža svjedok A. S., koji je izjavio da je tokom 2009. godine radio kao obezbedjenje na parceli zvanoj D. i koji je poznavao optužene R.S. i S.M. iz vidjenja, da bi krajem septembra, u poslijepodnevnim časovima,vraćajući se sa parcele koja je u blizini stočne pijace, kod jedne kućice koja se nalazila kod istovarne rampe, vidio kako u kućicu ulaze njemu dva nepoznata čovjeka, a kada se primakao kućici vidio je ispred iste optuženog R.S. kako sjedi i koji nije bio maskiran, dok je unutar kućice sjedio momak koji je bio maskiran tako što je na glavi imao nešto tako da su mu se vidjele samo oči, pa kada je pitao optuženog R.a ko je to i šta rade tu, R. mu je odgovorio da je ovo maskirano lice optuženi S.M. i da im je dosadno pa su htjeli da se našale sa njim, nakon čega je optuženi S. makao ono što je imao na glavi i tada ga je i svjedok A. prepoznao, a sve ovo se dešavalo nekih 5-6 dana prije nego što je ubijen M.. </span>
</li>
<p>&nbsp;</p>
<li>
<span class="span1">Nadalje iz iskaza svjedoka A.S. proizilazi da su on i pok. M. radili na obezbjedjenju parcela zvanih D., a na dan kada su optuženi htjeli navodno da ga „prepadnu“, vraćao se sa parcele koja se nalazila u blizini stočne pijace, i išao je prema naselju Konik, a kod jedne kućice, koja se nalazila u blizini istovarne rampe, vidio je R.S. koji nije bio maskiran i S.M. koji se maskiran nalazio u unutrašnjosti ove kućice, dok se iz zapisnika o uvidjaju utvrdjuje da je tijelo pok. M. pronadjeno na zasadu vinove loze koji su označeni kao D., kompleks 1-6, u koji se ulazi sa magistralnog puta P.-T., po lijevoj strani gledano od pravca P., a kod činjenica koje proizilaze iz odbrane optuženog S.a, da se sa optuženim R.em dogovorio dodje kod kapije kod bunara broj 4, koji se nalazi prije K.R., kada se ide iz P., gdje su preskočili bodljikavu ogradu i došli kod improvizovane stražarske kućice na parceli na kojoj je stražario A., za sud nema sumnje da su optuženi čekali pok.M., a ne svjedoka A.S., jer se ne radi o parceli na kojoj je posao obavljao svjedok A., iz čijeg iskaza nesumnjivo proizilazi da se tada vraćao sa parcele i da je išao prema naselju Konik, a da kućica kod koje je primijetio optužene nije stražarska kućica na parceli na kojoj je stražario, već da se radilo o jednoj kućici koja se nalazila u blizini istovarne rampe, što znači u blizini izlaza sa pomenutog objekta D..</span>
</li>
<p>&nbsp;</p>
<li>
<span class="span1">Nadalje optuženi R.S. u svojoj odbrani objašnjava da kada mu je optuženi S. rekao da K. ima oko 2.500 €, izlažući mu plan kako da ga napadnu,  savladaju i uzmu mu novac, objasnio mu je i odakle mu ta saznanja da K. ima toliko novca, jer je ovaj gradio kuću u svom rodnom kraju, pa je optuženi S. izračunao koliko dugo nije bio kući i došao do te cifre od 2.500 €, računajući i plate koje je K. primao na plantažama, a što nalazi potvrdu i u iskazima svjedoka A.S. koji navodi da sa oštećenim nikada nije pričao o novcu ali da je znao da ovaj gradi kuću u T., svjedoka R. B. koji je izjavio da mu je pokojni M. pričao da prima penziju iz Nj. i R. S. i da je unazad 5-6 godina radio kao sezonac na plantažama, da je pokojni M. imao novčanik crni ili tamnobraon boje kojeg je vidio dva puta kod njega i stalno ga je nosio u </span><span class="span1">džepu, a bio je prisutan uvidjaju i momentu kada je pretresena garderoba pok.M. u kojoj tog novčanika nije bilo, a da su dana 18.09.2009.godine primili platu u iznosu od oko 360 €, te da je i prije toga primio platu u istom iznosu, ali da pokojni M. sigurno nije išao za T. dva – tri mjeseca, te da su i druga lica mogla da znaju ove činjenice vezane za novac jer je M. to pričao, svjedoka S. R.a koji je izjavio da ne zna da li je pokojni M. imao para u novčaniku, ali je uvjek pričao kako nije čovjek onaj koji nema 50 € u džepu a i bilo je priča po „baraci“ kako pokojni M. ima 360 € kod sebe, te da je kasnije čuo priču bratanića pok. M. koji je došao po K.ove stvari i pričao da je K. kod sebe imao 1600 €, a da mu je svjedok T. pričao da je K. imao neki konobarski novčanik crne boje i da mu je govorio da mu svi traže pare, ali da on pare nije davao na zajam, te svjedok T.S. koji je dobro poznavao pok. M. zvanog K. koji je imao raznih novčanika i pokazivao ih, a imao je i neku torbicu, pa je po njegovoj procjeni K., u vrijeme kada je ubijen, mogao da ima 300 – 350 €, jer je u to vrijeme bila plata, u kojem dijelu iskaze ovih svjedoka potvrdjuje i predstavnik oštećene porodice pok.M.M., njegov brat M. N. koji je izjavio da je pokojni M. primao penziju iz Nj. u iznosu od 100 €, dok je u R.S.primao oko 500 bosanskih maraka (250 €), te da nije siguran, ali misli da njegov pokojni brat taj novac nije držao kod sebe, već se tu moglo raditi samo o zaradama koje je ostvarivao u A. „......“, te da mu je poznato da je njegov brat imao novčanik.</span>
</li>
<p>&nbsp;</p>
<li>
<span class="span1">Iz iskaza ovih svjedoka jasno proizilazi da je optuženi S. lako i bez poteškoća, mogao da dodje do saznanja da pok.M. ima novca, koji je očigledno držao kod sebe, jer su u istom periodu radili na plantažama, spavali u istoj baraci, i ta sV. saznanja prenese optuženom R.u, koji u periodu jun-septembar nije radio na plantažama jer je dobio otkaz, pa kada je R. iz B. došao u P. sa namjerom da pozajmi novac kako bi otputovao kući u K., optuženi su tada postigli dogovor da “opljačkaju K.a”, pri čemu je bez uticaja ko je kome predložio izvršenje krivičnog djela, jer iz odbrana i jednog i drugog optuženog proizilazi da su se saglasili da ga izvrše. </span>
</li>
<p>&nbsp;</p>
<li>
<span class="span1">Optuženi R.S. navodi da je krajem septembra 2009.godine došao u P., na P. A. ....., kako bi pozajmio novac da se vrati kući, a što potvrdjuje i optuženi S.M., navodeći da mu je S. pričao da je radio u B., ali da je ostao dužan neki novac i da nema para da se vrati kući, a da je optuženi R. sa optuženom S.em pokušao da nadje novac za povratak kući, proizilazi iz iskaza V. G. koja je izjavila da je R.S. dolazio kod svog oca R. Ž., da traži pare kako bi otišao kući, pa je ona Ž. pozajmila 20 eura koje je on predao S.u, koji je tada bio u društvu sa optuženim S.M.m, i sa kojim je zajedno pošao na autobusku stanicu, a nakon toga poslao poruku svom ocu da je potrošio pare i da nema mjesta u autobusu, iskaza svjedoka R. B. koji je izjavio da su 23.09.2009.god kod njega na kapiji, dolazili optuženi S. i R., da je optuženi S. pitao da li ima da mu da 10 eura, jer S.u fali za kartu da ode kući, a rekli su mu i da su pare tražili u baraci ali da niko nije htio da im da novac, a optuženi S. mu je rekao i da je novac tražio od K.a (pok.M.), ali ni ovaj nije htio da mu ga da, te iskaza svjedoka Z.N.iz kojeg proizilazi da je u kritičnom periodu vidio optuženog R.S. više puta, da mu je S. saopštio da su ga u B. pokrali, da sve što mu je ostalo nosi u jednoj najlonskoj kesi, da nema para da se vrati za K., pa kada ga je S. pitao da li mu je otac tu i je li bila plata, odgovorio mu je da ne zna i da ne može da mu posudi novac, jer ga je poslao kući, navodeći da je optuženi R. jedanput došao kod njega i sa optuženim S.em, a da je 23.09.2009.god optuženi R. došao da se pozdravi sa njim, rekavši mu da je nabavio novaci da ide za K., da bi ga nakon sat vremena pozvao putem telefona i zamolio da kaže optuženom S.u da ga pozove, što je i učinio, da bi nakon </span><span class="span1">razgovora saznao da je optuženi S. dao neki telefon optuženom R.u da ga ovaj proda i od novca kupi autobusku kartu, ali da optuženi R. nije uspio da ga proda i da nema para, te da optuženi S. podje do baraka i potraži novac za njega, nakon čega je S. došao i preko njegovog telefona posla poruku R.u da novac nije našao.</span>
</li>
<p>&nbsp;</p>
<li>
<span class="span1">Iz navedenog nesumnjivo proizilazi da je optuženi R. bio bez novca, da za vrijeme svog boravka na plantažama A. ..... nije uspio da do istog dodje, jer niko nije htio da mu ga pozajmi, pa samim tim nije ni mogao napustiti P. 23. Ili pak 24.09.2009. godine, kako to tvrdi u sV.j odbrani, jer mu je navodno njemu nepoznato lice „neki M.“ na autobuskoj stanici pozajmio 40 eura, već je P. napustio 25.09.2009. god, nakon izvršenja predmetnog krivičnog djela, u večernjim časovima, kako je to utvrdjeno iz sadržine video zapisa sa autobuske stanice u P., u kojem se u 18;24 sati pojavljuje optuženi R. koji stoji ispred šaltera pomenute autobuske stanice i najvjerovatnije kupuje kartu, vadeći novac iz novčanika, do kojeg novca je došao izvršenjem predmetnog krivičnog djela zajedno sa optuženim S.M.m, a da je na snimku optuženi R., utvrdjeno je iz iskaza svjedoka R. B., koji je na glavnom pretresu izjavio da mu je i prilikom saslušanja u prethodnom postupku pokazan video snimak, i da je na istom  prepoznao optuženog R.a, da  bi nakon pregleda pomenuta dva video zapisa, na glavnom pretresu od 01.06.2016. godine, na prvom snimku u 18,24 sati zapazio lice sa šarenom majicom pretežno bijele boje sa rukavima crne boje, koje lice je prepoznao, a radi se o optuženom R.S.u, iskaza svjedoka V. G., kojoj je pomenuti video zapis pokazan prilikom saslušanja u prethodnom postupku, i na kojem je ona prepoznala optuženog R.S., pa kada se iskazi ovih svjedoka dovedu u vezu sa iskazom svjedoka Č.R.. koji je izjavio da momak sa video zapisa i dva fragmenta-fotografije liči na R.a, svjedoka O.S.koja je izjavila da ne može sa sigurnošću da prepozna osobu sa snimka ali da ta osoba liči na optuženog R.a, i na kraju sa navodima optuženog S.a, koji je izjavio da lice koje se na snimku vidi u 18,24 liči na optuženog R.a, a nakon što su mu pokazana dva fragmenta-fotografije koji su izuzeti sa snimaka, da na tim fotografijama taj momak još više liči na R.a, za sud nema sumnje da je optuženi R.S. P. napustio tek 25.09.2009.g. u večernjim časovima, a nakon što je sa optuženim S.M.m izvršio predmetno krivično djelo.</span>
</li>
<p>&nbsp;</p>
<li>
<span class="span1">Optuženi R.S. je bio bez novca koji niko nije htio da mu pozajmi kako bi se mogao vratiti u K., što je bio jedan od razloga da sa optuženim S.M.m izvrši predmetno krivično djelo, pa se 23.09.2009.godine, sa optuženim S.em, našao na plantažama a zatim su otišli do ulazne kapije, u borovu šumu u blizini stočne pijace, kuda je prolazio K. – oštećeni M.M., gdje su se maskirali i stavili rukavice, prethodno osmotrivši teren gdje je krivično djelo trebalo biti izvršeno, a koji je optuženi S. dobro poznavao, kada je umjesto oštećenog naišao svjedok A., što je bio razlog da toga dana odustanu, neuspješno se pravdajući svjedoku A.u „da su hteli da ga prepadnu i da se našale“, da bi dana 25.09.2009. godine, u vremenu od 17,45 do 18 časova, na plantaži vinograda AD „......“ u P., na parceli D., gdje je pok M. stražario, lišili života oštećenog M.M., na način što su neopaženo prišli oštećenom koji se u to vrijeme nalazio na parceli kompleksa I – VI pomenute P., a zatim ga sa više udaraca oborili na zemlju, a zatim ga jedan od njih rukama stezao za vrat i tako ga ugušenjem lišili života, kako to nesumnjivo proizilazi iz uvidjajne dokumentacije u kojoj je konstatovano da je dana 26.09.2009.godine na plantažama A. „....“ u P. na kompleksu I – VI zvani D., pronadjeno beživotno tijelo pokojnog M.M., te obdukcionog zapisnika i izjašnjenja vještaka medicinske struke prof.dr.Šoć Miodraga u kojima je konstatovano da je na tijelu oštećenog postojalo više svježih krvnih </span><span class="span1">podliva i oguljotina, koje su posljedica najmanje šest udaraca tupinom zamahnutog mehaničkog orudja, kao i prelom VI i VII rebra i prelom nosne pregrade, pri čemu je vještak nedvosmisleno utvrdio da je smrt kod oštećenog bila nasilna i da nastupila usled ugušenja, kao posljedica stezanja vrata šakama, pri čemu su prelomi rebara nastali kao posljedica klečanja i pritiska koljena na taj dio tijela, a u vrijeme stezanja vrata pokojnika šakama, a da su optuženi S. i R. preduzeli naprijed opisane radnje u cilju lišenja života oštećenog, jer su imali saznanja da oštećeni ima novca u iznosu od 2.500 €, proizilazi iz odbrane optuženog R.a, koju u pogledu činjenica koje se tiču novca koji je kod sebe mogao da ima oštećeni, potvrdjuju I saslušani svjedoci.  </span>
</li>
<p>&nbsp;</p>
<li>
<span class="span1">Svjedok R. B. je izjavio da se sa pok. M., kritičnog dana, čuo putem telefona u 17,35 časova, kada mu je pokojni M. doslovice saopštio “Još malo pa ću ja krenuti prema tebi, Boro”, iz kojeg iskaza proizilazi da je pok. M. lišen života u vremenskom periodu izmedju 17,45 i 18,00 časova, dok je stražario sa sektoru D. IV, jer se pomenuti svjedok dobro sjeća da je oko 18,15 – 18,20 časova primijetio da iz pravca baraka, žureći nailazi optuženi M.S., koji je autobusom otišao u grad, a kad se izjava naprijed navedenog svjedoka dovede u vezu sa izjavom svjedoka B.B., iz kojeg proizilazi da je mjesto gdje je pronadjen pok.M. udaljeno oko 2km od baraka gdje su bili smješteni radnici, i to kako pok.M., tako i optuženi S., to je očigledno da je optuženi S. imao dovoljno vremena (20 minuta do pola sata) da sa mjesta izvršenja krivičnog djela dodje do baraka gdje je bio smješten, a onda žureći napusti taj prostor, odlazeći u grad, očigledno očekujući da će pok.M. biti pronadjen mrtav na parceli na kojoj je stražario, vraćajući se u barake tek u kasnijim večernjim satima (oko 23 časa), sve u namjeri da sebi obezbijedi alibi, da bi u ranim jutarnjim časovima sa svojim ujakom K.G.napustio baraku u kojoj su bili smješteni, kada se već znalo da M. nije prespavao u baraci i da se nešto desilo, jer se nije javljao na telefon, a prije nego su svjedoci R. i T. pronašli tijelo pok. M., jer iz iskaza svjedoka R.a proizilazi da su od 06,00 sati više puta pozivali oštećenog, koji se nije javljao, nakon čega su krenuli da ga traže, te da je već bilo prošlo 07,00 sati kada je ovaj svjedok vidio da iz pravca baraka dolaze optuženi S. i njegov ujak Kulić noseći stvari sa sobom, te da ga je optuženi S., neposredno nakon toga u 07,49 časova, pozivao putem telefona, koji je registrovan kao propušteni poziv, da bi mu istog dana  u 13,45 sati optuženi S. poslao poruku kojom je tražio da mu pošalje M. broj,pa je očigledno optuženi S. na taj način pokušavao da sazna da li je pok. M. pronadjen, i šta se dešava.</span>
</li>
<p>&nbsp;</p>
<li>
<span class="span1">Kako je nesumnjivo utvrdjeno da je optuženi R.S. dana 25.09.2009. godine bio u P., te da je na video zapisu izuzetom sa autobuske stanice u P., zabilježen oko 18,24 sati, to je i ovaj optuženi, shodno naprijed navedenom, imao dovoljno vremena da se udalji sa mjesta izvršenja krivičnog djela, dodje do autobuske stanice, gdje je na šalteru kupio voznu kartu, a nakon toga napustio P., a do autobuske stanice je najvjerovatnije došao taksi vozilom, a što bi proizilazilo iz iskaza Z.N., koji je izjavio da je prije kritičnog dogadjaja, tačnije 23.09.2009. godine, u poslepodnevnim časovima, sa vozilom koje nije imalo taksi oznake, došao optuženi R., navodno da se pozdravi sa njim jer je nabavio pare da ide za K., a da su optuženi koristili taksi usluge izvjesnog V., koji je taksirao bez taksi oznaka, proizilazi i iz njihovih odbrana, u kojima navode da su pozivali taksistu po imenu V. koji je radio “na crno”.</span>
</li>
<p>&nbsp;</p>
<li>
<span class="span1">Optuženi R. je u odbrani naveo da je prilikom razgovora sa ocem koji mu je saopštio da je K. ubijen, ovome rekao da je to uradio S.M., navodeći da mu je ovaj doslovno rekao da će ubiti K.a, pri čemu je tokom iznošenja te iste odbrane prethodno naveo </span><span class="span1">da mu optuženi S., kada mu je predlagao da opljačkaju K.a, nije pominjao nikakvo ubistvo, i da se od toga dana više nisu čuli jer je otputovao za K., što je kontradiktorno i ukazuje samo na namjeru optuženog R.a da sa sebe skine odgovornost, posebno kad se se ima u vidu da   u vremenu od 24.09.2009. do 26.09.2009. godine nije imao komunikaciju preko telefona, ne znajući da objasni zašto, pa za sud nema sumnje da je optuženi R.S. zajedno sa optuženim S.M.m lišio života oštećenog M. u cilju pribavljanja protivpravne imovinske koristi, sa kojih razloga u pomenutom vremenskom periodu nije ni koristio svoj mobilni telefon, koji je u kritičnom periodu posjedovao, kako to proizilazi iz iskaza svjedoka Z.N.kojeg je putem telefona pozivao optuženi R., kada ga je zamolio da potraži optuženog S.a, koji je sa telefona svjedoka Z. pozvao optuženog R.a i sa njim pričao, a što proizilazi i iz odbrane optuženog S.a, koji je izjavio da ga je S. pozivao sa njemu nepoznatog broja, objašnjavajući da u svom imeniku nije imao broj optuženog R.a.</span>
</li>
<p>&nbsp;</p>
<li>
<span class="span1">Cijeneći pojedinačno i u svom skupu svaki od provedenih dokaza, te njihovu povezanost, može se reći da isti sa punom sigurnošću upućuju na jedini mogući zaključak da su optuženi S.M. i R.S. izvršili krivično djelo teško ubistvo iz čl.144 st.1 tač.4 KZ-a, jer se izvedenim dokazima može isključiti svaka druga verzija i mogućnost od one koje je utvrdio sud u postupku, a to je da su optuženi S.M. i R.S. lica koja su dana 25.09.2009. godine lišila života oštećenog M.M., na način kako je to naprijed predstavljeno, a da je krivično djelo izvršeno iz koristoljublja u cilju pribavljanja protivpravne imovinske koristi proizilazi kako iz odbrane optuženog R.S., za koga je nesumnjivo utvrdjeno da je u kritičnom periodu bio bez novca i da sa tih razloga nije mogao da se vrati za K., tako i iz iskaza saslušanih svjedoka, te činjenice da prilikom uvidjaja, kod pokojnog oštećenog M.M., nije pronadjen novčanik u kojem je držao novac, kako se to utvrdjuje iz iskaza svjedoka R. B. koji je bio prisutan kada je vršen uvidjaj i pretresena garderoba pokojnog M. i tom prilikom vidio da kod istog nije bilo novčanika koji je M. stalno nosio u džepu, a što proizilazi i iz uvidjajne dokumentacije u kojoj nije konstatovano da je kod oštećenog pronadjen novčanik, osim jedna ručna torbica crne boje sa otkinutim kaišem, koje činjenice, kada se povežu sa navodima optuženog R.S., da mu je optuženi S. pričao da oštećeni kod sebe ima 2.500eura, odnosno da je oštećeni kod sebe držao novac koji je zaradjivao na plantažama, o čemu je saznanja imao veći broj saslušanih svjedoka, jer je oštećeni o tome pričao, to se po sudu isključuje svaka druga mogućnost osim utvrdjene a to je da su optuženi S.M. i R.S. lica koje su iz koristoljublja lišila života oštećenog M.M. u cilju pribavljanja protivpravne imovinske koristi, pri čemu je bez uticaja činjenica da li je u novčaniku koji je od oštećenog oduzet, bilo novca ili ne, što u postupku nije moglo biti nesumnjivo utvrdjeno, jer za postojanje ovog oblika ubistva nije potrebno da je i ostvarena koristoljubiva namjera kojom je ubistvo motivisano. </span>
</li>
<p>&nbsp;</p>
<li>
<span class="span1">Optuženi S.M. i R.S. su prethodno, sasvim izvjesno znajući da pok.M. kritičnog dana stražari na dijelu plantaža zvanih D., na kompeksu I-VI, na koji se ulazi sa magistralnog puta, neopaženo prišli oštećenom M.u i zadali mu veći broj udaraca i oborili na zemlju, nanoseći mu tom prilikom više tjelesnih povreda u vidu krvnih podliva i oguljotina, koje povrede su posledica najmanje šest udaraca tupinom zamahnutog mehaničkog orudja, kao i krvne podlive u predjelu lica i potpuni prelom hrskavičavog dijela nosne pregrade, koje povrede su nastale od najmanje četiri udarca u glavu tipinom zamahnutog mehaničkog orudja, a zatim ga jedan od optuženih ugušenjem lišio života stiskajući ga prstima šake za vrat na način što je kleknuo na oštećenog pritiskajući ga koljenom u predjelu grudi, na koji način su </span><span class="span1">nastali prelom VI i VII rebra, postupajući u konkretnom slučaju sa direktnim umišljajem. To što u postupku nije utvrđeno ko je od optuženih lišio života oštećenog po mišljenju suda je nebitno, jer je predmetno krivčno djelo izvršeno zajedničkim djelovanjem optuženog R.a i S.a, koji su prethodno fizički napali oštećenog, nanoseći mu brojne tjelesne povrede i obarajući ga na zemlju, nakon čega je jedan od optuženih ugušenjem lišio života oštećenog, pa je ovako zajedničko djelovanje optuženih bilo u okviru njihovog zajedničkog jedinstvenog umišljaja da liše života oštećenog iz koristoljublja, u cilju pribavljanja protivpravne imovinske koristi, odnosno kod istih je postojala volja da krivično djelo izvrše zajednički, tj. da djelo hoće kao zajedničko, pa prema tome i kao svoje, nakon čega su od oštećenog oduzeli novčanik, koji je oštećeni zasigurno imao kod sebe jer to proizilazi iz iskaza njegovog brata, te saslušanih svjedoka koji navode da ga je uvjek nosio sa sobom, a što je i logično jer je je živio i spavao u baraci sa ljudima koje nije dobro poznavao, pa su se u njihovim radnjama stekli svi bitni elementi bića krivičnog djela teško ubistvo iz čl. 144 st.1 tač.4 KZ-a, koje su izvršili kao saizvršioci, za koje djelo ih je sud oglasio krivim.</span>
</li>
<p>&nbsp;</p>
<li>
<span class="span1">Sud je izmijenio činjenični opis dispozitiva optužnice, kako je to predstavljeno u izreci presude, na način što je umjesto riječi „...S.M. znao da ima novac u iznosu od 2.500 €...“, stavio riječi „... za kojeg je imao saznanja da ima novac u iznosu od 2.500 €...“, jer iz provedenih dokaza proizilazi da je optuženi imao saznanja o tome da oštećeni M. ima novac u iznosu od 2.500 €, a ne da je to znao kako to stoji u optužnici, te umjesto riječi „...oduzeo novčanik sa novcem.“, izostavio riječ „novcem“, obzirom da tokom postupka na nesumnjiv način nije utvrdjeno da je oštećeni u pomenutom novčaniku imao novac, pa kako je iz obdukcionog nalaza i izjašnjenja vještaka utvrdjeno da su prelomi VI i VII rebra posledica klečanja i pritiska koljena na taj dio tijela, od strane neke osobe, a u vrijeme stezanja vrata pok.M. šakama,  što upućuje na zaključak da je to uradila jedna osoba, to je sud i u tom dijelu izmijenio činjenični opis navodeći u izreci presude “a zatim ga jedan od optuženih rukama stezao za vrat i tako ga ugušenjem lišio života...”, što je bez uticaja za predmetnu kvalifikaciju, i kojim izmjenama nije povrijedjen ni objektivni ni subjektivni identitet optužbe.</span>
</li>
<p>&nbsp;</p>
<li>
<span class="span1">Navodi odbrane optuženog R.S. da on nije izvršio predmetno kriv.djelo jer je u to vrijeme bio van C.G., tereteći za isto optuženog S.M., u cjelosti su opovrgnuti izjavama saslušanih svjedoka i sadržinom video zapisa izuzetih sa autobuske stanice na dan 25.09.2009. godine oko 18,25 časova, na kojima su svjedoci V.G. i R. B. prepoznali optuženog R.S., a svjedoci Č.R.oje i O.S. da osoba sa snimka liči na optuženog R.S.,  pri čemu su krajnje neuvjerljivi navodi ovog optuženog da je do novca za voznu kartu došao tako što mu je neki M. pozajmio 40 eura, kojeg je upoznao tog dana na autobuskoj stanici i kojem je ostavio torbu koju je nosio kao garanciju da će vratiti novac, u kojoj torbi osim patika i duksa, nije bilo vrijednih stvari, jer su sve njegove stvari ostale u B., u stanu u kojem je stanovao, gdje ih je i ostavio, jer je čovjeku koji mu je iznajmio stan dugovao sto eura, pri čemu nije znao da kaže ime tog M., kome je navodno trebao da vrati novac, da ga je do stanice takodje besplatno prevezao taksista V., koga je pozvao optuženi S., i da je po dolasku u K. kupio nešto garderobe, jer mu je navodno drugarica pozajmila novac, koja mu je kupila i novi mobilni telefon, kod neusmnjivo utvrdjene činjenice, kako je to naprijed navedeno, da je optuženi R. imao mobilni telefon preko kojeg nije imao komunikaciju u vremenu od 24.09. do 26.09.2009.g. što znači i na dan izvršenja krivičnog djela, </span><span class="span1">kad je i bio na plantažama gdje zajedno sa optuženim S.em izvršio predmetno krivično djelo. </span>
</li>
<p>&nbsp;</p>
<li>
<span class="span1">Sud nije prihvatio odbranu optuženog S.M. koji negira izvršenje kriv.djela koje mu se stavlja na teret, jer je ista u cjelosti opovrgnuta provedenim dokazima, pri čemu je bez uticaja činjenica da je ovaj optuženi zadnju zaradu primio 25.09.2009.god, na dan kada je lišen života M.M., imajući u vidu navode njegove odbrane iz koje proizilazi da kod sebe prije toga nije imao novca, jer je veći dio svoje zarade slao kući, kako to proizilazi iz iskaza svjedoka B.B., koji navodi da je dan prije nego što je obaviješten da nema pok.M., bila isplata zarada za septembar mjesec, koja se vršila u barakama gdje su bili smješteni sezonski radnici, a što je konstatovano i u dopisu preduzeća “....” AD P. broj 1888 od 30.05.2016.g., iz kojeg proizilazi da je 25.09.2009.g., S.M. isplaćen novčani iznos od 242,20 eura, što svakako ne znači da optuženi, i pored toga što je primio zaradu, izvršenjem predmetnog kriv.djela nije htio da dodje do većeg novčanog iznosa, imajući saznanja da oštećeni kod sebe ima oko 2.500 eura. Nadalje, optuženi kaže da je ova zarada isplaćena oko 15-15,30 časova, a posle sat-satipo (oko 17,00-17,30 časova), nakon što se istuširao i sredio otišao je na autobusku stanicu da kupi kartu, a zatim se sa ujakom našao oko 18,00-18,30 časova, u kojem dijelu je odbrana optuženog opovrgnuta iskazom svjedoka R. B. koji je izjavio da se dobro sjeća da je oko 18,15 – 18,20 časova primijetio da iz pravca baraka žureći nailazi S.M.,pa je optuženi u pomenuto vrijeme bio na plantažama, a ne, kako to želi da predstavi u sV.j odbrani, sa svojim ujakom, kojeg je i predložio kao svjedoka, i koji svjedok, iako je uredno pozvan, nije se odazvao pozivu suda.</span>
</li>
<p>&nbsp;</p>
<li>
<span class="span1">Nadalje, optuženi S. navodi da mu je optuženi R. predložio da opljačkaju M. ili A., govoreći da bi bilo bolje da opljačkaju M. jer on ima više novca, da bi se na kraju saglasili da opljačkaju A., da bi narednog dana oko 15 časova došli na parcelu na kojoj se nalazio A., maskirali se a zatim došli kod improvizovane stražarske kućice u kojoj se sakrio, dok se optuženi R. nalazio sa strane pomenute kućice, i tako maskirani čekali da naidje A., te da je on navodno iz straha odustao od “plana”, nakon čega su R. i on skinuli kapuljače sa lica, a A.u su objasnili da su htjeli da se našale sa njim i da ga prepadnu, te da je A. počeo da viče na njih i da su tu sa A.em ostali oko sat vremena svadjajući se, a zatim su on i R. napustili parcelu. </span>
</li>
<p>&nbsp;</p>
<li>
<span class="span1">Nasuprot optuženom S.u, optuženi R. navodi su se dogovorili da “opljačkaju K.a” (oštećenog M.), nakon čega ga je u cilju realizacije istog,  optuženi S. odveo i do ulazne kapije parcele D., govoreći mu da tuda prolazi K., i da isti ima oko 2500 eura, kojom prilikom je optuženi S. osmotrio pomenuti teren koji je dobro poznavao,u kojem dijelu su navodi odbrane optuženog R.a prihvatljiviji za sud jer kada se isti dovedu u vezu sa provedenim dokazima, posebno izjavama svjedoka koji su bili u saznanju da oštećeni M. ima kod sebe novca, da više mjeseci nije išao kući u T., što znači da taj novac nije trošio, da optuženi R. nije bio na plantažama od juna do septembra, logično je da upravo pok.M. bilo lice o kojem su govorili optuženi R. i S. dogovarajući se za izvršenje predmetnog kriv.djela, koje su planirali da izvrše upravo tada, ali je umjesto pok.M. naišao svjedok A. S., što je bio razlog da optuženi odustanu od svog “plana”, pravdajući to činjenicom da su navodno htjeli “da se našale sa njim i da ga prepadnu”, pri čemu oba optužena navode da su nakon nailaska svjedoka A., sa njim sjedjeli još sat vremena, svadjući se, a optuženi S. čak i da su i prethodno sjedjeli sa svjedokom A.em, što je u cjelosti opovrgnuto iskazom pomenutog svjedoka, koji je izjavio da je vraćajući se sa parcele, koja se nalazila u </span><span class="span1">blizini stočne pijace, i prolazeći pored jedne kućice u blizini istovarne rampe, vidio da u istu ulaze dva njemu nepoznata lica, a kada se približio, ispred kuće je vidio optuženog R.S. koji nije bio maskiran, dok se u unutrašnjosti nalazio maskirani momak, koga je prepoznao kada je skinuo masku, a to je bio optuženi R., pa nakon što su mu rekli da su htjeli da se našale sa njim,isti imje rekao da se odmah udalje inače će telefonom pozvati upravu, što su oni i uradili.</span>
</li>
<p>&nbsp;</p>
<li>
<span class="span1">Svjedok I.R.je izjavio da se sjeća da je u predmetu postupao kao istražni sudija i da mu je od strane krim.tehnike dostavljen video zapis sa autobuske stanice, koji je pregledao, ali se ne sjeća se da li je svjedocima koje je saslušavao u toku postupka pokazivao ovaj snimak. Iz iskaza saslušanih svjedoka proizilazi da im je tokom saslušanja istražni sudija pokazao pomenuti snimak i dva fragmenta-fotografije izuzete sa istog, što je zapisnički i konstatovano, pa bi bilo logično da je te snimke i fotografije pokazao I svjedocima V. G. i R. B.. Što ta činjenica nije konstatovana prilikom saslušanja ovih svjedoka, samo po sebi ne znači da im te snimke istražni sudija nije prezentirao, naprotiv ovi svjedoci su to potvrdili, a zbog proteka vremena razumljivo je da se svjedok Ivanović toga ne sjeća. Osim toga svjedoci nijesu bili u potpunosti sigurni da li im je snimke pokazivao istražni sudija ili neko u policiji, ali su bili sigurni da su snimak i fotografije vidjeli i da su na njima prepoznali optuženog R.a, što je svjedok R. potvrdio i na glavnom pretresu ponovo prepoznajući optuženog R.a na prikazanom snimku i fotografijama.</span>
</li>
<p>&nbsp;</p>
<li>
<span class="span1">Sud je kao neosnovan odbio predlog branioca optuženog S.M. da se izivrši rekonstrukcija predmetnog dogadjaja u prisustvu optuženog S.a i svjedoka koji su pronašli tijelo pok.M., a u cilju utvrdjivanja činjenice da li je optuženi S., na dan izivršenja kriv.djela, bio na P. ...., odnosno da je nakon što je primio zaradu za septembar mjesec, napustio P. da bi kupio kartu za N. i da bi se sa ujakom našao u gradu, imajući u vidu da se o naprijed navedenim činjenicama jasno i decidno izjasnio svjedok R. B., čiji iskaz kada se dovede u vezu sa odbranom S.a, upućuje na suprotan  zaključak od onog koji želi da predstavi odbrana, pa bi provodjenje ovog dokaza vodilo samo nepotrebnom odugovlačenju krivičnog postupka. </span>
</li>
<p>&nbsp;</p>
<li>
<span class="span1">Odlučujući o visini kazne koju će izreći optuženima, sud je cijenio sve okolnosti koje utiču da kazna bude manja ili veća, pa je kao olakšavajuće okolnosti na strani optuženog S.M. cijenio lične prilike optuženog, koje se ogledaju u tome da je u vrijeme izvršenja krivičnog djela bio mladje punoljetno lice, starosti dvadeset godina, da je lošeg imovnog stanja i da je nezaposlen, a na strani optuženog R.S. da se radi o mladoj osobi koja je u vrijeme izvršenja kriv.djela imala 22 godine i da je nezaposlen, dok je kao otežavajuće cijenio okolnosti pod kojima je kriv.djelo učinjeno, a koje se ogledaju u tome da su optuženi S.M. i R.S., oštećenom M.M.u, prije nego što je isti lišen života, nanijeli više tjelesnih povreda u vidu krvnih podliva i ogrebotina, koje su nastale kao posljedica najmanje deset udaraca tupinom zamahnutog mehaničkog orudja, kao i dvije povrede koje se ogledaju u prelomu VI i VII rebra i nosne pregrade, dok iz izvoda iz kaznene evidencije na ime optuženih proizilazi da su oba optužena, nakon izvršenja predmetnog krivičnog djela, više puta osudjivana, i to optuženi R. pet puta zbog kriv.djela teška kradja i dva puta zbog krivičnog djela neovlašćena proizvodnja i stavljanje u promet opojnih droga, a optuženi S. tri puta zbog kriv.djela teška kradja, što o optuženima govori kao ličnostima koje su i nakon izvršenja predmetnog kriv.djela nastavila sa ovakvom vrstom asocijalnog ponašanja, pa im je izrekao kazne zatvora u trajanju od po 19 </span><span class="span1">godina, jer smatra da su izrečene kazne u svemu srazmjerne težini krivičnog djela, stepenu krivice optuženih, i da predstavlja onu mjeru koja je neophodno potrebna za postizanje svrhe kažnjavanja iz čl. 32 KZ-a, a u okviru opšte svrhe izricanja krivičnih sankcija iz čl. 4 st. 2 KZ-a, odnosno da će ista uticati na optužene, ali i na druge, da ubuduće ne čine krivična djela.</span>
</li>
<p>&nbsp;</p>
<li>
<span class="span1">Shodno članu 51 KZ, optuženom S.M., u izrečenu kaznu zatvora, uračunaće se i vrijeme provedeno u ekstradicionom pritvoru od 23.05.2011. godine do 19.09.2011. godine i od 16.08.2013. godine do 19.04.2014. godine, u ekstradiocinom pritvoru od 08.09.2015. godine do 16.10.2015. godine, i vrijeme provedeno u pritvoru  od 16.10.2015. godine, pa nadalje.</span>
</li>
<p>&nbsp;</p>
<li>
<span class="span1">Odluka o troškovima donijeta je shodno odredbi čl. 226 i 229 Zakonika o krivičnom postupku (ZKP-a), a isti se odnose na nagradu vještaku medicinske struke dr Šoć Miodragu u iznos od 206,25 € na ime obdukcionog nalaza i iznos od 88,00 € za pristup i odbranu nalaza na glavnom pretresu, putne troškove svjedoka R. B. u iznosu od 32,00 €, putne troškove i dnevnicu svjedoka L.N. u iznosu od 44,00 €, putne troškove i prenoćište svjedoka Z.N.u iznosu od 61,10 €, putne troškove svjedoka V. G. u iznosu od 44 € i 50,00 €, putne troškove svjedoku A. S.u u iznosu od 25,00 €, nagradu vještaku forenzičke genetike Kovačević Sandri u iznosu od 44 €, što ukupno iznosi 594,35 €, koje troškove su obavezani da solidarne uplate Budžetu CG, dok je optuženi S.M. obavezan i na troškove po osnovu nagrade branioca po službenoj dužnosti u iznosu od 4.000,00 €, a optuženi R.S. u iznosu od 4.431,25€, a paušal je odredjen imajući u vidu složenost i dužinu trajanja postupka, kao i imovno stanje optuženih, a koje iznose će optuženi uplatiti u roku od 15 dana po pravosnažnosti presude, pod prijetnjom prinudnog izvršenja.</span>
</li>
<p>&nbsp;</p>
<li>
<span class="span1">Sud je cijenio i ostale provedene dokaze, ali je našao da su bez uticaja na drugačiju odluku suda.</span>
</li>
<p>&nbsp;</p>
<li>
<span class="span1">Na osnovu izloženog, a shodno čl.374 ZKP, odlučeno je kao u izreci presude.</span>
</li>
<p>&nbsp;</p>
<p>&nbsp;</p>
<li style="text-align:center;">
<span class="span1">VIŠI SUD U P.</span>
</li>
<li style="text-align:center;">
<span class="span1">Dana, 28.10.2016. godine</span>
</li>
<p>&nbsp;</p>
<li style="text-align:right">
<span class="span1">PREDSJEDNIK VIJEĆA – SUDIJA</span>
</li>
<li>
<span class="span1">                                                                                       Vesna Moštrokol, s.r.</span>
</li>
<p>&nbsp;</p>
<p>&nbsp;</p>
<p>&nbsp;</p>
<li>
<span class="span2">PRAVNA POUKA:</span>
</li>
<li>
<span class="span1">Protiv ove presude dozvoljena je žalba</span>
</li>
<li>
<span class="span1">Apelacionom sudu C.G., u roku od</span>
</li>
<li>
<span class="span1">15 dana od dana prijema pisanog otpra-</span>
</li>
<li>
<span class="span1">vka iste, a preko ovog suda.</span>
</li>
<p>&nbsp;</p>
<p>&nbsp;</p>
<li style="text-align:center;">
<span class="span1">Tačnost otpravka ovjerava</span>
</li>
<li style="text-align:center;">
<span class="span1">Sanja Radosavović</span>
</li>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
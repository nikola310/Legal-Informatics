<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{font-weight:bold;font-style:italic;}
.p1{text-align:end;hyphenate:auto;font-family:Times New Roman;font-size:14pt;}
.p2{text-align:center;hyphenate:auto;font-family:Times New Roman;font-size:14pt;}
.p3{text-align:start;hyphenate:auto;font-family:Times New Roman;font-size:14pt;}
.p4{text-indent:0.5in;text-align:justify;hyphenate:auto;font-family:Times New Roman;font-size:14pt;}
.p5{text-align:center;hyphenate:auto;font-family:Times New Roman;font-size:16pt;}
.p6{text-align:justify;hyphenate:auto;font-family:Times New Roman;font-size:14pt;}
.p7{text-indent:0.5in;text-align:center;hyphenate:auto;font-family:Times New Roman;font-size:14pt;}
.p8{text-align:justify;hyphenate:auto;font-family:Times New Roman;font-size:12pt;}
</style>
<meta content="vjera.jovicevic" name="author">
</head>
<body class="b1 b2">
<p class="p1">
<span class="s1">Posl.br.K. 238/10</span>
</p>
<p class="p1"></p>
<p class="p2">
<span class="s1">U    I M E   N A R O D A</span>
</p>
<p class="p3"></p>
<p class="p4">
<span class="s1">OSNOVNI SUD U CETINJU</span><span>, kao prvostepeni krivični, po sudiji Goranu Vrbici, kao sudiji pojedincu, uz sudjelovanje sudskog službenika Vjere Jovićević, kao zapisničara, u krivičnom predmetu okr. J. G., zbog krivičnog djela prevara iz čl.244.st.1. KZ-a,  po Optužnom predlogu Osnovnog Državnog Tužioca u Cetinju, Kt.br.541/09 od 30.12.2009.godine, nakon održanog glavnog i javnog pretresa, koji je uslijedio nakon ukidnog Rješenja Višeg suda u Podgorici Kž.br.1469/10 od 02.9.2010.godine, u prisustvu Zamjenika ODT-a M. D. i odsustvu okrivljenog, donio je dana 17.02.2011.godine i javno objavio, ovu</span>
</p>
<p class="p4"></p>
<p class="p5">
<span class="s1">P R E S U D U</span>
</p>
<p class="p2"></p>
<p class="p6">
<span class="s1">	Okr. J. G., </span><span>od oca D. i majke S., rođene M., rođen 11.10.1971. godine u Bitolju, đe i prebiva, selo Krilatica b.b. - Kratovo, državljanin Makedonije, po zanimanju građevinski radnik, oženjen, otac dvoje maloljetne đece, pismen, sa završenom srednjom školom, vojsku služio 1990.godine u Đakovici, lošeg imovnog stanja, </span>
</p>
<p class="p6"></p>
<p class="p6"></p>
<p class="p2">
<span class="s1">K R I V    J E</span>
</p>
<p class="p2"></p>
<p class="p6">
<span class="s1">	Što je:</span>
</p>
<p class="p6"></p>
<p class="p6">
<span>	Neutvrđenog dana u avgustu mjesecu 2009.godine, u Cetinju, lažnim prikazivanjem činjenica oštećenom Dž. N. iz Cetinja, da će mu isplatiti nadoknadu po osnovu njihovog usmeno zaključenog ugovora o obavljanju građevinsko-tesarskih radova na stambenoj zgradi zv."Ž." u Cetinju, oštećenog Dž. N. doveo u zabludu, te ga održavajući u zabludi naveo da mu isti na štetu svoje imovine izvrši sve dogovorene radove, kojom prilikom se obavezao da će mu do 25.novembra 2009.godine, za obavljenje građevinsko-tesarske radove isplatiti iznos od 350,00 eura, koju obavezu nije izvršio u dogovorenom roku, a ni nakon isteka tog roka, na koji je način za iznos od 350,00 eura (tristotinepedeset eura), sebi pribavio protivpravnu imovinsku korist, a oštećenom Dž. N. za isti iznos nanio štetu,</span>
</p>
<p class="p6"></p>
<p class="p6">
<span class="s1">-čime je izvršio krivično djelo prevara iz čl. 244. st.1. Krivičnog zakonika</span>
</p>
<p class="p6"></p>
<p class="p6">
<span>pa mu Sud na osnovu citiranih zakonskih propisa, te primjenom čl. 5, 13, 15, 32, 36, 42, 52, 53, 54, KZ-a i čl. 199-202, 212 i 364 ZKP-a, izriče</span>
</p>
<p class="p6"></p>
<p class="p2">
<span class="s1">USLOVNU OSUDU</span>
</p>
<p class="p2"></p>
<p class="p6">
<span>	Kojom okrivljenom utvrđuje kaznu zatvora u trajanju od </span><span class="s1">3 (tri) mjeseca</span><span> i istovremeno određuje da se navedena kazna neće izvršiti ukoliko okrivljeni u vremenskom periodu od </span><span class="s1">1 (jedne) godine dana</span><span> po pravosnažnosti presude, ne počine novo krivično djelo.</span>
</p>
<p class="p6"></p>
<p class="p6">
<span>	Uslovna osuda će biti opozvana ukoliko okrivljeni u roku od </span><span class="s1">3 (tri) mjeseca</span><span> od pravosnažnosti ove presude ne isplati oštećenom Dž. N. iznos od 350,00 € na ime štete koju je pričinio oštećenom.</span>
</p>
<p class="p6"></p>
<p class="p6">
<span>	Troškova krivičnog postupka nije bilo, a okrivljeni se obavezuje da na ime paušala na blagajni ovog Suda uplati iznos od 25,00 €, a u roku od 15. dana po pravosnažnosti presude, pod prijetnjom izvršenja.</span>
</p>
<p class="p3"></p>
<p class="p3"></p>
<p class="p3">
<span class="s1">	O b r a z l o ž e nj e	</span>
</p>
<p class="p3"></p>
<p class="p6">
<span class="s1">Osnovno Državno Tužilaštvo u Cetinju</span><span> podnijelo je ovom sudu Optužni prijedlog Kt.br.541/09 od 30.12.2009.godine protiv okrivljenog J. G. iz Kratova, zbog krivičnog djela prevara iz čl.244.st.1. KZ-a. U završnoj riječi na glavnom pretresu zamjenik ODT-a je ostao pri podnijetom optužnom predlogu i predložio sudu da okrivljenog oglasi krivim i osudi po zakonu.</span>
</p>
<p class="p6"></p>
<p class="p6">
<span>Shodno čl.453.st.3. ZKP-a, okrivljenom je suđeno u odsustvu, obzirom da je isti izviješten o održavanju glavnog pretresa, a nije pristupio ročištu. Kod činjenice da je prethodno saslušan na glavnom pretresu, te da njegovo prisustvo na ponovnom glavnom pretresu nije bilo nužno, sud je odlučio da se okrivljenom sudi u odsustvu, uzimajući istovremeno u obzir i razloge efikasnosti.</span>
</p>
<p class="p6"></p>
<p class="p6">
<span class="s1">	Okrivljeni J. G.</span><span> je u odbrani, datoj u prethodnom postupku i na ranijem glavnom pretresu, istakao da je u avgustu mjesecu 2009.godine, u Cetinju, obavljao radove na fasadi jedne zgrade na osnovu angažmana od svog poslodavca M. B., kada je angažovao i Dž. N.a, kojem je ostao dužan novac u iznosu od 350,00 eura. Naime, dugovanu sumu Dž.u je trebao isplatiti do 25.11.2009.godine,  ali kako mu novac M. B., od koga je bio angažovan na tim radovima nije isplatio, to nije bio u mogućnosti da isplati Dž.u dugovani iznos. Iz svega navedenog, istakao je da su u potpunosti tačni navodi optužnog prijedloga, te da priznaje svoju krivicu za počinjeno krivično djelo. </span>
</p>
<p class="p6"></p>
<p class="p6">
<span>	Završna riječ okrivljenog je izostala, obzirom da mu je suđeno u odsustvu.</span>
</p>
<p class="p6"></p>
<p class="p6">
<span>	Radi razjašnjenja ove krivično-pravne stvari sud je u dokaznom postupku na glavnom pretresu proveo dokaz: saslušao svjedoka-oštećenog Dž. N.a. Sud je odustao od provođenja dokaza - saslušanja svjedoka M. B., i izvoda iz KE za okrivljenog, obzirom da bi provođenje ovih dokaza vodilo odugovlačenju postupka, ali ne i do drugačijeg presuđenja.</span>
</p>
<p class="p6"></p>
<p class="p6">
<span>	</span><span class="s1">Iz iskaza svjedoka-oštećenog Dž. N.</span><span>, utvrđuje se da je u avgustu mjesecu 2009.godine angažovan od strane preduzimača J. G. iz Makedonije, kao majstor - tesar građevine u Podgorici i u cetinju i za taj posao je zaradio 350,00 eura. Kada je G. trebao da ga isplati, rekao mu je da će ga isplatiti do novembra 2009.godine. Bio je bukvalno prinuđen da tu ponudu prihvati sa nadom da ga neće prevariti i da će ispoštovati da mu da ono što je zaradio. Kako mu G. nije dao novac 25.novembra, komunicirao je sa njim putem telefona. Pozvao ga je u Podgoricu, kako bi mu navodno predao novac, da bi, kada je stigao, kazao da on nema taj novac. Više puta je tako išao u Podgoricu, i svaki put bez uspjeha. Poslije mu je i poslao više poruka u kojima mu je prijetio da kada se sretnu, jedan od njih neće biti živ. Do dana današnjeg, optuženi mu nije isplatio niti jedan euro. Smatra da je doveden i održavan u zabludu, dakle - prevaren. Pridružio se krivičnom progonu i postavio je odštetni zahtjev u iznosu od 350,00 eura.</span>
</p>
<p class="p4"></p>
<p class="p4">
<span>Analizirajući rezultate provedenog dokaznog postupka, te na osnovu savjesne i brižljive ocjene svih provedenih dokaza pojedinačno i u svojoj ukupnosti, sud je utvrdio da su rezultati dokaznog postupka podkrijepili navode optužnog prijedloga da je okrivljeni počinio krivično djelo prevara iz čl. 244. st.1. Krivičnog zakonika, a ovo iz sljedećih razloga:</span>
</p>
<p class="p4"></p>
<p class="p4">
<span>Sud je cijenio odbranu okrivljenog, pa je našao da isti ne poriče da je ostao dužan 350,00 eura Dž., ali ističe da mu novac nije dao iz razloga jer on nije imao novca. Navodno, novac mu je dugovao M. B., koji ga je tada angažovao. Međutim ovakvoj njegovoj odbrani, sud nije mogao pokloniti vjeru. Istu je cijenio kao usmjerenu na eliminisanje sopstvene krivične odgovornosti. Naime, po mišljenju ovog Suda, tvrdnja okrivljenog da mu M. B. duguje izvjesnu sumu novca po osnovu angažovanja na građevinskim radovima, upravo je takve prirode da sama po sebi kazuje o insolventnosti okrivljenog. Stoga sud izvodi jasan i logičan zaključak da je okrivljeni zapravo bio svjestan sopstvene insolventnosti, te da je usmeni ugovor o angažovanju oštećenog na građevinskim radovima, zaključio u namjeri da sebi pribavi imovinsku korist za iznos vrijednosti radova koje je obavio oštećeni Dž.. Da je okrivljeni imao prevarnu namjeru, potvrđuje i okolnost da je na dan 25.11.2009.godine, kada je njegova obaveza bila dospjela, rekao oštećenom da dođe u Podgoricu, kako bi mu isplatio dugovanu sumu, što ovaj nije uradio, već se ponovo pravdao nedostatkom novca. Isto je uradio u nekolika navrata, i novac mu nije isplatio ni do dana presuđenja. Dakle, nije ispoštovao ni prolongirani rok, kao ni rok koji je tekao nakon davanja odbrane u ranijem postupku, a koji se odnosio na to da će okrivljeni oštećenom platiti dugovanu sumu. Sud je imao punu vjeru u iskaz oštećenog Dž.a, koji opisuje kako je došlo do sklapanja usmenog ugovora o izvođenju građevinskih radova za račun J., a što ni okrivljeni nije sporio. Pri činjenici da je oštećeni pozivao okrivljenog da mu isplati dugovanu sumu, te da okrivljeni nije ispoštovao ni prolongirani rok koji mu je ovaj omogućio, Sud je cijenio da je kod okrivljenog postojala prevarna namjera, jer je isti oštećenog doveo u zabludu da će mu isplatiti dugovanu sumu ugovorenog dana, što u krajnjem nije ispoštovao, čak ni nakon prolongiranja ugovorenog roka. Sve ove okolnosti, sud je cijenio kao skup indicija, koje su, međutim takvog intenziteta, da Sud dovode do ubjeđenja da je J. u konkretnom slučaju postupio sa prevarnom namjerom, dovodeći oštećenog u zabludu da mu na štetu svoje imovine izvrši ugovorene radove, nakon čega je istog održavao u zabludi da će mu dana 25.11.2009.godine isplatiti dugovanu sumu, što u krajnjem nije uradio, čime je sebi pribavio protivpravnu imovinsku korist u iznosu od 350,00 eura, a oštećenom Dž. za isti iznos nanio štetu. </span>
</p>
<p class="p4"></p>
<p class="p4">
<span>U ovakvim se radnjama okrivljenog i nastupjelim posljedicama stiču sva objektivna obilježja bića krivičnog djela prevara iz čl.244.st.1 KZ-a, pri čemu je sud, određujući subjektivan odnos okrivljenog prema izvršenom krivičnom djelu, utvrdio direktni umišljaj, jer je isti bio svjestan djela, što je manifestovao prikazivanjem lažnih činjenica (zapravo sakrivanjem postojećih-realnih) o svojoj, konkretno platežnoj moći, prilikom angažovanja oštećenog. U krajnjem, okrivljeni je i htio posljedice izvršenja ovog krivičnog djela, koje su manifestovane u činidbi oštećenog, da na štetu sopstvene imovine izvrši građevinske radove u vrijednosti od 350,00 eura.</span>
</p>
<p class="p6"></p>
<p class="p6">
<span>             Prilikom utvrđivanja vrste i odmjeravanje visine kazne koju će sud izreći okrivljenom, shodno čl. 42. KZ CG cijenjene su sve okolnosti koje utiču da kazna bude manja ili veća, pa je sud od olakšavajućih okolnosti na strani okrivljenog utvrdio činjenicu jasnog i potpunog priznanja krivice za počinjeno krivično djelo, okolnost da se radi o porodičnom čovjeku, ocu dvoje maloljetne đece, licu lošeg imovnog stanja, te okolnosti pod kojima je došlo do izvršenja navedenog djela, dok otežavajućih okolnosti van elemenata bića krivičnog djela nije bilo. Uzimajući u obzir ovako utvrđene okolnosti  sud je okrivljenom odmjerio kaznu zatvora u trajanju od </span><span class="s1">3 (tri) mjeseca, </span><span>i istovremeno našao da su ispunjeni uslovi iz čl. 53 i 54 KZ-a za izricanje uslovne osude, pa je istom izrekao uslovnu osudu kao posebnu vrstu krivične sankcije, određujući da se navedena kazna neće izvršiti ukoliko okrivljeni u vremenskom periodu od </span><span class="s1">1 (jedne) godine</span><span> od dana pravosnažnosti ove presude, ne počini novo krivično djelo. Prilikom izricanja uslovne osude, Sud je posebno uzeo u obzir lične prilike i okolnosti pod kojima je došlo do izvršenja ovog krivičnog djela, uz uvjerenje da će se i ovako izrečenom uslovnom osudom postići svrha njenog izricanja propisana čl. 52 KZ-a. Sud je takođe odredio da će uslovna osuda biti opozvana ukoliko okrivljeni u roku od </span><span class="s1">3 (tri) mjeseca</span><span> od pravosnažnosti ove presude ne isplati oštećenom Dž. N. iznos od 350,00 € na ime štete koju je pričinio oštećenom.</span>
</p>
<p class="p6"></p>
<p class="p6">
<span>	Troškova krivičnog postupka nije bilo, a okrivljeni je shodno čl. 199 – 202 ZKP-a obavezan na isplatu paušala u iznosu od 25,00 eura, koji iznos je Sud odredio uzimajući u obzir konkretan slučaj, trajanje postupka i imovne prilike okrivljenog.</span>
</p>
<p class="p6"></p>
<p class="p4"></p>
<p class="p4">
<span>Na temelju izloženog, a na osnovu ukidnog Rješenja Višeg suda u Podgorici Kž.br.1469/10 od 02.9.2010.godine u smislu čl. 364. ZKP-a valjalo je odlučiti kao u izreci. </span>
</p>
<p class="p4"></p>
<p class="p7">
<span class="s1">OSNOVNI SUD U CETINJU</span>
</p>
<p class="p7">
<span class="s1">Dana 17.02.2011.godine,</span>
</p>
<p class="p7"></p>
<p class="p3">
<span class="s1">Zapisničar, 						                                   Sudija,</span>
</p>
<p class="p6">
<span class="s2">Vjera Jovićević 						                Goran Vrbica</span>
</p>
<p class="p6"></p>
<p class="p6"></p>
<p class="p6">
<span class="s2">PRAVNA POUKA:</span>
</p>
<p class="p6">
<span class="s1">Protiv ove presude može se izjaviti žalba Višem sudu u Podgorici, a preko ovog Suda u roku od 8 dana, od dana prijema</span>
</p>
<p class="p2"></p>
<p class="p8"></p>
<p class="p6"></p>


</body>
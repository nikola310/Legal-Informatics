<strong>&nbsp;K br. 258/10</strong><br>
&nbsp;<br>
<strong>U IME NARODA</strong><br>
&nbsp;<br>
<h1>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; OSNOVNI SUD U BARU, sudija Nikola Strugar, sa zapisničarom Zoricom Ivanović, u krivičnom predmetu okrivljenog A.N., zbog krivičnog djela krađa u produženom trajanju iz čl.239 st.1 u vezi čl.49 Krivičnog zakonika, po optužnom predlogu ODT iz Bara Kt.br.286/10 od 14.06.2010. godine, nakon glavnog i javnog pretresa održanog 02.06.2011. godine u prisustvu zastupnika optužbe Đikanović Predraga i u odsustvu okrivljenog, dana 03.06.2011. godine donio je i istog dana objavio, &nbsp;</h1>
&nbsp;<br>
<strong>P</strong> <strong>R E S U D U</strong><br>
&nbsp;<br>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni,</strong><br>
&nbsp;<br>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; A. N.,</strong> JMBG ..., od oca N. i majke Dž., rodjene M., rodjen ... godine u P., nastanjen u P., oženjen, otac dvoje djece, osudjivan presudom Osnovnog suda u Pljevljima K.br.226/94 od 22.02.1995. godine zbog krivičnog djela iz čl.144 st.1 SR CG na uslovnu kaznu zatvora u trajanju od šest mjeseci, presudom Osnovnog suda u Pljevljima K.br.108/06 od 06.11.2006. godine zbog krivičnog djela iz čl.256 st.2 KZ CG na uslovnu kaznu zatvora u trajanju od dva mjeseca, presudom Osnovnog suda u Pljevljima K.br.211/06 od 23.01.2007. godine zbog krivičnog djela iz čl.240 st.1 tač.1 KZ na kaznu zatvora u trajanju od tri mjeseca, presudom Osnovnog suda u Pljevljima K.br.168/07 od 10.04.2009. godine zbog krivičnog djela iz čl.240 st.1 KZ na kaznu zatvora u trajanju od tri mjeseca, bio u pritvoru u periodu od 11.06.2010. godine do 17.06.2010. godine,<br>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na osnovu čl. 363 tač.3 ZKP-a<br>
&nbsp;<br>
<strong>OSLOBADJA SE OD OPTUŽBE</strong><br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Kojom je predstavljeno da je,<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 1. Dana 11.06.2010. godine oko 12,00 časova, u S., Opština B., ušao u butik vlasništvo L.Lj. i sa jednog zamrzivača koji se nalazi u unutrašnjosti prodavnice oduzeo jedan mobilni telefon marke "Nokia RM-394" crne boje, sa SIM karticom ..., u vrijednosti od 65 eura, u namjeri da njegovim prisvajanjem sebi pribavi protivpravnu imovinsku korist,<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 2. Dana 11.06.2010. godine oko 12,00 časova, u S., Opština B., ispred butika "T." vlasništvo M.V., oduzeo jednu mušku trenerku marke "Adisas" u vrijednosti od 40 eura, koja se nalazila na izloženom prostoru na jednoj lutki ispred butika, na način što je istu skinuo sa lutke i odnio sa sobom u namjeri da njenim prisvajanjem sebi pribavi protivpravnu imovinsku korist,<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 3.Dana 11.06.2010. godine oko 12,00 časova, u S., Opština B., ispred trafike "T. P." vlasništvo DOO R. iz P., oduzeo jedne papuče plave boje marke "Fila", vrijednosti 5 eura, vlasništvo oštećenog V.V., u namjeri da njihovim prisvajanjem pribavi sebi protivpravnu imovinsko korist,<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 4. Dana 11.06.2010. godine oko 10,00 časova u S., Opština B., sa tezge na kojoj se prodaje voće i povrće, čiji je vlasnik oštećena Dj.N., oduzeo iz novčanika &nbsp;iznos od 45 eura, u namjeri da njihovim prisvajanjem sebi pribavi protivpravnu imovinsku korist u vrijednosti preko 150 eura,<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; - čime bi izvršio krivično djelo kradja u produžnom trajanju iz čl.239 st.1 u vezi čl.49 Krivičnog zakonika.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Shodno čl. 203 st.1 ZKP-a troškovi krivičnog postupka padaju na teret budžetskih sredstava suda.<br>
&nbsp;<br>
&nbsp;<br>
<strong>O b r a z l o ž e n j e </strong><br>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Optužnim predlogom Osnovnog državnog tužioca u Baru Kt.br.286/10 od 14.06.2010. godine, stavljeno je na teret okrivljenom A.N. izvršenje krivičnog djela djelo kradja u produžnom trajanju iz čl.239 u vezi čl.49 Krivičnog zakonika. Zastupnik optužbe je precizarao činjenični opis dispozitiva optužnog preloga na način kao u izreci presude, predlažući da sud okrivljenog oglasi krivim i kazni po zakonu.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Glavni pretres je održan shodno čl.453 ZKP-a u odsustvu okrivljenog.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni je u svojoj odbrani pred ovlašćenim policijskim službenicima u prisustvu branioca po službenoj dužnosti u bitnom naveo da živi u P., da je imao porodičnu tragediju prije devet mjeseci, pa je pošao do primorja kako bi izvadio potvrdu o radnom odnosu pokojnog sina u hotelu "S." u B.. U S. je bio tri - četiri dana, gdje je spavao pod vedrim nebom. Dana 11.06.2010. godine oko 13,00 časova prolazeći pored kioska nedaleko od Autobuske stranice u S., čekajući autobus, u blizini kioska je vidio ljetnje papuče plave boje a obzirom da su ga njegove žuljale da ne bi išao bos prišao je pomenutim papučama, obuo ih i lagano se udaljio sa lica mjesta, a svoje papuče je stavio u kesu. Nadalje je naveo da je nastavio da ide prema plaži R. i pored puta sa lijeve strane vidio jednu prodavnicu kao štand, i na izloženoj robi primijetio jednu lutku na kojoj je bila trenerka i na kojoj je prodajna cijena bila 40 eura. Prišao je toj lutki, otkopčao rajfešlust gornjeg dijela trenerke, obzirom da je ista bila zakopčana oko lutke, skinuo prvo gornji dio trenerke, a zatim povukao i donji, i stavio ispod majce. Prethodno je negdje oko 12,00 časova u blizini autobuske stanice popio čaj. Istog dana idući prema autobuskoj stanici na udaljenosti na nekih 50 metara preko puta jedne pekare prolazio je pored jednog vozila PMV crvene boje, reg.ozn. BR., vidio je da se unutra nalazi telefon, staklo na vratima vozača je skoro bilo otvoreno, pa je otvorio vrata na strani vozača i uzeo je telefon koliko se sjeća bila je u pitanju Nokia. Izvadio je karticu iz telefona i stavio u telefon njegovu karticu. Nakon svega toga krenuo je prema plaži R. gdje ga je zaustavila policija i privela. Što se tiče navoda da je na zelenoj pijaci u S. sa tezge oduzeo iz novčanika NN osobe novčani iznos od 45 i 55 eura, naveo je da ti navodi nisu tačni, jer je tog dana 11.06.2010. godine na pijaci kupio kilo mladog krompira koji je kupio za 0,50 centi. Dana 11.06.2010. godine u vremenu oko 09,40 časova u pošti na adresi svoje žene u P. uplatio je iznos od 20 eura.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na glavnom pretresu je naveo da je tačno da je dana 11.06.2010. godine, oko 13,00 časova prolazeći pored jednog kioska nedaleko od autobuske stranice u S., vidio ljetnje papuče plave boje i da je prišao istima, skinuo svoje papuče, stavio ih u kesu, a ove plave papuče obuo i lagano se udaljio sa lica mjesta. Istog dana nakon što je uzeo papuče nastavio je da ide prema plaži R. i pored puta sa lijeve strane vidio jednu prodavnicu koja je izgledala kao štand i na otvorenom izlogu primijetio jednu lutku na kojoj je bila trenerka i na kojoj je prodajna cijena bila 40 eura. Prišao je toj lutki, otkopčao rajfešlus gornjeg dijela trenerke obzirom da je bila zakačena na lutki, skinuo prvo gornji dio trenerke, a zatim skinuo i donji dio trenerke sa lutke i stavio ispod majce. Nakon što je ovo uradio popio je čaj u blizini autobuske stanice. Istog dana idući prema autobuskoj stanici na nekih 50 metara ušao je u jednu prodavnicu i sa zamrzivača koji se nalazio u unutrašnjosti prodavnice prisvojio jedan mobilni telefon marke Nokia. Nadalje je naveo da na zelenoj pijaci u S. nije iz novčanika oduzeo nikakav novac i da je to ono što ne priznaje, a da je tačno da je svojoj supruzi tog dana poslao 20 eura, ali da je prethodno imao novca kod sebe. Za razlike u kazivanju izmedju prethodno datog iskaza u istražnom postupku kada je naveo da je mobilni telefon uzeo iz jednog PMV i na glavnom pretresu kada je rekao da je telefon uzeo sa jednog zamrzivača iz unutrašnjosti prodavnice, okrivljeni je naveo da je tu bilo neko auto, pa je tako u prethodnom postupku rekao ali da je tačno ono što je rekao na glavnom pretresu u vezi ovog oduzetog telefona marke Nokia.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; U dokaznom postupku, sud je izveo sledeće dokaze: saslušani su svjedoci - oštećeni Đ.N. i M.V., na saglasan predlog stranaka pročitan je iskaz svjedoka L.Lj., na saglasan predlog stranaka pročitan je iskaz svjedoka M.D., iskaz svjedoka-oštećenog V.V., pročitane su dvije potvrde o privremeno oduzetim predmetima Uprave policije PJ Bar od 11.06.2010. godine na ime A. N., dvije potvrde o vraćanju oduzetih predmeta Uprave policije PJ Bar od 11.06.2010. godine na ime D.B. i L.Lj., službena zabilješka Uprave policije PJ Bar - Filijala policije Sutomore, potvrdu o uplati poštanske uplatnice br. 00638, pošiljalac A.N., izvod iz KE za okrivljenog A.N. od 10.02.2011. godine, kao i nalaz i mišljenje vještaka finansijske struke od 07.04.2011. godine i neposredno je na pretresu saslušan vještak finansijske struke K.Š.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je donio rješenje da se u dokaznom postupku neće saslušavati svjedoci D.B. i Ć.D., obzirom da je činjenično stanje u dovoljnoj mjeri rasvijetljeno.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz iskaza svjedoka - oštećene L.Lj., utvrđeno je da je dana 11.06.2010. godine bila na svom radnom mjestu u marketu sezonskog tipa u S., a negdje oko 12,00 do 15,00 časova je primijetila da joj nedostaje telefon marke „Nokia RM 394“, crne boje, koji je bio star svega nekoliko mjeseci, a koji se kritične prilike nalazio u radnji, na frižideru. Istog dana je vidjela inspektora Medenica Dalibora i prijavila nestanak telefona, a nakon pola sata inspektor joj je donio jedan telefon i pitao da i je njen, na što je ona potvrdno odgovorila. Istakla je da se ne pridružuje krivičnom gonjenju i ne postavlja imovinsko-pravni zahtjev. &nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz iskaza svjedoka-oštećene Đ.N., utvrđeno je da je ista kritičnog dana, kao i svakog dana bila na tezgi u S., gdje inače radi, tj. prodaje voće i povrće, a da je njena torba stajala ispod tezge i da je bila otvorena. U jednom trenutku negdje oko 10,30 časova je pogledala u pravcu torbe i vidjela da je u istoj otvoren novčanik i da iz njega nedostaje 45 eura, a možda je bilo i više novca. Svjedok-oštećena je dodala da su od vrijednih stvari u novčaniku bile samo pare i da je sav novac iz novčanika odnosno iz tašne kritične prilike oduzet. Svjedok oštećena je navela da nije vidjela ko joj je oduzeo novac iz novčanika odnosno tašne. Kao oštećena nije se pridružila krivičnom gonjenju i nije postavila imovinsko - pravni zahtjev prema okrivljenom.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz iskaza svjedoka - oštećene M.V., utvrđeno je da je ista vlasnik butika „T.“, koji se nalazi u S., a iz kojeg je kritičnog dana oduzeta pamučna trenerka marke „Adidas“, čija je vrijednost bila 40,00 eura. O ovom dogadjaju je telefonskim putem obavijestila radnica koja je bila zaposlena u butiku. Istakla je da joj je trenerka vraćena, te da se ne pridružuje krivičnom gonjenju i da ne postavlja imovinsko-pravni zahtjev.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz iskaza svjedoka-oštećenog V.V., utvrđeno je da je kritičnog dana radio u trafici „T. p.“ u S., a svoje papuče marke „Fila“ je ostavio ispred kiska, kako bi se osušile. Nakon 10 min. je primijetio policajce kako vode jedno lice na kojem su bile njegove papuče. Istakao je da su papuče kupljene 15 dana ranije, na pijaci u S. i da su plaćene 5,00 eura. Istakao je da se ne pridružuje krivičnom gonjenju i da ne postavlja imovinsko-pravni zahtjev.&nbsp; &nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz iskaza svjedoka M.D., utvrđeno je da je kritičnog dana bio na poslu, na svojim redovnim zaduženjima, zajedno sa svojim kolegom, da su primijetili okrivljenog A.N. na plaži, istog pretresli i pronašli trenerku marke „Adidas“, mobilni telefon, papuče marke „Fila“ za koje predmete su pretpostavili da se radi o otuđenim predmetima. Dalje je naveo da su mobilni telefon vratili vlasniku L.Lj., a ostale predmete oduzeli od okrivljenog i o tome sačinili službenu zabilješku i izdali potvrdu o privremeno oduzetim predmetima.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz potvrde o privremeno oduzetim predmetima Uprave policije PJ Bar od 11.06.2010. godine na ime A.N., utvrđeno je da su od lica A.N. oduzeti sledeći predmeti: mobilni telefon marke „Nokia RM 394“, crne boje i SIM kartica mobilnog operatera „T-mobile“.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz potvrde od privremeno oduzetim predmetima UP PJ Bar od 11.06.2010. godine, utvrdjeno je da su ovlašćeni službenici dana 11.06.2010. godine u 13,30 časova od okrivljenog oduzeli dvije novčanice po 5 eura, 9,20 eura u metalnim apoenima i potvrdu o uplati poštanske uplatnice br.000638 kao i trenerku marke Adidas.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz potvrde o vraćanju oduzetih predmeta Uprave policije PJ Bar od 11.06.2010. godine na ime D.B. i L.Lj., utvrđeno je da je oštećenoj D.B. vraćena trenerka „Adidas“ plave boje sa bijelim prugama, dok je L.Lj. vraćen mobilni telefon marke „Nokia RM 394“, crne boje i SIM kartica promotera „T-mobile“.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz službene zabilješke Uprave policije PJ Bar - Filijala policije Sutomore, utvrđeno je da su službena lica prilikom pregleda okrivljenog A.N. kod istog pronašli trenerku marke „Adidas“ teget plave boje, mobilni telefon marke „Nokia RM 394“ crne boje i SIM katica.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz potvrde o uplati poštanske uplatnice br. 00638, utvrđeno je da je okrivljeni putem pošte iz S. na ime svoje supruge A.S. u P. uplatio iznos od 20 eura.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz izvoda iz KE za okrivljenog A.N. od 10.02.2011.godine, utvrđeno je da je imenovani osuđivan presudom Osnovnog suda u Pljevljima K.br.226/94 od 22.02.1995.godine zbog krivičnog djela iz čl.144 st.1 SR CG na uslovnu kaznu zatvora u trajanju od šest mjeseci, presudom Osnovnog suda u Pljevljima K.br.108/06 od 06.11.2006.godine zbog krivičnog djela iz čl.256 st.2 KZ CG na uslovnu kaznu zatvora u trajanju od dva mjeseca, presudom Osnovnog suda u Pljevljima K.br.211/06 od 23.01.2007.godine zbog krivičnog djela iz čl.240 st.1 tač.1 KZ na kaznu zatvora u trajanju od tri mjeseca, presudom Osnovnog suda u Pljevljima K.br.168/07 od 10.04.2009.godine zbog krivičnog djela iz čl.240 st.1 KZ na kaznu zatvora u trajanju od tri mjeseca.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz nalaza i mišljenja vještaka finansijske struke od 07.04.2011.godine, utvrđeno je da je vrijednost oduzetih stvari, na dan izvršenja krivičnog djela 11.06.2010. godine iznosi i to: mobilnog telefona marke „Nokia RM 394“ sa sim karticom 65,00 eura, pamučne trenerke marke „Adidas“ 60,00 eura, par papuča marke „Fila“ 20,00 eura. Vještak je na glavnom pretresu pojasnio da je prilikom utvrđivanja vrijednosti oduzetih stvari uzimao srednju vrijednost istih, a na osnovu podataka koje je zatekao po maloprodajnoj cijeni, pa je našao da je vrijednost pamučne trenerke, oduzete iz butika „T.“ 60,00 eura, vrijednost papuča „Fila“ 20,00 eura. Međutim, nakon što je analizirao izjave svjedoka - oštećenih, a uzimajući u obzir maloprodajnu vrijednost, vještak je konačno ostao pri mišljenju da je vrijednost mobilnog telefona marke „Nokia RM 394“, koji je otuđen L.Lj. iznosi 65,00 eura, vrijednost pamučne trenerke make „Adidas“ otuđene iz butika „T.“ iznosi 40,00 eura, dok vrijednost para papuča marke „Fila“, oduzetih od oštećenog V.V. iznosi 5,00 eura. &nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Cijeneći sve provedene dokaze na glavnom pretresu ovaj sud je našao da nema dokaza da je okrivljeni A.N. počinio krivično djelo kradja u produženom trajanju iz čl.239 u vezi čl.49 Krivičnog zakonika, a ovo iz sledećih razloga.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Prije svega ovaj sud je utvrdio da je okrivljeni dana 11.06.2010. godine oko 12,00 časova, u S., Opština B., ušao u butik vlasništvo L.Lj. i sa jednog zamrzivača koji se nalazi u unutrašnjosti prodavnice oduzeo jedan mobilni telefon marke "Nokia RM-394" crne boje, sa SIM karticom ..., u vrijednosti od 65 eura, u namjeri da njegovim prisvajanjem sebi pribavi protivpravnu imovinsku korist; dana 11.06.2010. godine oko 12,00 časova, u S., Opština B., ispred butika "T." vlasništvo M.V., oduzeo jednu mušku trenerku marke "Adisas" u vrijednosti od 40 eura, koja se nalazila na izloženom prostoru na jednoj lutki ispred butika, na način što je istu skinuo sa lutke i odnio sa sobom u namjeri da njenim prisvajanjem sebi pribavi protivpravnu imovinsku korist; dana 11.06.2010. godine oko 12,00 časova, u S., Opština B., ispred trafike "T.p." vlasništvo DOO R. iz P., oduzeo jedne papuče plave boje marke "Fila", vrijednosti 5 eura, vlasništvo oštećenog V.V., u namjeri da njihovim prisvajanjem pribavi sebi protivpravnu imovinsko korist. &nbsp;Ovakvo utvrdjeno činjenično stanje proizilazi prije svega iz odbrane okrivljenog date na glavnom pretresu, koji je do detalja opisao kako je, kada i na koji način dana 11.06.2010. godine u S. u Opštini B. oduzeo ispred jedne trafike papuče marke Fila, zatim jednu trenerku marke Adidas koja je bila izložena na jednoj lutki ispred butika i oduzeo jedan mobilni telefon marke Nokia koji je uzeo sa jednog zamrzivača u unutrašnjosti prodavnice. Ovakve navode okrivljenog date na glavnom pretresu potvrdili su i svjedoci oštećeni L.Lj., M.V. i V.V., čije iskaze je ovaj sud u cjelosti prihvatio. Dakle svjedok oštećena L.Lj. je prenijela ovom sudu da je radeći na svom radnom mjestu u S., kritičnog dana, u prodavnicu negdje oko 12,15 časova primijetila da joj nedostaje telefon marke Nokia RM 394 crne boje, koji se nalazio na frižideru, te da je istog dana vidjela inspektora Medenica Dalibora i prijavila nestanak telefona, koji joj je istog dana za nekih pola sata donio oduzeti telefon, zatim svjedok oštećena M.V. koja nije bila očevidac ovog predmetnog dogadjaja ali koja je prenijela sudu da je kritične prilike iz njenog butika koji se nalazi u S. oduzeta pamučna trenerka marke "Adidas" i da je o ovom obavještena putem telefona preko svoje radnice koja je bila zapošljena u butiku, dok je svjedok oštećeni V.V. prenio ovom sudu kako je kritičnog dana odnosno dana 11.06.2010. godine u S., ostavio svoje papuče marke "Fila" ispred kioska i da je nakon desetak minuta primijetio policajce kako privode jedno lice na koje su bile njegove papuče. Što se tiče vrijednosti oduzetih stvari ovaj sud je prihvatio nalaz i mišljenje vještaka datog u riječi na glavnom pretresu kao stručno i bazirano na pravilima nauke i struke, uzimajući u obzir iskaze svjedoka oštećenih naveo da je vrijednost oduzetih stvari i to mobilnog telefona marke Nokia RM 394 sa sim karticom 65 eura, vrijednost pamučne trenerke Adisas 40 eura i papuče marke Fila 5 eura.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Nasuprot prednjem utvrdjenju ovaj sud je našao da nije bilo dokaza da je okrivljeni dana 11.06.2010. godine oko 10,00 časova u S., na zelenoj pjaci, Opština B., sa tezge na kojoj se prodaje voće i povrće, čiji je vlasnik oštećena Dj.N., oduzeo iz novčanika iznos od 45 eura, u namjeri da njihovim prisvajanjem sebi pribavi protivpravnu imovinsku korist u vrijednosti preko 150 eura. Ovo iz raloga što okrivljenog niko nije vidio da je oduzeo novčani iznos od 45 eura, koji se nalazio u novčaniku tj u&nbsp; tašni oštećene Dj.N., a takodje i sama oštećena je potvrdila da nije vidjela osobu koja je iz njene tašne odnosno iz novčanika oduzela novac u iznosu od 45 eura. Sama činjenica da je kod okrivljenog pronadjen i oduzet novac u iznosu od 19,20 eura i to dvije novčanice u apoenima od po 5 eura i ostatak u metalnim apoenima i da je takodje istog dana na pošti uplatio uplatnicom br.000638 novac u iznosu od 20 eura na ime svoje supruge, po nalaženju ovog suda ne mogu biti dokaz da je okrivljeni od oštećene protipravno otuzeo 45 eura, a pogotovo kod činjenice da je okrivljeni tokom cijelog postupka negirao da je uzeo novac iz tašne oštećene&nbsp; kritične prilike, a takođe nije bilo ni jednog drugog dokaza koji bi potvrdio da je okrivljeni vidjen da je kritične prilike oduzeo od oštećene navedeni novčani iznos. Sud nije mogao samo na osnovu&nbsp; toga što je okrivljeni imao tog dana novca kod sebe i što je sa istim raspolagao utvrditi da je taj novac protivpravno oduzeo od oštećene Dj.N., jer po nalaženju ovog suda to ne može biti dokaz na osnovu kojeg bi sud mogao utvrditi da je okrivljeni preduzeo radnje u tački 4 dispozitiva optužnog predloga.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Shodno svemu navedenom ovaj sud je imao u vidu da konstrukciju produženog krivičnog djela čini više istih ili istovrsnih krivičnih djela učinjenih u vremenskoj povezanosti od strane istog učinioca i koje predstavljaju cjelinu zbog postojanja najmanje dvije od sledećih okolnosti: istovjetnosti oštećenog, istovjetnosti predmeta djela, korišćenje iste situacije ili istog trajnog odnosa, jedinstva mjesta ili prostora izvršenja djela ili jedinstvenog umišljaja učinioca. Sud je takodje imao u vidu da se kod pravne kvalifikacije produžnog krivičnog djela uzima onaj od najtežih krivičnih djela koja čine konstrukciju produženog krivičnog djela.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ovaj sud je utvrdio da je okrivljeni preduzeo radnje koje su bliže precizirane u izreci presude pod tačkom 1, 2 i 3 i koje radnje po nalaženju ovog suda predstavljaju krivično djelo sitna kradja u produžnom trajanju iz čl.246 u vezi čl.49 Krivičnog zakonika, jer je vrijednost protivpravno oduzetih stvari odnosno vrijednost mobilnog telefona koji je okrivljeni oduzeo oštećenoj L.Lj. iznosi 65 eura, vrijednost oduzete trenerke "Adidas" oštećenoj M.V. iznosila je 40 eura, a vrijednost oduzetih "Fila" papuča iznosila je 5 eura, a &nbsp;okrivljeni je &nbsp;po nalaženju ovog suda išao za tim da pribavi malu imovinsku korist. Ovo iz razloga jer je prvo oduzeo par papuča čija vrijednost je bila ispod 150 eura, zatim na drugom mjestu protivpravno oduzima samo trenerku Adidas vrijednosti 40 eura iz otvorenog izloga butika u kojem su bile i druge vrijedne stvari odnosno roba i nakon toga u prodavnici oduzima telefon marke Nokia čija je vrijednost bila ispod 150 eura gdje je bilo još vrijednih stvari obzirom da se radilo o prodavnici. Medjutim, obzirom da nije bilo dokaza da je okrivljeni dana 11.06.2010. godine u Sutomoru na zelenoj pijaci oduzeo novac u iznosu od 45 eura, sud je našao da je okrivljeni u konkretnom slučaju preduzeo radnje koje predstavljaju krivično djelo - sitna kradja u produženom trajanju iz čl.246 u vezi čl.49 Krivičnog zakonika.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je imao u vidu da se za krivično djelo sitna kradja shodno čl.246 st.3 Krivičnog zakonika ako je izvršeno na štetu imovine gradjana gonjenje preduzima po privatnoj tužbi. Shodno tome obzirom da se oštećeni L.Lj., M.V. i V.V. nijesu pridružili gonjenju, ovaj sud je našao da nije mogao oglasiti krivim za navedeno djelo okrivljenog jer nije bilo zahtjeva za gonjenje ovlašćenog tužioca, jer gonjenje u konkretnom slučaju za sitno djelo kradje u produženom trajanju nije ovlašćen državni tužilac već privatni tužilac, ali nije mogao shodno čl.357 ZKP-a odbaciti optužni predlog, već je po nalaženju ovog suda bilo nužno shodno činjenici da je zastupnik optužbe tokom postupka tvrdio da se radi o krivičnom djelu kradja u produženom trajanju iz čl.239 st.1 u vezi čl.49 Krivičnog zakonika donijeti oslobadjajuću presudu.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je cijenio i odbranu okrivljenog datu na glavnom pretresu, u kojoj je opisao kako je dana 11.06.2010. godine oduzeo jedne papuče Fila ispred jedne trafike, zatim istog dana oduzeo pamučnu trenerku marke Adidas, koju je skinuo sa lutke sa otvorenog izloga i istog dana iz prodavnice sa jednog frižidera oduzeo mobilni telefon marke Nokia, i ovakav dio odbrane okrivljenog prihvatio, a što su potvrdili i svjedoci oštećeni L.Lj., M.V. i V.V.. U odnosu na oduzete papuče Fila i trenerku marke Adidas, okrivljeni je iskaz dat na glavnom pretresu na isti način iznio i pred istražnim sudijom. Što se tiče dijela iskaza u istražnom postupku kada je rekao da je mobilni telefon uzeo iz jednog vozila za razliku od glavnog pretresa kada je naveo da je mobilni telefon Nokia uzeo sa jednog zamrzivača u jednoj prodavnici, ovaj sud je prihvatio pojašnjenje okrivljenog da je mobilni telefon Nokia ipak oduzeo iz jedne prodavnice, a ovo tim prije imajući u vidu iskaz svjedoka-oštećene L.Lj., koja je prenijela ovom suda da je upravo njoj oduzet telefon marke Nokia. Što se tiče njegove odbrane koja se odnosila na činjenicu da nije oduzeo na zelenoj pijaci nikakav novac, a koje odbrane se držao tokom cijelog postupka, u tom dijelu ovaj sud je prihvatio njegovu odbranu shodno navedenim razlozima ovog suda koji se odnose na to da nije bilo dokaza da je okrivljeni kritične prilike od oštećene Dj.N. oduzeo predmetni novac.<br>
&nbsp;<br>
Shodno članu 203 stav 1 ZKP-a troškovi postupka padaju na teret budžetskih sredstava suda.<br>
&nbsp;<br>
Sa izloženog odlučeno je kao u izreci presude.<br>
&nbsp;<br>
<strong>OSNOVNI SUD U BARU</strong><br>
<strong>Dana 03.06.2011.godine</strong><br>
&nbsp;<br>
&nbsp;<br>
<strong>ZAPISNIČAR,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; S U D I J A,</strong><br>
<strong>Zorica Ivanović&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Nikola Strugar </strong><br>
&nbsp;<br>
&nbsp;<br>
<strong>PRAVNA POUKA: </strong>Protiv ove presude može se izjaviti žalba Višem sudu u Podgorici u roku od 8 dana od dana prijema pismenog otpravka, preko ovog suda u dva primjerka.<br>
&nbsp;<br>
&nbsp;<br>
&nbsp;<br>

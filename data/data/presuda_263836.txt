<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span>     </span><span></span>
</p>
<p style="text-align:center;">
<span class="span1">U IME CRNE GORE</span>
</p>
<p style="text-align:right">
<span class="span1">Posl.br. K. 88/17/17</span>
</p>
<p>&nbsp;</p>
<p>
<span class="span1">OSNOVNI SUD U KOTORU, kao nadležni prvostepeni krivični sud, po sudiji Sanji Čakanović, uz učešće zapisničara Jadranke Golub, u krivičnom predmetu protiv okrivljenog R. M., zbog krivičnog djela falsifikovanja isprave iz člana 412. stav 2. u vezi stava 1. Krivičnog zakonika CG, koji se vodi po optužnom predlogu ODT-a  Kotor Kt. br. 96/16 od 29.03.2017 godine, nakon održanog glavnog i javnog pretresa dana 29.06.2017 godine, u prisustvu savjetnika državnog tužioca ODT-a u Kotoru Ivana Abramovića, a u odsustvu okrivljenog R, M,,  shodno članu 457. Zakonika o krivičnom postupku, dana 04.07.2017. godine, donio je i javno objavio </span>
</p>
<p>&nbsp;</p>
<p style="text-align:center;">
<span class="span1">P R E S U D U </span>
</p>
<p>&nbsp;</p>
<p>&nbsp;</p>
<p>
<span class="span1">OKRIVLJENI R,M,, JMBG ..., od oca V. i majke M., rođene R.rođen .... godine u Plavu, stalno nastanjen u P., D., B.KAP-a, državljanin CG, radnik, sa završenom OŠ, oženjen, otac jednog maloljetnog djeteta, lošeg imovnog stanja, osuđivan zbog krivičnog djela ugrožavanje javnog saobraćaja iz čl. 339 st. 3 u vezi st. 1 KZCG na kaznu zatvora u trajanju od 30 dana uslovno na jednu godinu, zbog krivičnog djela iz čl. 145 st.1 tač. 1 Krivičnog zakonika na kaznu zatvora u trajanju od 8 mjeseci uslovno na 2 godine i zbog krivičnog djala iz čl. 144 st.1 Krivičnog zakonika na kaznu zatvora u trajanju od 3 mjeseca, </span>
</p>
<p>&nbsp;</p>
<p style="text-align:center;">
<span class="span1">K r i v    j e</span>
</p>
<p>&nbsp;</p>
<p>&nbsp;</p>
<p>
<span class="span1">Što je</span>
</p>
<p>&nbsp;</p>
<p>
<span class="span1">Dana 11.09.2015. godine oko 10,30 časova u B., preinačio pravu javnu ispravu u namjeri da se takva isprava upotrijebi kao prava i to vozačku dozvolu br. 87184 izdatu od FL Podgorica, a koja je izdata Š. I. iz P. i istu upotrijebio, na način što je vozačku dozvolu, koju je pronašao u svojoj kući u Podgorici, uzeo i sa iste skinuo postojeću fotografiju i postavio svoju, i tako preinačenu vozačku predao kao svoju OSL UP CB Budva, kada su ga ta službena lica zaustavila kod kružnog toka na ulazu u Budvu, prilikom redovne aktivnosti - kontrole saobraćaja, pri čemu je bio uračunljiv i svjestan svoga djela i njegove zabranjenosti, a čije izvršenje je htio.</span>
</p>
<p>&nbsp;</p>
<p>
<span class="span1">- čime je učinio krivično djelo falsifikovanja isprave iz čl. 412. st. 2. u vezi st. 1. Krivičnog zakonika CG.</span>
</p>
<p>&nbsp;</p>
<p>
<span class="span1">Pa ga sud </span><span class="span1">na osnovu napred navedene krivično pravne odredbe i odredbi čl. 4, 5, 13, 15, 32, 36a, 42, 45 st.1 tač.3  i 46 st.1 tač.5  Krivičnog zakonika CG i odredbi čl. 226,  229, 368 i 374. Zakonika o krivičnom postupku,</span>
</p>
<p>&nbsp;</p>
<p style="text-align:center;">
<span class="span1">O  S U Đ U J E</span>
</p>
<p>&nbsp;</p>
<p>&nbsp;</p>
<p>
<span class="span1">Na kaznu zatvora u trajanju od 30 ( trideset ) dana, koju će okrivljeni izdržati nakon pravosnažnosti presude, s tim što se istovremeno određuje da će se ta kazna  izvršiti u prostorijama u kojima stanuje.</span>
</p>
<p>&nbsp;</p>
<p>
<span class="span1">Osuđeni R. M.kojem je odredjeno izvršenje kazne zatvora u prostorijama u kojima stanuje, ne smije napuštati prostorije u kojima stanuje, osim u slučajevima propisanim zakonom kojim se uredjuje izvršenje krivičnih sankcija. Ukoliko osudjeni jednom u trajanju od preko 6 časova, ili dva puta u trajanju do 6 časova samovoljno napusti prostorije u kojima stanuje sud će odrediti da ostatak kazne zatvora izdrži u Zavodu za izvršenje krivičnih sankcija. </span>
</p>
<p>&nbsp;</p>
<p>
<span class="span1">Dužan je okrivljeni da na ime troškova krivičnog postupka-sudskog paušala isplati iznos od 30,00 eura</span><span class="span2">,</span><span class="span1"> u korist Budžeta Države Crne Gore, na žiro račun broj broj 832-16-52, u roku od 15 dana od dana pravosnažnosti presude, i dokaz o uplati dostavi ovom sudu s pozivom na broj K. 88/17/17.</span>
</p>
<p>&nbsp;</p>
<p>&nbsp;</p>
<p>
<span class="span1">Na osnovu čl. 67 i 75. Krivičnog zakonika </span><span class="span1">okrivljenom R.M.</span><span class="span1"> izriče se </span>
</p>
<p>&nbsp;</p>
<p style="text-align:center;">
<span class="span1">MJERA BEZBJEDNOSTI ODUZIMANJA PREDMETA </span>
</p>
<p style="text-align:center;">
<span class="span1">KRIVIČNOG DJELA</span>
</p>
<p>&nbsp;</p>
<p>
<span class="span1">i to: vozačke dozvole br.87184 izdate od strane PJ za upr..un. posl. PG dana 12.07.2005 godine, a koji predmet je privremeno oduzet od okrivljenog uz potvrdu UP Odsjeka za suzbijanje privrednog kriminaliteta Grupe za suzbijanje privrednog kriminaliteta JUG – Budva br. 7302-240/15-10264/2 od 11.09.2015 godine.</span>
</p>
<p>&nbsp;</p>
<p>&nbsp;</p>
<p>
<span class="span1">                                           O b r a z l o ž e n j e</span>
</p>
<p>&nbsp;</p>
<p>
<span class="span1">ODT Kotor je optužnim aktom Kt. br. 96/16 od 29.02.2017. godine stavilo na teret okr. R. M.izvršenje krivičnog djela falsifikovanja isprave iz čl. 412. st. 2. u vezi st. 1. Krivičnog zakonika CG (u daljem tekstu KZ-a).</span>
</p>
<p>&nbsp;</p>
<p>
<span class="span1">Postupajući  po  navedenom optužnom aktu sud je održao glavni pretres, u odsustvu uredno pozvanog a prethodno ispitanog okrivljenog R. M., a shodno čl. 457. Zakonika o krivičnom postupku (u daljem tekstu ZKP-a) jer njegovo prisustvo nije bilo nužno.</span>
</p>
<p>&nbsp;</p>
<p>
<span class="span1">Okrivljeni R.M., je u svojoj odbrani  naveo da je lošeg imovnog stanja, da ima kćerku koja ima 4 godine i da je ista dijete  sa posebnim potrebama, da nema stalno zaposlenje, tako da je morao nešto da radi kako bi zaradio novac za liječenje ćerke, pa da je počeo da taksira bez uredno izdate dozvole, odnosno „na divlje“. Dalje je naveo da nema položen ispit za vozačku dozvolu, da je  prije neku godinu kupio baraku u blizini KAP-a u Podgorici i da je pronašao jednu vozačku dozvolu u toj baraci, kada se uselio, a koja dozvola je bila od nekog Ismeta koji je tu prije živio. </span><span class="span1">Pojasnio je da zna da je Ismet uzeo novu vozačku, jer je tu bio izgubio, pa da je on istu iskoristio, tj. da je skinuo  Ismetovu sliku i postavio svoju. Naveo je da dio te vozačke dozvole nedostaje, i to onaj dio gdje stoji ime i prezime na koga glasi vozačka, a da pretpostavlja uslijed starosti iste, tako da mu je to bilo idealno ukoliko ga policija zaustavi. Objasnio je da njega policija skoro nikada ne zaustavlja a ako ga i zaustavi, da ga pusti, i da ga je zaustavila dana 11.09.2015 godine patrola policije u B., kada je išao sa svojom suprugom i kćerkom do mora, a da mu je auto  bio od jednog momka kod kojeg je radio, a da se radilo o autu „Škoda Octavia“: Dalje je naveo da ga je policija zaustavila kod kružnog toka kod hotela „P.“ na samom ulazu u B., a da se radilo o prijepodnevnim časovima i da mu je policija zatražila dokumenta, saobraćajnu i vozačku, te da je dao saobraćajnu od automobila i tu vozačku dozvolu. Objasnio je da su policajci odmah posumnjali da se radi o falsifikovanoj dozvoli, pa da su provjerili i vidjeli da se ista vodi na drugog čovjeka, a ne na njega, što je kasnije i sam rekao policajcima. Objasnio je da je vodio  kćerku na more, jer su mu doktori tako preporučili, a da nema položen vozački ispit, zbog čega je pokazao tu vozačku dozvolu, misleći da će proći tako na saobraćajnu dozvolu.</span>
</p>
<p>&nbsp;</p>
<p>
<span class="span1">U dokaznom postupku koji je proveden radi utvrđivanja činjeničnog stanja i krivice okrivljenog sud je proveo sledeće dokaze: pročitana je potvrda o privremeno oduzetim predmetima UP Odsjeka za suzbijanje privrednog kriminaliteta Grupe za suzbijanje privrednog kriminaliteta JUG – Budva br. 7302-240/15-10264/2 od 11.09.2015 godine, izvršen je  uvid u vozačku dozvolu br. 87184 izdatu od strane PJ za upr. un. posl. PG dana 12.07.2005 godine i ispis iz registra za vozačku dozvolu broja 87184 te je pročitan izvod iz KE za okrivljenog od ODT –a Kotor od 29.03.2017.g..</span>
</p>
<p>&nbsp;</p>
<p>
<span class="span1">Iz potvrde o privremeno oduzetim predmetima UP Odsjeka za suzbijanje privrednog kriminaliteta Grupe za suzbijanje privrednog kriminaliteta JUG – Budva br. 7302-240/15-10264/2 od 11.09.2015 godine proizilazi  da je navedenog dana od lica R. M. privremeno oduzeta vozačka dozvola br. 87187 izdata dana 12.07.2005 godine sa oštećenim poljima sa ličnim podacima lica.</span>
</p>
<p>&nbsp;</p>
<p>
<span class="span1">Iz vozačke dozvole br. 87184 izdate od strane PJ za upr. un. posl. PG dana 12.07.2005 godine je utvrđeno da je na istoj navedeno da je izdata od strane PJ za upr. un. posl. PG dana 12.07.2005 godine sa važenjem do 12.07.2015 godine, za vozilo B kategorije, sa fotografijom R. M. i sa potpisom ispod imena R. M., te da su na saobraćajnoj dozvoli oštećena polja sa ličnim podacima lica.</span>
</p>
<p>&nbsp;</p>
<p>
<span class="span1">Iz ispisa iz registra za vozačku dozvolu broja 87184 proizilazi da je vozačka dozvola izdata na ime Š. I., JMBG 1510974210012, rođenog 15.10.1974 godine, sa rokom važenja od 12.07.2005 do 12.07.2015 godine, te da je taj dokumenat nevažeći.</span>
</p>
<p>&nbsp;</p>
<p>
<span class="span1">Iz izvoda iz KE za okrivljenog od ODT –a Kotor proizilazi da je okrivljeni osuđivan a kako je to predstaljeno u dispozitivu presude.</span>
</p>
<p>&nbsp;</p>
<p>
<span class="span1">Nije bilo predloga za dopunu dokaznog postupka niti prigovora na izvedene dokaze. </span>
</p>
<p>
<span class="span1"> </span>
</p>
<p>
<span class="span1">Na osnovu rezultata cjelokupnog dokaznog postupka, cijeneći sve provedene dokaze pojedinačno i u uzajamnoj povezanosti i u odnosu na odbranu okrivljenog sud je utvrdio činjenično stanje kao u izreci presude. Krivičnopravno ocjenjujući utvrđeno </span><span class="span1">činjenično stanje sud je našao da su radnjama okrivljenog ostvarili svi bitni elementi krivičnog djela koje mu je optužbom stavljeno na teret.</span>
</p>
<p>&nbsp;</p>
<p>
<span class="span1">Okrivljeni R. M.je u svojoj odbrani naveo da nema položen vozački ispit te je priznao da je pronašao vozačku dozvolu u baraci u blizini KAP-a u Podgorici u koju se uselio a koja je vozačka dozvola bila od nekog Ismeta koji je tu prije živio i oji je izvadio novu vozačku dozvolu jer je raniju bio izgubio. Okrivljeni je priznao da je on tu nadjenu vozačku dozvolu iskoristio, tj.da je skinuo  Ismetovu sliku i postavio svoju. Takođe je naveo da je na toj vozačkoj dozvoli oštećen uslijed starosti dio gdje stoji ime i prezime na koga ista glasi i da mu je to bilo idealno ako ga policija zaustavi. Priznao je da ga je zaustavila patrola policije u B.kod kružnog toka kod hotela“P.“ na ulazu u B. dana 11.09.2015 godine, kada je išao sa svojom suprugom i kćerkom do mora, koja je inače dijete sa posebnim potrebama, zbog čega je kako navodi  i počeo da taksira bez uredno izdate dozvole, odnosno „na divlje“ kako bi zaradio novac za njeno lijećenje. Naveo je da je to bio razlog da te prilike pokaže tu vozačku dozvolu, odnosno da da saobraćajnu od automobila i tu vozačku dozvolu, a to tim prije što ga policija do tada nije zaustavljala, a i kada bi ga zaustavila da ga je puštala, međutim da su policajci odmah posumnjali da se radi o falsifikovanoj dozvoli, nakon čega su izvršili provjere i vidjeli da se ista vodi na drugog čovjeka, a ne na njega, što je kasnije i sam rekao policajcima.</span>
</p>
<p>&nbsp;</p>
<p>
<span class="span1">Dakle, okrivljeni je u svojoj odbrani priznao da je u javnom saobraćaju kao vozač koristio predmetnu vozačku dozvolu, koju vozačku dozvolu je preinačio tako što je sa iste skinuo postojeću fotografiju i postavio svoju, kao i da je istu kritične prilike upotrijebio kada ju je dao na uvid policijskim službenicima CB Budva, prilikom kontrole vozila i vozača na poziciji kod kružnog toka na ulazu u B. a sud je prihvatio taj dio odbrane okrivljenog tj.  to priznanje istog jer je bilo potpuno i jasno i potvrdjeno izvedenim dokazima. Okrivljeni je u dijelu svoje odbrane naveo da je na predmetnoj vozačkoj dozvoli već nedostajao dio na kojem se nalazi ime i prezime lica na koje je izdata ta dozvola, što je sud prihvatio jer je cijenio da okrivljeni nije imao razloga tu okolnost prikrivati a kod činjenice da je svakako priznao da je na predmetnoj vozačkoj dozvoli promijenio sliku i istu koristio u javnom saobraćaju iako nema položen vozački ispit čime je već ostvario bitna obilježja bića predmetnog krivčnog djela. S tim u vezi sud je upodobio činjenični opis </span><span class="span1">optužnog predloga sa činjenicama utvrdjenim na glavnom pretresu,  a smatrajući da time nije povrijedio objektivni identitet optužbe, već da ga je upodobio utvrdjenom činjeničnom stanju.</span>
</p>
<p>
<span class="span1"> </span>
</p>
<p>&nbsp;</p>
<p>
<span class="span1">Da je kritične prilike okrivljeni zaustavljen i da mu je tom prilikom uprava policije oduzela predmetnu vozačku dozvolu potvrdjuje se navodima koje proizilaze iz potvrde o privremeno oduzetim predmetima UP Odsjeka za suzbijanje privrednog kriminaliteta Grupe za suzbijanje privrednog kriminaliteta JUG – Budva br. 7302-240/15-10264/2 od 11.09.2015 godine, a iz ispisa iz registra za vozačku dozvolu broja 87184 proizilazi da je predmetna dozvola nevažeći dokument, da je bila izdata na ime Š. I. pa kad se ima u vidu odbrana okrivljenog i činjenica da je sud uvidom u predmetnu vozačku dozvolu utvrdio da je na istoj nalijepljena fotografija nesumnjivo je da je okrivljeni, preinačio pravu javnu ispravu i upotrijebio je kao pravu na koji je način svojim radnjama ostvario sva bitna obilježja bića krivičnog djela falsifikovanja isprave iz čl. 412 st.2 u vezi st. 1 KZ-a. </span>
</p>
<p>&nbsp;</p>
<p>
<span class="span1">Sud je prihvatio kao istinite činjenice koje proizilaze iz potvrde o privremeno oduzetim predmetima UP Odsjeka za suzbijanje privrednog kriminaliteta Grupe za suzbijanje privrednog kriminaliteta JUG – Budva br. 7302-240/15-10264/2 od 11.09.2015 godine, kao i one koje proizilaze iz ispisa registra za vozačku dozvolu jer se radi o dokazima koji su izdati od nadležnog organa u zakonitom postupku, na iste nije bilo primjedbi i sud nije imao razloga za sumnju u njihovu vjerodostojnost.</span>
</p>
<p>&nbsp;</p>
<p>
<span class="span1">Cijeneći psihički odnos okrivljenog prema izvršenom krivičnom djelu sud je našao da je isti postupao umišljajno, da je bio svjestan da je kritičnog dana upotrijebio preinačenu pravu javnu ispravu, i to vozačku dozvolu br.87184 izdatu od FL Podgorica, a koja je izdata Š. I.iz P. i tako preinačenu vozačku upotrijebio kao svoju predavši je prilikom kontrole saobraćaja OSL UP CB Budva,  kada su ga ta službena lica zaustavila, kod kružnog toka na ulazu u Budvu, a to je i htio.</span>
</p>
<p>&nbsp;</p>
<p>
<span class="span1">S obzirom na navedeno sud je okrivljenog oglasio krivim.</span>
</p>
<p>&nbsp;</p>
<p>
<span class="span1">Odlučujući o vrsti i visini krivične sankcije kod okrivljenog sud je imao u vidu da je za to krivično djelo u  KZ-u propisana kazna zatvora od tri mjeseca do pet godina pa je u smislu člana 42. KZ-a sud cijenio sve okolnosti koje utiču da kazna bude manja ili veća tj. sve olakšavajuće i otežavajuće okolnosti pa je kao olakšavajuće okolnosti cijenio to što je okrivljeni porodičan čovjek, oženjen, otac jednog maloljetnog djeteteta i to djeteta sa posebnim potrebama kao i priznanje okrivljenog da je na predmetnoj vozačkoj dozvoli skinuo raniju sliku i stavio svoju, činjenicu da je lošeg imovnog stanja a koje je okolnosti sveukupno cijenio kao naročito olakšavajuće u smislu čl. 45 st. 1 tač.3 KZ-a, dok je kao otežavajuću okolnosti cijenio njegovu raniju višestruku osuđivanost, pa mu je sud izrekao kaznu zatvora u trajanju od 30 dana, </span><span class="span1">s tim da će se ista izvršiti u prostorijama za stanovanje. Sud je dakle u odnosu na okrivljenog  izvršio ublažavanje kazne shodno čl. 45 st.1 tač. 3 KZ-a jer je ocijenio s obzirom na navedene olakšavajuće okolnosti da  se može očekivati da će se i ublaženom kaznom kod okrivljenog ostvariti svrha kažnjavanja.</span><span class="span1"> Sud je mišljenja da je naprijed navedena kazna  adekvatna težini učinjenog krivičnog djela i okolnostima pod kojima je djelo učinjeno, te da će se njome u dovoljnoj mjeri uticati na okrivljenog i druge potencijalne učinioce, da ubuduće ne vrše kako ovakva, tako ni druga krivična djela. </span>
</p>
<p>&nbsp;</p>
<p>
<span class="span1">Imajući u vidu naprijed navedeno te primjenom odredbi čl. </span><span class="span1">4, 5, 13, 15, 32, 36a, 42, 45 st.1 tač.3  i 46 st.1 tač. 5   Krivičnog zakonika CG i odredbi čl. 226,  229, 368 i 374. Zakonika o krivičnom postupku, </span><span class="span1">odlučeno je kao u izreci. </span>
</p>
<p>&nbsp;</p>
<p>
<span class="span1">Sud je obavezao okrivljenog R. M. na isplatu troškova krivčnog postupka- sudskog paušala koji je odmjeren prema dužini I trajanju postupka, te imovinskom stanju okrivljenog.</span>
</p>
<p>&nbsp;</p>
<p>
<span class="span1">Na osnovu člana 75. KZ-a, sud je okrivljenom izrekao mjeru bezbjednosti oduzimanja predmeta krivičnog djela i to vozačke dozvole br.87184 izdate od strane PJ za upr..un. posl. PG dana 12.07.2005 godine, a koji predmet je privremeno oduzet od okrivljenog uz potvrdu UP Odsjeka za suzbijanje privrednog kriminaliteta Grupe za suzbijanje privrednog kriminaliteta JUG – Budva br. 7302-240/15-10264/2 od 11.09.2015 godine</span>
</p>
<p>&nbsp;</p>
<p>
<span class="span1">Na prednjim razlozima sud je zasnovao svoju odluku. </span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U KOTORU</span>
</p>
<p style="text-align:center;">
<span class="span1">Dana  04.07.2017 godine</span>
</p>
<p>&nbsp;</p>
<p>
<span class="span1">     Zapsiničar</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">      S u d i j a</span>
</p>
<p>
<span class="span1">Jadranka Golub</span><span class="span1"></span><span class="span1"></span><span class="span1"></span><span class="span1">                                Sanja Čakanović</span>
</p>
<p>&nbsp;</p>
<p>
<span class="span1">PRAVNA POUKA: Protiv ove presude ima se pravo žalbe u roku od 8 dana od dana prijema iste Višem sudu u Podgorici, a preko ovog suda. </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1"> </span>
</p>
<p>&nbsp;</p>
<p>&nbsp;</p>
</div>
</div>


</body>
<br>
<strong>K. br. 164/11</strong><br>
&nbsp;<br>
<strong>U IME CRNE GORE</strong><br>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>OSNOVNI SUD U BERANAMA</strong>, po sudiji pojedincu Draganu Dašiću, uz učešće namještenika suda Mirjane Čukić kao zapisničara, u krivičnom predmetu protiv optuženog <strong>M. D.</strong>, iz B., zbog krivičnog djela omogućavanje uživanja opojnih droga iz čl. 301. st.1. Krivičnog zakonika Crne Gore, po optužnici Osnovnog državnog tužilaštva u Beranama, Kt.br. 120/2011, od 14. maja 2011. godine, nakon održanog glavnog i javnog pretresa, u prisustvu Zamjenika ODT u Beranama Amre Sujković, optuženog i njegovog branioca adv. M. R., iz B., a u odsustvu oštećenog P. Ž., iz B., dana 25.10.2011. godine donio je i javno objavio,<br>
&nbsp;<br>
&nbsp;<br>
<strong>P R E S U D U</strong><br>
&nbsp;<br>
Optuženi <strong>M. D., /JMBG .../, </strong>od oca R. i majke R., rođene L., rođen ... godine u B., sa prebivalištem u naselju B. bb, Opština B., državljanin Crne Gore, nezaposlen, neoženjen, pismen, završio SSS, siromašnog imovnog stanja, neosuđivan.<br>
&nbsp;<br>
&nbsp;<br>
<strong>OSLOBAĐA SE OD OPTUŽBE</strong><br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>Da je:</strong><br>
&nbsp;<br>
Sredinom februara mjeseca 2011. godine, u svojoj porodičnoj kući, koja se nalazi u naselju B., Opština B., P. Ž., radi uživanja dao opojnu drogu - marihuanu, u količini od 5 grama, nakon čega je Ž. ovu drogu spakovao u papirni zamotuljak i istu ponio sa sobom u B. gdje ju je uživao.<br>
&nbsp;<br>
- čime bi izvršio krivično djelo omogućavanje uživanja opojnih droga iz čl. 301.st.1. Krivičnog zakonika Crne Gore.<br>
<br>
<strong>- </strong>pošto nije dokazano da je izvršio krivično djelo za koje je optužen, shodno čl. 373. st.1. tačka 2. ZKP-a.<br>
&nbsp;<br>
- Troškovi krivičnog postupka&nbsp; padaju na teret budžetskih sredstava suda, shodno čl. 230. st. 1. ZKP-a.<br>
&nbsp;<br>
Imovinsko pravnog zahtjeva za naknadu štete nije bilo.<br>
&nbsp;
<div style="text-align: center;">
	<strong>O b r a z l o ž e nj e</strong></div>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Optužnicom Osnovnog državnog tužilaštva u Beranama, Kt. br. 120/2011 od 14. maja 2011. godine, stavljeno je na teret optuženom M. D. iz B., krivično djelo omogućavanje uživanja opojnih droga iz čl. 301.st.1. Krivičnog zakonika Crne Gore.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na glavnom pretresu od 25. 10. 2011. godine, Zamjenik ODT u Beranama Amra Sujković izjavila je da obzirom da je u toku dokaznog postupka utvrđeno da je optuženi M. D., P. Ž. dao 5 grama opojne droge marihuana, na uživanje, a ne 15 grama kako je to predstavljeno dispozitivom optužnice i da je nakon toga tu drogu Ž. spakovao u papirni zamotuljak i ponio sa sobom u B., gdje ju je uživao, to shodno čl. 360. st.1. ZKP-a, izmijenila je optužnicu u dijelu činjeničnog opisu, koji se odnosi na količinu predmetne droge i u svemu ostala pri ovako izmijenjenoj optužnici i predložila da sud optuženog M. D. oglasi krivim za krivično djelo omogućavanje uživanja opojnih droga iz čl. 301. st.1. KZ i osudi ga na zatvorsku kaznu. Pritom je predložila, da sud prilikom odmjeravanja visine kazne na strani optuženog&nbsp; kao olakšavajuće okolnosti, da je mlad čovjek, da je nezaposlen, da ranije nije osuđivan i da mu s obzirom na ove olakšavajuće okolnosti izrekne kaznu ispod zakonskog minimuma, tačnije kaznu zatvora u trajanju od 45 dana, jer smatra da će se u konkretnom slučaju samo sa ovom vrstom i visinom kazne postići svrha kažnjavanja.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Oštećeni P. Ž. nije se pridružio krivičnom gonjenju protiv optuženog i nije postavio imovinsko pravni zahtjev za naknadu štete.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Izjašnjavajući se o navodima iz optužnice ODT-a optuženi <strong>M. D.,</strong> je u svoju odbranu naveo da ne priznaje izvršenje krivičnog djela omogućavanje uživanja opojnih droga iz čl. 301. st.1. KZ jer nije oštećenom P. Ž. davao na uživanje opojnu drogu kako mu je to stavljeno na teret, sa istim nije drug, upoznao ga je prije četiri - pet godina dok se zabavljao sa njegovom sestrom, nijesu se družili, nijesu kontaktirali telefonom. Nikada nije ostajao nasamo sa njim, niti su vodili bilo kakve samostalne razgovore. Nije znao za taj događaj sve do trenutka dok nije izvršio uvid u spise predmeta i kopiranje, kada ga je kući zvao P. Ž. telefonom i saopštio mu da on nije dao nikakavu optužujuću izjavu protiv njega, tako da ne zna o čemu se radi. Još jednom je istakao da nije počinio krivično djelo. U završnoj riječi u potpunosti je prihvatio završnu riječ svog branioca.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Branilac optuženog <strong>adv. M. R.</strong> u završnoj riječi je naveo da optuženi nije izvršio krivično djelo koje mu je optužnicom i izmjenama optužnice stavljeno na teret. U ovoj krivično pravnoj stvari optužba se uglavnom zasniva na iskazu oštećenog P. Ž.. U postupku su izvedeni dokazi saslušanjem svjedoka V. i V. inspektora policije iz B. koji rade na poslovima otkrivanja i suzbijanja korišćenja droge koji su iznijeli da im je oštećeni P., saopštio da je navodno od optuženog dobio radi korišćenja 5-6 grama marihuane i da je oštećeni poznat organima gonjenja kao lice koje uživa opojne droge i to u kontinuitetu, da u svom&nbsp; radu nikada nijesu čuli za ime sad optuženog. U toj stvari saslušana je i majka oštećenog P. Z. koja je istakla da se njen sin Ž. druži sa lošim društvom, da je uživalac opojnih droga da je pronađenu drogu predala policiji u namjeri da odvrati sina od korišnjeća droga, istakla je da njen sin sredinom februara nije boravio u B.. Tu činjenicu potvrdila je i svedokinja B. M. kategorički tvrdeći da oštećeni sredinom februara nije boravio u B.. Posebno u ovoj krivično pravnoj stvari ima i zapisnik o pretresu stana i drugih prostorija gdje se iz istog vidi da u pretresenim prostorijama nije nađeno ništa što bi upućivalao na opojne droge. S toga predložio je da ga sud oslobodi od optužbe, jer nije dokazano da je izvršio djelo za koje je optužen, a da mu na osnovu čl. 230. st.1. ZKP-a presudom izreče da troškovi krivičnog postupa padaju na teret budžetskih sredstava suda, a sve prema AT Crne Gore.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; U dokaznom postupku sud je izveo sledeće dokaze: pročitao iskaz svjedoka oštećenog P. Ž. i svjedoka P. Z. sa zapisnika o glavnom pretresu od 30.06.2011. godine,&nbsp; pročitao iskaz svjedoka B. M. sa zapisnika o glavnom pretresu od 19.07.2011. godine, u svojstvu svjedoka saslušao inspektore za droge Područne Jedinice B. V. S. i V. G., pročitao izvještaj o analizi, Forenzičkog centra D. br. ..., od 20.04.2011. godine, pročitao izvještaj o preliminarnoj hemijskoj analizi ekspoziture Kriminalističke policije Uprave policije - PJ B. br. ..., od 16.04.2011. godine, pročitao potvrdu Uprave policije PJ B. o oduzimanju predmeta - stvari od P. Z. br. ... od 16.04.2011. godine, pročitao fototehničku dokumentaciju Uprave policije - PJ B. br. ... od 17.04.2011. godine, pročitao zapisnik o pretresanju stana i drugih prostorija za optuženog M. D., pročitao&nbsp; izvještaj iz kaznene evidencije na ime optuženog M. D..<br>
&nbsp;<br>
Nakon sprovedenog dokaznog postupka, cijeneći navode optužbe, odbranu optuženog, te izvedene pobrojane dokaze, cijeneći ih u smislu čl. 16. i 370. ZKP-a, a dovodeći ih u vezu jedne sa drugim, sud je stao na stanovište da činjenice iz činjeničnog opisa izreke presude nijesu dokazane pa je sud optuženog M. D., za krivično djelo omogućavanje uživanja opojnih droga iz čl. 301. st.1. Krivičnog zakonika Crne Gore, koje mu je optužnicom ODT-a Berane stavljeno na teret, oslobodio od optužbe, na osnovu čl. 373. st.1. tač. 2. ZKP-a, pošto nije dokazano da je&nbsp; izvršio krivično djelo za koje je optužen. Pri tom sud je u potpunosti prihvatio odbranu optuženog koji negira izvršenje krivičnog djela, jer je ista osnovana i ubjedljiva a potvrđena i&nbsp; svim&nbsp; izvedenim dokazima, kojim je utvrđeno da optuženi nije izvršio predmetno krivično djelo.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz iskaza svjedoka-oštećenog <strong>P. Ž., </strong>se vidi, da M. D. poznaje površno, nikada se nijesu intenzivno družili i nije tačno da je on njemu bilo kada pa ni februara mjeseca 2011. godine davao na uživanje opojnu drogu marihuanu i da u februaru mjesecu nije bio u naselju B.. Njega je u zimskom periodu 2011. godine privela policija u B. i tada je bio u pijanom stanju, pomenuli su neku anonimnu dojavu kako on navodno donosi drogu od optuženog M. D. i da je tada samo rekao kada su mu pokazali M. sliku u kompjuteru da je to njegov komšija i ništa im više nije rekao, istakao je da njemu M. D. nikada nije davao drogu na bilo kakvo uživanje. U Upravi policije su ga u B. priveli iz razloga jer je to veče zadobio udarac ubodom nožem, a takođe mu je kasnije inspektor pokazao neke ostatke od droge, a tu je drogu pribavio na nekoj žurci koja je bila u B., bili su prisutni neki B. a tu drogu je pronašla njegova majka u njegovim bermudama i prijavila policiji. To veče je bio u pijanom stanju, pa je moguće da se u takvom stanju sjetio imena M. D. koje ime je saopštio inspektorima, a inače to veče u Upravi policije u B. je bila prisutna svo vrijeme njegova majka P. Z..<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je u potpunosti prihvatio iskaz navedenog svjedoka, na osnovu kojeg je utvrđeno da mu nikada pa ni sredinom februara mjeseca 2011.godine optuženi nije dao ili na drugi način omogućio uživanje opojne droge- marihuane. Takođe je utvrđeno da oštećeni u predmetnom periodu jeste posjedovao opojhnu drogu koju je njegova majka pronašla u njegovim bermudama, ali da istu drogu nije pribavio od optuženog. Utvrđeno je još i da oštećeni u februaru mjesecu nije boravio u B., već u B. što upućuje na zaključak da u istom periodu optuženi shodno tome nije ni mogao omogućiti uživanje droge oštećenom, jer se isti nisu ni nalazili u istom mjestu. Utvrđeno je i da je oštećeni prilikom davanja izjave u vezi sa predmetnom drogom, inspektorima saopštio ime M. D., ali i to da je tom prilikom bio u pijanom stanju, a što je potvrdila u svom iskazu i njegova majka, te takva izjava koju je oštećeni i sam opovrgnuo, obzirom na stanje u kom se oštećeni nalazio, nije vjerodostajna, da bi u odsustvu drugih dokaza i sama predstavljala činjenicu koja bi išla u prilog tezi optužbe.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz iskaza svjedoka <strong>P. Z.</strong> se vidi, da se njen sin oštećeni P. Ž. po njenoj procjeni druži sa lošim društvom, apsolutno je sigurna da njen sin P. Ž. nije u februaru mjesecu 2011. godine boravio u B. i u naselju B.. Da je u aprilu ili maju 2011. godine saznala da je njen sin Ž. priveden u policiju tj. da je zadobio neku povredu u vidu uboda noža u predjelu noge. Otišla je u policiju, ponašanje njenog sina je bilo čudno, misli da je bio u pijanom stanju, neko ga je ubo nožem, a kako je obaviještena od inspektora, njen sin je u policiji rekao da se sam ubo nožem na terasi njenog stana. Iznervirana takvim ponašanjem njenog sina, odnijela je u policiju izvesnu količinu opojne droge marihuane, koju je pronašla negdje oko dvadesetak dana prije predmetnog događaja u bermudama njenog sina Ž., a koje nije nosio u toku zime, već je iste nosio u toku ljeta 2010. godine. Drogu koju je pronašla u džepu njenog sina odnijela je u policiju iz razloga da njen sin prizna i kaže od koga je nabavio drogu, a takođe da kaže ko ga je ubo nožem, jer je to njegov drugi ubod noža, za koji nije htio da kaže ko ga je ubo. Njoj niko u policiji od inspektora nije spominjao M. D. te noći. Prvi put je upoznata da&nbsp; postoji neka veza između njenog sina Ž., M. D. i opojne droge marihuane kada ju je zvao stariji sin od zaove B. S. i rekao da je pretresana kuća M. D. i&nbsp; da je to nešto u vezi njenog sina.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je u potpunosti prihvatio navedeni dokaz jer je isti u skladu sa ostalim izvedenim dokazima, a na osnovu kojeg je utvrđeno da oštećeni u februaru mjesecu nije boravio u B. što je potvrdio i sam oštećeni. Dalje je utvrđeno i da je ista pronašla predmetnu drogu, koju je predala policiji, u bermudama svog sina i da navedenu garderobu oštećeni nije nosio tokom zime, već tokom ljeta. Navedeno upućuje na zaključak da oštećeni predmetnu drogu nije ni nabavio u zimskom periodu, pa samim tim ni od optuženog kako je to opisano u činjeničnom opisu izreke presude.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz iskaza svjedoka <strong>B. M.,</strong> se vidi,da joj je P. Ž. bratanac i da je sredinom januara 2011. godine boravio u njenoj kući u naselju B. i da joj nije poznato da li se družio sa M. D. niti da li se druže i da je sigurna da P. Ž. u februaru mjesecu nije boravio u njenoj kući u naselju B., a inače kad dođe u B. boravi u njenoj kući.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je u potpunosti prihvatio iskaz navedenog svjedoka jer je isti u skladu sa iskazom oštećenog i iskazom svjedoka P. Z., a iz njega je utvrđeno da oštećeni u fabruaru mjesecu nije boravio u B..<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
Iz iskaza svjedoka <strong>V. S.</strong> se vidi da radi kao inspektor za droge u Područnoj Jedinici B., ne zna tačno datum kada je došla majka oštećenog P. Ž., u stanicu policije i da je kazala da je u džepu svoga sina P. Ž., pronašla izvesnu količinu marihuane i da želi da je preda policiji. Mi smo uzeli u svojstvu građanina izjavu od majke P. Ž., P. Z. koja nam je rekla da je u odjeći P. Ž. pronašla manju količinu droge, ne znam o kojoj vrsti droge se radilo, samo znam&nbsp; da smo istu poslali na vještačenje. Nakon toga mi smo pozvali oštećenog P. Ž. i od njega uzeli izjavu u svojstvu građanina, on nam je u toj izjavi saopštio da je negdje u februaru mjesecu 2011. godine bio u B. kod očeve sestre i da mu je M. D. koga od ranije poznaje dao izvesnu količinu droge marihuane, da je on tu izvesnu drogu pušio, a da mu je ostatak ostao u džepu.<br>
&nbsp;<br>
Iz iskaza svjedoka <strong>V. G.</strong> se vidi da je zaposlen kao inspektor za droge u Područnoj Jedinici B., i da mu je poznato da je negdje u aprilu mjesecu 2011. godine došla P. Z. majka oštećenog P. Ž. sa izjavom da želi policiji da preda izvesnu količinu opojne droge marihuane i da je bio prisutan kada je njegov kolega V. S. uzeo izjavu od nje u svojstvu građanina, u izjavi je navela da je kod svog sina P. Ž. pronašla određenu količinu droge. Nakon toga takođe u svojstvu građanina saslušan je P. Ž. koji je naveo da je predmetnu drogu dobio od M. D., prilikom njegovog boravka u B.. Dalje je naveo, da ne može tačno da se sjeti perioda kada je oštećeni izjavio da je boravio u B. misli da je izjavio da je boravio proljećnom periodu, kao i da im je P. Ž. od ranije poznat kao uživalac opojne droge marihuana. Njemu nikada od ranije nije bilo poznato ime M. D. u kontekstu opojnih druga, a ni u nekom drugom kontekstu".<br>
&nbsp;<br>
Sud je u potpunosti prihvatio iskaze navedenih svjedoka, jer su isti međusobno saglasni, a u skladu i sa iskazom oštećenog, te ostalim izvedenim&nbsp; dokazima. Na osnovu istih je utvrđeno da je predmetnu drogu policiji predala majka oštećenog i da je istu pronašla u džepu njegove garderobe. Takođe je utvrđeno da im je oštećeni saopštio da je drogu pribavio od optuženog u februaru mjesecu. Međutim kako je tokom postupka utvrđeno da je oštećeni takvu izjavu dao u pijanom stanju,&nbsp; i da je i sam oštećeni u postupku istakao da mu optuženi nije dao drogu, takva izjava ne upućuje na zaključak ili drugu činjenicu koja bi išla na teret optuženog, već je oštećeni davajući takvu izjavu htio da eventualno prikrije pravo porijeklo predmetne droge.<br>
&nbsp;<br>
Iz izvještaja o preliminarnoj hemijskoj analizi ekspoziture Kriminalističke policije Uprave policije - PJ B. br. ..., od 16.04.2011. godine i izvještaja o analizi, Forenzičkog centra D. br. ..., od 20.04.2011. godine, vidi se da je hemijskom analizom utvrđeno da je biljna materija koja je izuzeta od P. Ž. biljka čiji je botanički naziv Canabis, a koja je poznatija kao marihuana.<br>
&nbsp;<br>
Iz potvrde Uprave policije PJ B. o oduzimanju predmeta - stvari od P. Z. br. … od 16.04.2011. godine i fototehničke dokumentacije Uprave policije - PJ B. br. … od 17.04.2011. godine, vidi se da je majka oštećenog P. Z. predala službenicima PJ B. papirni zamotuljak sa sadržajem zelene biljne materije.<br>
&nbsp;<br>
Sud je u potpunosti prihvatio navedene dokaze, jer isti potiču od ovlašćenih i nadležnih organa, a takođe snabdjevene pečatima i potpisima ovlašćenih službenika. Iz istih je utvrđeno da je biljna materija, koju je majka oštećenog P. Z., predala službenicima PJ B., biljka Canabis, a koja je poznatija kao marihuana.<br>
&nbsp;<br>
Iz zapisnika o pretresanju stana i drugih prostorija za optuženog M. D. da su ovlašćeni policijski službenici izvršili pretres stana optuženog M. D. te da pritom nijesu nađeni predmeti koji bi se mogli privremeno oduzeti.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je u potpunosti prihvatio navedeni dokaz, jer isti potiče od ovlašćenih policijskih službenika, a takođe je snabdjeven pečatima i potpisima istih, a na osnovu kojeg je utvrđeno da u stanu optuženog&nbsp; nijesu nađeni predmeti koji bi se po zakonu mogli oduzeti, a što upućuje na zaključak da u svojoj porodičnoj kući ne posjeduje drogu, koju bi eventualno mogao davati na uživanje drugim licima.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Nijedan dokaz izveden u toku krivičnog postupka nije mogao potvrditi tezu optužbe da je optuženi M. D. izvršio krivično djelo omogućavanje uživanja opojnih droga iz čl. 301. st.1. Krivičnog zakonika Crne Gore. Naime, tokom postupka je najprije utvrđeno da je predmetnu drogu, pronašla majka oštećenog i da je istu predala ovlašćenim policijskim službenicima. Dalje je utvrđeno da je navedenu drogu pronašla u džepu od bermuda, i da iste oštećeni nije nosio u zimskom periodu. Na osnovu naprijed navedenog dolazi se do zaključka da oštećeni predmetnu drogu nije ni nabavio u zimskom periodu, pa samim tim ni u februaru mjesecu. Takođe je utvrđeno da je oštećeni pred policijskim službenicima naveo da mu je drogu dao na uđivanje optuženi u februaru mjesecu, i da je takvu izjavu dao u pijanom stanju, kao i to da je u toku postupka i sam oštećeni takvu izjavu opovrgao. Te se dolazi do zaključka da je oštećeni, nalazeći se u pijanom stanju a pritom htjeći da prikrije pravo porijeklo predmetne droge, nasumice naveo ime optuženog. Ne može se kao dokazana uzimati ni sa čim potvrđena pretpostavka na kojoj se zasniva cjelokupna optužba, a koja proističe iz izjave oštećenog koju je dao u već opisanom stanju pred ovlašćenim službenicima policije. Sud je dalje&nbsp; utvrdio i činjenicu, da oštećeni, u februaru mjesecu, nije ni boravio u Beranama, pa ta činjenica isključuje mogućnost da mu optuženi, kada je i kako je navedeno u činjeničnom opisu izreke presude, da na uživanje ili na drugi način omogući oštećenom uživanje opojne droge. Na osnovu svega izloženog a obzirom na dokaze i utvrđeno činjenično stanje, sud je stao na stanovište i donio odluku da optuženog oslobodi od optužbe za krivično djelo za koje je optužen jer za sud nema dileme, da optuženi M. D. nije počinio krivično djelo za koje je optužen. Pošto sud zasniva presudu na činjenicama i dokazima, a ne na pretpostavkama sud je optuženog oslobodio od optužbe na osnovu čl.373 st.1 tač.2 ZKP-a, pošto nije dokazano da je izvršio krivično djelo za koje je optužen.<br>
&nbsp;<br>
Odluka da troškovi&nbsp; branioca optuženog adv. M. R., padaju na teret budžetskih sredstava suda, zasnovana je na odredbi čl. 230. st. 1. ZKP-a.<br>
&nbsp;<br>
Imovinsko pravnog zahtjeva za naknadu štete nije bilo.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; S iznijetih razloga odlučeno je kao u izreci presude.<br>
&nbsp;<br>
&nbsp;
<div style="text-align: center;">
	<strong>OSNOVNI SUD U BERANAMA,</strong><br>
	<strong>Dana, 25.10.2011. godine.</strong></div>
&nbsp;<br>
&nbsp;<br>
<strong>Zapisničar&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;S U D I J A</strong><br>
<strong>Mirjana Čukić&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Dragan Dašić</strong><br>
&nbsp;<br>
&nbsp;<br>
<strong>PRAVNA POUKA:</strong><br>
Protiv ove presude može se izjaviti žalba<br>
Višem sudu u Bijelom Polju, u roku od&nbsp; 15<br>
/petnaest/ &nbsp;&nbsp;dana&nbsp; od dana prijema pismenog<br>
otpravka, preko ovog suda u dva primjerka.<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>

<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{font-size:14pt;}
.p1{text-align:end;hyphenate:auto;font-family:Times New Roman;font-size:14pt;}
.p2{text-align:center;hyphenate:auto;font-family:Times New Roman;font-size:14pt;}
.p3{text-align:justify;hyphenate:auto;font-family:Times New Roman;font-size:14pt;}
.p4{text-indent:0.5in;text-align:justify;hyphenate:auto;font-family:Times New Roman;font-size:14pt;}
.p5{text-align:start;hyphenate:auto;font-family:Times New Roman;font-size:14pt;}
.p6{text-indent:0.5in;text-align:start;hyphenate:auto;font-family:Times New Roman;font-size:14pt;}
.p7{text-align:justify;hyphenate:auto;font-family:Times New Roman;font-size:12pt;}
.p8{text-align:start;hyphenate:auto;font-family:Times New Roman;font-size:12pt;}
</style>
<meta content="vjera.jovicevic" name="author">
</head>
<body class="b1 b2">
<p class="p1">
<span class="s1">Posl.br.K.279/10</span>
</p>
<p class="p1"></p>
<p class="p2">
<span class="s1">U    I M E   N A R O D A</span>
</p>
<p class="p3"></p>
<p class="p4">
<span class="s1">OSNOVNI SUD U CETINJU</span><span>, kao prvostepeni krivični, u vijeću sastavljenom od sudije Gorana Vrbice kao predsjednika vijeće i L. D. i P. Z., kao članova vijeća, uz sudjelovanje sudskog službenika  Jovićević Vjere, kao zapisničara, u krivičnom predmetu protiv  </span><span class="s1">optuženog A.I. </span><span>iz Cetinja, zbog krivičnog djela falsifikovanje isprave iz čl.412.st.2. u vezi st.1. KZ-a, po Optužnici Osnovnog Državnog Tužioca u Cetinju, Kt.br.280/10 od 19.11.2010.godine, nakon održanog glavnog i javnog pretresa dana 13.06.2011.god., u prsustvu Zamjenika ODT-a Cetinje M. D. optuženog i njegovog branioca, advokata R. B. iz Cetinja,, donio je i istog dana javno objavio </span>
</p>
<p class="p5"></p>
<p class="p5"></p>
<p class="p2">
<span class="s1">P R E S U D U</span>
</p>
<p class="p3"></p>
<p class="p4">
<span class="s1">Optuženi  A. I. JMBG ...... </span><span>od oca S. i majke N. rođene A. rođen 16.12.19... godine u Cetinju, gdje i prebiva, državljanin Crne Gore, nezaposlen, neoženjen, pismen, sa završenom Srednjom školom, srednjeg imovnog stanja, osuđivan,</span>
</p>
<p class="p4"></p>
<p class="p2">
<span class="s1">K r i v   j e</span>
</p>
<p class="p5"></p>
<p class="p5">
<span class="s1">Što je:</span>
</p>
<p class="p6"></p>
<p class="p3">
<span>	Neutvrđenog dana u vremenskom periodu od 13.02.2008.godine do 24.08.2010.godine u Španiji, nabavio radi upotrebe preinačenu pravu javnu ispravu - pasoš Savezne Republike Jugoslavije, serijskog broja 003588..., izdat dana 04.10.2002.godine, od strane Ministarstva unutrašnjih poslova republike Crne Gore - Centra bezbjednosti Bar, na ime Š. S. iz Bara, koji je preinačen, na način što je izvršena zamjena fotografije imaoca Š. S. sa fotografijom okrivljenog A.I., da bi zatim, dana 24.08.2010.godine u M. - Š. prilikom policijske kontrole upotrijebio navedeni preinačeni pasoš kao pravi, lažno se, pri tom predstavljajući policijskim službenicima kao Š. S.</span>
</p>
<p class="p3"></p>
<p class="p3">
<span>	</span><span class="s1">- čime je izvršio krivično djelo falsifikovanje isprave iz čl.412.st.2. u vezi st.1. KZ-a,</span>
</p>
<p class="p3"></p>
<p class="p3">
<span>pa ga sud primjenom citiranog zakonskog propisa te primjenom članova 5,13,15,32,33,36,42,45,46 KZ CG i članova 199-202 i 364 ZKP-a</span>
</p>
<p class="p3"></p>
<p class="p3"></p>
<p class="p2">
<span class="s1">O S U Đ U J E</span>
</p>
<p class="p5"></p>
<p class="p4">
<span>Na kaznu zatvora u trajanju od </span><span class="s1">30 (trideset) dana</span><span> koju ima izdržati po pravosnažnosti presude.</span>
</p>
<p class="p4"></p>
<p class="p3">
<span>	Troškova krivičnog postupka nije bilo, a optuženi se obavezuje, da na ime paušala na blagajni ovog Suda uplati iznos od 30,00 €, a u roku od 15. dana po pravosnažnosti presude, pod prijetnjom izvršenja</span>
</p>
<p class="p5"></p>
<p class="p5"></p>
<p class="p2">
<span class="s1">O b r a z l o ž e nj e</span>
</p>
<p class="p5"></p>
<p class="p3">
<span class="s1">	Osnovni Državni Tužilac u Cetinju, </span><span>podnio je ovom sudu optužnicu Kt.br.280/10 od 19.11.2010.godine protiv</span><span class="s1"> </span><span>opt. A.I. zbog krivičnog djela</span><span class="s1"> </span><span>zbog krivičnog djela falsifikovanje isprave u produženom trajanju iz čl.412.st.2. u vezi st.1. KZ-a. U završnoj riječi na glavnom pretresu, Zamjenik ODT u Cetinju, kao zastupnik optužbe, tražio je od suda da okrivljenog oglasi krivim i osudi po zakonu, te da mu izrekne mjeru bezbjednosti oduzimanja predmeta – predmetnog pasoša.</span>
</p>
<p class="p3"></p>
<p class="p3">
<span class="s1">	Optuženi A. I. </span><span>u svojoj odbrani, u prijethodnom postupku i na glavnom pretresu je istakao da je u 2002.godini otputovao iz Crne Gore za Španiju, koristeći više prevoznih sredstava. Prije odlaska iz Crne Gore, pribavio je dvije falsifikovane isprave i to: putnu ispravu SRJ ser.br. 0035881... na ime Š. S. i putnu ispravu SRJ koja je bila na ime osobe, čijeg se imena ne može sjetiti. Putnu ispravu na ime Š. ostavio je kod njega kući, zaključanu u njegovoj sobi. Drugu ispravu je koristio na putu do Španije, a zatim je bacio. Falsifikovane isprave je nabavio od njemu nepoznatog lica, a preko prijatelja. Nakon dolaska u Španiju, koristio je svoju pravu ličnu kartu i putnu ispravu  R. Češke, koju je naknadno pribavio. Pored Španije, ističe da je boravio i u Francuskoj, u kojoj je zbog teške krađe osuđen na kaznu zatvora u trajanju od 3 godine i koju je odslužio na svoje ime.  Nakon izlaska iz zatvora - 2008.godine, otišao je u Španiju sa svojom ličnom kartom i tamo je preko svojih prijatelja pribavio pasoš SRJ ser.broja 0035881... koji je bio na ime Š. S. a koji se do tada nalazio kod njega kući. pasoš je koristio sve do 24.08.2010.godine, kada ga je tokom slučajne kontrole policije u Marbelji - Španija, utvrđeno da na tom pasošu nema dovoljno ulaznih i izlaznih pečata, zbog čega je i deportovan za Crnu Goru, i to dana 07.10.2010.godine. Cijelo vrijeme je znao da se radi o falsifikovanoj ispravi.</span>
</p>
<p class="p3">
<span>	U završnoj riječi, preko svog branioca, molio je sud da ga što blaže kazni, imajući u vidu činjenicu njegovog jasnog i potpunog priznanja djela i krivice, te okolnost izraženog kajanja i žaljenje.</span>
</p>
<p class="p3"></p>
<p class="p3">
<span>	Radi razjašnjenja ove krivično-pravne stvari sud je u dokaznom postupku na glavnom pretresu proveo dokaze: pročitao prijavu o nestanku pasoša Š. S. MUP-u Bar od 20.08.2008.godine i rješenje istog organa br.05-270/08 - UP/2927 od 20.02.2008.godine o oglašavanju nevažećeg pasoša ser.br. 003588..., izdatu od strane  PJ Bar dana 04.10.2002.godine na ime Š. S. pročitao potvrdu UP PJ Aerodrom Podgorica Ku.br.909/10 od 07.10.2010.godine o privremeno oduzetim predmetima od optuženog; pročitao nalaz i mišljenje UP Forenzičkog centra br.398/10, sačinjen od strane vještaka grafološke struke I. P. izvršio uvid u pasoš SRJ ser.broja 003588..., izdat dana 04.10.2002.godine od strane MUP-a RCG CB Bar na ime Š. S. pročitao izvod iz KE za optuženog. Sud je odustao od izvođenja dokaza - svjedoka Š. S.i  K.N., obzirom da je ova krivična stvar u potpunosti razjašnjena, tako da bi sprovođenje istih vodilo odugovlačenju postupka, ne i drugačijem presuđenju.</span>
</p>
<p class="p3"></p>
<p class="p3">
<span class="s1">Iz prijave o nestanku pasoša Š. S. MUP-u Bar od 20.08.2008.godine i rješenja istog organa br.05-270/08 - UP/2927 od 20.02.2008.godine o oglašavanju nevažećeg pasoša ser.br. 003588..., izdatu od strane  PJ Bar dana 04.10.2002.godine na ime Š. S.a, </span><span>utvrđuje se da je dana 20.02.2008.godine građanin Š. S. prijavio nestanak pasoša. Smatra da je pasoš nestao 13.02.2008.godine.  Isti organ je dana 20.02.2008.godine donio rješenje kojim je predmetni pasoš oglasio nevažećim.</span>
</p>
<p class="p3"></p>
<p class="p3">
<span class="s1">Iz potvrde UP PJ Aerodrom Podgorica Ku.br.909/10 od 07.10.2010.godine o privremeno oduzetim predmetima od optuženog, </span><span>utvrđuje se da je od A.I. oduzet pasoš SRJ ser.br. 003588..., na ime Š. S.a.</span>
</p>
<p class="p3"></p>
<p class="p3">
<span class="s1">Iz nalaza i mišljenja UP-Forenzičkog centra br.398/10, sačinjen od strane vještaka grafološke struke I. P. </span><span>utvrđuje se da je na osnovu uočenih karakteristikazaključeno da je sporna putna isprava - pasoš SRJ ser.br. 003588..., koja glasi na ime Š. S. falsifikovana, tako što je na istoj izvršena zamjena prvobitno postavljene fotografije sa postojećom.</span>
</p>
<p class="p3"></p>
<p class="p3">
<span class="s1">Uvidom u pasoš SRJ ser.broja 003588..., izdat dana 04.10.2002.godine od strane MUP-a RCG CB Bar na ime Š. S. </span><span>utvrđuje se da je u odjeljuku za fotografiju stavljena fotografija optuženog.</span>
</p>
<p class="p3"></p>
<p class="p3">
<span class="s1">Iz izvoda iz KE za optuženog,</span><span> utvrđuje se da je isti ranije osuđivan i to: Presudom ovog suda K.48/97 od 22.01.1999.godine zbog krivičnog djela iz čl.166.st.1.tač.1. KZRCG u vezi čl.22. KZ SRJ na kaznu zatvora u trajanju od 6 mjeseci, uslovno na jednu godinu; presudom ovog suda K.8/2000 od 11.03.2000.godine, zbog krivičnog djela iz čl.207.st.3. u vezi st.1. KZ RCG i čl.131.st.1. KZ RCG na kaznu zatvora u trajanju od 5 mjeseci, uslovno na jednu godinu; Presudom Višeg suda u Podgorici K.188/98 od 05.07.2000.godine, zbog krivičnog djela iz čl, 30.st.1. KZ RCG u vezi sa čl.19. KZ SRJ na kaznu zatvora u trajanju od 1 godine i 6 mjeseci zatvora (kazna zastarjela Rješenje IKS 5/07 od ....07.2006.godine).</span>
</p>
<p class="p3"></p>
<p class="p4">
<span>Cijeneći provedene dokaze pojedinačno i sve skupa u sklopu sa odbranom okrivljenog, sud je mišljenja da su rezultati dokaznog postupka potvrdili navode optužnog akta da je optuženi počinio krivično djelo falsifikovanje isprave iz čl.412.st.2. u vezi st.1. KZ-a, činjenično opisano u dispozitivu ove presude, a ovo iz sledećih razloga:</span>
</p>
<p class="p4"></p>
<p class="p4">
<span>Sud je cijenio odbranu optuženog, pa je utvrdio da isti, zapravo priznaje krivicu za počinjeno krivično djelo, opisujući način pribavljanja predmetnog pasoša, njegovo preinačenje, i u konačnom, njegovu upotrebu. Ovakva njegova odbrana, potvrđena je ostalim provedenim dokazima - sa prijavom o nestanku pasoša Š. S. MUP-u Bar od 20.08.2008.godine i rješenjem istog organa br.05-270/08 - UP/2927 od 20.02.2008.godine o oglašavanju nevažećeg pasoša ser.br. 003588..., izdatog od strane  PJ Bar dana 04.10.2002.godine na ime Š. S. Nadalje, u skladu je i sa nalazom i mišljenjem vještaka grafološke struke I. P. koja je, koristeći se principima struke i nauke, nedvojbeno utvrdila da se radi o falsifikovanom pasošu, a koju je činjenicu sud u cijelosti prihvatio.</span>
</p>
<p class="p4"></p>
<p class="p4">
<span>U ovakvim se radnjama optuženog i nastupjelim posledicama stiču sva objektivna obilježja bića krivičnog djela falsifikovanje isprave iz čl.412. st.2. u vezi st.1. KZ-a, pri čemu je sud, određujući subjektivan odnos optuženog prema izvršenom krivičnom djelu utvrdio direktni umišljaj, jer je isti bio svjestan djela i htio je njegovo izvršenje.</span>
</p>
<p class="p4"></p>
<p class="p3">
<span>	Prilikom odmjeravanja vrste i visine krivične sankcije koju će sud izreći optuženom, cijenjenje su sve okolnosti iz člana 42. KZ, pa je sud, od olakšavajućih okolnosti, na strani optuženog, našao činjenicu njegovog jasnog i potpunog priznanja krivice za počinjeno djelo, okolnost izraženog kajanja i žaljenja zbog počinjenog djela, dok je od otežavajućih okolnosti našao njegovu raniju osuđivanost.</span>
</p>
<p class="p3"></p>
<p class="p3">
<span>	Uzimajući u obzir ovako utvrdjene okolnosti, sud je optuženom ove okolnosti cijenio kao osobito olakšavajuće, pa je primjenom instituta ublaženja kazne, shodno čl. 45 i 46. KZ CG, istoj izrekao kaznu zatvora u trajanju od 30 (trideset) dana ispod zakonskog minimuma koji je predviđen za ovo krivično djelo od 3 (tri) mjeseca zatvora.</span>
</p>
<p class="p4"></p>
<p class="p7">
<span>	</span><span class="s2">Troškova krivičnog postupka nije bilo, a okrivljeni je shodno čl. 199 – 202 ZKP-a obavezan na isplatu paušala u iznosu od 30,00 eura, koji iznos je Sud odredio uzimajući u obzir konkretan slučaj, trajanje postupka i imovne prilike okrivljenog.</span>
</p>
<p class="p3"></p>
<p class="p4">
<span>Na temelju izloženog u smislu čl. 364. ZKP-a valjalo je odlučiti kao u izreci. </span>
</p>
<p class="p2">
<span class="s1">OSNOVNI SUD U CETINJU,</span>
</p>
<p class="p2">
<span class="s1">Dana 13.06.2011.godine.</span>
</p>
<p class="p2"></p>
<p class="p2"></p>
<p class="p3">
<span class="s1">Zapisničar,                                                       Predsjednik vijeća-SUDIJA,</span>
</p>
<p class="p3">
<span class="s1">Vjera Jovićević,s.r.                                                   Goran Vrbica,s.r. </span>
</p>
<p class="p5"></p>
<p class="p5">
<span class="s1">PRAVNA POUKA:</span>
</p>
<p class="p5">
<span class="s1">Protiv ove presude dozvoljena je žalba u roku od 15. dana od dana prijema iste, Višem  sudu u Podgorici, a preko ovog Suda</span>
</p>
<p class="p8"></p>


</body>
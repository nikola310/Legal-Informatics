<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:R;font-size:13pt;}
.p2{text-align:center;hyphenate:auto;font-family:R;font-size:13pt;}
.p3{text-align:justify;hyphenate:auto;font-family:R;font-size:13pt;}
.p4{text-align:center;hyphenate:auto;font-family:Times New Roman;font-size:13pt;}
.p5{text-indent:0.5in;margin-left:2.0in;text-align:justify;hyphenate:auto;font-family:R;font-size:13pt;}
.p6{text-indent:0.5in;text-align:justify;hyphenate:auto;font-family:R;font-size:13pt;}
.p7{text-indent:-0.009722223in;margin-left:0.009722223in;margin-top:0.16666667in;text-align:start;hyphenate:auto;font-family:R;font-size:13pt;}
.p8{text-indent:-0.009722223in;margin-left:0.009722223in;margin-top:0.16666667in;text-align:center;hyphenate:auto;font-family:R;font-size:13pt;}
.p9{text-indent:-0.25in;margin-left:0.25in;text-align:justify;hyphenate:auto;font-family:R;font-size:13pt;}
.p10{text-align:start;hyphenate:auto;font-family:R;font-size:13pt;}
.p11{text-align:start;hyphenate:auto;font-family:R;font-size:12pt;}
.s1{font-family:Times New Roman;}
.s2{font-weight:bold;}
.s3{display: inline-block; text-indent: 0; min-width: 0.4861111in;}
.s4{color:black;}
</style>
<meta content="ana.stanisic" name="author">
</head>
<body class="b1 b2">
<p class="p1">
<span>K. broj 318/09</span>
</p>
<p class="p2"></p>
<p class="p2">
<span>         U IME NARODA</span>
</p>
<p class="p2"></p>
<p class="p3">
<span>OSNOVNI SUD U BARU, kao prvostepeni krivični, sastavljen u vijeću od sudije Aleksandre Leković, kao predsjednika vijeća, i sudija porotnika S.D i J. F.kao članova vijeća, sa zapisničarom Anom Stanišić, u krivičnom predmetu okrivljenih J. M., Đ. M. i D. S, zbog krivičnog djela –</span><span class="s1"> teška kradja iz čl. 145 st. 1 tač. 1 KZ</span><span>, po optužnici Osnovnog državnog tužioca u Baru Kt.br. 327/00 od 07.02.2003.godine, nakon održanog glavnog i javnog pretresa dana 12.04.2010.godine u prisustvu zastupnika optužbe Osnovnog državnog tužioca u Baru ZODT M. T., branioca po službenoj dužnosti za I okrivljenog adv. D. M i branioca II okrivljenog adv. M.Ž., po zamjeničkom punomoćju, i branioca III okrivljenog adv. Z. L., a u odsustvu okrivljenih,   dana donio je 14.04.2010.godine i javno objavio,</span>
</p>
<p class="p4">
<span>P R E S U D U</span>
</p>
<p class="p5"></p>
<p class="p5">
<span class="s2">          					</span>
</p>
<p class="p6">
<span>Okrivljeni,</span>
</p>
<p class="p6"></p>
<p class="p6">
<span>l. J. M.  od oca M. i majke M., rodjene A, rodjen ....godine u B, gdje je i stalno nastanjen u ul. M. U, Crnogorac, stolar, ne oženjen, pismen, završio osnovnu školu, nije odslušio vojsku, osudjivan;</span>
</p>
<p class="p6"></p>
<p class="p6">
<span>2. DJ. M.  od oca M. i majke Lj rodj. B, rodjen ....godine u Beogradu gdje je i nastanjen, naselje V. ul. N. ...a. Srbin, student, ne oženjen, pismen, nije odsluzlo vojsku, ne osudjivan;</span>
</p>
<p class="p6"></p>
<p class="p6">
<span>3. D. S. od oca H. I majke N. rodjene B., rodjen 20.12 1981.godine u Baru, gdje je i stalno nastanjen u naselju P bb, Musliman, ne zaposlen, ne oženjen, pismen, završio osnovnu školu, nije odslužio vojsku, osudjivan;</span>
</p>
<p class="p7">
<span>Na osnovu čl. 363 tč.3 ZKP-a</span>
</p>
<p class="p8"></p>
<p class="p8">
<span>OSLOBAĐAJU SE OD OPTUŽBE</span>
</p>
<p class="p3">
<span>    </span>
</p>
<p class="p3">
<span>Da su:</span>
</p>
<p class="p6"></p>
<p class="p3">
<span>1.Okrivljeni J. M.  i okrivljeni Dj. M. , neutvrdjenog dana u septembru 2000.godine u naselju Utjeha -opština Bar, po dogovoru, obijanjem, oduzeli tudje pokretne stvari, u namleri da njihovim prisvajanjem pribave sebi protivpravnu imovinsku korist, na način što su neopaženo prišli zamrzivaču za sladoled vlasništvo K. S, pa je okrivljeni J., podesnim sredstvom slomio katanac na poklopcu od zamrzivača, zatim su obojica okrivljenih iz zamrzivača oduzeli i prisvojili veću količinu sladoleda: "SUM" i "Delta",</span>
</p>
<p class="p6"></p>
<p class="p9">
<span class="s3">-​&nbsp;</span><span>čime bi, kao saizvršioci, izvršili krivično djelo -teška kradja iz čl.240 st.l. tač. 1 KZ CG u vezi čl.23 KZ CG.</span>
</p>
<p class="p3"></p>
<p class="p3">
<span>2. Okrivljeni J. M. , D. S. i Dj. M. ,  neutvrdjenog dana u septembru 2000.godine u naselju Utjeha - opština Bar po dogovoru, obijanjem, oduzeli tudje pokretne stvari u namjeri da njihovim prisvajanjem pribave sebi protivpravnu imovinsku korist, na način što su neopaženo prišli zamrzivaču za sladoled vlasništvo O. N., pa je okrivljeni D. S. dodao okrivljenom J. M šipku od suncobrana, da bi okrivljeni J., istom šipkom slomio katanac na poklopcu od zamzivača, zatim su sva trojica okrivljenih iz zamzivača oduzeli i prisvojili 200 komada sladoleda M.e "Sun", pa su time pribavili sebi imovinsku korist u iznosu od 180 DM,</span>
</p>
<p class="p3"></p>
<p class="p9">
<span class="s3">-​&nbsp;</span><span>čime bi, kao saizvršioci, izvršili krivično djelo -teška kradja iz čl.240 st l. tač. 1/KZ CG u vezi cl. 23 KZ CG.</span>
</p>
<p class="p3"></p>
<p class="p3">
<span>3. Okrivljeni J. M. u noći 10/11.09.2000.godine, u naselju Utjeha - opština Bar, obijanjem, oduzeo tudje pokretne stvari u namjeri da njihovim prisvajanjem pribavi sebi protivpravnu imovinsku korist, na način što je neopaženo prišao pomoćnom objektu vlasništvo O. S., podesnim sredstvom slomio katanac na vratima, ušao unutra, odakle je oduzeo i prisvojio jedan vodokotlić i jednu dasku za wc šolju, pa je time pribavio sebi imovinsku korist u iznosu od 26 DM,</span>
</p>
<p class="p3"></p>
<p class="p3">
<span>- čime bi izvršio krivično djelo -teška kradja iz čl. 240 st.l tač.1 KZ CG.</span>
</p>
<p class="p3"></p>
<p class="p3">
<span>- jer nije dokazano da su učinili djela za koja su optuženi </span>
</p>
<p class="p3"></p>
<p class="p3">
<span>Oštećeni K. S. i O.N. se upućuju da imovinskopravni zahtjev ostvaruju u parnici.</span>
</p>
<p class="p3"></p>
<p class="p3">
<span>Troškovi krivičnog postupka padaju na teret budžetskih sredstava suda. </span>
</p>
<p class="p5"></p>
<p class="p2">
<span>O b r a z l o ž e n j e</span>
</p>
<p class="p3"></p>
<p class="p3">
<span>Optužnicom Osnovnog državnog tužioca u Baru Kt.br.327/00 od ....godine, stavljeno je na teret okrivljenima izvršenje krivičnih djela bliže opisanih u izreci presude.</span>
</p>
<p class="p3"></p>
<p class="p3">
<span>Okrivljenom J. M. i Dj. M. je sudjeno u odsustvu na osnovu rješenja KV.br... od ....godine i KV.br... od ....godine. Okrivljenom D. S.u je sudjeno u odsustvu na osnovu rješenja KV br. ... od ... .godine.</span>
</p>
<p class="p3"></p>
<p class="p3">
<span>Okrivljeni J. M.  je u svojoj odbrani datoj u prethodnom postupku izjavio da živi u B., gdje je upoznao DJ. M. a čiji roditelji imaju vikendicu u Baru u naselju Utjeha. Dana 17.08.2000.godine M. i on su doputovali vozom u Bar i tu su upoznali D. S. koga ranije nije poznavao. Sjeća se da je jedne noći par dana po dolasku bio sa M. Dj.e, sklonili su se u blizini jedne prodavnice od kiše. U blizini te prodavnice je zamrzivač za sladoled. Primijetio je da je neko obio katanac na tom zamrzivaču i da je neko iz njega odnosio sladoled. Tačno je da je on prišao, ali nije obio zamrzivač nego je podigao poklopac i M.o i on su iz zamrzivača oduzeli po jednu kutiju sladoleda. Radilo se o kutijama u kojima je bio upakovan mali sladoledi na štapiće, a moguće je da ih je bilo trideset. Sa tim kutijama otišli su u M. kuću i te iste noći i naredni dan pojeli sve sladolede. Što se tiče drugog zamrzivača za sladoled koji se nalazi u blizini lokala Pingvin u mjestu Utjeha, tačno je da je bio u društvu D. S. i DJ. M. a. S. se jeo sladoled i predložio je da obije taj zamrzivač. S. mu je dodao šipku od suncobrana da bi Mr obio taj zamrzivač. Medjutim, M. je to odbio i nije obio zamrzivač. Te noći to nijesu učinili ni M.ni S., a ako je obijen zamrzivač to su učinili neki momci iz M., koje su vidjeli prije toga i oni su im ispričali da su ga obili i iz istog ništa nijesu uzeli. Dalje je naveo da je dana 11.09.2000.godine u blizini kuće M. Dj. kod kuće O. S., obio pomoćni objekat. To je učinio tako što je špicom za štemovanje nategao katanac na vratima i on se otvorio, a onda je ušao u objekat i uzeo jedan vodokotlić i dasku za WC. Ne zna zašto je te stvari uzeo, jer mu apsolutno nijesu bile potrebne.  </span>
</p>
<p class="p3"></p>
<p class="p3">
<span>Okrivljeni Dj. M.  je u svojoj odbrani datoj u prethodnom postupku izjavio da ima kuću u naselju Utjeha u Baru. On je 17.08.2000.godine u društvu J. M. došao na ljetovanje. Negdje oko 01.09.2000.godine u kasnim večernjim časovima bio je u društvu sa J.. Padala je kiša i sklonili su se pod  tendom kod jedne prodavnice. Tu se nalazio jedan zamrzivač za sladoled. M. je primijetio da jedan katanac nije bio dobro zatvoren. M. je skinuo taj katanac, stavio ga u džep i otvorio poklopac od zamrzivača, prišao je i on i obojica su iz tog zamrzivača oduzeli 3-4 paketića sladolead i ponijeli kući. U paketima su bili mali sladoledi na štapiće. Taj sladoled nijesu oduzeli da bi ga prodali, već su to učinili zbog toga da ga lično pojedu, što su i učinili. Što se tiče drugog zamrzivača jedne večeri S. je predložio da obiju zamrzivač za sladoled koji se nalazi kod lokala Pingvin. S. je dodao jednu šipku od suncobrana M. da M. obije katanac. M. je to odbio i na tome je ostalo. Te noći nije ni obijen taj zamrzivač u njegovom prisustvu.</span><span class="s2"> </span><span>U noći 11.09.2000.godine nije učestvovao u obijanju kuće O. S., jer je to komšijska kuća i odmah je iza njegove kuće. O. su bili korektne komšije, pa za vrijeme njegovog ljetovanja i M., oni su znali da zajedno popiju kafu. Da li su te večeri otišli ili tog dana ne zna, ali je vidio da je M. krenuo prema njihovoj kući. Pokušao je da ga odgovori da to ne čini i da mu oduzme alat, ali pošto je M. fizički jači od njega nije mogao da ga spriječi. M. je otvorio taj objekat i iz njega iznio jedan vodokotlić i dasku za WC šolju i donio je u njegovu kuću. To je sve bilo u kući kada je došla policija, čak je i kanap od mreže bio u M. prtljagu, kao i vodokotlić i WC daska, što je sve htio da odnese u Beograd. </span>
</p>
<p class="p3"></p>
<p class="p3">
<span>Okrivljeni D. S. je izjavio da je u ljetnoj sezoni 2000 godine radio kao noćni čuvar u lokalu Pingvin. Što se tiče obijanja zamrzičava koji se nalazi prema magistrali ne zna ništa, odnosno nije u tome učestvovao. Što se tiče drugog zamrzivača, tačno je da je on jednu šipku od suncobrana dodao M.ru ne bi li sa njom otvorili katanac na zamrzivaču, medjutim, M. je to odbio, te je on vratio šipku na štand, i od obijanja nije bilo ništa. Taj zamrzivač nijesu obili ni M.ar ni M.o.  Što se tiče obijanja kuće O. S.a ništa ne zna, jer nije učestvovao. </span>
</p>
<p class="p3"></p>
<p class="p3">
<span>U dokaznom postupku pročitani su iskazi oštećenih O.N., K. S.a, O. S.a, pročitane su dvije potvrde MUP CB Bar o privremenom oduzimanju predmeta od ....godine i tri potvrde MUP CB Bar o privremenom vraćanju predmeta V.D. G. M. i M.S., nalaz i mišljenje sudskog vještaka finansijske struke  K. L. od ...godine, izvod iz KE MUP CB Bar br... od ....godine za okivljenog D. S.a, izvod iz KE MUP RS SUP Beograd br.235/3658 od 30.03.2001.godine za okrivljenog DJ. M. a, izvod iz KE za MUP RS SUP Beograd br.235-1.1/3677 od 30.03.2001.godine za okrivljenog J. M.ra.</span>
</p>
<p class="p6"></p>
<p class="p3">
<span>Oštećena O.N. je izjavila da joj imena okrivljenih ništa posebno ne znače jer ih ne poznaje. Ona je trgovac i u naselju Utjeha na ulazu u Njegoševoj ulici ima objekat u kome obavlja tu djelatnost. Ispred objekta je zamrzivač za prodaju sladoleda. Radi se o tipskom aparatu koji ima poklopac koji se zatvara katancem, to je jedini način da se obezbedi roba koja je u zamrzivaču. Septembra mjeseca 2000.godine, ne sjeća se datuma, ali je naredni dan prijavljeno u CB Bar, primijetila je da je taj zamrzivač obijen u toku noći, neko njoj nepoznat je nekim podnesnim sredstvom polomio katanac na poklopcu tog zamrzivača i iz istog otudjio količinu sladoleda. Radi se o više vrsti sladoleda počev od malih pa do porodičnih, količina je oko 200 komada a vrijednost 180 DM. Obzirom na vrstu robe koja je otudjena normalno da joj nije vraćena. Kao oštećena pridružila se krivičnom gonjenju protiv okrivljenih, i postavila imovinsko pravni zahtjev na iznos od 180 maraka.</span>
</p>
<p class="p6">
<span> </span>
</p>
<p class="p3">
<span>Oštećeni K. S. je izjavio da su on i njegova supruga uzeli u zakup od preduzeća Kremisimo Budva zamrzivač iz koga su prodavali sladoled. Ne sjeća se tačnog datuma septembra 2000.godine taj zamrzivač je bio u naselju Utjeha u Baru, i jedne noći je obijen tako što je neko njemu nepoznat polomio držač katanca, polomio poklopac i prisvojio veču količinu Delta sladoleda različitih vrsta. Zamrzivač je bio pun sladoleda. Sladoled je oduzet do zadnjeg. Ne sjeća se tačno koliko je po komadina i vrstama oduzeto, ali zna da su po vozaču dobili robu i napunili zamrzičav, u toku noći je obijen a sjutradan su zvali vozača i rekli mu da im je zamrzičav obijen. Ako je vrijednost robe u zamrzivaču bila oko</span><span class="s2"> </span><span>hiljadu maraka, njima je sigurno oduzeto u vrijednosti od 800 maraka. Pridružio se krivičnom gonjenju protiv okrivljenih i postavio imovinsko pravni zahtjev u iznosu od 800 maraka.  </span>
</p>
<p class="p3"></p>
<p class="p3">
<span>Oštećeni O. S. je izjavio da je negdje početkom septembra mjeseca ne može se tačno sjetiti datuma jer nije u to vrijeme bio u Baru obijen njegov pomoćni objekat kupatilo u naselju Utjeha. Budući da u to vrijeme nije bio tamo, nema neposrednih saznanja, a o tom dogadjaju je obaviješten od strane MUP CG i od strane komšija. Prenijeli su mu da je iz tog objekta nakon što je obijen katanac na vratima oduzet jedan vodokotlić i jedna daska za WC, koje stvari su mu kasnije vraćene. Nije se pridružio krivičnom gonjenju i nije postavio oštetni zahtjev. </span>
</p>
<p class="p6"></p>
<p class="p3">
<span>Iz dvije potvrde MUP CB Bar o privremenom oduzimanju predmeta od ....godine, utvrdjeno je da je od DJ. M. a oduzeta ribarska mreža i plastični vodokotlić, daska za WC šolju, osam plastičnih čaša za sok, jedna staklena zdjela za šećer i jedna boca pića štok, jedna kesa kašičica a kafu plastičnih. </span>
</p>
<p class="p6"></p>
<p class="p3">
<span>Iz tri potvrde MUP CB BAR o privremenom vraćanju predmeta V.D. G. M. i M. S. , , utvrdjeno je da je V. D. vraćena ribarska mreža, da je G. M. vraćen vodokotlić plastični i plastična daska za WC šolju i da je  M-S. vraćeno osam kristalnih čaša za sok, dvije pepeljare kristalne, jedna boca pića štok i jedna kesa plastičnih kašičica za kafu i jedna zdjela za šećer staklena. </span>
</p>
<p class="p3">
<span>	</span>
</p>
<p class="p3">
<span>Iz nalaza i mišljenja sudskog vještaka finansijske struke K. l.  od ....godine, utvrdjeno je da je ukupna vrijednost protivpravno oduzetih stvari na štetu O.N.- 200 kom. sladoleda M.e SUN- 180 DM, odnosno  92eura, dok je vrijednost protivpravno oduzetih stvari na štetu O. S.a - jedan vodokotlić i jedna daska za WC-ukupno 26 DM odnosno 13 eura.  </span>
</p>
<p class="p3"></p>
<p class="p3">
<span>Iz izvoda iz KE MUP CB Bar br.... od ... .godine za okivljenog D. S.a, utvrđeno je da je prema imenovanom izrečena rješenjem KM.5/98 od 02.04.1998.godine čl. 145/1/1 KZ RCG, mjera pojačan nadzor od strane roditelja. </span>
</p>
<p class="p3"></p>
<p class="p3">
<span>Iz izvoda iz KE MUP RS SUP Beograd br.235/3658 od 30.03.2001.godine za okrivljenog DJ. M. a, utvrđeno je da je isti neosuđivan.</span>
</p>
<p class="p3"></p>
<p class="p3">
<span>Iz izvoda iz KE za MUP RS SUP Beograd br.235.-1.1/3677 od 30.03.2001.godine za okrivljenog J. M.ra utvrđeno je da je prema imenovanom rješenjem Okružnog suda B  KM.61/99 za krivično djelo iz čl.168/1 KZS, izrečena mjera  pojačan nazor organa starateljstva. </span>
</p>
<p class="p6"></p>
<p class="p3">
<span>Ocjenom izvedenih dokaza nije dokazano da su okrivljeni izvršili krivična djela bliže opisana u izreci presude. </span>
</p>
<p class="p6"></p>
<p class="p3">
<span>Naime, okrivljeni J. i Đ. su negirali da su izvršili krivična djela pod tač. 1 izreke presude, navodeći da nisu obili sladoled koji je vlasništvo K. S.a, već da je J. primijetio je da je neko već obio katanac na tom zamrzivaču pa su onda oni prišli, J. je podigao poklopac i M. i on su iz zamrzivača oduzeli izvjesnu količinu sladoleda. </span>
</p>
<p class="p3">
<span>Oštećeni K. S. nema neposrednih saznanja o tome ko je i na koji način obio njegov sanduk za sladoled, već je samo sutradan primjetio da je sanduk obijen i iz njega oduzet sladoled. Oštećeni K. se prilikom davanja svog iskaza u prethodnom postupku nije mogao izjasniti koliko je sladoleda oduzeto iz njegovog zamrzivača, odnosno u kojoj količini i vrijednosti. Sud je pokušao da na glavni pretres pozove navedenog svjedoka, međutim dostavnica se vratila sa napomenom da je, po izjavi porodice, imenovani preminuo, tako da ni na glavnom pretresu sud nije mogao da utvrdi eventualno o kojoj količini sladoleda se u konkretnom slučaju radi. Prema tome, zastupnik optužbe u dispozitivu optužnice nije naveo vrijednost oduzetih sladoleda vlasništvo K. S. a ni sud, iz gore navedenih razloga, nije mogao utvrditi količinu i vrijednost oduzetih sladoleda. Vrijednost oduzetih pokretnih stvari kod krivičnog djela teška krađa iz čl. 240 st.1 tč1. KZ je bitan element djela. Ukoliko dispozitiv ne sadrži vrijednost oduzetih stvari isti je nerazumljiv, pa samim tim i </span><span class="s4">izreka presude zasnovana na nerazumljivoj optužnici je nerazumljiva. </span><span>Prema tome, imajući u vidu odbrane okrivljenih J. i Đ. koji su negirali da su obili odnosno slomili katanac, već da je on prethodno bio obijen, a što nije demantovano niti jednim dokazom provedenim na glavnom pretresu, te da nije utvrđena vrijednost oduzetog sladoleda, već im je stavljeno na teret da su "oduzeli veću količini sladoleda SUN i Delta", to nije dokazano da su izvršili krivično djelo na način opisan pod tačkom jedan izreke presude, pa ih je sud oslobodio od optužbe. </span>
</p>
<p class="p3"></p>
<p class="p3">
<span>Takođe sva trojica okrivljenih su negirali izvršenje krivičnog djela pod tačkom 2. izreke presude u bitnom navodeći da su navedene večeri došli do zamrzivača za sladoled, da je S. predložio da sladoled obiju, te da je dao M.ru jednu šipku kako bi obio zamrzivač, ali da je M.ar to odbio tako da od obijanja nije bilo ništa. Oštećena O.N. takođe nema neposrednih saznanja o tome ko je i na koji način obio njen sanduk za sladoled, već je samo sutradan primjetila da je sanduk obijen i iz njega oduzet sladoled u količini koju je precizno navela. Sud smatra da nije dokazano da su okrivljeni izvršili krivično djelo teške krađe na štetu Orlić Nade. Naime, njihove odbrane u kojima negiraju izvršenje djela su u cijelosti saglasne, pa kao takve za sud jasne i istinite, a nisu demantovane niti jednim dokazom na provedenim na glavnom pretresu, niti se iz bilo kojeg dokaza može zaključiti da su okrivljeni izvršili krivično djelo iz tč. 2 izreke presude. Oštećena ne zna koje je obio njen sladoled, na licu mjesta nisu pronađeni tragovi koji bi poticali od strane okrivljenih, pa su tako navodi optužnice u cjelosti ostali nedokazani. S toga ih je sud i u odnosu na ovo djelo oslobodio od optužbe. </span>
</p>
<p class="p6"></p>
<p class="p3">
<span>Okrivljeni J. M.  nije negirao da je izvršio krivično djelo na štetu O. S.a navodeći da je obio pomoćni objekat i to tako što je špicom za štemovanje nategao katanac na vratima i on se otvorio, a onda je ušao u objekat i uzeo jedan vodokotlić i dasku za WC. Kako navodi, ne zna zašto je te stvari uzeo, jer mu apsolutno nijesu bile potrebne. Iz nalaza i mišljenja vještaka finansijske struke Krsta Lekovića, koji nalaz sud u cjelosti prihvata kao jasan, stručan i objektivan, nesporno se utvrđuje da ukupna vrijednost jednog vodokotlića i jedne daske za WC iznosi 26 DM odnosno 13 eura.  </span><span class="s4">Da bi postojalo krivično djelo teške krađe mora da postoji krivično djelo krađe. Za krivično djelo krađe predviđeno je da tuđa pokretna star ima vrijednost preko 150 eura, jer u protivnom, oduzete stvari ispod te vrijednosti čine elemenat krivičnog djela sitne krađe, utaje ili prevare. U konkretnom slučaju nesporno je da vrijednost oduzetih stvari vodokotlića i daske za wc iznosi 13 eura. Da bi postojalo krivično djelo teške krađe, kako je to okrivljenom J.u stavljeno na teret, neophodno je utvrditi da je njegov umišljaj bio upravljen na pribavljane veće imovinske koristi. </span><span>Odnoseći iz pomoćnog objekta samo navedene stvari sud smatra da umišljaj okrivljenog nije bio usmjeren na pribavljanje </span><span class="s4">veće imovinske koristi. Naime, u trenutku oduzimanja ovih stvari okrivljenom je svakako bilo poznato da se radi o stvarima male vrijednosti. Pri ovakvom činjeničnom stanju, za sud je nesporno da je umišljaj okrivljenog J.a bio usmjeren na pribavljanje male vrijednosti. S toga kako nije dokazano da je okrivljeni postupao u namjeri da sebi pribave veću imovinsku korist, a pri nespornoj činjenici da je vrijednost oduzetih stvari iznosila 26 dm odnosno 13 eura, to ga je sud primjenom čl. 363 tč.3 ZKP-a oslobodio od optužbe. </span>
</p>
<p class="p3"></p>
<p class="p3">
<span class="s4">Kako je sud donio presudu kojom su okrivljeni oslobođeni od optužbe, to je oštećene K. S.a i O.N. uputio da imovinskopravni zahtjev ostvaruju parnici. S obzirom da oštećeni O. S. nije postavio imovinskopravni zahtjev to sud o istom nije ni odlučao.</span>
</p>
<p class="p3"></p>
<p class="p3">
<span>Na osnovu čl. 203 st. 1 ZKP-a, sud je odlučio da troškovi postupka padaju na teret budžetskih sredstava suda.</span>
</p>
<p class="p3"></p>
<p class="p3">
<span>Sa svega izloženog odlučeno je kao u izreci presude. </span>
</p>
<p class="p10"></p>
<p class="p2">
<span>OSNOVNI SUD U BARU</span>
</p>
<p class="p2">
<span>Dana, 14.04.2010.godine</span>
</p>
<p class="p2"></p>
<p class="p10">
<span>ZAPISNIČAR,                                               PREDSJEDNIK VIJEĆA – SUDIJA</span>
</p>
<p class="p10">
<span>Ana Stanišić                                                                 Aleksandra Leković</span>
</p>
<p class="p10"></p>
<p class="p10"></p>
<p class="p10">
<span>PRAVNA POUKA: Protiv ove presude može se izjaviti žalba Višem sudu u Podgorici u roku od 15 dana od dana  prijema pismenog otpravka, a putem ovog suda. </span>
</p>
<p class="p10"></p>
<p class="p10"></p>
<p class="p10">
<span> </span>
</p>
<p class="p11"></p>


</body>
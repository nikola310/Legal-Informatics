<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-family:'Arial'}
.sup1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<li style="text-align:right">
<span class="span1">Posl. br. K. 7/14</span>
</li>
<li style="text-align:center;">
<span class="span1"></span>
</li>
<li>
<span class="span1"></span>
</li>
<li style="text-align:center;">
<span class="span1">U IME CRNE GORE</span>
</li>
<p>&nbsp;</p>
<li>
<span class="span1">OSNOVNI SUD U CETINJU, kao prvostepeni krivični, po sudiji Mariji Ćupić, kao sudiji pojedincu, uz sudjelovanje sudskog namještenika Martinović Aleksandre, kao zapisničara, u krivičnom predmetu protiv okrivljenog V. M. iz Cetinja, zbog izvršenja krivičnog</span><span class="span1"> djela zloupotreba službenog položaja iz člana 416. stav 1. Krivičnog zakonika, </span><span class="span1"> rješavajući po Optužnom predlogu Osnovnog državnog tužilaštva  u Cetinju Kt. br. 243/13  od 30.12.2013. godine, nakon održanog glavnog i javnog pretresa dana 29.12.2014. godine, u prisustvu savjetnika  ODT-a  Đ. M. okrivljenog V. M. donio je dana 05.01.2015. godine i javno objavio:</span>
</li>
<p>&nbsp;</p>
<li style="text-align:center;">
<span class="span1">P R E S U D U</span>
</li>
<p>&nbsp;</p>
<li>
<span class="span1">Okrivljeni V. M. od oca Đ. i majke V. rođene Ž. rođen 31.10.19... godine u Cetinju,  gdje i prebiva, radnik, osuđivan presudom Osnovnog suda u Cetinju   K. br. 28/05 koja je postala pravosnažna dana 25. 05. 2007. godine zbog krivičnog djela iz člana 207 st.3.u vezi st.1. KZ-a na kaznu zatvora u trajanju od četiri mjeseca uslovno na tri godine i presudom Osnovnog suda u Cetinju K. br. 76/10 od 22. 10. 2010. godine zbog krivičnog djela iz člana 323. st.1.Krivičnog zakonika, za koje  mu je izrečena sudska opomena.</span>
</li>
<p>&nbsp;</p>
<li style="text-align:center;">
<span class="span1">K R I V   J E</span>
</li>
<p>&nbsp;</p>
<li>
<span class="span1">Što je :</span>
</li>
<li>
<span class="span1">Neutvrđenih dana u mjesecu septembru i oktobru 2010.godine, u mjestu zv."Grabova gomila", na lokalitetu "Crne Kamenice" KO ...., opština Cetinje, kao službeno lice čuvar šuma-namještenik IV, lugar Uprave za šume Pljevlja-Područne jedinice Kotor-Ispostave Cetinje, u namjeri da svom bratu - V. V. iz Budve pribavi protivpravnu imovinsku korist, nevršenjem svoje službene dužnosti, iako je znao da je odredbama člana 50. Zakona o šumama ("Sl. list RCG br.55/2000) propisano da u vršenju službe čuvanja šuma, čuvar šuma ima obavezu i ovlašćenje da:  pregleda mjesta gdje se drvo siječe, prerađuje i smješta, kao i da vrši kontrolu prometa drveta, privremeno oduzme šumske sortimente pribavljene protivpravnim radnjama, kao i sredstva kojima su ovi proizvodi pribavljeni, i o utvrđenim nezakonitostima odmah obavijesti nadležni inspekcijski organ, a Aktom o unutrašnjoj organizaciji i sistematizaciji radnih mjesta Uprave za šume, da lugar vrši poslove koji se odnose na: zaštitu šuma od bespravne sječe, i podnošenje prijava o nastalim šumskim sječama, te Odlukom Direkcije za šume Crne Gore o visini naknade koju plaćaju vlasnici šuma br.431 od 11.04.2003.godine, da ista iznosi 2,00 eura po 1 metru kubnom ogrevnog drveta tvrdih lišćara, Upravi za šume nanio štetu u iznosu od 199,06 eura, na način što voljno nije čuvao, obilazio i pregledao mjesto gdje se siječe šuma u reonu kojim je zadužen, a u kojem je njegov brat V. V. u šumi vlasništvo V. B. iz Beograda, bez odobrenja oborio 99,53 m³ ogrevnog drveta, te o takvoj sječi nije obavijestio Upravu </span><span class="span1">za šume Pljevlja, i šumarskog inspektora, niti je sječu evidentirao u knjigu panjeva, a panjeve žigosao šumskim žigom kao šumsku štetu, te omogućio Upravi za šume da izvrši naplatu propisanih naknada,  </span>
</li>
<p>&nbsp;</p>
<li>
<span class="span1">- čime je izvršio krivično djelo zloupotreba službenog položaja iz člana 416. stav 1. Krivičnog zakonika</span>
</li>
<p>&nbsp;</p>
<li>
<span class="span1">Pa mu Sud, primjenom citiranih zakonskih propisa, te čl. 4, 5, 13, 15, 42, 52, 53 i 54 Krivičnog zakonika, te čl. 226-229 i 374 Zakonika o krivičnom postupku, izriče,</span>
</li>
<p>&nbsp;</p>
<li style="text-align:center;">
<span class="span1">USLOVNU OSUDU</span>
</li>
<p>&nbsp;</p>
<li>
<span class="span1">Kojom mu utvrđuje kaznu zatvora u trajanju od 6 (šest) mjeseci, i istovremeno određuje da se navedena kazna neće izvršiti ukoliko okrivljeni u vremenskom  periodu od 3 (tri) godine, po pravosnažnosti presude, ne počini novo krivično djelo.</span>
</li>
<p>&nbsp;</p>
<li>
<span class="span1">Obavezuje se  okrivljeni da  na ime  troškova  krivičnog postupka uplati  iznos od 255,40  eura, te na ime sudskog  paušala  iznos od  30,00 eura u roku od 15 dana  po  pravosnažnosti presude, pod prijetnjom prinudnog izvršenja,u korist Budžeta Crne Gore.</span>
</li>
<p>&nbsp;</p>
<li style="text-align:center;">
<span class="span1">O b r a z l o ž e nj e</span>
</li>
<p>&nbsp;</p>
<li>
<span class="span1">Osnovno državno tužilaštvo u Cetinju podnijelo je Sudu Optužni predlog Kt.br. 243/13 od 30. 12. 2013.godine,protiv okrivljenog V. M. iz Cetinja, kojim mu je stavilo na teret izvršenje krivičnog djela</span><span class="span1"> zloupotreba službenog položaja iz člana 416. stav 1. Krivičnog zakonika.</span><span class="span1"> Zastupnik optužbe je, u završnoj riječi, ostao pri podnijetom optužnom aktu i predložio  Sudu da okrivljenog oglasi krivim za predmetno krivično  djelo i da ga osudi po zakonu.</span>
</li>
<p>&nbsp;</p>
<li>
<span class="span1">Okrivljeni V. M. je u svojoj odbrani naveo da je zaposlen u Upravi za šume Crne Gore, a prije toga je od 1994. godine radio u "Š. g." Cetinje koje je pošlo pod stečaj i svi su prešli u Upravu za šume CG PJ Pljevlja. Radi na poslovima lugara - čuvara šume, odnosno njegovi poslovi su da obilazi šume. U početku je bio zadužen za reon sela .... ali kako je smanjen broj radnika i kako su otpuštena tri šumara, njemu je dodijeljeno da obilazi još dva reona, odnosno sve ono što je pripadalo Njegušima i Ćeklićima, Lipi Cuckoj i Bjelicama, tačnije 70 km vazdušne linije. Svakodnevno je morao obilaziti teren i ako se desi da uoči bespravnu sječu morao je odmah da istražuje ko je to napravio, gdje tačno živi i da obavi razgovor sa njim kako bi napravio zapisnik o bespravnoj sječi i obavijestio Upravu za šume. Novembra mjeseca 2010. godine šumarski inspektor M. G. i Z. B. su došli ispred Uprave za šume u obilazak terena i tada su ga pitali da li je primijetio da na tom reonu postoji negdje bespravna sječa, osim na šumi V. zbog koje sječe su oni taj dan na .... i došli. Odgovorio im je da nije primijetio da ima, zato što je njegov teren dosta razuđen i bilo je vrijeme velikih požara kada je bio aktiviran da svakodnevno sa vatrogascima obilazi teren, iz kojih razloga mu je moglo promaći da se bespravna sječa negdje desila. Obilaskom terena sa Z. i G. uočili su zajedno da je na imanju V. B.  došlo do bespravne sječe. U konkretnom slučaju šuma je već bila posječena i on se kod V. B. koji je bio vlasnik šume, raspitivao da li je on nekome dao da posječe šumu i da je koristi. V. B. ga je obavijestio da je sa V. V. sklopio dogovor da V. jedan dio šume </span><span class="span1">posječe za B. a da druga dva dijela ostavi za sebe. Za dva dana je naišao ponovo, jer se trudio da pronađe V. V. koji je sjekao šumu i nakon što  ga je pronašao obavio je razgovor sa njim. Ovaj ga je upoznao  da se Upravi za šume obratio zahtjevom da mu se odobri sječa u šumi V. B. ali da mu Uprava nije dala to odobrenje, jer je zakasnio sa podnošenjem zahtjeva. Nakon toga je uzeo njegove podatke, premjerio panjeve, sve sabrao i sačinio zapisnik koji mu je V. V. potpisao i proslijedio ga je Upravi za šume. Dodao je da je protiv njega vođen disciplinski postupak, zato što nije na vrijeme otkrio i prijavio bespravnu sječu i da mu je bilo oduzeto 30% od plate. Pojasnio je sudu da je šuma vlasništvo V. B. a ne V. B. i da V. B. nema nikakve veza sa tom šumom. Još jednom je napomenuo da se radi o velikom terenu, te da je napisao prijavu kada je stigao. Ovo sa razloga što kada je počeo da radi bilo je 5 lugara, a sada je on sam na tolikom reonu i ne može da stigne sve da završi.Ovu sječu je prijavio tek kada je izvršena kontrola od strane inspektora za šume i smatra da je njima bilo javljeno da je tu bila sječa, jer njemu nije bilo javljeno. Premjerio je i to je potvrdio i F. A. V. V. mu je rođeni brat, ali sa njim ne komunicira. U završnoj riječi je naveo da je bilo nemoguće uočiti sve što mu se stavlja na teret, a prioritet mu je da pazi državne šume, jer svaki vlasnik prijavi ukoliko mu je nanijeta šteta. Ovo sa razloga što je on jedini na području, koje je veliko, i koje je u ranijem periodu pregledalo petoro ljudi, a sada on to sam obavlja. Pojasnio je da svoj posao obavlja pješke i 15 dana da ne staje ne bi mogao obići,na taj način zapravo želeći predstaviti  o kolikom se prostoru radi, a najviše bespravne sječe uoči prilikom izvlačenja drvne mase, to jeste kada ih bacaju na kamion.</span>
</li>
<p>&nbsp;</p>
<li>
<span class="span1">Sud je radi razjašnjenja ove krivičnopravne stvari, u dokaznom postupku, sproveo sljedeće dokaze: saslušao </span><span class="span1">N. D. ovlašćenog predstavnika oštećene Uprave za šume Pljevlja, saslušao svjedoke  V. V.  i G. M. na saglasan predlog stranaka umjesto neposrednog saslušanja pročitao iskaz svjedoka oštećenog V. B. pročitao zapisnik o izvršenom inspekcijskom pregledu Ministarstva poljoprivrede, šumarstva i vodoprivrede Crne Gore br.322/10-0804 od 02.11.2010.godine, Zapisnik čuvara šuma o izvršenom pregledu Uprave za šume Pljevlja-Područne jedinice Kotor-Ispostave Cetinje od 04.11.2010. godine, pročitao nalaz i mišljenje sudskog vještaka šumarske struke dipl.ing.šum. F. A. Kri.br.71/11 od 21.09.2012.godine, sa foto dokumentacijom, pročitao nalaz i mišljenje sudskog vještaka iz oblasti geodezije - geometra Š. P. Kri.br.71/11, pročitao </span><span class="span1">Akt o unutrašnjoj organizaciji i sistematizaciji radnih mjesta Uprave za šume, izvršio uvid u pravosnažnu presudu Osnovnog suda u Cetinju Kt. br. 76/10 od 22. 10. 2010. godine, </span><span class="span1">pročitao </span><span class="span1">odluku</span><span class="span1"> Direkcije za šume Crne Gore o visini naknade koju plaćaju vlasnici šuma br.431 od 11.04.2003.godine</span><span class="span1">, izvršio uvid u </span><span class="span1">spise Osnovnog suda u Cetinju K.202/12-presudu ,te pročitao uvjerenje Ministarstva Pravde Crne Gore broj 0203/3352 od 11. 07. 2014. godine iz Kaznene evidencije za okrivljenog V. M.</span>
</li>
<p>&nbsp;</p>
<li>
<span class="span1">Iz iskaza N. D. iz Kolašina, ovlašćenog predstavnika oštećene Uprave za šume Pljevlja proizilazi da je prema Pravilniku o sistematizaciji radnik mejsta čuvar šuma - lugar ovlašćeno lice u skladu sa Zakonom da čuva određeni reon, bilo da se radi o privatnim ,bilo o društvenim šumama. Reoni u okolini Cetinja su posebno razuđeni iz kojih razloga lugar V. M. nije mogao stići da u određenom roku obiđe čitav reon. Sječu na spornom reonu, lugar nejvjerovatnije nije otkrio u određenom vremenskom periodu, jer nije mogao obići reon zbog razuđenosti i iz tih razloga nije ni obavijestio Upravu za šume Pljevlja PJ Podgorica. Po Zakonu lugari - čuvari šuma su u obavezi da dostavljaju izvještaj svakog narednog mjeseca o bespravnim sječama, kako u </span><span class="span1">privatnim, tako i u društvenim šumama. Lugar V. M. je nakon izlaska inspekcije napravio izvještaj, time što je izvršio premjer panjeva, izračunao kubaturu, a nakon toga dostavio izvještaj Upravi za šume Pljevlja PJ Podgorica. Što se tiče rokova koji su traženi, to nije regulisano niti Zakonom o šumama, niti podzakonskim aktima, već se to reguliše posebnim zakonima kako krivičnim tako i parničnim. Nakon izvršenog pregleda terena V. M. je dostavio krivičnu prijavu protiv  V. V. i V. B.. Nadležna služba Uprave za šume Pljevlja PJ Podgorica je zbog neizvršavanja radnih zadataka za koje je bio zadužen lugar V. M., protiv istog podnijela disciplinsku prijavu i vođen je disciplinski postupak koj se okončao time što je V. M. izrečena novčana kazna u iznosu od 30 % zarade isplaćene za mjesec u kom je prekršaj napravljen.  </span><span class="span1">Ne postoje posebni rokovi ,odnosno do 5-tog u mjesecu za prethodni mjesec je dužan da dostavi izvještaj o radu, dakle okrivljeni je bio dužan da otkriva sječu u društvenim šumama, a u privatnim vlasnik šume koji bi obavještavao čuvara šuma, nakon čega je on mogao da dostavi izvještaj ili odmah ili sledeći mjesec u svom izvještaju o radu, jer čuvar šuma nije dužan da poznaje privatne šume i vlasnike sem društvene, a ovo se ne odnosi samo na okrivljenog ,već na kompletno čuvare šuma. I u privatnimi šumama ne smije se vršiti sječa šuma bez doznake, a kontrolu vrši kontrolor lugara i nadležna inspekcija šumarstva. Nijesu se  pridružili se krivičnom gonjenju protiv okrivljenog i nisu postavili imovinskopravni zahtjev.</span>
</li>
<p>&nbsp;</p>
<li>
<span class="span1">Iz iskaza svjedoka  V. V. proizilazi da je negdje u periodu 2010. godine tačnog datuma se ne sjeća, zna da je bio septembar ili oktobar mjesec, podnio papirologiju Upravi za šume Crne Gore, Područna jedinica Kotor, Ispostava Cetinje kojom je tražio da mu se odobri sječa šume koja je vlasništvo V. B. Navedne prilike dostavio je posjedovni list koji mu je dao V. B. ličnu kartu i to je bilo dovoljno. On je očekivao da će mu se narednih 6-7 dana dozvoliti sječa kao što je inače bila praksa, međutim, nije dobio nikakav odgovor i on je izvršio sječu. Naglasio je da je sa V. B. sklopio usmeni dogovor o sječi ,što isti može  posvjedočiti, jer je njegova šuma izgorjela u više navrata, tako da mu je isti rekao da slobodno može da bere i dogovorili su se i o procentu. Napomenuo je i to da je otac četvoro djece, da je lošeg imovnog stanja, nezaposlen, tako da je branje drva jedini izvor prihoda od kojeg izdržava svoju porodicu. Ne može se tačno sjetiti u kojem periodu je izvršena sječa stabala u šumi V. B. a kao što je i već naveo negdje u periodu 2010. godine, septembra ili oktobra mjesesa je posjekao negdje oko 150 ili 160 metara drva. Za ovu sječu je bio osuđen.U kontaktu je sa okrivljenim i kontaktirao ga je 2010. godine i sada kontaktira sa istim , s tim što mu nije rekao da vrši sječu.</span>
</li>
<p>&nbsp;</p>
<li>
<span class="span1">Svjedok G. M. je u svom iskazu naveo da nakon što je primijetio čistu sječu šume na lokalitetu Grabova gomila, sjeverozapadno ,u neposrednoj blizini repetitora, zajedno sa predstavnikom Uprave šuma Crne Gore, Područna jedinica Kotor, ispostave Cetinje, Z. B. je konstatovao dana 02. 11. 2010. godine da je izvršena čista sječa, karaktera pustošenje šuma ,na površini od oko dva hektara. Sjeća se da je sječa izvršena prema izjavi nadležnog šumara V. M. od strane njegovog brata V., koji je stalno nastanjen u Budvi, a u šumi vlasnika V. B. Pitao je V. M. kao nadležno stručno lice za čuvanje šuma da li je preduzeo i ako jeste, kakve mjere je sproveo u sankcionisanju prekršioca bespravnih sječa. On mu je rekao da je podnio prijavu protiv V. u sedmom mjesecu te godine i da je time mislio da je on obavio poslove za koje je odgovoran. Međutim, skrenuo mu je pažnju da je bilo neophodno sa njegove strane da spriječi dalje sječe, odnosno da svaki put kad se izvrši određena sječa podnese zahtjev za pokretanje prekršajnog postupka, ili obavijesti nadležne </span><span class="span1">rukovodioce u Upravi šuma da se radi o bespravnim sječama na njegovom području i tu vidi njegovu krivicu. Prema gruboj procjeni radi se o drvnoj masi od 120 m</span><sup class="sup1">3</sup><span class="span1">, koja je posječena bez odobrenja i bez doznake, odnosno obilježavanje stabala za sječu. Izvođač radova V. V. nije dobio odobrenje za te radove od strane Uprave šuma, niti je drvna masa koju je posjekao bila odobrena za sječu. Vezano za V. B. je istakao da je i on trebao da pribavi takođe odobrenje za sječu od strane Uprave šuma i da sačeka da stručno lice izvrši obilježavanje stabala koja su za sječu u njegovoj šumi, ali isti takođe po tom osnovu nije ništa uradio. Dakle, V. M. je prvo trebao da spriječi sječu šume kada je utvrdio nepravilnosti, potom da spriječi odvoženje tako posječene šume - drvne mase, što isti nije uradio. Posebno je  naglasio da je naknadnom provjerom kod ovlašćenog službenika za pokretanje prekršajnih postupaka Ministarstva poljoprivrede,našao da je šumar V. M. istina podnio prekršajnu prijavu na V. V. - njegovog brata što je konstatovao zapisnikom broj 322/10-0804-sl od 11. 11. 2010. godine,koja je zavedena pod broj 276 dana 09. 07. 2010. godine ,ali da isti kao što je već i istakao na ostale nepravilnosti nakon ovog perioda nije reagovao.</span>
</li>
<p>&nbsp;</p>
<li>
<span class="span1">Iz iskaza oštećenog V. B. proizilazi da je vlasnik šume "Šćepanove doline" i "Crni krš" koje se nalaze u blizini stanice "ProMontea", a Grabova gomila je udaljena 1,5 do 2 kilometra od ovih mjesta. On je postigao usmeni dogovor sa V. V. o sječi šume, čiji je vlasnik i to koliko se mogao sjetiti, obzirom da je prošlo dosta vremena, negdje u periodu septembra - oktobra mjeseca 2010. godine. Istome je dao posjedovni list na osnovu kojeg je trebao da podnese Upravi za šume molbu da bi mogao da izvrši sječu. Pojasnio je da je 1/3 šume bila suva i nagorela, tako da se nije mogla iskoristiti, a što se dogodilo nakon toga, to jeste da li je V. V. dobio odobrenje od Uprave za šume, on se nije mogao izjasniti, niti mu je poznato, jer je tada otišao za Beograd. Tek u nekom kasnijem periodu kada su se sreli, V. V. mu je rekao da je posjekao otprilike 100 do 120 m</span><sup class="sup1">3</sup><span class="span1"> , od čega je 1/3 bila neupotrebljiva. Pojasnio je da  sa V. M. bratom V. V. nije imao nikakav dogovor o sječi šume, niti je on vlasnik u Grabovoj gomili, samo mu je poznato da je V. M. sjekao šumu na tom lokalitetu, tako da on nije mogao davati nikome dozvolu da sječe šumu čiji on nije vlasnik.  Dodao je da se u međuvremenu desio još jedan požar koji je bio velikih razmjera i koji je uništo čitavu teritoriju koja je bila obuhvaćena šumom na tom potezu. V. B.  je njegov dalji rođak, nastanjen je na Grabovu gomilu - .... i živi u neposrednoj blizini njegovog imanja. Njegovo imanje sa imanjem svjedoka se graniči i u tom dijelu nije bilo nikakve bespravne sječe, niti je V. V. nikada sjekao šumu na tom dijelu koje se sa njim graniči. Ponovio je da sa V. V. imao usmeni dogovor, te da mu je dao posjedovne liste i uputio ga kod Uprave za šume da podnese zahtjev da bi mu odobrili sječu šume koja je bila u njegovom vlasništvu. Nakon toga je otišao za Beograd i što je dalje bilo nije poznato.</span>
</li>
<p>&nbsp;</p>
<li>
<span class="span1">Iz zapisnika o izvršenom inspekcijskom pregledu Ministarstva poljoprivrede, šumarstva i vodoprivrede Crne Gore br.322/10-0804 od 02.11.2010.godine proizilazi da je napravljen zapisnik o izvršenom inspekcijskom pregledu i neposrednom kontrolom šuma na reonu .... koji duži V. M.  primijećena je i pregledom utvrđena čista sječa na području Grabove gomile, na površini oko 2 km. Sječa je izvršena istočno i sjeverozapadno u neposrednoj blizini repetitora. Period sječa traje od kraja avgusta, do dana sačinjavanja zapisnika, ali izvođača radova nijesu zatekli na licu mjesta.  Po kazivanju lugara sječu je izvršio V. V. iz Budve u šumi čiji je vlasnik V. B. i koliko je njemu poznato između njih postoji dogovor o sječi. Za ovu sječu, na ovom lokalitetu je bio upoznat i po tom osnovu je podnio izvještaj zapisnik o izvršenom </span><span class="span1">pregledu radi sankcionisanja bespravnih radnji. Za sječe na navedenom dijelu šume zbog angažovanja više radnika sječa je izvršena u kratkom roku, pa nije uspio preduzeti potrebne mjere u skladu sa zakonom. Prema gruboj procjeni radi se o drvnoj masi od 120 m</span><sup class="sup1">3</sup><span class="span1">. Na lokalitetu Grabove gomile daljom kontrolom primijećena je bespravna sječa u šumi V. B. za koju je prema izjavi reonskog čuvara šuma podnešena prijava na vlasnika, o čemu slijedi provjera. Na osnovu naprijed izloženog u skladu sa članom 36. Zakona o inspekcijskom nadzoru, reonskom čuvaru šuma V. M.u je ukazano da izvrši premjer panjeva bespravno posječenih stabala, da ih evidentira, sačini zapisnik , izvrši kubiciranje ukupno posječenog drveta i podnese zahtjev za podnošenje prekršajnog postupka na lokalitetu gdje je ustanovljena bespravna sječa. Rok za izvršenje je 10 dana od potpisivanja zapisnika. Sastavni dio ovog zapisnika čini specifikacija posječenog drveta u ukupnoj količini od  100,26 m</span><sup class="sup1">3</sup><span class="span1">. Ostala drvna masa ispod 10 cm prsnog prečnika procjenjuje se na 30 m</span><sup class="sup1">3</sup><span class="span1">.</span>
</li>
<p>&nbsp;</p>
<li>
<span class="span1">Iz zapisnika čuvara šuma o izvršenom pregledu Uprave za šume Pljevlja-Područne jedinice Kotor-Ispostave Cetinje od 04.11.2010. godine, proizilazi da je pregled izvršen kod V. V. u mjestu .... Grabova gomila dana 03. 11. 2010. i 04. 11. 2010. godine. Predmet ovog pregleda je bespravna sječa. Pregled je izvršio V. M. i istim je konstatovano da je po naređenju inspektora šuma G. M. i šefa B. Z. premjerio panjeve gdje je izvršena čista sječa, u privatnoj šumi vlasnika V. B. u mjestu Grabova gomila na koje je u početku sječe podnio već prijavu za navedeno lice. Premjerena drvna masa iznosi 100,6 m</span><sup class="sup1">3</sup><span class="span1"> i ostala drvna masa koja je ispod 10 cm na panju procijenjena je na oko 30 m</span><sup class="sup1">3</sup><span class="span1">, što ukupno iznosi 130,26 m</span><sup class="sup1">3</sup><span class="span1">, a u površini oko 2 hektara. V. V. se nije javio za sječu, a on kao lugar nije doznačio stabla, a što je u protivnom sa članom 28 Zakona o šumama. V. V. je na pitanje lugara zašto je ovo uradio naveo da je sječa drva jedini izvor života sa šestočlanom porodicom, i sa razloga što je šuma uništena od požara i što treba u Upravi za šume najaviti se u decembru sa sječu, a on je šumu uzeo u maju mjesecu. Zapisnik je potpisan od strane V. V. kao stranke i čuvara V. M..</span>
</li>
<p>&nbsp;</p>
<li>
<span class="span1"> Iz nalaza i mišljenja sudskog vještaka šumarske struke dipl.ing.šum. F. A. Kri.br.71/11 od 21.09.2012.godine proizilazi da je dana 16. 09. 2012. godine izašao na lice mjesta uz prisustvo reonskog lugara V. M. koji mu je pokazao predmetnu parcelu u mjestu zvanom "Crne Kamenice", odnosno "Grabove gomile", KO .... - Opština Cetinje. Ova površina je 2012. godine bila zahvaćena šumskim požarom od kojeg je na jednom dijelu cijele parcele izgorjela prizemna vegetacija i jedan broj mlađih stabala koja su ostala poslije izvršene sječe. Izvršio je premjer posječenih stabala ,s tim što zbog zahvaćenosti požarom nije mogao pronaći sve panjeve, jer je jedan broj panjeva izgorio, kao ni jedan broj mlađih stabala hrasta koja su bila ostala poslije sječe. Specifikacija premjera panjeva posječenih stabala je u sastavni dio nalaza. Prečnike panjeva je tablicama pada prečnika iz tablica autora N. E. preračunao na prsne prečnike, na osnovu kojih je, kao i na osnovu procijenjenog bonitetnog razreda IV/V, za vrstu drveta hrast izračunao bruto zapremine, odnosno ukupnu bruto drvnu masu, koja za stabla čiji su panjevi premjereni iznosi 79,59 m</span><sup class="sup1">3</sup><span class="span1">, a za stabla čiji se panjevi nijesu mogli izmjeriti, kako zbog toga što su izgorjeli, tako što su to dijelom i mlada stabla manjih prsnih prečnika od 10 cm, to jeste ispod taksacionog praga čiju je drvnu masu procijenio na 20,00 m</span><sup class="sup1">3</sup><span class="span1">. Sve ukupno drvna masa je 99,59 m</span><sup class="sup1">3</sup><span class="span1">. Predmetna drvna masa je takvog tehničkog kvaliteta da je upotrebljiva za ogrijevno drvo. Napomenuo je da nije mogao pronaći ugovor o kupoprodaji drvne mase na panju u dubećem stanju na ovom području, kako bi te </span><span class="span1">cijene koristio za obračun drvne mase, te je vrijednost ove drnve mase procijenio na osnovu prodajne cijene koju je utvrdila Uprava za šume Pljevlja za lišćare Odlukom broj 1068 od 26. 03. 2009. godine, a koja iznosi 9,36 m</span><sup class="sup1">2</sup><span class="span1"> po 1m</span><sup class="sup1">3</sup><span class="span1">. Ukupna vrijednost drvne mase je 932,16 eura.</span>
</li>
<p>&nbsp;</p>
<li>
<span class="span1"> Iz  nalaza i mišljenja sudskog vještaka iz oblasti geodezije - geometra Š. P. Kri.br.71/11 proizilazi da je vještak izlaskom na lice mjesta uz prisustvo šumara V. M. izvršio identifikaciju i premjeravanja lokaliteta "Crne kamenice" sa kojeg je posječena šuma. Premjeravanjem je utvrdio da je ukupna površina navedenog lokaliteta 34.227 m</span><sup class="sup1">2</sup><span class="span1">. Izvršio je potrebno snimanje i obradu podataka, a sve u cilju stvaranja katastra nepokretnosti, gdje će na postupku izlaganja biti utvrđena stvarna prava sa jasnim prikazom granica parcela, kao i čije su vlasništvo. Prema evidenciji popisnog katastra umjesto u p.l. r. 180 KO .... na lokalitetu "Crne kamenice" upisani su V. L. B. V. L. B. i V. A. P. u obimu prava od po 1/3. Na skici lica mjesta koja je sastavni dio nalaza prikazan je lokalitet "Crne kamenice" sa kojeg je posječena šuma, a takođe i dužina granične linije između prelomnih tačaka, kao i koordinate detaljnih tačaka navedenog lokaliteta.</span>
</li>
<p>&nbsp;</p>
<li>
<span class="span1">Iz </span><span class="span1">Akta o unutrašnjoj organizaciji i sistematizaciji radnih mjesta Uprave za šume proizilazi da namještenik IV - lugar vrši poslove koji se odnose na zaštitu šuma od bespravne sječe, paše i drugih štetnih djelovanja čovjeka, stoke i divljači, kontrolu zdravstvenog stanja šuma i podnošenje izvještaja nadležnoj službi o zapažanjima na terenu, preduzimanje mjera zaštite šuma od požara, osmatranje u vrijeme povećane opasnosti od požara, podnošenje prijava o nastalim šumskim sječama uz odgovarajuće dokaze, podnošenje izvještaja o bespravnom korišćenju prirodnih bogatstava (kaptiranje izvora, korišćenje šljunka i ostalih šumskih proizvoda) vođenje radnih grupa pri neposrednom izvođenju šumsko uzgojnih radova i radova na zaštiti šuma, kontrolu i održavanje znakova unutrašnje podjele šumsko privrednog područja, znakova razgraničenja šuma u državnoj svojini od privatnog posjeda i drugih znakova i oblika upozorenja, čuvanje i evidentiranje slučajnih užitaka po odjeljenjima i učešće u nabavci, pripremanje uplate za realizaciju maloprodaje, obavlja i druge poslove.</span>
</li>
<p>&nbsp;</p>
<li>
<span class="span1">Iz </span><span class="span1">odL.</span><span class="span1"> Direkcije za šume Crne Gore o visini naknade koju plaćaju vlasnici šuma br.431 od 11.04.2003.godine proizilazi da doznaku - premjer utvrđivanje kvaliteta strukture, kao osnov za naplatu vrši tehnička služba nadležne šumske uprave. Lugarska služba na osnovu kopije doznačne knjige-premjernice vrši naplatu, izdavanje uplatnice i uvjerenja o porijeklu sortimenata. Donošnjem ove odL. prestaje da važi cjenovnik broj 30 od 14. 01. 2003. godine i ova Odluka stupa na snagu 14. 04. 2003. godine. Cijena za pojedine sortimente kod privatnih šuma čini vrijednost naknade koju plaćaju vlasnici šuma u visini 5 posto na realizovanu vrijednost šumskih proizvoda, odnosno da se za ogrijevno drvo - tvrdih lišćara po 1 m</span><sup class="sup1">3</sup><span class="span1"> plaća iznos od 2,00 € (Odluka o visini, načinu obračuna i plaćanja naknade koju plaćaju vlasnici šuma (Sl. list RCG broj 35/02) i vrijednost za izvršenje usluge koje vrši Direkcija za šume Crne Gore (čl. 33. stav 2. zakona o šumama).</span>
</li>
<p>&nbsp;</p>
<p>
<span class="span2">UV.m u </span><span class="span2">spise Osnovnog suda u Cetinju K.202/12- pravosnažnu presudu K 202/12 od  </span><span class="span2">04.04.2013.godine</span><span class="span2"> proizilazi da je V. V. oglašen krivim zbog počinjenog krivičnog djela pustošenje šuma iz čl.323.st.1.KZ-a,sa razloga što je</span><span class="span2"> neutvrdjenog dana u mjesecu septembru i oktobru 2010.godine, u mjestu zv. »Grabova gomila«, na lokalitetu »Crne kamenice«, KO .... opština Cetinje, protivno čl. 28 st.1 i čl. 37 st.5. </span><span class="span2">Zakona o šumama, svjesno i voljno, bez prethodno izvršenog odabiranja, obilježavanja i evidentiranja stabala za sječu, kao i bez prethodno izvršene kontrole inspektora šumarske struke, izvršio čistu sječu šume, na način što je na površini od 2 h, oborio 838 stabala grabovog drveta, u ukupnoj neto količini od 110,72 m3, novčane vrijednosti od 1.036,34 eura, u šumi vlasništvo V. B. iz Beograda, i ako je znao da mu nije izdato rješenje za sječu od strane Uprave za šume – Područne jedinice Kotor – Ispostave Cetinje, odnosno da je odbijen njegov zahtjev za izdavanje rješenja za sječu, kojom prilikom je sebi pribavio protivpravnu imovinsku korist u iznosu od 1.036,34 eura, a »Upravi za šume« CG, za isti iznos pričinio štetu,</span>
</p>
<li>
<span class="span1">Iz uvjerenja Ministarstva Pravde Crne Gore broj 0203/3352 od 11. 07. 2014. godine iz Kaznene evidencije za okrivljenog V. M. proizilazi da je isti osuđivan presudom osnovnog suda u Cetinju K. br. 28/05 koja je postala pravosnažna dana 25. 05. 2007. godine zbog krivičnog djela iz člana 207 st.3.u vezi st.1KZ-a na kaznu zatvora u trajanju od četiri mjeseca, uslovno na tri godine i presudom Osnovnog suda u Cetinju K. br. 76/10 od 22. 10. 2010. godine zbog krivičnog djela iz člana 399. Krivičnog zakonika , za koje mu je izrečena sudska opomena.</span><span class="span1"> </span><span class="span1">Nakon izvršenog uV. </span><span class="span1">u pravosnažnu presudu Osnovnog suda u Cetinju K. br. 76/10 od 22. 10. 2010. godine proizilazi da je  okr. V. M. iz Cetinja zbog krivičnog djela pustošenje šuma iz člana 323 stav 1 Krivičnog zakonika izrečena sudska opomena.</span>
</li>
<li>
<span class="span1">Dakle,očiglednom omaškom je u izvodu iz kaznene evidencije za okrivljenog upisano da se radi o krivičnom djelu iz čl.399KZ-a.</span>
</li>
<p>&nbsp;</p>
<li>
<span class="span1">Analizirajući sprovedene dokaze svaki zasebno, te dovodeći ih u međusobnu vezu, sud je nedvosmisleno utvrdio da su dokazno i činjenično potkrijepljeni navodi optužnog akta Osnovnog državnog tužilaštva u Cetinju, kojim je okrivljenom V. M. stavljeno na teret da je neutvrđenih dana u mjesecu septembru i oktobru 2010.godine, u mjestu zv."Grabova gomila", na lokalitetu "Crne Kamenice" KO .... opština Cetinje, kao službeno lice ,čuvar šuma-namještenik IV, lugar Uprave za šume Pljevlja-Područne jedinice Kotor-Ispostave Cetinje, u namjeri da svom bratu - V. V. iz Budve pribavi protivpravnu imovinsku korist, nevršenjem svoje službene dužnosti, iako je znao da je odredbama člana 50. Zakona o šumama ("Sl. list RCG br.55/2000) propisano da u vršenju službe čuvanja šuma, čuvar šuma ima obavezu i ovlašćenje da:  pregleda mjesta gdje se drvo siječe, prerađuje i smješta, kao i da vrši kontrolu prometa drveta, privremeno oduzme šumske sortimente pribavljene protivpravnim radnjama, kao i sredstva kojima su ovi proizvodi pribavljeni, i o utvrđenim nezakonitostima odmah obavijesti nadležni inspekcijski organ, a Aktom o unutrašnjoj organizaciji i sistematizaciji radnih mjesta Uprave za šume, da lugar vrši poslove koji se odnose na: zaštitu šuma od bespravne sječe, i podnošenje prijava o nastalim šumskim sječama, te Odlukom Direkcije za šume Crne Gore o visini naknade koju plaćaju vlasnici šuma br.431 od 11.04.2003.godine, da ista iznosi 2,00 eura po 1 metru kubnom ogrevnog drveta tvrdih lišćara, Upravi za šume nanio štetu u iznosu od 199,06 eura, na način što voljno nije čuvao, obilazio i pregledao mjesto gdje se siječe šuma u reonu kojim je zadužen, a u kojem je njegov brat V. V. u šumi vlasništvo V. B. iz Beograda, bez odobrenja oborio 99,53 m³ ogrevnog drveta, te o takvoj sječi nije obavijestio Upravu za šume Pljevlja, i šumarskog inspektora, niti je sječu evidentirao u knjigu panjeva, a panjeve žigosao šumskim žigom kao šumsku štetu, te omogućio Upravi za šume da izvrši naplatu propisanih naknada čime su se u </span><span class="span1">njegovim radnjama stekla sva subjektivna i objektivna obilježja bića krivičnog djela zloupotreba službenog položaja iz čl.416.st.1.KZ-a.</span>
</li>
<p>&nbsp;</p>
<li>
<span class="span1">Naime,krivicu i krivčnopravnu odgovornost okrivljenog sud je zasnovao na iskazu svjedoka G. M. koji na jasan i temeljan način prezentovao zatečeno stanje 02.11.2010.godine, kada je na lokalitetu Grabova gomila, čije granice je odredio sudski vještak geometar P. Š. zatekao bespravnu čistu sječu, izvršenu od strane V. V. brata ovdje okrivljenog, o čemu je i sačinio zapisnik, kao vjerodostojni dokument, koji je kao takav sadržinski, i potpisao okrivljeni,i pojasnio što je okrivljeni trebao preduzeti da do sječe ne dođe i nakon što je do iste došlo. O količini posječene drvne mase, sud zaključak izvodi na osnovu nalaza i mišljenja vještak šumarske struke, koji je na jasan, precizan i na temelju struke odrađenom nalazu, dao svoje mišljenje, u istom opisujući način utvrđivanja količine drvne mase , koju je okarakterisao kao upotrebljvu za ogrevno drvo ,čija vrijednost je odredjena shodno odluci o visini naknade koju plaćaju vlasnici šuma ,a koja za ogrevno drvo tvrdih lišćara iznosi 2,00 eura po m3. Iz akta o unutrašnjoj organizaciji i sistematizaciji radnih mjesta Uprave za šume , se daju jasno i nedvosmisleno utvrditi obaveze lugara, u konkretnom okrivljenog, a koje on, pasivnim držanjem krši. Naime, iz ovog akta se da vidjeti da su, između ostalog, obaveze lugara da zaštiti šumu od bespravne sječe, kao i podnošenje prijava o nastalim šumskim sječama, što okrivljeni svakako, a kako pokazuju rezultati dokaznog postupka, ne čini, odnosno, upravo suprotno, pasivnim držanjem, očigledno voljnim, tj.propuštanjem preduzimanja radnje činjenja, on “dozvoljava” bespravnu sječu, time omogućujući V. V. da slobodno sa naznačenog lokaliteta,u šumi vlasništvo V. B.  obori ukupnu drvnu masu od 99,53 m</span><sup class="sup1">3</sup><span class="span1">. Ovakvim radnjama Upravi za šume je pričinjena imovinska šteta.</span>
</li>
<p>&nbsp;</p>
<li>
<span class="span1">Da je bespravno vršena sječa šume na navedenoj lokaciji potvrđeno je i iskazom svjedoka V. V. V. B. kao i u V. u pravosnažnu sudsku odluku Osnovnog suda u Cetinju </span><span class="span1">K.202/12 </span><span class="span2">od </span><span class="span1"> </span><span class="span2">04.04.2013.</span><span class="span1">godine</span><span class="span1"> iz koje je utvrđeno  da je V. V. oglašen krivim zbog počinjenog krivičnog djela pustošenje šuma iz čl.323.st.1.KZ-a,sa razloga što je</span><span class="span1"> neutvrdjenog dana u mjesecu septembru i oktobru 2010.godine, u mjestu zv. »Grabova gomila«, na lokalitetu »Crne kamenice«, KO ....  opština Cetinje, protivno čl. 28 st.1 i čl. 37 st.5. Zakona o šumama, svjesno i voljno, bez prethodno izvršenog odabiranja, obilježavanja i evidentiranja stabala za sječu, kao i bez prethodno izvršene kontrole inspektora šumarske struke, izvršio čistu sječu šume, u šumi vlasništvo V. B. iz Beograda, i ako je znao da mu nije izdato rješenje za sječu od strane Uprave za šume – Područne jedinice Kotor – Ispostave Cetinje, odnosno da je odbijen njegov zahtjev za izdavanje rješenja za sječu, kojom prilikom je sebi pribavio protivpravnu imovinsku korist ,a »Upravi za šume« CG,  pričinio štetu.</span>
</li>
<p>&nbsp;</p>
<li>
<span class="span1">Sud nije mogao prihvatiti odbranu okrivljenog, istu kvalifikujući kao sračunato – datu na izbjegavanje krivično – pravne odgovornosti, a ovo kod sljedećeg: okrivljeni, svoju odbranu bazira na činjenici da on sam nadzire, lokalitet koji je u ranijem period nadziralo pet lugara, akcentujući upravo površinu, sa njegove strane, nadziranog lokaliteta, i u vezi sa tim dovodeći, tačnije pravdajući svoje nepostupanje kada je u pitanju bespravna sječa vršena od strane V. V.</span><span class="span1"> brata okrivljenog. Međutim, ovakav rezon okrivljenog, je neprihvatljiv za sud, prije svega, kod činjenice da je okrivljeni ovakve stavove mogao iznijeti kod svog poslodavca, tražeći ili smanjenje nadziranog lokaliteta, ili zahtijevajući stavljanje u angažman još nekoliko lugara, kako bi sebi olakšao posao, što upravo govori o činjenici, očigledno implicitno suprotnoj stavu </span><span class="span1">okrivljenog, da je prema stavu poslodavca okrivljenog, upravo postojanje jednog lugara na nadziranom lokalitetu neophodan i dovoljan.</span>
</li>
<p>&nbsp;</p>
<li>
<span class="span1">Predmetom posebne ocjene bio je  iskaz ovlašćenog predstavnika oštećene Uprave za šume N. D. koji je po mišljenju suda  zapravo smišljeno upravljen na pomaganje okrivljenom u datoj krivičnopravnoj stvari. Na ovo upućuju kontradiktornosti u njegovom iskazu jer isti slijedi odbranu okrivljenog da </span><span class="span1">sječu na spornom reonu, nejvjerovatnije nije otkrio u određenom vremenskom periodu, jer nije mogao obići reon zbog razuđenosti ,kao i da  iz tih razloga nije ni obavijestio Upravu za šume Pljevlja PJ Podgorica, dok sa druge strane naznačava da su po Zakonu lugari - čuvari šuma u obavezi da dostavljaju izvještaj svakog narednog mjeseca o bespravnim sječama, kako u privatnim, tako i u društvenim šumama,te da je nadležna služba Uprave za šume Pljevlja PJ Podgorica zbog neizvršavanja radnih zadataka za koje je bio zadužen lugar  V. M. protiv istog podnijela disciplinsku prijavu i vođen je disciplinski postupak koj se okončao time što je V. M. izrečena novčana kazna u iznosu od 30 % zarade,kao i da se ni </span><span class="span1">u privatnim šumama ne smije se vršiti sječa šuma bez doznake.</span>
</li>
<p>&nbsp;</p>
<li>
<span class="span1">Krivično djelo zloupotreba službenog položaja iz člana 416 stav 1 Krivičnog zakonika, koje je okrivljenom stavljeno na teret, čini službeno lice, koje protivpravnim iskorišćavanjem svog službenog položaja ili ovlašćenja, prekoračenjem granica svog službenog položaja ili nevršenjem svoje službene dužnosti pribavi sebi ili drugom korist, drugom nanese štetu ili teže povrijedi prava drugog. </span>
</li>
<p>&nbsp;</p>
<li>
<span class="span1">Kod prednje utvrđenog činjeničnog stanja jasno je da je okrivljeni kao službeno lice koje svojstvo mu je dato odredbama čl.142KZ-a ,odn.čuvar šuma - namještenik  IV, lugar Uprave za šume Pljevlja - PJ Kotor Ispostave Cetinje , shodno Aktu o unutrašnjoj organizaciji i sistematizaciji  radnih mjesta Uprave za šume ,sa jasnom i očiglednom namjerom da drugom pribavi korist ,voljnim nevršenjem službene dužnosti ,tj. neizvršenjem djelatnosti koje odredjuje Zakon o šumama, (Sl.list RCG 55/2000) i to konkretno člana 50 istog , kojim je propisano da u vršenju službe čuvanja šuma, čuvar šuma ima obavezu i ovlašćenje da legitimiše lica u šumi zatečena u vršenju protivzakonitih radnji ili za koja postoji osnovana sumnja da su izvršili takvu radnju,pregleda mjesta gdje se drvo siječe, prerađuje i smješta, kao i da vrši kontrolu prometa drveta,vrši kontrolu korišćenja i prometa nezaštićenih biljnih vrsta,zaustavi prevozno sredstvo na putu i kontroliše utovar,kontroliše preduzimanje mjera za zaštitu šuma od požara i, u slučaju potrebe, stara se o izvršavanju tih mjera, privremeno oduzme šumske sortimente pribavljene protivpravnim radnjama, kao i sredstva kojima su ovi proizvodi pribavljeni, o utvrđenim nezakonitostima odmah obavijesti nadležni inspekcijski organ i preduzima druge mjere i radnje za koje je zakonom i drugim propisom ovlašćen ,te nepostupanje  u  skladu sa navedenim Aktom o unutrašnjoj organizaciji i sistematizaciji radnih mjesta Uprave za šume, odn.obavezama koje mu nameće njegovo radno mjesto , počinio krivično djelo zloupotreba službenog položaja iz čl.416.st.1.KZ-a , jer je nedvosmisleno utvrđeno da učinilac voljno nije čuvao ,obilazio i pregledao mjesto gdje se sječe šuma  u reonu kojim je zadužen, a u kojem je njegov brat V. V., u šumi vlasništvo V. B. iz Beograda, bez odobrenja oborio 99,53 m³ ogrevnog drveta, te o takvoj sječi nije obavijestio Upravu za šume Pljevlja, i šumarskog inspektora, niti je sječu evidentirao u knjigu panjeva, a panjeve žigosao šumskim žigom kao šumsku štetu, te omogućio Upravi </span><span class="span1">za šume da izvrši naplatu propisanih naknada,  drugom - svom bratu V. V. pribavio protivpravnu imovinsku korist ,a Upravi za šume nanio štetu u iznosu od 199,06 eura.</span>
</li>
<p>&nbsp;</p>
<li>
<span class="span1">Sagledavajući subjektivni odnos okrivljenog, prema učinjenom krivičnom djelu, sud nalazi da je isti postupao sa direktnim umišljajem, svjestan da svojim radnjama ostvaruje elemente bića krivičnog djela, što, a zarad pribavljanja koristi svome bratu V. V. a na uštrb nanošenja štete Upravi za šume je i htio .</span>
</li>
<p>&nbsp;</p>
<li>
<span class="span1">Nakon što mu je utvrdio krivicu, sud je u postupka odlučivanja o krivičnoj sankciji koju će izreći okrivljenom, vodio računa o okolnostima predviđenim  članom 42 Krivičnog zakonika, u tom pravcu kao olakšavajuću okolnost cijeneći činjenicu da se ovlašćeni predstavnik oštećene  nije pridružio  krivičnom gonjenju, dok je od otežavajućih cijenio raniju osuđivanost, što je nesporno utvrđeno na osnovu izvoda iz Kaznene evidencije i pravosnažne presude ovog suda K br.76/10 od 22.10.2010.godine, na njegovo ime. </span>
</li>
<p>&nbsp;</p>
<li>
<span class="span1">Uzimajući u  obzir  ovako utvrđene okolnosti  sud  je okrivljenom  odmjerio kaznu zatvora  u trajanju od  šest mjeseci,  i istovremeno  našao da su ispunjeni  uslovi iz čl. 53. i 54. KZ -a,  za  izricanje uslovne osude, pa je istom   izrekao  uslovnu osudu kao posebnu vrstu krivične sankcije , određujući da se navedena  kazna neće  izvršiti ukoliko okrivljeni  u vremenskom periodu od tri  godine,  od dana pravosnažnosti  ove presude, ne počini novo krivično djelo, uz uvjerenje suda da će se  i ovako  izrečenom uslovnom osudom postići svrha njenog  izricanja  propisana  čl. 52. KZ -a, posebno pritom imajući u V. stav ovlašćenog predstavnika oštećene.</span>
</li>
<p>&nbsp;</p>
<li>
<span class="span1">Pošto  je  okrivljeni oglašen krivim  sud  ga je obavezao da na  ime  troškova  krivičnog postupka plati iznos od 255,40 eura,  i to  na  ime   troškova  vještačenja po sudskom vještaku šumarske struke   iznos od 164,90 eura,  na ime troškova   po vještaku geometru Š. P. iznos od  60,50 eura, te iznos od 30,00 eura na ime troškova svjedoka G. M. kao i na ime sudskog paušala iznos od  30,00  eura, koji je  odmjeren srazmjerno   trajanju postupka, složenosti predmeta i imovnim prilikama okrivljenog, a ovo shodno odredbama čl. 226 - 229. Zakonika o krivičnom postupku. Sve prednje okrivljeni je obavezan naknaditi u roku od 15 dana po pravosnažnosti presude,u korist Budžeta Crne Gore ,pod prijetnjom prinudnog izvršenja</span>
</li>
<p>&nbsp;</p>
<li>
<span class="span1">Na temelju izloženog, a primjenom člana 374 Zakonika o krivičnom postupku, odlučeno je kao u izreci presude.</span>
</li>
<p>&nbsp;</p>
<li style="text-align:center;">
<span class="span1">OSNOVNI SUD U CETINJU</span>
</li>
<li style="text-align:center;">
<span class="span1">dana 05.01.2015. godine</span>
</li>
<p>&nbsp;</p>
<li>
<span class="span1">Zapisničar: </span><span class="span1"></span><span class="span1"></span><span class="span1">                                                                    S U D I J A</span>
</li>
<li>
<span class="span1">Aleksandra Martinović </span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">              Marija Ćupić</span>
</li>
<p>&nbsp;</p>
<p>&nbsp;</p>
<li>
<span class="span1">PRAVNA POUKA: </span>
</li>
<li>
<span class="span1">Protiv ove presude nezadovoljna stranka ima </span>
</li>
<li>
<span class="span1">pravo žalbe u roku od 8 ( osam ) dana,od dana </span>
</li>
<li>
<span class="span1">dostavljanja ovjerenog prepisa ove presude </span>
</li>
<li>
<span class="span1">Višem sudu u Podgorici, a preko ovog suda. </span>
</li>
</div>
</div>


</body>
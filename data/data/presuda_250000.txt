<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.75in 0.74930555in 1.25in;}
.p1{text-indent:0.5in;text-align:end;hyphenate:auto;keep-with-next.within-page:always;font-family:Verdana;font-size:11pt;}
.p2{text-align:start;hyphenate:auto;font-family:Verdana;font-size:11pt;}
.p3{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p4{text-align:justify;hyphenate:auto;font-family:Verdana;font-size:11pt;}
.p5{text-align:center;hyphenate:auto;font-family:Verdana;font-size:11pt;}
.p6{margin-left:0.5in;text-align:justify;hyphenate:auto;font-family:Verdana;font-size:11pt;}
.p7{text-indent:0.5in;text-align:justify;hyphenate:auto;font-family:Verdana;font-size:11pt;}
.p8{text-align:justify;hyphenate:auto;font-family:Times New Roman;font-size:14pt;}
.p9{text-align:start;hyphenate:auto;font-family:Times New Roman;font-size:12pt;}
</style>
<meta content="dragan.mrdak" name="author">
</head>
<body class="b1 b2">
<p class="p1"></p>
<p class="p1">
<span>K. br. 377/10</span>
</p>
<p class="p2"></p>
<p class="p3">
<span>U IME NARODA</span>
</p>
<p class="p2"></p>
<p class="p2"></p>
<p class="p4">
<span>	Osnovni sud u Bijelom  Polju, prvostepeni krivični sud,  u vijeću sastavljenom od sudije Dragana Mrdaka, predsjednika vijeća i sudija porotnika Momira Kneževića i Nijaza Medjedovića, članova vijeća, uz učešće nameštenika suda Sonje Marković, zapisničara, odlučujući po optužnici Osnovnog državnog tužilaštva, u B. Polju, KT. br. 614/09 od 03.06.2010. godine, protiv okrivljenih A.Z.a i K.S.a oba iz Bijelog Polja, zbog krivičnih djela i to: za A.Z.a teška djela protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika, a  za K.S.a  ugrožavanje javnog saobraćaja iz čl. 339 st. 3 u vezi st. 1 Krivičnog zakonika,  nakon održanog glavnog i javnog pretresa u prisustvu zastupnika javne optužbe zamjenika u ODT-u B. Polje Ljubinke Madžgalj, okrivljenog A.Z.a, branioca okrivljenog A.a advokatskog pripravnika Č.D.a, okrivljenog K.S.a, branioca okrivljenog K.a A.Š.R.a,  dana 19.11.2010. godine, donio je i javno objavio:</span>
</p>
<p class="p4"></p>
<p class="p4"></p>
<p class="p4"></p>
<p class="p5">
<span>P R E S U D U</span>
</p>
<p class="p4"></p>
<p class="p4"></p>
<p class="p4"></p>
<p class="p4">
<span>	 Okrivljeni A.Z.O, JMBG ...., od oca D., majke D., rodjene R., rodjen ... godine u mjestu K.a, opština bijelo Polje, sa prebivalištem u naselju Loznice, Bijelo Polje, po zanimanju taksi vozač, oženjen, otac dvoje djece, od kojih je jedno maloljetno, završio V stepen saobraćajne struke, vojsku služio 1985/86 godine u Karlovcu, Republika Hrvatska, lošeg imovnog stanja, neosudjivan.</span>
</p>
<p class="p4"></p>
<p class="p4">
<span>	Okrivljeni K.S., JMBG ...., od oca A., majke N., rodjene Š., rodjen .... godine, u Bijelom Polju, sa prebivalištem u istom mjestu, državljanin Crne Gore, oženjen,  otac troje punoljetno djece, pismen, sa završenim fakultetom, po zanimanju ljekar, srednjeg imovnog stanja, osudjivan presudom Osnovnog suda u Bijelom Polju K. br. 88/91 od 12.07.1991. godine zbog krivičnog djela iz čl. 117 st. 1 KZ SRCG na šesdeset dana zatvora uslovno za jednu godinu.</span>
</p>
<p class="p4"></p>
<p class="p4"></p>
<p class="p4"></p>
<p class="p5">
<span>K r i v i   s u </span>
</p>
<p class="p4"></p>
<p class="p4"></p>
<p class="p6">
<span>Što su:</span>
</p>
<p class="p6"></p>
<p class="p4">
<span>	- dana 18.09.2009. godine, oko 7,20 časova, na raskrsnici magistralnog puta - ulice Slobodana Penezića i ul. Voja Lješnjaka u Bijelom Polju, ne pridržavajući se saobraćajnih propisa ugrozili saobraćaj i doveli u opasnost život i tijelo ljudi, na način što je okrivljeni K.S. upravljajući svojim putničkom motornim vozilom marke ''Audi B4'', registarskih oznaka BP AM 491 iz pravca grada u pravcu magistralnog puta, protivno čl. 22 ZOBS-a na putevima započeo radnju uključivanja vozila iz ulice Voja Lješnjaka na magistralni put lijevim skretanjem, a da se predhodno nije uvjerio da to može da učini bez opasnosti za druge učesnike u saobraćaju i protivno čl. 36 st. 4 istog zakona nije propustio vozilo koje se kreće putem koji je saobraćajnim znakom označen kao put sa pravom prvenstva prolaza, pa je sa svoje desne kolovozne trake prešao na desnu kolovoznu traku magistralnog puta gledano iz pravca grada, a okrivljeni A.Z.o upravljajući svojim putničkim motornim vozilom marke WV ''Pasat'', registarskih oznaka BP AP 540 ulicom Slobodana Penezića iz pravca grada u pravcu Nedakusa, protivno čl. 31 ZOBS-a na putevima, nije prilagodio brzinu kretanja vozila osobinama i stanju puta - mokrom kolovozu, atmosverskim prilikama i drugim saobraćajnim uslovima, tako da vozilo može blagovremeno da zaustavi pred svakom preprekom koju pod datim uslovima može da predvidi i u saobraćajnoj situaciji kada je vozilo ''Audi B4'' prešlo na njegovu kolovoznu traku, protivno odredbi čl. 3 istog zakona nije se ponašao na način kojim neće ometati, povrijediti ili ugroziti druge učesnike u saobraćaju, pa nije preduzeo radnju kočenja vozila, usled čega je došlo do čeono bočnog sudara vozila, bočnom lijevom prednjom stranom vozila ''Audi B4'' i čeono bočnom desnom stranom vozila WV ''Pasat'', kojom prilikom je K.S. zadobio tešku tjelesnu povredu u vidu preloma lijeve lopatice, potresa mozga i nagnječenja mekih tkiva glave, a A.Z.o lake tjelesne povrede u vidu nagnječenja poglavine i mekih tkiva u predjelu grudnog koša i istegnuće vrata'', </span>
</p>
<p class="p7"></p>
<p class="p7">
<span>- čime je okrivljeni A.Z.o izvršio krivično djelo teška djela protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika, a okrivljeni K.S. ugrožavanja javnog saobraćaja iz čl. 339 st. 3 u vezi st. 1 Krivičnog zakonika, </span>
</p>
<p class="p7"></p>
<p class="p7">
<span>-pa  sud primjenom navedenih zakonskih propisa i čl. 2, 4, 5, 13, 16, 32, 39, 42 Krivičnog zakonika i čl. 199, 202, 212  i 364 Zakonika o krivičnom postupku, za oba okrivljena, a za okrivljenog A.Z.a i čl. 45 i 46 Krivičnog zakonika, iste:</span>
</p>
<p class="p5"></p>
<p class="p5"></p>
<p class="p5">
<span>O S U D J U J E</span>
</p>
<p class="p7"></p>
<p class="p7">
<span>i to:</span>
</p>
<p class="p4"></p>
<p class="p7">
<span>Okrivljenog A.Z.a na novčanu kaznu u iznosu od 1.200,00 € ( hiljadu i dvesta Eura),  a okrivljenog K.S.a na novčanu kaznu u iznosu od 900,00 € ( devesto Eura), koje kazne su okrivljeni dužni platiti u roku od tri mjeseca od dana pravnosnažnosti presude, na žiro račun br. 832-151-35 Depozit novčanih kazni troškova postupka i paušala CG.</span>
</p>
<p class="p4"></p>
<p class="p4">
<span>	Ako okrivljeni ne plate novčane kazne sud će novčane kazne zamijeniti kaznom zatvora, tako što će za svakih započetih 25,00 €, novčane kazne, odrediti jedan dan zatvora, a ako okrivljeni plate samo dio novčane kazne, sud će ostatak kazne srazmjerno zamijeniti kaznom zatvora, a ako okrivljeni plate ostatak novčane kazne, izvršenje kazne zatvora će obustaviti.</span>
</p>
<p class="p4"></p>
<p class="p4">
<span>	Okrivljeni se obavezuju da ovom sudu na ime paušala plate iznose od  po 50,00 €, kao i da na ime troškova krivičnog postupka solidarno plate  iznos 308,00,00 € koje iznose će platiti na na žiro račun br. 832 - 151 - 35 depozita novčanih kazni, paušala i troškova krivičnog postupka ovog suda u roku od 15 dana, po pravnosnažnosti presude, pod prijetnjom prinudnog izvršenja.</span>
</p>
<p class="p4"></p>
<p class="p4">
<span>	Okrivljeni A.Z.o u svojstvu oštećenog se u odnosu na okrivljenog K.S.a radi ostvarivanja imovinsko pravnog zahtjeva upućuju na parnični postupak.</span>
</p>
<p class="p4"></p>
<p class="p4">
<span> 	Okrivljeni K.S. u svojstvu oštećenog u odnosu na okrivljenog A.Z.a se radi ostvarivanja imovinsko pravnog zahtjeva upućuju na parnični postupak.</span>
</p>
<p class="p4"></p>
<p class="p4"></p>
<p class="p5">
<span>O b r a z l o ž e nj e</span>
</p>
<p class="p4"></p>
<p class="p4"></p>
<p class="p4">
<span>	Optužnicom ODT-a u B. Polju, KT. br. 614/09 od 03.06.2010. godine optuženi su i to: A.Z.o,  zbog krivičnog djela teška djela protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika, a  K.S. zbog krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika.</span>
</p>
<p class="p4">
<span>  </span>
</p>
<p class="p4">
<span>	Glavni pretres je održan i zaključen u prisustvu zamjenika u ODT-u B. Polje Ljubinke Madžgalj, okrivljenog A.Z.a, branioca okrivljenog A.a advokatskog pripravnika Č.D.a, okrivljenog K.S.a i branioca okrivljenog K.a A.Š.R.a.</span>
</p>
<p class="p2">
<span>	</span>
</p>
<p class="p4">
<span>	Prije davanja završne riječi zamjenik u ODT-u je precizirao činjenični opis iz dispozitiva optužnice, tako da isti glasi da su okrivljeni A.Z.o i K.S.: dana 18.09.2009. godine, oko 7,20 časova, na raskrsnici magistralnog puta - ulice Slobodana Penezića i ul. Voja Lješnjaka u Bijelom Polju, ne pridržavajući se saobraćajnih propisa ugrozili saobraćaj i doveli u opasnost život i tijelo ljudi, na način što je okrivljeni K.S. upravljajući svojim putničkom motornim vozilom marke ''Audi B4'', registarskih oznaka BP AM 491 iz pravca grada u pravcu magistralnog puta, protivno čl. 22 ZOBS-a na putevima započeo radnju uključivanja vozila iz ulice Voja Lješnjaka na magistralni put lijevim skretanjem, a da se predhodno nije uvjerio da to može da učini bez opasnosti za druge učesnike u saobraćaju i protivno čl. 36 st. 4 istog zakona nije propustio vozilo koje se kreće putem koji je saobraćajnim znakom označen kao put sa pravom prvenstva prolaza, pa je sa svoje desne kolovozne trake prešao na desnu kolovoznu traku magistralnog puta gledano iz pravca grada, a okrivljeni A.Z.o upravljajući svojim putničkim motornim vozilom marke WV ''Pasat'', registarskih oznaka BP AP 540 ulicom Slobodana Penezića iz pravca grada u pravcu Nedakusa, protivno čl. 31 ZOBS-a na putevima, nije prilagodio brzinu kretanja vozila osobinama i stanju puta - mokrom kolovozu, atmosverskim prilikama i drugim saobraćajnim uslovima, tako da vozilo može blagovremeno da zaustavi pred svakom preprekom koju pod datim uslovima može da predvidi i u saobraćajnoj situaciji kada je vozilo ''Audi B4'' prešlo na njegovu kolovoznu traku, protivno odredbi čl. 3 istog zakona nije se ponašao na način kojim neće ometati, povrijediti ili ugroziti druge učesnike u saobraćaju, pa nije preduzeo radnju kočenja vozila, usled čega je došlo do čeono bočnog sudara vozila, bočnom lijevom prednjom stranom vozila ''Audi B4'' i čeono bočnom desnom stranom vozila WV ''Pasat'', kojom prilikom je K.S. zadobio tešku tjelesnu povredu u vidu preloma lijeve lopatice, potresa mozga i nagnječenja mekih tkiva glave, a A.Z.o lake tjelesne povrede u vidu i nagnječenja poglavine i mekih tkiva u predjelu grudnog koša i istegnuće vrata.</span>
</p>
<p class="p4"></p>
<p class="p4">
<span>	U završnoj riječi zamjenica u ODT-u je ostala u svemu pri preciziranoj optužnici, jer je izvedenim dokazima na glavnom pretresu dokazano da su okrivljeni izvršili krivična djela koja su im stavljena na teret preciziranom optužnicom, na način opisan u istoj. Naime, iz nalaza i mišljenja vještaka saobraćajne struke Č.M.a i pojašnjenja nalaza istog vještaka na glavnom pretresu utvrdjuje se da se okrivljeni A.Z.o i K.S. kritičnom prilikom nijesu pridržavali saobraćajnih propisa, da su time ugrozili saobraćaj, što je za posledicu u saobraćajnoj nezgodi imalo nastanak teške tjelesne povrede kod K.S.a i lakih tjelesnih povreda kod A.Z.a, te materijalnu štetu na vozilima. Propusti kod okrivljenog K.S.a prestavljaju osnovni razlog za nastanak saobraćajne nezgode, a propusti kod okrivljenog A.Z.a prestavljaju jedan od razloga za nastanak saobraćajne nezgode. Tjelesne povrede koje su kritičnom prilikom isti zadobili  i težina istih utvrdjena je na osnovu nalaza vještaka medicinske struke. Tražila je da sud okrivljene oglasi krivim i osudi na kaznu po zakonu.</span>
</p>
<p class="p4"></p>
<p class="p4">
<span>	Okrivljeni A.Z.o u svojoj odbrani u bitnom je istakao da je kritičnog dana oko 7,15 časova pošao iz grada na dogovorenu vožnju u Nedakusima. Svojim vozilom pmv ''Pasat'' reg. oznaka BP AF 540. Kretao se magistralnim putem iz grada u pravcu Nedakusa, padala je kiša, prilagodio je brzinu kretanja vozila uslovima kolovoza i nije brzo vozio. Dolaskom ispred pumpe ''Lukoil'' ispred raskrsnice magistralnog puta i gradske ulice Voja Lješnjaka nije bilo saobraćaja, a iza njega se kretalo jedno taksi vozilo. Iznenada je na udaljenosti četiri do pet metara ispred sebe primijetio jedno vozilo koje je dolazilo iz Pruške, ulicom Voja Lješnjaka i koje je izašlo na njegovu kolovoznu traku, zauzevši pri tom bočni položaj u odnosu na osu kolovozne trake. Pokušavajući da izbjegne ovo vozilo izvršio je manevar upravljačem u lijevo i pokušao da predje na suprotnu kolovoznu traku. Medjutim, u tom momentu je vozač ovog vozila dodao gas, vjerovatno ga nije primijetio i došlo je do kontakta izmedju njihovih vozila i to prednjim desnim dijelom njegovog vozila sa lijevim prednjim dijelom vozila koje je došlo iz Pruške. Poslije ovog udara njegovo vozilo nije moglo da stane, aktivirali su se jastuci i na kraju se njegovo vozilo zaustavilo uz ivičnjak pumpe ''Lukoil''. U momentu sudara vozila glavom je udario u unutrašnji retrovizor, a osjetio je bol u predjelu vrata i potkoljenici desne noge. Nije gubio svijest, a potom ga je kolega - vozač taksi vozila koje se kretalo iza njega svojim vozilom odvezao do bolnice. Prije kontakta vozilom je upravljao brzinom od oko 50 km/h, jer je bilo klizavo, padala je kiša, a kao taksista radi duže godina. Poznato mu je da je dio magistralnog puta koji od autobuske stanice u gradu vodi od pumbe ''Lukoil '' u Pruškoj ulica Slobodana Penezića, i bio mu je poznat režim saobraćaja u toj ulici i on je išao brzinom od 50 km/h. Nije mnogo obraćao pažnju i nije mu poznato da kod auto servisa ''Bule'' postoji znak ograničenja brzine 40 km/h. </span>
</p>
<p class="p4"></p>
<p class="p4">
<span>	U završnoj riječi branilac okrivljenog A.a, advokatski pripravnik  Č. je  izjavio da dokazima nijesu potvrdjeni navodi iz optužbe, da je okrivljeni A.Z.o upravljao vozilom protivno ZOBS-u i time prouzrokovao saobraćajnu nezgodu, već naprotiv, dokazano je da je okrivljeni K.S. kršio saobraćajne propise nepropisnim uključivanjem iz sporedne ulice na magistralni put, na koji način je stvorio iznenadnu, nepredvidljivu, pokretnu prepreku na putanji okrivljenog A.Z.a, koju isti nije mogao izbjeći, s obzirom da se dogadjala na veoma bliskom odstojanju. Da je okrivljeni A.Z.o iznenadjen pojavom ovog vozila i da mu je bilo na vrlo bliskom ostojanju govori činjenica da isti nije imao vremena da koči, a što bi svakako učinio, kako to refleksno čini svaki vozač kada je to moguće u okviru tzv. psihotehničke sekunde. Predložio  je da ga sud oslobodi od optužbe i tražio je troškove postupka po AT-u. </span>
</p>
<p class="p4"></p>
<p class="p4">
<span>	U završnoj riječi okrivljeni A.Z.o je u potpunosti prihvatio završnu riječ svog branioca, i dodao je da se ne osjeća krivim i tražio je da ga sud oslobodi od optužbe, i istakao da mu je žao što se desila ova saobraćajna nezgoda.  U svojstu oštećenog nije se pridružio krivičnom gonjenju protiv okrivljenog K.a, a prema istom je istakao imovinsko - pravni zahtjev koji će ostvarivati u parničnom postupku.</span>
</p>
<p class="p4"></p>
<p class="p4">
<span>	Okrivljeni K.S. u svojoj odbrani u toku istražnog postupka je istakao da je kritičnog dana upravljao svojim vozilom marke ''Audi B4'' reg. oznaka BP AM 491, ulicom Voja Lješnjaka iz pravca grada u pravcu magistralnog puta. Dolaskom na raskrsnicu kod ''Lukoil'' pumpe u ulici Slobodana Penezića zaustavio je vozilo i imao je namjeru da se uključi na magistralni put i to u pravcu grada. Predhodno se uvjerio da svojim vozilom može bezbjedno da se uključi na put, potom je preduzeo radnju uključenja na magistralni put, prednjim dijelom vozila je prešao na desnu kolovoznu traku u dužini od 1,5 km gledano iz pravca grada u pravcu Nedakusa i tada je došlo do kontakta sa vozilom koje se kretalo iz pravca grada u pravcu naselja Nedakusi i to velikom brzinom i to vozilo je prednjom desnom stranom udarilo u prednji lijevi točak njegovog vozila i lijevi blatobran. Nakon sudara je izgubio svijest, svijesti je došao poslije dva minuta, a potom je prevezen u bolnicu gdje mu je ukazana ljekarska pomoć. Na glavnom pretresu dodao je da u momentu, prije nezgode nije znao da je radnja uključivanja na magistralni put u pravcu grada za vozila koja dolaze iz Pruške i ulicom Voja Lješnjaka idu ka Nedakusima zabranjena, a tu činjenicu je saznao nakon nezgode. Istakao je da je prije uključivanja na magistralni put, put osmotrio i sa lijeve i sa desne strane i da nije primijetio nailazeća vozila.  </span>
</p>
<p class="p4"></p>
<p class="p4">
<span>	U završnoj riječi branilac okrivljenog K.a, A.Š.R.je izjavio da iz izvedenih dokaza sud ne može utvrditi ono što tužilac stavlja na teret K.S.u, pogotovu ne može da mu stavi na teret da protivno odredbi čl. 34 ZOBS-a nije propustio vozilo, jer jednom radnjom ne može napraviti ovakve propuste, jer propuštanje vozila se odnosi na sasvim drugačiju faktičku situaciju. Činjenica je da je K.S. napravio propust na način što se nepropisno uključiavo na magistralni put - ul. Slobodana Penezića, ali takvom radnjom nije jedini i isključivi krivac, niti bi se njegov doprinos mogao ocijeniti kao veći, jer iz nalaza i mišljenja vještaka saobraćajne struke moglo bi se utvrditi da je A.Z.o vozio brzinom koja nije bila prilagodjena uslovima puta i drugim uslovima, pogotovu vremenskim. Činjenica je da kod iznenadnih prepreka vozači reaguju u okviru psihotehničke sekunde i to je refleksno reagovanje. Pošto nije bilo ovog reagovanja,  zaključuje se, a kako je to i A. isticao u svojoj odbrani da je on izabrao drugačije rješenje za izbjegavanje situacije, a to je prelazak na drugu stranu da bi zaobišao iznenadnu prepreku, to ukazuje da je A. daleko prije, nego što tvrdi uočio prepreku. Tako uočavanje uz uslov da je bila prilagodjenja brzina dovodi do zaključka da bi mogao biti izbjegnut sudar. Doprinos učesnika u saobraćajnoj nezgodi je istovjetan, predložio je  sudu da takvu odluku i donese. </span>
</p>
<p class="p4"></p>
<p class="p4">
<span>	U završnoj riječi okrivljeni K.S. je u potpunosti prihvatio završnu riječ svog branioca, dodajući da se ne osjeća se krivim, on je dobro osmotrio saobraćajnu situaciju, s tim što ne može da pobjegne od činjenice da je kritičnog dogadjaja napravio prekršaj, sa navedenih razloga tražim da sud odluči po zakonu. Dodao je da mu je žao mi je što se ovo desilo, i da se  kaje se što se uključivao na mjestu gdje to nije dozvoljeno. U svojstvu oštećenog nije se pridružuje krivičnom gonjenju protiv okrivljenog A.a, a prema istom je istakao imovinsko pravni zahtjev, koji će ostvarivati u postupku.</span>
</p>
<p class="p4"></p>
<p class="p4">
<span>	Radi utvrdjivanja odlučnih činjenica i donošenja pravilne i zakonite odluke sud je izveo sledeće dokaze pročitao  i to: se zapisnik o uvidjaju Osnovnog suda u Bijelom Polju Kr. br. 144/09 od 18.09.2009. godine; izvještaj o prisustvu alkohola u krvi KC Podgorica broj 1790 od 28.09.2009. godine za vozača okrivljenog A.Z.a; izvještaj o prisustvu alkohola u krivi KC Podgorica broj 1791 od 28.09.2009. godine, za vozača okrivljenog K.S.a; zapisnik o izvršenom tehničkom pregledu AD ''C.a'' iz B. Polja za PMV marke ''Pasat'' reg. oznaka BP AF 540; zapisnik o izvršenom tehničkom pregledu AD ''C.'' iz B. Polja za PMV marke ''Audi B4'' reg.oznaka BP AM 491; nalaz i mišljenje vještaka medicinske struke dr. S.M.a sa zapisnika o saslušanju vještaka pred istražnim sudijom ovog suda Kri. br. 379/09 od 30.12.2009. godine; nalaz i mišljenje vještaka medicinske struke M.D.a sa zapisnika o saslušanju vještaka pred istražnim sudijom ovog suda Kri. br. 379/09 od 22.04.2010. godine; nalaz i mišljenje vještaka saobraćajne struke Č.M.a od 26.12.2009. godine; izvršio uvid i to: u medicinsku dokumentaciju izdatu na ime okrivljenog A.Z.a i to: u izvještaj ljekara specijaliste hirurga Opšte bolnice u B. Polju od 18.09.2009. godine; izvještaj ljekara specijaliste ortopeda Opšte bolnice u B. Polju broj protokola 5307 od 09.10.2009. godine; izvještaj specijaliste fizijatra broj 676 od 20.10.2009. godine; izvještaj specijaliste fizijatra broj 816 od 13.11.2009. godine; izvještaj ljekara specijaliste neuropsihijatra broj protokola 4105 od 23.09.2009. godine; nalaz radiologa za ultrazvuk - pregled stomaka, RTG snimak glave i vratnog dijela kičme; u medicinsku dokumentaciju izdatu na ime okrivljenog K.S.a; otpusno pismo Opšte bolnice u B. Polju od 21.09.2010. godine; pročitao dopis UP PJ b. Polje 32-02 broj 231/10-13149/2 od 26.10.2010. godine, saslušao vještaka saobraćajne struke Č.M.a, izvršio uvid u izvod iz kaznene evidencije na ime okrivljenih ponaosob.  Drugih predloga za dopunu dokaznog postupka nije bilo. </span>
</p>
<p class="p4">
<span>	</span>
</p>
<p class="p4">
<span>	Cijeneći odbrane okrivljenih i dokaze pojedinačno i u medjusobnoj vezi, a shodno čl. 360 st. 2 Zakonika o krivičnom postupku, sud je utvrdio činjenično stanje i na osnovu istog zaključio da je okrivljeni A.Z.o  izvršio krivično djelo teška djela protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika, a okrivljeni K.S. ugrožavanje javnog saobraćaja iz čl. 339 st. 3 u vezi st. 1 Krivičnog zakonika i da su za ista djela  krivi i   odgovorni.</span>
</p>
<p class="p4"></p>
<p class="p4">
<span>	Iz nalaza i mišljenja vještaka sobraćajne struke, proizilazi da je do saobraćajne nezgode došlo danju, za vrijeme padanja kiše, kada je asfaltni kolovoz bio mokar, na takozvanoj Y raskrsnici magistralnog puta na potezu kroz grad i gradske saobraćajnice, gdje je gradska saobraćajnica pravi i pregledni i sa blagim podužnim padom, u uslovima neograničenja brzine kretanja vozila saobraćajnim znakom i regulisanog prvenstva prolaza vozila kroz raskrsnicu postavljanjem saobraćajnog znaka ''stop-obavezno zaustavljanje'' na prilazu raskrsnici gradskom saobraćajnicom i zabranjenog lijevog skretanja na magistralni put sa prilaza raskrsnici gradskom saobraćajnicom postavljenim saobraćajnim znakom i u uslovima obilježenih oznaka po kolovozu, u saobraćajnoj situaciji kada je magistralnim putem prolazilo putničko vozilo ''Pasat'', vozač putničkog vozila ''Audi'', preduzeo je zabranjeno uključivanje vozila sa gradske saobraćajnice na magistralni put lijevim skretanjem, presijecajući putanju kojom je prolazilo putničko vozilo ''Pasat'' stvarajući opasnu, pokretnu blisku, iznenadnu prepreku na toj putanji, zbog čega je došlo do čeono bočnog sudara vozila, bočnom lijevom prednjom stranom putničkog vozila ''Audi'' i čeono bočnom desnom stranom putničkog vozila ''Pasat''. Po vještaku preduzimanjem zabranjenog uključivanja vozilom sa gradske saobraćajnice na magistralni put lijevim skretanjem i neustupanjem prvenstva prolaza putničkom vozilu ''Pasat'' koje se kreće putem sa prvenstvom prolaza, vozač putničkog vozila ''Audi'' učinio je propuste koje se, pojedinačno, i jedan i drugi, smatraju osnovnim razlogom za nastanak ove nezgode. U datim uslovima i opisanoj saobraćajnoj situaciji vozač putničkog vozila ''Pasat'' upravljao je vozilom pravilnom putanjom svojom desnom kolovoznom trakom, nedozvoljenom i neprilagodjenom brzinom od oko 67,9 km/h, a na opasnost, nastalu opisanim kretanjem vozila ''audi'', reagovao je preduzimanjem oštrog bočnog izmicanja vozila u lijevo, udaljavajući vozilo ''Pasat'' od prepreke - putničkog vozila ''Audi'', koje je dolazilo sa desne strane. Na osnovu podatka da je dozvoljena brzina za dati potez magistralnog puta u naselju 50 km/h i da važi za povoljne uslove odvijanja saobraćaja, prilagodjena brzina za uslove padanja kiše i mokar kolovoz, kakav je bio na mjestu nezgode, iznosi manje od 41 km/h. Neupravljanje vozilom ''Pasat'' prilagodjenom brzinom doprinijelo je da posledice ove nezgode budu teže. Vremensko prostornom analizom mogućnost za izbjegavanje dogadjanja ove nezgode utvrdjuje se da se nezgoda mogla izbjeći reagovanjem vozača putničkog vozila ''Pasat'' na opasnost preduzimanjem samo intenzivnog kočenja vozila, pri prilagodjenoj brzini kretanja vozila, zadržavanjem upravljivosti putanom svojom desnom kolovoznom trakom. Ako Sud utvrdi, da u opisanoj saobraćajnoj situaciji, preduzimajući mjeru izbjegavanja iznenadne opasne situacije nastale kretanjem vozila ''Audi'' presijecajući putanju kojom je prolazilo putničko vozilo ''Pasat'' vozač putničkog vozila ''Pasat'' je mogao reagovati, samo racionalno - preduzimanjem intenzivnog kočenja vozila, ne i prvo, instiktivno - udaljavanjem vozila od nailazeće iznenadne prepreke, tada na strani vozača putničkog vozila ''Pasat'' instiktivna reakcija na opisanu opasnost i neprilagodjena brzina kretanja vozila, kumulativno, se smatraju jednim od razloga za nastanak ove nezgodeNa glavnom pretresu od 12.11.2010. godine, vještaku je od stane suda predočena činjenica koja je postojala u momentu nezgode a koja nije sadržana u uvidjajnoj dokumentaciji, i koju vještak nije imao u vidu prilikom izrade nalaza i mišljenja od 26.12.2009. godine - da je u momentu saobraćajne nezgode gledano iz pravca grada u pravcu Nedakusa na spajanju ulice Slobodana Penezića i ulice Partizanske koja paralelno povezuje ul. Slobodana Penezića i ul. Voja Lješnjaka postojao saobraćajni znak ograničenja brzine kretanja od 40 km/h, pa je vještak po osnovu ove činjenice na glavnom pretresu dopunio i pojasnio svoj nalaz istakavši da u okolnostima ograničene brzine kretanja vozila za smjer kretanja vozila ''Audi'' od 40 km/h tada za date uslove dogadjanja nezgode, u kojima je kolovoz bio mokar, prilagodjena brzina, opisanom stanju kolovoza imala bi vrijednost manju od 33 km/h. Kako je u vremensko prostornoj analizi mogućnosti za izjegavanje dogadjanja ove nezgode utvrdjeno da je postojala tehnička mogućnost da se na putu opasnosti putničkog vozila ''Pasat'' do sudara sa putničkim vozilom ''Audi'' koji je iznosio dužine 29,90 m putničko vozilo ''Pasat'' moglo zaustaviti preduzimanjem intenzivnog kočenja pri brzini kretanja manjoj od 45,4 km/h to bi u uslovima vožnje vozila ''Pasat'' prilagodjenom brzinom manjom od 33 km/h postojala tehnička mogućnost da se nezgoda izbjegavanje preduzimanjem intezivnog kočenja na putu opasnosti do sudara. Istovremeno uticaj utvrdjene brzine kretanja vozila ''Audi'' na težinu posledica ove nezgode bio bi veći u odnosu na okolnost da je brzina kretanja vozila bila ograničena opitšim ograničenjem od 50 km/h kako je to dato u nalazu i mišljenju od 26.12.2009. godine. Na putu opasnosti  u okolnostima kretanja magistralnim putem sa podužnim padom, vozilo ''Pasat'' bi uvećavalo brzinu do sudara, što znači da se vozilo ''Pasat'' bez preduzimanja kočenja slobodnim kretanjem ne bi moglo zaustaviti. Za okolnost da je vozač putničkog vozila ''Pasat'' incidentno kretanje pmv ''Audi'' uočio sa udaljenosti od oko 5 m kako je on to prestavio, tada ne bi postojale tehničke mogućnosti da se do pozicije ostvarenog sudara izvrši reagovanje vozača vozila ''Pasat'', pa u tom slučaju ne bi bilo mogućnosti da se ova nezgoda izbjegne, a ovo se odnosi na bilo koju brzinu kretanja, jer mogućnost uočavanja prepreka u polju vidljivosti vozača pri vožnji putničkim vozilom izvan je bilo kakvog uticaja brzine kretanja i zavisi od psiho fizičke sposobnosti vozača i njegove usmjerenosti da osmatra i prati saobraćajne okolnosti ispred vozila kojim upravlja. U konkretnom slučaju tehničke mogućnosti uočavanja   incidentnog kretanja pmv ''Audi'' bile su povoljne iz razloga što se nezgoda dogodila danju, pri dobroj vidljivosti, na preglednoj raskrsnici, tako da nije bilo nekih prepreka koje bi sprečavale vidik vozaču pmv ''Pasat''. Po vještaku pri prilagodjenoj brzini, mokrom kolovozu, ispod vrijednosti 33 km/h uz preduzimanje intenzivnog kočenja postojala je tehnička mogućnost da se vozilo ''Pasat'' zaustavi do pozicije na kojoj je ostvaren sudar vozila. Tehničkom analizom mogućnosti za izbjegavanje dogadjanja nezgode utvrdjuje se da bi na kolovozu raskrsnice razliveno za širinu kolovozne trake za lijeve skretače pri upravljanju vozilom ''Pasat'' u koridoru putanje svoje desne kolovozne trake uz preduzimanje kočenja na tom putu opasnosti nezgoda bila izbjegnuta. Ovako reagovanje vozača vozila ''Pasat'' imperativno se ne očekuje, s obzirom na tipičnost u instiktivnom reagovanju u slučaju nailaska prepreka sa desne strane u kojem se preduzima radnja udaljenja vozila od nailazeće prepreke u ovom slučaju lijevo. Podužni nagib kolovoza u zoni raskrsnice po putanji kretanja vozila ''Pasat'' uzet je u obzir prilikom postupka izračunavanja brzine kretanja putničkog vozila ''Pasat'' a otpori koji su djelovali na putu zaustavljanja pmv ''Pasat'' od mjesta sudara do pozicije na kojoj je zatečeno pmv ''Pasat'' su rezultati nekontrolisanog kretanja pod uticajem oštećenja koja su u sudaru nastala na pmv ''Pasat'', tako da je na ovom putu izostalo intenzivno kočenje vozila ''Pasat'' koje se i ne može realizovati u toj situaciji. U odnosu na propuste koje je kritičnog dogadjaja napravio vozač vozila ''Audi'' okrivljeni K.S. sud je prihvatio nalaz i mišljenje vještaka saobraćajne struke od 26.12.2009. godine, dok je u odnosu na propuste koje je kritičnog dogadjaja napravio vozač putničko vozila ''Pasat'', okrivljeni A.Z.o, sud prihvatio dopunu nalaza ovog vještaka sa glavnog pretresa od 12. 11.2010. godine kada je vještaku u potpunosti predočen predmet vještačenja, a nalaz i mišljenje vještaka   od 26.12.2009. godine, kao i dopuna nalaza vještaka sa glavnog pretresa od 12.11.2009. godine,  su  realni i objektivni, dati i po osnovu pravila struke i nauke, zapisnika o uvidjaju lica mjesta, fotoelaborata, skice lica mjesta koji prestavljaju objektivne pokazatelje činjenica konstatovanih neposredno nakon saobraćajne nezgode, dok je vještaku pri dopuni nalaza predočena činjenica koja je postojala u momentu dogadjaja saobraćajne nezgode, a nije bila registrovana u uvidjajnoj dokumentaciji. </span>
</p>
<p class="p4"></p>
<p class="p4">
<span>	Iz zapisnika o tehničkom pregledu AD C.M.iz Bijelog Polja za vozila ''pasat'' reg. oznaka BP AF 540 i vozila ''Audi B4'' reg. oznaka BP AM 491 kojima su kritičnog dogadjaja upravljali okrivljeni A.Z.o i K.S., utvrdjuje se da su oba vozila u momentu nezgode bila u ispravnom stanju. </span>
</p>
<p class="p4"></p>
<p class="p7">
<span>Iz izvještaja o prisustvu alkohola u krvi za okrivljenog  - vozača A.Z.a broj 1790 KC CG Podgorica od 18.09.2009. godine i iz izvještaja o prisustvu alkohola u krvi za okrivljenog  - vozača K.S.a broj 1791 KC CG Podgorica od 18.09.2009. godine, utvrdjuje se da su vozači - okrivljeni u momentu nezgode bili u trijeznom stanju.</span>
</p>
<p class="p7"></p>
<p class="p4">
<span>	 Navode iz odbrane okrivljenog A.Z.a da je vozilo okrivljenog K.S.a primijetio tek na udaljenosti od četiri do pet metara, sud nije prihvatio i iste je cijenio kao isključivo usmjerene na izbjegavanje sopstvene krivice, jer iz uvidjajne dokumentcije proizilazi da na putanji kretanja pmv ''Pasat'' kojim je upravljao okrivljeni A.Z.o nije bilo nikakvih prepreka izmedju ulica Slobodana Penezića kojom se on kretao i Voja Lješnjaka kojom se kretao okrivljeni K.,  koje bi sprečavale vidik vozaču pmv ''Pasat'' i isti je imao dovoljnu podužnu preglednost kako magistralnog puta - ulice Slobodana Penezića kojom se on kretao, tako i bočnu preglednost ul. Voja Lješnjaka kojom se sa svojim vozilom kretao okrivljeni K.S., te je vozaču A.u, sa iskustvom taksi vozača i očekivanog poznavanja gradskih saobraćajnica, bilo poznato da prilazi raskrsnici, pa je običnim osmatranjem saobraćajne situacije  ispred svog vozila  na putu  kojim se on kretao i saobraćajne sutuacije u preglednoj mu ulici Voja Lješnjaka, koja  se na prilazu raskrsnici paralelno prostire sa ulicom Slobodana Penezića pa je pri uslovima vožnje danju, pri dobroj vidljivosti imao prostorno vremenskih mogućnosti da na vrijeme uoči vozilo okrivljenog K.a i to mnogo prije nego što je okrivljeni K. svojim vozilom stupio na kolovoz magistralnog puta,  pri utvrdjenoj brzini kretanja od oko 9,3 km/h vozila K.a u momentu stupanja na magistralni put, koja brzina po ocjeni suda ne prestavlja tako naglo uključivanje na kolovoz magistralnog puta kako je to prestavio okrivljeni A.. </span>
</p>
<p class="p4"></p>
<p class="p4">
<span>	Prihvatajući nalaz i mišljenje vještaka  saobraćajne struke od 26. 12. 2009 godine, da se prilikom uključivanja na  kolovoz magistralnog puta okrivljeni K. svojim vozilom  kretao  brzinom od  9,3 km/h, sud  nije  prihvatio navode iz odbrane  okrivljenog K.a da je on kritičnog događaja prije uključivanja  na magistralni put zaustavio i iste je  cijenio  kao isključivo usmjerene na izbjegavanje sopstvene krivice.</span>
</p>
<p class="p4"></p>
<p class="p4">
<span>	Iz nalaza i mišljenja vještaka medicinske struke dr M.D.a utvrdjuje se da je kritičnog dogadjaja okrivljeni K.S. zadobio tešku tjelesnu povredu, bliže opisanu u izreci presude. Nalaz ovog vještaka sud je u potpunosti prihvatio kao realan i objektivan, dat po osnovu činjenica konstatovanih u medicinskoj dokumentaciji za okrivljenog K.S.a, po pravilima struke i nauke. </span>
</p>
<p class="p4"></p>
<p class="p4">
<span>	Iz nalaza i mišljenja vještaka medicinske struke dr S.M.a utvrdjuje se da je kritičnog dogadjaja okrivljeni A.Z.o zadobio laku tjelesnu povredu, bliže opisanu u izreci presude. Nalaz ovog vještaka sud je u potpunosti prihvatio kao realan i objektivan, dat po osnovu činjenica konstatovanih u medicinskoj dokumentaciji za okrivljenog K.S.a, po pravilima struke i nauke. </span>
</p>
<p class="p4"></p>
<p class="p4">
<span>	Dakle, iz izvedenih dokaza tokom postupka, sud je utvrdio činjenično stanje: da su okrivljeni A.Z.o i K.S.a dana 18.09.2009. godine, oko 7,20 časova, na raskrsnici magistralnog puta - ulice Slobodana Penezića i ul. Voja Lješnjaka u Bijelom Polju, ne pridržavajući se saobraćajnih propisa ugrozili saobraćaj i doveli u opasnost život i tijelo ljudi, na način što je okrivljeni K.S. upravljajući svojim putničkom motornim vozilom marke ''Audi B4'', registarskih oznaka BP AM 491 iz pravca grada u pravcu magistralnog puta, protivno čl. 22 ZOBS-a na putevima započeo radnju uključivanja vozila iz ulice Voja Lješnjaka na magistralni put lijevim skretanjem, a da se predhodno nije uvjerio da to može da učini bez opasnosti za druge učesnike u saobraćaju i protivno čl. 36 st. 4 istog zakona nije propustio vozilo koje se kreće putem koji je saobraćajnim znakom označen kao put sa pravom prvenstva prolaza, pa je sa svoje desne kolovozne trake prešao na desnu kolovoznu traku magistralnog puta gledano iz pravca grada, a okrivljeni A.Z.o upravljajući svojim putničkim motornim vozilom marke WV ''Pasat'', registarskih oznaka BP AP 540 ulicom Slobodana Penezića iz pravca grada u pravcu Nedakusa, protivno čl. 31 ZOBS-a na putevima, nije prilagodio brzinu kretanja vozila osobinama i stanju puta - mokrom kolovozu, atmosverskim prilikama i drugim saobraćajnim uslovima, tako da vozilo može blagovremeno da zaustavi pred svakom preprekom koju pod datim uslovima može da predvidi i u saobraćajnoj situaciji kada je vozilo ''Audi B4'' prešlo na njegovu kolovoznu traku, protivno odredbi čl. 3 istog zakona nije se ponašao na način kojim neće ometati, povrijediti ili ugroziti druge učesnike u saobraćaju, pa nije preduzeo radnju kočenja vozila, usled čega je došlo do čeono bočnog sudara vozila, bočnom lijevom prednjom stranom vozila ''Audi B4'' i čeono bočnom desnom stranom vozila WV ''Pasat'', kojom prilikom je K.S. zadobio tešku tjelesnu povredu u vidu preloma lijeve lopatice, potresa mozga i nagnječenja mekih tkiva glave, a A.Z.o lake tjelesne povrede u vidu nagnječenja poglavine i mekih tkiva u predjelu grudnog koša i istegnuće vrata''. </span>
</p>
<p class="p4"></p>
<p class="p4">
<span>	Postupajući na opisani način okrivljeni A.Z.o je ovakvim svojim ponašanjem ostvario obilježja krivičnog djela za A.Z.a teška djela protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika, pri čemu je okrivljeni bio svjestan da postupajući suprotno  saobraćajnim propisima, može dovesti u opasnost života tijela i imovinu drugih lica, ali olako držao da ta posledica neće nastupiti, pa je osnovno krivično djelo izvršio s nehatom, a sa nehatom je postupao i u odnosu na posledice nastale saobraćajne nezgode – nastalu tešku tjelesnu povredu kod K.S.a i imovinsku štetu na vozilima.</span>
</p>
<p class="p4"></p>
<p class="p4">
<span>	Postupajući na opisani način okrivljeni K.S. je ovakvim svojim ponašanjem ostvario obilježja krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika, pri čemu je okrivljeni bio svjestan da postupajući suprotno  saobraćajnim propisima, može dovesti u opasnost života tijela i imovinu drugih lica, ali olako držao da ta posledica neće nastupiti, pa je osnovno krivično djelo izvršio s nehatom, a sa nehatom je postupao i u odnosu na posledice nastale saobraćajne nezgode – nastalu laku tjelesnu povredu A.Z.a i imovinsku štetu na vozilima.</span>
</p>
<p class="p8"></p>
<p class="p4">
<span>	Prilikom odlučivanja o vrsti i visini  krivične sankcije sud je cijenio sve okolnosti iz čl. 42 Krivičnog zakonika, koje utiču da kazna bude veća ili manja, pa je na strani okrivljenog A.Z.a našao da se radi o porodičnom čovjeku, ocu dvoje djece, od kojih je jedno maloljetno, u obavezi izdržavanja istih, koji se u toku pretresa korektno držao, koji je u nezgodi zadobio lake tjelesne povrede, koji je izrazio kajanje po ocjeni suda iskreno zbog saobraćajne nezgode, kome se okrivljeni K. u svojstvu oštećenog nije pridružio krivičnom gonjenju, koji do sada nije osuđivan, pa u nedostatku otežavajućih okolnosti sud je istom ublažio kaznu osudjujući ga na blažu vrstu kazne novčanu umjesto zakonom propisane zatvorske smatrajući da će se  novčanom kaznom  u iznosu od 1.200,00 € ostvariti svrha kažnjavanja iz čl. 32 Krivičnog zakonika i da će se dovoljno uticati na okrivljenog da ubuduće ne vrši ova i slična krivična djela.</span>
</p>
<p class="p4"></p>
<p class="p4">
<span>	 Prilikom odlučivanja o vrsti i visini  krivične sankcije sud je cijenio sve okolnosti iz čl. 42 Krivičnog zakonika, koje utiču da kazna bude veća ili manja, pa je na strani okrivljenog K.S.a našao da se u toku postupka korektno držao, koji je u nezgodi zadobio teške tjelesne povrede , da je izrazio kajanje po ocjeni suda iskreno zbog saobraćajne nezgode, kome se okrivljeni A. u svojstvu oštećenog nije pridružio krivičnom gonjenju, a njegovu  raniju osuđivanost  sud je cijenio na strani otežavajućih okolnosti s  tim što je imao u vidu da je od        vremena zadnje osude prošao znatan vremenski period, pa cijeneći sve  otežavajuće i olakšavajuće okolnosti, sud je okrivljenog osudio na  novčanu kaznu u iznosu od 900,00 €  smatrajući da će se novčanom kaznom ostvariti svrha kažnjavanja iz čl. 32 Krivičnog zakonika i da će dovoljno uticati na okrivljenog da ubuduće ne vrši ova i slična krivična djela.</span>
</p>
<p class="p4"></p>
<p class="p4">
<span>	Shodno čl. 199 st. 2 Zakonika o krivičnom postupku, odlučeno je da okrivljeni plate sudu na ime paušala iznos od po 50,00 €, imajući u vidu složenost i trajanje krivičnog postupka, te imovinske prilike okrivljenih, a shodno čl. 202 Krivičnog zakonika, odlučeno je da okrivljeni solidarno plate sudu na ime troškova krivičnog postupka ukupan iznos od 308,00 €, a isti troškovi se odnose na troškove vještačenja vještaka saobraćajne struke Č.M.a u ukupnom iznosu od 236,50 €, troškove vještačenja vještaka medicinske struke dr. M.D.a  u iznosu od 27,50 €, troškovi vještačenja vještaka medicinske struke dr M.a S.a u iznosu od 44,00 €.</span>
</p>
<p class="p7"></p>
<p class="p4">
<span>	Shodno čl. 212 Zakonika o krivičnom sud je okrivljenog A.Z.a, u svojstvu oštećenog  u odnosu na okrivljenog K.S.a, radi ostvarivanja imovinsko pravnog zahtjeva uputio na parnični postupak, a okrivljenog K.S.a u svojstvu oštećenog u odnosu na okrivljenog A.Z.a, radi ostvarivanja imovinsko pravnog zahtjeva uputio na parnični postupak.</span>
</p>
<p class="p4"></p>
<p class="p4">
<span>	Iz iznijetih razloga shodno čl. 364 Zakonika o krivičnom postupku, odlučeno je kao u izreci presude.</span>
</p>
<p class="p4"></p>
<p class="p4"></p>
<p class="p5">
<span>OSNOVNI SUD U BIJELOM POLJU</span>
</p>
<p class="p5">
<span>Dana, 19.11.2010. godine</span>
</p>
<p class="p4"></p>
<p class="p4"></p>
<p class="p4">
<span>Zapisničar 							        Predsjednik vijeća - sudija	 </span>
</p>
<p class="p4">
<span>Sonja Marković 						                Dragan Mrdak	</span>
</p>
<p class="p4"></p>
<p class="p4"></p>
<p class="p4"></p>
<p class="p9"></p>
<p class="p9"></p>


</body>
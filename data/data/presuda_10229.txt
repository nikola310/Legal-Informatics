<strong>OSNOVNI SUD U BERANAMA</strong><br>
<strong>K.br. 46/11</strong><br>
&nbsp;&nbsp;<br>
&nbsp;
<div style="text-align: center;">
	<strong>U IME NARODA</strong></div>
&nbsp;<br>
&nbsp;<br>
&nbsp;<br>
Osnovni sud u Beranama, kao prvostepeni krivični, po sudiji pojedincu Ani Kenjić- Djukić, uz sudjelovanje zapisničara Danojle Milošević, u krivičnom predmetu protiv okrivljenog <strong>N. J.</strong>, iz A., zbog krivičnog djela laka tjelesna povreda&nbsp; iz čl.152 st.2 u vezi st.1 KZ, po optužnom predlogu Osnovnog državnog tužilaštva u Beranama Kt.br.434/2010 od 18.01.2011. godine, nakon održanog javnog i glavnog pretresa, u prisustvu okrivljenog i oštećenog Z. M., a u odsutvu uredno pozvanog ODT-a Berane, donio je i javno objavio dana 27.05.2011.godine<br>
&nbsp;<br>
&nbsp;
<div style="text-align: center;">
	<strong>P R E S U D U</strong></div>
&nbsp;<br>
&nbsp;<br>
<strong>Okrivljeni N. J.</strong>, od oca M. i majke R., rođene M., rođen … godine u B., sa prebivalištem u selu R. M., opština A., državljanin CG, penzioner, oženjen, otac dvoje djece, pismen, završio SSS, siromašnog imovnog stanja, osuđivan presudom Osnovnog suda u Beranama K.br. … od 19.11.2008. godine na kaznu zatvora u trajanju od 45 /četrdeset pet/ dana uslovno za jednu godinu<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<div style="text-align: center;">
	<strong>OSLOBAĐA SE OD OPTUŽBE</strong></div>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;<br>
Da je:<br>
&nbsp;<br>
Dana 17.11.2010.godine, oko 09,30 h, u selu N., opština A., lako tjelesno povrijedio oštećenog Z. M., na način što ga je u nastaloj tuči udario drvenim štapom debljine 2 cm, u predjelu lijeve strane glave, sredstvom podobnim da tijelo teško povrijedi ili zdravlje teško naruši, kojom prilikom mu je nanio povrede - dvije ekskorijacije na tjemenu, a to je učinio odbijajući od sebe istovremeni protivpravni napad, pošto je bio napadnut od strane oštećenog, koji ga je vrijeđao, gurnuo hvatajući ga za vilicu, a zatim glavom udario u predjelu dorzuma nosa i više puta stisnutim pesnicama u predjelu glave i nanio mu laku tjelesnu povredu - ranu razderotinu veličine 2 x 2 cm, kao i otok sa krvnim podlivom, kojeg momenta je okrivljeni iz lijevog džepa kožne jakne izvadio perorez, koji mu oštećeni oduzima, tom prilikom zadobijajući posjekotinu desnog palca,<br>
&nbsp;<br>
-čime bi izvršio krivično djelo laka tjelesna povreda iz čl. 152 st. 2 u vezi st. 1 Krivičnog zakonika, u vezi čl. 10 st. 2 Krivičnog zakonika.<br>
&nbsp;<br>
- Pošto djelo za koje je optužen, po Zakonu nije krivično djelo, na osnovu čl. 363 tač. 1 ZKP.<br>
&nbsp;<br>
Troškovi krivičnog postupka u iznosu od 66,00 €, padaju na teret budžetskih sredstava ovoga suda, na osnovu čl. 203 st.1 ZKP.<br>
&nbsp;<br>
Oštećeni Z. M., na osnovu čl. 212 st. 3 ZKP-a, radi ostvarivanja imovinsko pravnog zahtjeva za naknadu štete, upućuju se na parnicu.<br>
&nbsp;
<div style="text-align: center;">
	<strong>O b r a z l o ž e nj e</strong></div>
&nbsp;<br>
Osnovno državno tužilaštvo u Beranama, podnijelo je optužni predlog Kt.br.434/10 od 18.01.2011.godine, protiv okrivljenog N. J., zbog krivičnog djela laka tjelesna povreda&nbsp; čl.152 st.2 u vezi st.1 KZ. Zastupnik javne optužbe, ODT Berane, nije pristupio na glavni pretres od 27.05.2011. godine, iako je uredno pozvan, pa je sud isti održao i zaključio u njegovom odsustvu, na osnovu čl. 453 st.1 ZKP-a.&nbsp;&nbsp;<br>
&nbsp;<br>
<strong>Oštećeni Z. M., </strong>u završnoj riječi pridružio se krivičnom gonjenju protiv okrivljenog i zadržao pravo da imovinsko pravni zahtjev za naknadu štete ostvari u parničnom postupku<strong>.</strong><br>
&nbsp;<br>
<strong>Okrivljeni N. J., </strong>u svojoj odbrani datoj tokom postupka, naveo je da nije počinio krivično djelo i da nije udario oštećenog Z. M.. Navedenog dana nalazio se u mjestu „P.“ – N., gdje mu je L. ponio jednu parcelu. Oštećeni je toga dana bio u u pijanom stanju, počeo je da ga vrijeđa, a u jednom trenutku ga je udario pesnicom u predjelu nosa. Od tog udarca je pao i on ga je nakon toga udarao nogama i pesnicama. U rukama nije imao štap, već ljeskovi prut, sa kojim je tjerao kravu, debljine manje od 1 cm, a takođe nije imao ni nož, već perorez, dužine sječiva manje od 10 cm. Nije oštećenog udario prutom, niti je na njega nasrtao nožem, jer mu je on sinovac, koji ga je vrijeđao. Na pretresu je dodao da kada ga je oštećeni udario, bilo je na brzinu, tako da nije vidio čime ga je udario, vjeruje da je pesnica ili nešto slično. Prije samog dogadjaja, perorezom je gulio prut, tako da mu se tada perorez nalazio u ruci. Istim nije kretao u pravcu oštećenog, niti mu je nanio povredu perorezom. Kada je ustao sa zemlje, prišao je sin oštećenog i htio svog oca da odvede sa lica mjesta, ali nije mogao nikako. Smatra da oštećeni praktično nije znao ni gdje se nalazi od alkohola. Za to vrijeme, dva lica su se nalazila nešto dalje od njih i moguće je da su vidjeli predmetni dogadjaj. Smatra da oštećeni povrede nije dobio u ovom dogadjaju i da mu nije nanio posjekotinu na desnom palcu. U završnoj riječi je istakao da nije kriv i da nije izvršio krivično djelo,&nbsp; oštećeni ga je udario na njegovom imanju i to nije imao pravo i tražio je da ga sud oslobodi krivice.<br>
&nbsp;<br>
Radi pravilnog i zakonitog presuđenja ove krivično pravne stvari, sud je na glavnom pretresu, u dokaznom postupku, izveo sledeće dokaze:<br>
&nbsp;<br>
Saslušao oštećenog Z. M., svjedoke I. M., D. D., pročitao iskaz svjedoka S. T., izveštaj ljekara specijaliste JZU opšta bolnica B., broj protokola … od 17.11.2010 godine, na ime okrivljenog,&nbsp; uput ljekaru specijalisti Doma zdravlja B., br. uputa … od 26.11.2010 godine na ime oštećenog, izveštaj ljekara specijaliste JZU Opšte bolnice B., br. protokola … od 23.11.2010 godine, na ime okrivljenog, izveštaj ljekara specijaliste JZU Opšte bolnice B., broj protokola … od 26.11.2010 godine, na ime okrivljenog, uput za radiološku dijagnostiku Doma zdravlja B., br. … od 18.11.2010 godine, na ime okrivljenog, izveštaj Centra za radilošku dijagnostiku Doma zdravlja "Dr N. L." br. … od 22.11.2010 godine na ime okrivljenog, nalaz i mišljenje vještaka Dr. B. D., dat pred istražnim sudijom dana 15.01.2011 godine, zapisnik o ispitivanju alkohola u organizmu odjeljenja bezbijednosti A. od 17.11.2010 godine i izvod iz KE za okrivljenog.<br>
&nbsp;<br>
Nakon sprovedenog dokaznog postupka, cijeneći navode optužbe, odbranu&nbsp;okrivljenog, te izvedene pobrojane dokaze, u smislu člana 17 i 360 ZKP-a, a dovodeći ih u vezu jedne sa drugim, sud je stao na stanovište, da je okrivljeni N. J. postupao u nužnoj odbrani, te da krivično djelo laka tjelesna povreda iz čl. 152 st. 2 u vezi st. 1 KZ-a, za koje je okrivljen, nije krivično djelo, pa ga je oslobodio od optužbe, na osnovu čl. 363 tač. 1 ZKP. Pri tome, sud je vodio računa da je okrivljeni napadnut od strane oštećenog, koji ga je prvi udario, da je okrivljeni imao pravo da se brani i da postoji ekvivalentnost i srazmjernost između drvenog štapa i peroreza kojima je oštećeni Z. M. povrijeđen i napada oštećenog koji je okrivljeni odbijao od sebe ovim predmetima, jer je oštećeni 33 godine mlađi od okrivljenog i samim tim vitalniji, okretniji i jači. Okrivljeni ima 85 godina, pa se nije mogao na drugačiji način braniti od protivpravnog napada i to u situaciji kada je oštećeni bio u alkoholisanom stanju, pri čemu je okrivljeni u predmetnom događaju zadobio povrede.<br>
&nbsp;<br>
Tako je osnovu medicinske dokumentacije na ime oštećenog i nalaza i mišljenja<strong> dr. B. D., </strong>utvrđeno da je oštećeni zadobio povrede u vidu posjekotine palca medijalne strane desne šake i dvije manje ekskorijacije na tjemenu, koje povrede se kvalifikuju kao laka tjelesna povreda. Povreda na palcu nanešena je oštricom mehaničkog oruđa, koja može poticati od noža, stakla ili tome slično. Oguljotine na tjemenu glave su nanesene tupom mehaničkom silom, kao što je štap i tome slično. Takođe je utvrđeno da je okrivljeni imao brojne povrede i to povredu u predjelu dorzuma nosa, razderotinu veličine 2 x 2 cm, otok u predjelu nosa koagulumi endonazalno i periorbitalno lijevo prisutan krvni podliv. Navedene povrede se pojedinačno i zbirno kvalifikuju kao laka tjelesna povreda, a nanesene su tupom mehaničkom silom, moguće i pesnicom.<br>
&nbsp;<br>
Sud je prihvatio prednje dokaze, na osnovu kojih je utvrđeno da je oštećeni u predmetnom događaju zadobio laku tjelesnu povredu, međutim i okrivljeni je takođe u predmetnom događaju povrijeđen i zadobio je više povreda, koje se kvalifikuju kao laka tjelesna povreda.<br>
&nbsp;<br>
<strong>Svjedok S. T.</strong>, u svojoj izjavi datoj tokom postupka naveo je da je predmetnog dana sa svojim kolegom D. D. bio u mjestu „P.“, selo N., gdje je trebao da se sastane sa Z. M.. Dok su bili na licu mjesta, došao je jedan stariji čovjek, za koga je kasnije saznao da se zove N. J., da bi nakon pet do deset minuta kasnije došao Z. M. sa svojim sinom. Nakon što je izašao iz kola, odmah im je rekao povišenim glasom, zašto pričaju sa N. J., da bih potom nastao između njih verbalni konflikt. J. i M. su počeli da se guraju, M. je J. uhvatio za vilicu, a J. M. da bi se odbranio, udario je drvenim štapom debljine oko 2 cm, da bi potom u tom guranju M. udario glavom J. u predjelu nosa, da bi obojica pali na zemlju. Pokušali su da ih razdvoje, ali kako oni nijesu hteli, krenuli su da idu, da bi u tom trenutku čuli kako M. izgovara riječi „da ti potežeš nož na mene“, kada se okrenuo primijetio je da M. baca neki nož u stranu. Nakon čega su odmah pošli sa lica mjesta.<br>
&nbsp;<br>
Na osnovu iskaza <strong>svjedoka D. D.</strong>, utvrđeno je da je predmetnog dana sa kolegom S. T. došao na lice mjesta, po ranijem dogovoru, da se nadju sa izvesnim M., odnosno Z., u vezi dogovora oko preduzimanja radnji na obali rijeke L.. Na lice mjesta je najprije došao okrivljeni N. J., a kasnije je došao Z. M., koji se odmah obratio okrivljenom J., tražeći da on napusti njegovu zemlju. Izmedju njih je došlo do prepirke i u jednom trenutku M. gura od sebe J. i u tim trenucima J. njega udara štapom, koji je držao u rukama u predjelu glave, a koliko mu se čini udario ga je u jednom navratu, nakon toga M. udara njega u više navrata stisnutim pesnicama u predjelu glave, tačnije dva ili tri puta. Tada su i okrivljeni i oštećeni pali na zemlju, on i njegov kolega i M. sin razdvojili su ih i udaljili su se sa M. nekih dvadesetak metara. Izmedju okrivljenog i oštećenog su se prepirke nastavile i da li je to iziritiralo oštećenog ne zna, ali se on onda vratio do okrivljenog. Okrivljeni je u ruci držao manji nož. Ne zna da li je istim pokušao da udari oštećenog, a oštećeni je toga momenta uzeo iz ruku okrivljenog ovaj nož i bacio ga od sebe. On i kolega T. su bili udaljeni nekih 15 metara, zatim su lice mjesta napustili. Nije vidio da je okrivljeni zamahivao da nožem udari oštećenog, a zna da je oštećeni okrivljenom uzeo iz ruku nož, a je li se tada posjekao nije mu poznato.<br>
&nbsp;<br>
Sud je prihvatio iskaze prednjih svjedoka, na osnovu kojih je utvrđeno da se oštećeni, čim je došao na lice mjesta obratio okrivljenom, tražeći da on napusti njegovu zemlju, da je došlo do prepirke i oštećeni kreće u pravcu okrivljenog, gura ga, hvata za bradu, prvi ga napada, nakon čega njega okrivljeni udara drvenim štapom, a zatim oštećeni njega glavom u predjelu nosa, a zatim u više navrata stisnutim pesnicama u predjelu glave, nakon čega padaju na zemlju. Kada su ih razdvojili, prepirke su se nastavile i oštećeni se vratio do okrivljenog, koji je u ruci držao manji nož, koji je oštećeni uzeo iz ruku okrivljenog i bacio ga od sebe. I oštećeni i okrivljeni su naveli da se radilo o perorezu.<br>
&nbsp;<br>
Na osnovu zapisnika o ispitivanja alkohola u organizmu na ime oštećenog utvrdjeno je da je isti imao 1,57 promila alkohola u krvi, koji dokaz je sud u potpunosti prihvatio.<br>
&nbsp;<br>
Svjedok<strong> I. M., </strong>u svojoj izjavi je istakao, da je predmetnog dana autom pošao sa ocem na imanje. Kada su stigli na lice mjesta, ostao je u autu, a otac je pošao na imanje od auta udaljeno nekih 30-tak metara. Tamo se nalazio okrivljeni. On je u autu pisao poruke na telefonu i slušao muziku i jednog momenta je vidio kako je okrivljeni zamahnuo drvenom močugom dužine oko 1 m, debljine oko 2 cm i istom je u jednom navratu udario njegovog oca u predjelu glave, zakačivši ga i u predjelu lijevog ramena. Nakon toga su se uhvatili u koštac i pali su na zemlju, a on je istrčao i dotrčao do njih. Obojica su bila na zemlji i pokušavao je da ih razdvoji, vidio je na zemlji da se nalazi jedan nož sa crvenom drškom, koji je kada se otvori bio dužine oko 20 cm. Pojasnio je da je ovo bio nož koji se otvarao i nije bio u pitanju perorez, jer je bio veće dužine. Razdvojio ih je i sa ocem pošao put auta. Nije vidio da li je prije nego što je okrivljeni udario oštećenog, izmedju njih bilo konflikta, samo onog momenta kada je slučajno pogledao vidio je kako okrivljeni zamahuje, močugom. Sami momenat kada je okrivljeni izvadio nož nije vidio, niti da li je tim nožem pokušao da udari oštećenog, jedino je vidio nakon dogadjaja da je otac imao povredu na palcu desne šake.<br>
&nbsp;<br>
Sud je prihvatio iskaz prednjeg svjedoka u dijelu da je između okrivljenog i oštećeog došlo do konflikta, dok nije prihvatio da je okrivljeni imao nož dužine oko 20 cm, jer su i okrivljeni i oštećeni naveli da je u pitanju perorez.<br>
&nbsp;<br>
<strong>Oštećeni Z. M.,</strong> u svojoj izjavi datoj tokom postupka, istakao je da je predmetnog dana sa svojim sinom pošao u mjesto „P.“- K., jer je bio pozvan od strane predstavnika firme I. I. i zatekao je radnike T. i R., kao i N. J.. Obzirom da između okrivljenog i seljana postoji spor, zato što on brani da provedu vodu preko njegovog posjeda, pitao ga je šta on traži na njegovom imanju. Okrivljeni mu je odgovorio da je to njegov posjed i da ne dozvoljava da vrše radove oko brane. Kada mu je prišao, počeo je da ga psuje, vrijeđajući mu majku i oca, da bi nakon toga potegao drvenu šipku - mačugu i udario ga po lijevoj strani glave, da bi ga potom potegao za odjeću, uhvatio ga u predjelu grudu, navlačeći ga prema sebi, nakon čega su pali zajedno na zemlju. Iznenada je reagovao na način što se otrgao od njega, da bi prišao njegov sin na razdaljini od 10 do 15 metara, a kojem je rekao da ga ne brani, jer ga bilo strah da i njega okrivljeni ne povrijedi. Kada su ustali, okrivljeni je izvadio iz lijevog džepa svoje kožne jakne nož na rasklapanje, koji je otvorio i nasrnuo na njega, na način što je htio da ga ubode u stomak. Da bi izbjegao ubod, pomjerio se u stranu i tada ga je povrijedio nožem po desnoj ruci, tačnije po kažiprstu desne ruke, kada je počeo da krvari. Nakon toga je pobjegao sa lica mjesta. Na pretresu je dodao da kada je došao na lice mjesta, najprije je kazao okrivljenom šta će na njegovom imanju, on je ga je nakon toga opsovao i kazao da je njegovo imanje, nakon toga ga je udario močugom jedanput u predjelu glave. Kada su pali na zemlju, niti je on udarao okrivljenog, niti okrivljeni udarao njega, njegov sin je prišao i makao ga sa okrivljenog. Okrivljeni je nakon toga ustao, otkopčao džep od jakne i izvadio nožić, moguće je da je on to učinio iz straha, radilo se o perorezu koji je dužine oko 6 cm, a kada se otvori duple je dužine zbog drške i sječiva. Kako je okrivljeni krenuo da ga udari nožem u predjelu stomaka, zaštitio se desnom rukom i tada je zadobio posjekotinu na desnom palcu. Pojasnio je da je vjerovatno greškom na zapisniku pred istražnim sudijom konstatovano da se radi o kažiprstu.<br>
&nbsp;<br>
Sud nije prihvatio iskaz oštećenog da je njega okrivljeni napao, prvi udario mačugom i povukao, nakon čega su pali, te da on okrivljenog nije udarao, jer je to negirano, kako med. dokumentacijom na ime okrivljenog i nalazom i mišljenjem vještaka med. struke, tako i iskazima svjedoka S. T. i D. D.. Jedino je sud prihvatio njegove navode da je okrivljeni imao perorez, a ne nož, koji je izvadio iz džepa kožne jakne, a koji se ne smatra sredstvom podobnim da tijelo teško povrijedi i zdravlje teško naruši.<br>
&nbsp;<br>
Na osnovu ovako utvrđenog činjeničnog stanja, sud je našao, da je okrivljeni postupao u nužnoj odbrani, te da u njegovim radnjama nema elemenata krivičnog djela laka tjelesna povreda iz čl. 152 st. 2&nbsp; u vezi st. 1 KZ, u vezi čl. 10 st. 2 KZ, pa ga je na osnovu čl. 363 tač. 1 ZKP-a, oslobodio od optužbe. Naime, na osnovu iskaza svjedoka D. D. i S. T. utvrđeno je da je na lice mjesta najprije došao okrivljeni, a kasnije oštećeni, da se oštećeni prvi obratio&nbsp; okrivljenom, tražeći da on napusti njegovu zemlju i izmedju njih je došlo do prepirke i oštećeni prvi napada okrivljenog, odnosno gura ga, hvata za bradu, okrivljeni da bi se odbranio, oštećenog udara štapom debljine oko 2 cm, koji je držao u rukama, u predjelu glave, a oštećeni njega glavom u predjelu glave, a zatim u više navrata stisnutim pesnicama u predjelu glave, kada obojica padaju na zemlju, nakon čega su razdvojeni, ali se oštećeni vraća do okrivljenog, koji vadi manji nož, koji mu oštećeni uzima iz ruke i baca. Navodi svjedoka su potvrđeni i med. dokumentacijom i nalazom i mišljenjem vještaka med struke, na kojih je utvrđeno da su i okrivljeni i oštećeni povrijeđeni u predmetnom događaju. Oštećeni je zadobio povrede u vidu posjekotine palca medijalne strane desne šake i dvije manje ekskorijacije na tjemenu, koje povrede se kvalifikuju kao laka tjelesna povreda, a okrivljeni povredu u predjelu dorzuma nosa, razderotinu veličine 2 x 2 cm i otok u predjelu nosa sa krvnim podlivom. Navedene povrede se pojedinačno i zbirno kvalifikuju kao laka tjelesna povreda, a nanesene su tupom mehaničkom silom, moguće i pesnicom. Dakle, činjenica je da su oba aktera događaja – nastale tuče, povrijeđena, da su međusobno jedan drugom zadali udarce, ali obzirom da je oštećeni prišao okrivljenom, uhvatio ga za bradu i gurnuo, a okrivljeni je lice staro 85 godina, to je samim tim isti imao pravo da se brani, pa je obzirom na razliku u godinama od više od 33 godine, reagovao udarivši oštećenog štapom u predjelu glave, koji ga nakon toga udara glavom u predjelu nosa, a zatim više puta stisnutim pesnicama u predjelu glave, nakon čega obojica padaju na zemlju i pošto ih prisutni razdvajaju, oštećeni se vraća, a okrivljeni vadi perorez, koji mu oštećeni oduzima, tom prilikom se povrijedivši u predjelu desnog palca. Oštećeni je u svom iskazu naveo da se radilo o perorezu dužine sječiva oko 6cm, koji je okrivljeni izvadio iz džepa kožne jakne, što je sud prihvatio. I okrivljeni je naveo da se radilo o perorezu, dakle, nije u pitanju sredstvo podobno da se tijelo teško povrijedi ili zdravlje teško naruši. Kazivanje oštećenog da je njega okrivljeni napao i udarao, a da on okrivljenog nije udarao, sud nije prihvatio, jer je negirano ostalim izvedenim dokazima. Na osnovu prednjeg činjeničnog utvrđenja, sud nije mogao zaključiti da su se u radnjama okrivljenog stekli elementi krivičnog djela, koje mu se stavlja na teret, već da je okrivljeni postupao u nužnoj odbrani, obzirom da je postojala ekvivalentnost i srazmjernost između napada i odbijanja napada, pri čemu je oštećeni napadač, a okrivljeni napadnuti. Oštećeni je tom prilikom imao 1,57 promila alkohola u krvi, što je utvrdjeno na osnovu zapisnika o alko testiranju. Svjedok S. T. je istakao da je oštećeni okrivljenog udario glavom u predjelu nosa, što je potkrijepljeno med. dokumentacijom, jer je okrivljeni imao povredu u predjelu nosa, koju je očigledno dobio na taj način. Takođe je na osnovu iskaza svjedoka D. D. utvrđeno da se oštećeni vratio na lice mjesta i uzeo perorez iz ruku okrivljenog, te je očigledno da je prilikom oduzimanja peroreza, zadobio povredu desne šake.<br>
&nbsp;<br>
Dakle, na osnovu utvrđenog činjeničnog stanja, sud nije mogao izvesti zaključak da je okrivljeni napadač. Posebno je vodio računa da se radi o licu koje ima 85 godina, dok oštećeni ima 52 godine, dakle, mlađi je od okrivljenog više od trideset godina. Takođe je oštećeni sinovac okrivljenom, a predmetnom prilikom je bio u alkoholisanom stanju. Posmatrajući događaj kao cjelinu, sud je zaključio da je okrivljeni postupao u nužnoj odbrani, odbijajući od sebe istovremeni protivpravni napad. S obzirom na starost, logično je da je okrivljeni morao da se brani štapom, odnosno perorezom, obzirom da je bio ugrožen njegov fizički integritet, pri čemu je zadobio više povreda u događaju. U momentu kada ga je oštećeni gurnuo, držeći ga za vilicu, došlo je do napada, koji je stvaran i protivpravan. Da je okrivljeni bio napadnut potvrdili su svjedoci, kao i pisani dokazi, koje je sud prihvatio. Prema tome, djelo koje je izvršio okrivljeni N. J. nije protivpravno, ni društveno opasno, jer je bio ovlašćen da se brani i krivično djelo je izvršio u nužnoj odbrani, a djelo izvršeno u nužnoj odbrani nije krivično djelo, pa ga je sud na osnovu čl. 363 tač. 1 ZKP-a, oslobodio od optužbe.<br>
&nbsp;<br>
Troškovi krivičnog postupka u iznosu od 66,00 €, padaju na teret budžetskih sredstava ovoga suda, na osnovu čl. 203 st. 1 ZKP.<br>
&nbsp;<br>
Oštećeni Z. M., na osnovu čl. 212 st. 3 ZKP-a, radi ostvarivanja imovinsko pravnog zahtjeva za naknadu štete, upućuju se na parnicu.<br>
&nbsp;<br>
Sa izloženog odlučeno je kao u izreci presude.<br>
&nbsp;<br>
&nbsp;<br>
&nbsp;
<div style="text-align: center;">
	<strong>OSNOVNI SUD U BERANAMA</strong><br>
	<strong>Dana 27.05.2011.godine.</strong></div>
&nbsp;<br>
&nbsp;<br>
<strong>Zapisničar,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; S&nbsp; U&nbsp; D&nbsp; I&nbsp; J&nbsp; A</strong><br>
<strong>Danojla Milošević&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ana Kenjić-Đukić</strong><br>
&nbsp;<br>
&nbsp;<br>
<strong><u>PRAVNA POUKA:</u></strong><br>
Protiv ove presude, dozvoljena je žalba,<br>
u roku do 8&nbsp; ( osam ) dana, od dana prijema iste,<br>
Višem sudu u B. Polju, a preko ovog suda.<br>
&nbsp;<br>

<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{margin-bottom:0.1388889in;text-align:start;hyphenate:auto;font-family:Arial;font-size:12pt;}
.p6{margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="predrag.tabas" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span>K.br. 174/2012</span>
</p>
<p class="p3"></p>
<p class="p1">
<span>U IME CRNE GORE</span>
</p>
<p class="p3"></p>
<p class="p1"></p>
<p class="p4">
<span>VIŠI SUD U PODGORICI,</span><span class="s1"> </span><span>kao prvostepeni krivični u vijeću sastavljenom od sudije Tabaš Predraga, kao predsjednika vijeća i sudija Sekulić Verice i Jočić Vesne, kao članova vijeća, uz učešće Novčić Slobodanke, kao zapisničara, u krivičnom predmetu protiv optuženog V. S., koga brani Š. M., advokat iz P. po službenoj dužnosti, zbog krivičnog djela neovlašćena proizvodnja, držanje i stavljanje u promet opojnih droga iz čl. 300. st. 2. u vezi st. 1. Krivičnog zakonika, odlučujući po optužnici Višeg državnog tužilaštva u Podgorici Kt.br.124/12 od 10.12.2012. godine, koju je na glavnom pretresu zastupala S. M.-zamjenik VDT u Podgorici, nakon održanog glavnog i javnog pretresa, dana 21.02.2013. godine, u prisustvu zastupnika optužbe, optuženog i njegovog branioca adv. Š. M., nakon tajnog vijećanja i glasanja, dana 25.02.2013. godine, donio je i istog dana javno objavio </span>
</p>
<p class="p4"></p>
<p class="p1">
<span>P R E S U D U</span>
</p>
<p class="p3"></p>
<p class="p4">
<span>Optuženi V. S., JMBG ..., od oca T. i majke G., rodjene N., rodjen ... godine u S.-R. M., sa prebivalištem u selu M.-O. S.-R. M., državljanin Republike M. i Republike B., oženjen, otac dvoje maloljetne djece, završio osnovnu školu, lošeg imovnog stanja, nalazi se u pritvoru od 15.11.2012. godine.</span>
</p>
<p class="p4"></p>
<p class="p1">
<span>KRIV JE</span>
</p>
<p class="p3">
<span>Zato što je:</span>
</p>
<p class="p3"></p>
<p class="p4">
<span>Dana 15.11.2012. godine, iz Republike Albanije u Crnu Goru, preko graničnog prelaza Sukobin, Opština Ulcinj, sa umišljajem unio 14.120 grama marihuane-supstance proglašene za opojnu drogu Rješenjem o utvrdjivanju opojnih droga („Sl. list SRJ“ br. 44/02), u namjeri da navedenu opojnu drogu dalje neovlašćeno radi prodaje prenese u Republiku Hrvatsku, a zatim u Italiju, iako je bio svjestan da se radi o opojnoj drogi i da postupa neovlašćeno i protivpravno, pa je to i htio, tako što je putničkim motornim vozilom marke „O.“, reg. oznaka ... kojim je upravljao, u Crnu Goru unio ovu opojnu drogu upakovanu u 28 paketa različite veličine, u čemu je otkriven kada su ovlašćeni policijski službenici, vršeći kontrolu tog vozila, na graničnom prelazu Sukobin drogu pronašli sakrivenu u krovu vozila i istu oduzeli,</span>
</p>
<p class="p4">
<span>                   - čime je izvršio krivično djelo neovlašćena proizvodnja, držanje i stavljanje u promet opojnih droga iz čl. 300. st. 2. u vezi st. 1. Krivičnog zakonika.</span>
</p>
<p class="p4"></p>
<p class="p4">
<span>Pa ga sud primjenom, citirane zakonske odredbe, te odredbe čl. 4,5,6,7,8,14,15,32,36,42. i  51. Krivičnog zakonika, te odredbi čl. 226, 229. i 374. Zakonika o krivičnom postupku</span>
</p>
<p class="p3"></p>
<p class="p1">
<span>O S U Đ U J E</span>
</p>
<p class="p1"></p>
<p class="p4">
<span>Na kaznu zatvora u trajanju od 2 (dvije) godine, u koju kaznu mu se uračunava vrijeme provedeno u pritvoru počev od 15.11.2012. godine od 21,30 časova, pa nadalje dok pritvor bude trajao.</span>
</p>
<p class="p4"></p>
<p class="p4">
<span>Dužan je optuženi da na ime troškova krivičnog postupka-sudskog paušala plati ovom sudu novčani iznos od 50,00 eura, sve u roku od 15 dana po pravosnažnosti presude, pod prijetnjom prinudne naplate, dok će o ostalim troškovima krivičnog postupka, Sud odlučiti naknadno, posebnim rješenjem, po pribavljanju podataka o njihovoj visini.</span>
</p>
<p class="p1">
<span>II.</span>
</p>
<p class="p1"></p>
<p class="p4">
<span>Na osnovu čl. 75 i čl. 300 st. 7. Krivičnog zakonika, sud optuženom i z r i č e :</span>
</p>
<p class="p3"></p>
<p class="p1">
<span>MJERA BEZBJEDNOSTI</span>
</p>
<p class="p1">
<span>ODUZIMANJE PREDMETA</span>
</p>
<p class="p1"></p>
<p class="p4">
<span>I to:  14.120 grama opojne droge marihuane, koja droga se ima uništiti nakon pravosnažnosti presude.</span>
</p>
<p class="p5">
<span>                                                       O b r a z l o ž e nj e</span>
</p>
<p class="p6">
<span>Optužnicom Višeg državnog tužilaštva u Podgorici Kt.br. 124/12 od 10.12.2012. godine, optuženom V. S. stavljeno je na teret da je izvršio krivično djelo neovlašćena proizvodnja držanje i stavljanje u promet opojnih droga iz člana 300. stav 2. u vezi stava 1. Krivičnog zakonika, pri kojoj optužnici je zastupnik optužbe u cjelosti ostao do završetka glavnog pretresa, predlažući sudu u završnoj riječi da optuženog oglasi krivim i osudi po zakonu.</span>
</p>
<p class="p6">
<span>Optuženi ne priznaje izvršenje krivičnog djela i u svojoj odbrani u prethodnom postupku navodi, da je dan prije nego što je uhapšen sa svojim drugom D. T. krenuo u Albaniju sa T. vozilom, da je sa njim bila i njegova supruga, da su granicu izmedju Makedonije i Albanije prešli na graničnom prelazu Ćafasan u blizini Struge, da bi istog dana oko 23,30 časova, stigli u neko mjesto u Albaniji, čiji naziv nije znao i parkirali se ispred jednog hotela. Dalje je naveo, da mu je tada T. D. rekao, da tu sačeka sa suprugom, dok se on sa vozilom negdje odvezao, rekavši mu da će doći za pola sata. Po povratku T. mu je rekao, da sa suprugom prespava u hotelu, kako bi sjutradan izmedju 10,00 i 11,00 časova, krenuo na put ka Crnoj Gori. Vozilo je parkirao ispred hotela, ali T. nije ostao u hotelu, već je negdje drugo otišao. Tom prilikom mu je saopštio da će mu se javiti SMS porukama. Optuženi je dalje naveo, da je sa suprugom prespavao u hotelu, da bi sjutradan 15.11.2012. godine, oko 10,30 časova, sa vozilom sa kojim su se dovezli zaputio prema Crnoj Gori i o tome putem SMS poruke obavijestio T., koji mu je takodje preko SMS poruke javio, da krene prema Draču, a od Drača prema graničnom prelazu Hani Hotit izmedju Crne Gore i Albanije. Dolaskom na taj granični prelaz, bez problema je prešao albanski dio granice, nakon čega je došao na crnogorsku granicu, gdje su ga policajci pitali gdje ide, na što im je on odgovorio da ide za Mostar, a zatim su ga pitali da li ima što da prijavi, na što im je on odgovorio da nema. Nakon toga policija je njemu i njegovoj supruzi saopštila da se udalje u stranu, kako bi obavili pregled vozila nekim aparatima, obzirom da se u vozilu osjećao neki miris, nalik na lijepak. Tom prilikom policija je preko aparata koji su koristili, primijetila da se nešto nalazi u krovu. Pitali su ga što je u krovu, ali on nije znao da im kaže. Potom su policajci pregledali cijelo vozilo i u krovu pronašli 28 pakovanja, za koja su mu rekli da je droga, a koja su pred njim prebrojali i označili nekim brojevima. Dalje je naveo, da nije znao da se u automobilu marke “Opel” makedonskih registarskih oznaka, koje je bilo vlasništvo oca njegovog druga T. D., nalazi droga, već mu je njegov drug T. D. prije kretanja na put, rekao da će u vozilo da sakrije neke cigarete, koje je on trebao da preveze do Italije, gdje je sa suprugom krenuo u turistički obilazak, ali mu tom prilikom nije rekao u koje mjesto cigarete treba da isporuči, a što je trebao naknadno putem SMS poruke da mu kaže i za to mu obećao nagradu, u iznosu od 500 do 1.000 eura. Takodje je naveo, da mu je T. D. dao i 350 eura za troškove puta, te da je od tog novca 300 eura pronadjeno kod njega prilikom pretresa. </span>
</p>
<p class="p6">
<span>U svojoj odbrani na glavnom pretresu optuženi je ponovio svoju odbranu iz prethodnog postupka, s tim što je dodao i pojasnio,  da mu je T. D. na jednoj listici napisao gradove, kroz koje treba da prodje na putu do Italije i tokom puta davao instrukcije preko SMS poruka. Optuženi je dalje pojasnio, da je po ulasku u Crnu Goru, put trebao da nastavi prema Hrvatskoj, pa preko Bosne i Hrvatske do Italije, da je vozilo kojim je upravljao marke “Opel Omega”-limuzina, te da je od prtljaga imao samo nešto odjeće i to jednu duksericu i rezervne farmerice, dok drugog ličnog prtljaga nije imao. Optuženi je dalje naveo, da živi isključivo od poljoprivrede, da je T. D. upoznao nekih 5-6 mjeseci ranije, jer je vozio njegovu suprugu do Skoplja kod ljekara. Pri ovakvoj odbrani optuženi je ostao do završetka glavnog pretresa.</span>
</p>
<p class="p6">
<span>Branilac optuženog je u završnoj riječi naveo, da provedenim dokazima nije utvrdjeno da je optuženi izvršio krivično djelo za koje se tereti, pa je predložio sudu, da ga oslobodi od optužbe.</span>
</p>
<p class="p6">
<span>Optuženi je u cjelosti prihvatio završnu riječ postavljenog mu branioca po službenoj dužnosti.</span>
</p>
<p class="p6">
<span>Sud je u dokaznom postupku pročitao službenu zabilješku Uprave policije-Sektor granične policije-Ekspozitura granične policije Ulcinj-GP Sukobin, broj 1426/12 od 15.11.2012. godine, zapisnik Uprave policije Sektor granične policije o pregledu i pretresu saobraćajnog sredstva br. 1427/12 od 15.11.2012. godine, potvrdu Uprave policije Sektor granične policije-Ispostava granične policije Bar-EGP Ulcinj, br. 1426/12 od 15.11.2012. godine, potvrdu o privremeno oduzetim predmetima Uprave policije-Sektor granične policije-Ispostava granične policije Bar-EGP Ulcinj, br. 1426/12 od 15.11.2012. godine, potvrdu Uprave policije Sektor kriminalističke policije-Odsjek protiv droge i krijumčarenja za Opština Bar, Budva i Ulcinj, Ku.br. 2011/12 od 15.11.2012. godine i izvještaj o vještačenju Uprave policije Forenzički centar u Danilovgradu br. 4684/12-2 i izvršio uvid u fotodokumentaciju koja je sastavni dio izvještaja.</span>
</p>
<p class="p6">
<span>Iz sadržine službene zabilješke Uprave policije-Sektor granične policije-Ekspozitura granične policije Ulcinj-Sukobin, broj 1426/12 od 15.11.2012. godine, proizilazi, da su ovlašćeni policijski službenici granične policije na graničnom prelazu Sukobin, dana 15.11.2012. godine, oko 18,00 časova, prilikom ulaska u Crnu Goru, izvršili pretres p.m.v. marke "Opel Omega", reg. oznaka SR 960 BU, kojim je upravljao Velkov Slave, rodjen 12.06.1979. godine u Strumici, Republika Makedonija, sa kojim je kao suvozač putovala V. P. iz Strumice, Republika Makedonija i tom prilikom pronašli 28 PVC kesa raznih veličina u kojima se nalazila materija biljnog porijekla zelene boje, za koju se osnovano sumnjalo da je opojna droga skank.</span>
</p>
<p class="p6">
<span>Iz sadržine zapisnika o izvršenom pregledu pretresa saobraćajnog sredstva Uprave policije Sektor granične policije EGP Ulcinj-GP Sukobin, br. 1427/12 od 15.11.2012. godine, proizilazi, da su ovlašćeni policijski službenici granične policije, dana 15.11.2012. godine, oko 18,00 časova, na graničnom prelazu Sukobin izvršili pretres p.m.v. marke "Opel", reg. oznaka br. SR 960 BU, kojim je upravljao V. S. državljanin Republike M., te da je tom prilikom u krovu pomenutog vozila pronadjeno 28 paketa različitih veličina u kojima se nalazila materija bilnog porijekla zelene boje, a za koju se sumnjalo da je opojna droga skank.</span>
</p>
<p class="p6">
<span>Iz sadržine potvrde Uprave policije Sektor granične policije IGP Bar-EGP Ulcinj, br. 1426/12 od 15.11.2012. godine, proizilazi, da su ovlašćeni policijski službenici granične policije od optuženog V. S. privremeno oduzeli 28 pakovanja izradjenih od providnog celofana, težine od oko pola kilograma, sa sadržinom zelene biljne materije-marihuane, pronadjene u krovu vozila kojim je upravljao optuženi.</span>
</p>
<p class="p6">
<span>Iz sadržine potvrde Uprave policije Sektor granične policije IGP Bar-EGP Ulcinj, br. 1426/12 od 15.11.2012. godine, proizilazi proizilazi, da su ovlašćeni policijski službenici granične policije od optuženog V. S. privremeno oduzeli p.m.v. marke "O. O.", reg. br. ..., broj šasije ... i saobraćajnu dozvolu od vozila, serijski broj MK ... koja glasi na ime D. D..</span>
</p>
<p class="p6">
<span>Iz sadržine potvrde Uprave policije Sektor granične-Sektor kriminalističke policije-Odsijek protiv droge i krijumčarenje za opštine Bar, Budva i Ulcinj, Ku. br. 2011/12 od 15.11.2012. godine, proizilazi, da su ovlašćeni policijski službenici tog odsjeka policije od optuženog Velkov Slava privremeno oduzetili: jedan mobilni telefon marke "ZTE" IMEI ..., pasoš broj ..., ličnu kartu Republike B. broj ..., vozačku dozvolu broj ..., sve na ime optuženog V. S., punomoćje za vozilo "O. O.", izdato od vlasnika D. D., broj ..., kao i novac u iznosu od 300 eura u apoenima 3x100 eura.</span>
</p>
<p class="p6">
<span>Iz izvještaja o vještačenju Uprave policije Forenzički centar u Danilovgradu, broj 4684/12-2 utvrdjuje se, da je tom centru na vještačenje dostavljeno 28 ručno pravljenih pakovanja od plastične kese oblijepljenih selotejp trakom, obmotanih providnom plastičnom folijom sa sadržajem biljne materije tamnozelene boje, karakterističnog opojnog mirisa, ukupne neto mase 14.120 grama, da je mikroskopskim pregledom dostavljenih uzoraka utvrdjeno, prisustvo smole, kao i bodlji u obliku medvedjih kandži, te da je na osnovu takve karakteristične morfološke gradje utvrdjeno, da dostavljeni biljni materijal potiče od biljke čiji je botačnički naziv Cannaabis sativa L, poznatija kao marihuana, dok je hemijskom analizom svih dostalvjenih uzoraka utvrdjeno prisustvo Tetrahidrokanabiola (THC) u koncentraciji iznad 3%, te da su Canabis i THC supstance koje djeluju na centralni nervni sistem, izazivaju stanje zaisnosti i nalazi se na listi opojnih droga ("Sl. list SRJ" br. 44/2002).</span>
</p>
<p class="p6">
<span>Sud je nalaz i mišljenje cijenio kao stručan, jasan, objektivan i zasnovan na pravilima struke i nauke, pa je isti u cjelosti prihvatio.</span>
</p>
<p class="p6">
<span>Cijeneći rezultate cjelokupnog dokaznog postupka, navode optužbe i odbranu optuženog, te sve provedene dokaze kako pojedinačno, tako i u njihovoj međusobnoj povezanosti, ovaj sud nalazi, da je optuženi V. S. izvršio krivično djelo neovlašćena proizvodnja, držanje i stavljanje u promet opojnih droga iz člana 300. stav 2. u vezi stava 1. Krivičnog zakonika, na način, mjesto i u vrijeme, kako je to predstavljeno u izreci presude.</span>
</p>
<p class="p6">
<span>Naime, u postupku je nesumnjivo utvrđeno, da je optuženi V. S. dana 15.11.2012. godine, preko graničnog prelaza Sukobin, koji se nalazi u Opštini Ulcinj, iz Republike Albanije, unio u Crnu Goru 14.120 grama opojne droge marihuane upakovane u 28 pakovanja od plastične kese oblijepljenih selotejp trakom i providnom plastičnom folijom, a koja opojna droga je bila sakrivena u krovu automobila marke "Opel", makedonskih registarskih oznaka ..., kojim je upravljao optuženi, u namjeri da tu opojnu drogu radi dalje prodaje prenese preko teritorije Crne Gore do Republike Hrvatske, a zatim preko teritorije te države u Italiju, u čemu je otkriven od strane ovlašćenih policijskih službenika granične policije, prilikom kontrole vozila na graničnom prelazu Sukobin.</span>
</p>
<p class="p6">
<span>Naprijed navedeno činjenično stanje, ovaj sud je nesumnjivo utvrdio iz sadržine materijalnih dokaza provedenih u postupku. Naime, iz sadržine zapisnika Uprave policije-Sektor granične policije EGP Ulcinj-GP Sukobin, br. 1427/12 od 15.11.2012. godine, te sadržine službene zabilješke iste ekspoziture br. 1426/12 od 15.11.2012. godine, nesumnjivo se utvrdjuje, da su ovlašćeni policijski službenici granične policije, dana 15.11.2012. godine, na graničnom prelazu Sukobin, prilikom ulaska u Crnu Goru, izvršili pretres p.m.v. marke "Opel", reg. oznaka br. ..., kojim je upravljao V. S., državljanin Republike M. i tom prilikom u krovu pomenutog automobila pronašli 28 paketa različitih veličina, u kojima se nalazila biljna materija zelene boje, za koju se sumnjalo da je opojna droga marihuana-skank, a koja je oduzeta od optuženog, a kako to nesumnivo proizilazi iz potvrde o privremeno oduzetim predmetima Uprave policije-Sektor granične policije IGP Bar-EGP Ulcinj br. 1426/12 od 15.11.2012. godine, a što nije sporio ni optuženi kada je u svojoj odbrani naveo, da je prilikom pretresa vozila marke "Opel" kojim je upravljao, na graničnom prelazu Sukobin, prilikom ulaska u Crnu Goru iz Republike Albanije, od strane granične policije u krovu automobila, pronadjeno 28 pakovanja sa opojnom drogom marihuanom.</span>
</p>
<p class="p6">
<span>Da se u konkretnom slučaju radilo o opojnoj drogi marihuani u upkupnoj količini od 14.120 grama zapakovanih u 28 pakovanja od plastične kese oblijepljenih selotejp trakom i providnom plastičnom folijom, pronadjenih pretresom vozila kojim je upravljao optuženi, sud je nesumnjivo utvrdio, iz sadržine stručnog i objektivnog izvještaja o vještačenju Forenzičkog centra u Danilovgradu broj 4684/12-2, iz kojeg se nesumnjivo utvrdjuje, da biljna materija zelene boje, koja je pronadjena u vozilu kojim je upravljao optuženi potiče od biljke, čiji je botanički naziv Canabis sativa L-poznatija kao marihuana, a što je utvrdjeno na osnovu karakteristične morfološke gradje same biljne materije, dok je hemijskom analizom dostavljenog biljnog materijala utvrdjeno, da isti u sebi sadrži Tetrahidrocanabiol (THC) u koncentraciji iznad 0,3%, a koja supstanca (canabis i THC) utiču na centralni nervni sistem, izazivaju stanje zaisnosti i nalazi se na listi opojnih droga ("Sl. list SRJ" br. 44/2002).</span>
</p>
<p class="p6">
<span>Nadalje, činjenica da je opojnu drogu marihuanu, koju je optuženi V. S. kritičnom prilikom unio u Crnu Goru iz Republike Albanije na graničnom prelazu Sukobin, imao namjeru da neovlašćeno prenese radi dalje prodaje preko teritorije Republike Hrvatske, do Italije, nesumnjivo proizilazi iz odbrane optuženog, koji navodi, da je kritičnom prilikom preko teritorije Crne Gore i Republike Hrvatske imao namjeru da otputuje do Italije, dok činjenica da je navedena opojna droga bila namijenjena daljoj prodaji nesumnjivo proizilazi iz same količine opojne droge od 14.120 grama, te načina njenog pakovanja u 28 manjih paketića.</span>
</p>
<p class="p6">
<span>Sud je cijenio i navode odbrane optuženog, da mu nije bilo poznato, da se u krovu automobila nalazi opojna droga marihuana, već cigarete koje je trebao da preveze do Italije, za svog poznanika D. T., gdje se uputio kao turista zajedno sa svojom suprugom, pa je sud takve navode odbrane cijenio kao neosnovane i sračutane na izbjegavanje krivice za izvršeno krivično djelo. Naime, za ovaj sud su neuvjerljivi navodi odbrane optuženog, da nije znao da se u krovu automobila kojim je upravljao nalazi opojna droga marihuana, a imajući u vidu prvenstveno visinu nagrade, koju je optuženi trebao da dobije za navodno prebacivanje cigareta iz Republike Albanije do Italije u iznosu od 500 do 1.000 eura, a kako to proizilazi iz same odbrane optuženog, a koji iznos novca je po ocjeni ovog suda nesrazmjerno veliki eventualnoj vrijednosti i količini cigareta, koje bi se mogle smjestiti u krovu automobila kojim je upravljao optuženi. Nadalje, za sud su neuvjerljivi, a samim tim i nelogični navodi odbrane optuženog, da se kritičnom prilikom zajedno sa svojom suprugom zaputio na turističko putovanje do Italije, a da kod sebe nije posjedovao novac, osim 300 eura, koji su pronadjeni prilikom pretresa optuženog od strane policije, za koji novac se optuženi u svojoj odbrani izjasnio, da predstavlja novac koji mu je njegov prijatelj T. D. dao kao nadoknadu za putne troškove od Albanije do Italije, te činjenice da se optuženi zajedno sa svojom suprugom zaputio na turističko putovanje, a da kod sebe ni on, ni njegova supruga nijesu imali lični prtljag, što je i optuženi potvrdio u svojoj odbrani. Za sud su apsolutno nelogični navodi odbrane optuženog, da mu je prijatelj T. D. dao i listicu na kojoj je pisalo kroz koje gradove i države treba da prodje na putu do Italije i davao mu instrukcije putem SMS poruka, ukoliko se optuženi zaista zaputio na turističko putovanje zajedno sa svojom suprugom.</span>
</p>
<p class="p4">
<span>Cijeneći naprijed navedeno činjenično stanje, ovaj sud nalazi da su se u radnjama optuženog V. S. stekli svi bitni elementi bića krivičnog djela neovlašćena proizvodnja, držanje i stavljanje u promet opojnih droga iz člana 300 stav 2 u vezi stava 1 Krivičnog zakonika, obzirom da je u postupku nesumnjivo utvrđeno, a imajući u vidu sadržinu prethodno provedenih materijalnih dokaza, da je optuženi dana 15.11.2012 godine, iz Republike Albanije u Crnu Goru, unio 14.120 grama opojne droge marihuane-supstance proglašene za opojnu dogu Rješenjem o utvrđivanju opojnih droga (Sl.list SRJ BR.44/02), u namjeri danavedenu opojnu drogu dalje neovlašćeno radi prodaje prenese u Republiku Hrvatsku, a zatim u Italiju. Sve činjenice utvrđene u toku postupka, okolnosti konkretnog slučaja doveli su ovaj sud do zaključka da je optuženi Velkov Slavo predmetno krivično djelo izvršio sa direktnim umišljajem. Optuženi je bio u potpunosti svjestan da na teritoriji Crne Gore unosi opojnu drogu marihuanu, u namjeri da istu prenese preko Republike Hrvatske do Italije radi dalje prodaje, te da za to nema potrebna ovlašćenja, a što predstavlja bitno obilježje ovog krivičnog djela, a koja okolnost je optuženom morala biti poznata, što sve upućuje na zaključak da je optuženi bio svjestan svoga djela i htio njegovo izvršenje. </span>
</p>
<p class="p4"></p>
<p class="p6">
<span>Krivično djelo za koje je optuženi oglašen krivim je krivično djelo sa blanketnom dispozicijom, pa je kod ovih krivičnih djela, pored navođenja činjenica i okolnosti koje čine bitna obolježja ovog krivičnog djela, a o kojima se ovaj sud već izjasnio, bilo nužno navesti materijalno pravni propis, od kojeg zavisi postojanje ovog krivičnog djela. Naime, Rješenjem o utvrđivanju opojnih droga (Sl.list SRJ br.44/02) marihuana je proglašena za opojnu drogu i nalazi se na spisku opojnih droga.</span>
</p>
<p class="p6">
<span>Sud je cijenio i ostale dokaze provedene u postupku, pa je našao da oni nijesu od uticaja za drugačije presudjenje u ovoj krivičnoj stvari.</span>
</p>
<p class="p6">
<span>Odlučujući o kazni za optuženog, sud je najprije, u smislu člana 42. Krivičnog zakonika cijenio sve okolnosti od kojih zavisi da kazna bude veća ili manja (olakšavajuće i otežavajuće), pa je od olakšavajućih okolnosti na strani optuženog cijenio njegove lične prilike, da je optuženi oženjen, otac dvoje maloljetne djece, dok otežavajućih okolnosti nije bilo, pa je sud cijeneći naprijed navedenu olakšavajuću okolnost u odsustvu otežavajućih okolnosti, optuženog osudio na kaznu zatvora u trajanju od 2 (dvije) godine, nalazeći da je tako odmjerena kazna adekvatna stepenu krivice optuženog i težini počinjenog djela i da predstavlja onu mjeru koja je neophodno potrebna za postizanje svrhe kažnjavanja iz čl. 32. Krivičnog zakonika, da optuženi ubuduće ne vrši krivična djela u okviru opšte stvrhe izricanja krivičnih sankcija iz čl. 4. st. 2. Krivičnog zakonika.</span>
</p>
<p class="p6">
<span>Shodno članu 51 Krivičnog zakonika, Sud je optuženom u kaznu zatvora uračunao vrijeme provedeno u pritvoru, počev od 15.11.2012. godine, pa nadalje dok pritvor bude trajao.</span>
</p>
<p class="p6">
<span>Shodno članu 300 stav 7 u vezi člana 75 Krivičnog zakonika, Sud je optuženom izrekao mjeru bezbjednosti oduzimanja 14.120 grama opojne droge marihuane, kao predmeta izvršenja krivičnog djela, koja se ima uništiti nakon pravosnažne presude i za koje predmete zakon predviđa obavezno oduzimanje.</span>
</p>
<p class="p6">
<span>Kako je optuženi oglašen krivim, to ga je sud shodno članu 226. i članu 227. Zakonika o krivičnom postupku, obavezao na plaćanje troškova krivičnog postupka-sudskog paušala u iznosu od 50,00 eura, koji iznos je određen shodno složenosti krivičnog postupka, dužini njegovog trajanja i imovinskim prilikama optuženog, u roku od 15 dana po pravosnažnosti presude, dok će o ostalim troškovima krivičnog postupka Sud odlučiti naknadno, posebnim rješenjem, po pribavljanju podataka o njegovoj visini, a shodno članu 227. stav 2. Zakonika o krivičnom postupku.</span>
</p>
<p class="p6">
<span>Na osnovu izloženog, odlučeno je kao u izreci presude.</span>
</p>
<p class="p3"></p>
<p class="p1">
<span>VIŠI SUD U PODGORICI</span>
</p>
<p class="p1">
<span>Dana, 25.02.2013. godine</span>
</p>
<p class="p1"></p>
<p class="p3"></p>
<p class="p3">
<span>Zapisničar                                                       PREDSJEDNIK VIJEĆA-SUDIJA</span>
</p>
<p class="p3">
<span>Novčić Slobodanka                                                          Predrag Tabaš </span>
</p>
<p class="p3"></p>
<p class="p3">
<span>DN-a, po primjerak:</span>
</p>
<p class="p3">
<span>1. VDT Podgorica,</span>
</p>
<p class="p3">
<span>2. Optuženom,</span>
</p>
<p class="p3">
<span>3. Braniocu optuženog,</span>
</p>
<p class="p3">
<span>4. a/a.</span>
</p>
<p class="p3"></p>
<p class="p3">
<span>Postupljeno, dana _____________ godine</span>
</p>
<p class="p4"></p>
<p class="p3"></p>
<p class="p7"></p>


</body>
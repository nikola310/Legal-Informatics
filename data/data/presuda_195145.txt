<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Times New Roman;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>										K.br.303/2011</span>
</p>
<p class="p1">
<span class="s1">			</span>
</p>
<p class="p2">
<!--Image link to '0.jpg' can be here-->
</p>
<p class="p1">
<span>                                                                                                                  </span>
</p>
<p class="p2">
<span>U IME CRNE GORE</span>
</p>
<p class="p3"></p>
<p class="p1">
<span>	</span>
</p>
<p class="p1"></p>
<p class="p1">
<span>	OSNOVNI SUD U BIJELOM POLJU, prvostepeni krivični sud, sudija pojedinac Dragan Mrdak, uz učešće namještenika suda Koviljke Lješnjak, kao zapisničara, u krivičnom predmetu protiv okrivljenog N.R.a iz Bijelog Polja, postupajući po optužnom predlogu ODT-a, iz Bijelog Polja, KT. br. 669/10 od 17.11.2010.  godine, zbog krivičnog djela nasilje u porodici ili u porodičnoj zajednici iz čl. 220 st. 1 Krivičnog zakonika nakon održanog usmenog, glavnog i javnog pretresa u prisustvu zamjenice u ODT-u  Bijelom Polju Tanje Nišavić, okrivljenog N.R.a, branioca okrivljenog advokata A.V.i oštećene N.S., dana 06.12.2011. godine, donio je i javno objavio:</span>
</p>
<p class="p1"></p>
<p class="p1"></p>
<p class="p2">
<span>P R E S U D U</span>
</p>
<p class="p1"></p>
<p class="p1"></p>
<p class="p1">
<span>	Okrivljeni N.R.O, od oca B. i majke M., rodjene Dj., rodjen .... godine u mjestu B.a, opština B. Polje, sa prebivalištem u mjestu rodjenja, državljanin Crne Gore, po zanimanju ugostitelj, oženjen, otac šestoro djece, pismen, sa završenom srednjom školom, srednjeg imovnog stanja, sudjivan i to: presudom Okrižnog suda u B. Polju K. br. 16/82 od 24.01.1983. godine zbog krivičnog djela iz čl. 45 st. 2 KZ na tri mjeseca zatvora uslovno za jednu godinu, presudom Okružnog suda u B. Polju K. br. 33/82 od 24.03.1982. godine zbog krivičnog djela iz čl. 183 st. 5 KZ na dvije godine zatvora, presudom Opštinskog suda u B. Polju K. br. 262/83 od 15.01.1984. godine zbog krivičnog djela iz čl. 84 st. 1 KZ na novčanu kaznu u iznosu od 5.000,00 dinara, presudom Opštinskog suda u B. Polju K. br. 102/84 od 07.06.1985. godine zbog krivičnog djela iz čl. 143 st. 1 KZ na novčanu kaznu u iznosu od 10.000,00 dinara, presudom Opštinskog suda u B. Polju K. br. 628/86 od 06.01.1987. godine zbog krivičnog djela iz čl. 185 st. 3 KZ na novčanu kaznu u iznosu od 25.000,00 dinara, presudom Opštinskog suda u B. Polju K. br. 675/87 od 26.05.1988. godine zbog krivičnog djela iz čl. 143 st. 1 KZ na novčanu kaznu u iznosu od 30.000,00 dinara, presudom Opštinskog suda u B. Polju K. br. 53/88 od 02.11.1988. godine zbog krivičnog djela iz čl. 153 st. 1 KZ na tri godine zatvora ( kaznu izdržao), presudom Osnovnog suda u B. Polju K. br. 337/92 od 18.10.1992. godine zbog krivičnog djela iz čl. 141 st. 1 KZ CG na novčanu kaznu u iznosu od 10.000,00 dinara, presudom Osnovnog suda u B. Polju K. br. 108/93 od 18.06.1993. godine zbog krivičnog djela iz čl. 143 st. 1 KZ RCG na trideset dana zatvora,  presudom Osnovnog suda u B. Polju K. br. 1/93 od 15.06.1993. godine zbog krivičnog djela uvrada na trideset dana zatvora, presudom Osnovnog suda u B. Polju K. br. 418/93 od 14.02.1994. godine zbog krivičnog djela iz čl. 141 st. 1 KZ RCG na tri mjeseca zatvora, uslovno za jednu godinu, presudom Osnovnog suda u B. Polju K. br. 609/93 od 08.12.1996. godine zbog krivičnog djela iz čl. 37 st. 2 KZ RCG na dva mjeseca zatvora uslovno za jednu godinu, presudom Osnovnog suda u B. Polju K. br. 447/96 od 22.11.1996. godine zbog krivičnog djela iz čl. 197 st. 1 KZ RCG na novčanu kaznu u iznosu od 1.500,00 dinara, presudom Osnovnog suda u B. Polju K. br. 215 /96 od 10.06.1996. godine zbog krivičnog djela iz čl. 197 st. 1 KZ RCG na novčanu kaznu u iznosu od 300,00 dinara, presudom Osnovnog suda u B. Polju K. br. 268/02 od 26.09.2002. godine, zbog krivičnog djela iz čl. 307 st. 1 u vezi st. 1 KZ RCG na četiri mjeseca zatvora uslovno za jednu godinu, presudom Osnovnog suda u B. Polju K. br. 434/02 od 12.11.2003. godine zbog krivičnog djela iz čl. 177 st. 1 u vezi čl. 172 st. 1 KZ RCG na šest mjeseci zatvora uslovno za dvije godine, presudom Višeg suda u B. Polju Kž. br. 1139/09 od 09.12.2009. godine zbog krivičnog djela iz čl. 265 st. 1 i čl. 20 KZ CG na šest mjeseci zatvora i 300,00 € novčane kazne, presudom osnovnog suda u B. Polju K. br. 192/09 od 23.10.2009. godine zbog krivičnog djela iz čl. 265 st. 1 KZ RCG na šesdeset dana zatvora i novčana kazna u iznosu od 200,00 €, presudom Osnovnog suda u B. Polju K. br. 474/09 od 20.10.2009. godine zbog krivičnog djela iz čl. 381 st. 1 KZ CG na novčanu kaznu u iznosu do 600,00 €. </span>
</p>
<p class="p1"></p>
<p class="p1"></p>
<p class="p1">
<span>	na osnovu čl. 373 st. 1.tač.2. Zakonika o Krivičnom postupku Crne Gore.</span>
</p>
<p class="p1"></p>
<p class="p1"></p>
<p class="p2">
<span>OSLOBAĐA  SE OD OPTUŽBE</span>
</p>
<p class="p1"></p>
<p class="p1">
<span>	Da je:</span>
</p>
<p class="p1"></p>
<p class="p1">
<span>  	-  dana 29.09.2010 godine oko 20,15 h,  u porodičnoj kući u mjestu B.a, opština Bijelo Polje primjenom grubog  nasilja narušio tjelesni i duševni integritet člana svoje porodice - snahe oštećene N.S.,  na način  što je rukom uhvatio za prsa, a zatim je odgurnuo usled čega je oštećena pala na pod , nakon čega je nogama izudarao u predjelu ledja i po sjedalnom dijelu, a kada je pokušala da ustane uhvatio je za kosu i izgurao je u hodnik, a nakon što je oštećena izašla ispred kuće uputio je riječi prijetnje  '' ako se dovučeš u moju kuču zaklaću te''</span>
</p>
<p class="p1"></p>
<p class="p1">
<span>	- čime bi izvršio krivično djelo nasilje u porodici ili u porodičnoj zajednici iz čl. 220 st. 1 Krivičnog zakonika,</span>
</p>
<p class="p1"></p>
<p class="p1"></p>
<p class="p1">
<span>	- jer nije dokazano da je izvršio krivično djelo za koje je optužen.</span>
</p>
<p class="p1">
<span>    </span>
</p>
<p class="p1">
<span>	Troškovi krivičnog postupka padaju na teret budžetskih sredstava Crne Gore.</span>
</p>
<p class="p1"></p>
<p class="p1">
<span>	Oštećena N.S.a se radi ostvarivanja imovinsko pravnog zahtjeva upućuje na parnični postupak. </span>
</p>
<p class="p1">
<span>	</span>
</p>
<p class="p1"></p>
<p class="p2">
<span>O b r a z l o ž e nj e</span>
</p>
<p class="p1"></p>
<p class="p1">
<span>	Optužnim predlogom ODT-a iz B. Polja Kt. br. 669/10 od 17. 11. 2010 godine, optužen je N.R.o iz B. Polja, zbog krivičnog djela nasilje u porodici ili u porodičnoj zajednici iz čl. 202 st. 1 Krivičnog zakonika.</span>
</p>
<p class="p1"></p>
<p class="p1">
<span>	Presudom ovog suda K.br.618/10 od 17.02.2011 godine, optuženi N.R.o je oglašen krivim i isti je osuđen na novčanu kaznu od 700,00 €.</span>
</p>
<p class="p1"></p>
<p class="p1">
<span>	Rješenjem Vijeća Višeg suda u Bijelom Polju Kž.br.357/11 od  02.06.2011 godine, ukinuta je ova presuda i predmet vraćen prvostepenom sudu na ponovnom suđenju.</span>
</p>
<p class="p1"></p>
<p class="p1">
<span>	Glavni pretres je održan i zaključen dana 06.12.2011 godine u prisustvu zamjenice u ODT-u  u Bijelom Polju Nišavić Tanje, okrivljenog N.R.a, branioca okrivljenog advokata A.V. i oštećene N.S..  </span>
</p>
<p class="p1"></p>
<p class="p1">
<span>	Prije davanja završne riječi zamjenica u ODT-u u Bijelom Polju je precizirala činjenični opis iz dispozitiva optužnog predloga tako da isti sada glasi da je okrivljeni N.R.o: '' dana 29.09.2010 godine oko 20,15 h,  u porodičnoj kući u mjestu B.a, opština Bijelo Polje primjenom grubog  nasilja narušio tjelesni i duševni integritet člana svoje porodice - snahe oštećene N.S.,  na način  što je rukom uhvatio za prsa, a zatim je odgurnuo usled čega je oštećena pala na pod , nakon čega je nogama izudarao u predjelu ledja i po sjedalnom dijelu, a kada je pokušala da ustane uhvatio je za kosu i izgurao je u hodnik, a nakon što je oštećena izašla ispred kuće uputio je riječi prijetnje  '' ako se dovučeš u moju kuču zaklaću te'' . U pogledu pravne kvalifikacije optužni predlog je ostao neizmijenjen.</span>
</p>
<p class="p1"></p>
<p class="p1">
<span> 	U završnoj riječi zamjenica u ODT-u je ostala pri preciziranom optužnom predlogu predlažući da sud okrivljenog oglasi krivim i osudi na zatvorsku kaznu.</span>
</p>
<p class="p1"></p>
<p class="p1">
<span>	U završnoj riječi oštećena N.S.a pridružila se krivičnom gonjenju protiv okrivljenog i prema istom istakla imovinsko pravni zahtjev. </span>
</p>
<p class="p1"></p>
<p class="p1">
<span>	Okrivljeni N.R.o u svojoj odbrani u toku istražnog postupka je  istakao: da se nikada ranije nije svadjao sa snahom S. i da joj nije ugrožavao tjelesni i duševni integritet i da nijesu tačni navodi iz krivične prijave. Kritičnog dana oko 20,00 časova, kada je ušao u svoju kuću u mjestu B.a čuo je galamu na spratu kuće gdje žive njegov sin G. i snaha S.a. Čuo je kako jedno drugo psuju. Na to se nije mnogo obazirao, jer se oni često svadjaju i psuju jedno drugo. Potom je ušao u kupatilo u prizemnom dijelu kuće, a galama i svadja izmedju G.a i S.e bila je sve jača i jača. Mislio je da će ubrzo prekinuti svadju, ali su oni nastavili sve više da se svadjaju. Poslije nekih 15 do 20 minuta pošao je na sprat kuće, gdje je ušavši u sobu zatekao S.a i G.a kako se svadjaju i kazao im da izadju oboje iz kuće i uz to ih je opsovao. Prišao je G.u, uhvatio ga za ruku, izvukao ga iz sobe, nakon čega je G. krenuo da izlazi iz kuće. Potom je prišao snahi S.i, uhvatio je za majicu u predjelu ramena, s namjerom da je takodje istjera iz kuće. Medjutim, ona se opirala pa je istu uhvatio oko pasa i izgurao je u hodnik. S.a je odmah izašla iz kuće, a on je izašao na terasu, ispred kuće su bili G. i S.a i on im se tada obratio riječima ''ako se dovučete u moju kuću zaklaću vas''. Nakon ovih riječi vratio se u kuću, dok su S.a i G. ostali ispred kuće. Kritične prilike na nogama je imao papuče sa tankim gumenim djonom. Istakao je da snahu S.u nije hvatao rukom za vrat, niti je ona padala na pod i da je nije udarao nogama u predjelu ledja, niti je hvatao za kosu. Dodao je da njegov sin G. trenutno ne živi u zajednici sa snahom S.. </span>
</p>
<p class="p1"></p>
<p class="p1">
<span>	U završnoj riječi branilac okrivljenog je istakao: da optuženi nije  izvršio krivično djelo stavljeno mu na teret i da njegove radnje ne čine bitne elemente bića ovog krivičnog djela, koji zaključak se nameće iz odbrane optuženog i nalaza vještaka. Iz iskaza oštećene se može zaključiti da radnjama optuženog nije narušen njen ni tjelesni ni psihički integritet a vještaci su dali svoje mišljenje da integritet oštećene bio samo ugrožen. Oštećena se na pregled javila dvadeset minuta nakon kritičnog događaja i prilikom pregleda nije imala vidljivih tjelesnih povreda koje bi morala imati s obzirom na intenzitet i jačinu udaraca koje je dobijala a sa ovakvim stavom i saglasan vještak hirurg i svjedok H.. Iz činjenice da se oštećena  na pregled javila samo jednom i to dvadeset minuta nakon događaja i da dalje nije tražila nikakvu ljekarsku intervenciju jer joj ista nije bila potrebna, proizilazi da njen psihički i tjelesni integritet nije bio narušen. Jer da je bilo obrnuto njoj bi trebala dalja ljekarska pomoć. Tražio je da sud okrivljenog oslobodi.</span>
</p>
<p class="p1"></p>
<p class="p1">
<span>	U završnoj riječi okrivljeni N.R.o je u potpunosti usvojio završnu riječ svog branioca, dodao da se ne osjeća krivim, da nije izvršio predmetno krivično djelo, kritične večeri je snahu i sina izagnao iz kuće, jer više nije mogao da ih podnese zbog njihove međusobne svađe, galame i psovke, koji su se makar jednom nedeljno svađali, psovali i galamili, smatra da ga je snaha prijavila iz razloga što joj nije dao da odvede djecu, tražio je da ga sud oslobodi.</span>
</p>
<p class="p1"></p>
<p class="p1">
<span>	Radi utvrdjivanja odlučnih činjenica i donošenja pravilne i zakonite odluke sud je u dokaznom postupku na glavnom pretresu izveo dokaze: saslušao u svojstvu svjedoka oštećenu N.S.u i svjedoka N. G.a, pročitao iskaz svjedoka H. A.a sa zapisnika o glavnom pretresu od  17.02.2011 godine, izvršio uvid u medicinsku dokumentaciju izdatu na ime oštećene - izvještaj ljekara specijaliste Opšte bolnice Bijelo Polje broj 3399 od 29.09.2010. godine, uput za bolničko liječenje jedinice za Hitnu medicinsku pomoć u B. Polju broj 139/3 od 29.09.2010. godine,  pročitao nalaz i mišljenje vještaka medicinske struke dr S.M.a sa zapisnika Kri. br. 449/10 od 09.11.2010. godine, pročitao pojašnjenje nalaz vještaka medicinske struke dr S.M.a sa zapisnika o glavnom pretresu od 10.02.2011 godine, saslušao vještaka medicinske struke dr S.M.a na glavnom pretresu od 01.12.2011. godine, saslušao vještaka medicinske struke dr K.G. na glavnom pretresu od 01.12.2011. godine izvršio uvid u izvod iz kaznene evidencije na ime okrivljenog. Drugih predloga za dopunu dokaznog postupka nije bilo.</span>
</p>
<p class="p1">
<span> </span>
</p>
<p class="p1">
<span>	Cijeneći odbranu okrivljenog, i dokaze pojedinačno i u medjusobnoj vezi, a na osnovu čl. 370 Zakonika o krivičnom postupku, sud je utvrdio činjenično stanje, i na osnovu istog zaključio  da nije dokazano da je okrivljeni izvršio krivično djelo stavljeno mu na teret preciziranim optužnim predlogom.</span>
</p>
<p class="p1"></p>
<p class="p1">
<span>	Iz iskaza oštećene N.S. saslušane u svojstvu svjedoka proizilazi da su u septembru mjesecu 2009 godine, ona i muž na njivi radili oko pasulja, potom namirili stoku i ušli u kuću. Potom je muž galamio na nju i optužio je da je njenom krivicom jedna od svinja slomila nogu. Ona, muž i djeca su večerali, muž je i dalje galamio na nju, ona je cijelo vrijeme ćutala, posle je prala sudove, ništa nije smjela da progovori jer je očekivala da će je muž izbiti i muž je u jednom momentu udario pesnicom u leđa, govoreći '' čuješ li ti šta ja tebi govorim'' a djeca su u tom momentu bila na krevetu. Potom je u sobu ušao njen svekar R., uhvatio G.a za rame i rekao mu '' izlazi napolje budalo jedna'' a nju je uhvatio za prsa, bacio je na patos, potom je jako udarao nogama ona u jednom momentu nije mogla da ustane a on je zatim uhvatio za kosu, podigao sa patosa izgurao kroz hodnik, tražila je da uzme djecu, svekar joj to nije dozvolio. Svekar je nogama udarao u predjelu leđa - krsnog dijela a na nogama je imao patike ti su udarci bili nešto slabiji a ona je zatim otišla niz stepenice gdje joj je muž kazao  '' ovo ja tebi radim da bi ti ovo svekar napravio '', muž je dva puta udario pesnicom u leđa i to u predjelu desne lopatice, udarci su bili srednjeg intenziteta, svekar se potom vratio u sobu, nije izlazio iz kuće niti je šta komentarisao. Svekar je kritičnog događaja nije hvatao za vrat, već samo za majicu u predjelu prsa a njena maloljetna djeca starosti od dvije do šest godina su prisustvovala ovom događaju, između nje i svekra prije ovog događaja nije bilo verbalnih ni fizičkih sukoba a između nje i muža  je bilo svađa i to u kući pred djecom misli da prilikom tih svađa svekar nije bio na svom spratu kuće. Pola sata posle ovog događaja sa ocem i policijom je otišla u Hitnu medicinsku pomoć, a prije ovog događaja napušala je bračnu zajednicu i to više puta zato što je muž stalno tukao a kada je uskratila svjedočenje na glavnom prtresu od 28.01.2011 godine, još je bila u bračnoj zajednici sa suprugom G.om sa kojim nije više u bračnoj zajednici pošto je napustila kuću prije dva mjeseca i ne planira da se vrati a djeca su ostala kod supruga. U vrijeme kad je uskratila svjedočenje bila je u bračnoj zajednici sa G.om i G. je natjerao da ne svjedoči, i prije je napuštala bračnu zajednicu nije tražila od G.a da vodi djecu. Posle kritičnog događaja na svom tijelu nije primijetila povrede, mada su je boljela leđa u krsnom dijelu, nju je svekar držao za kosu srednjim intenzitetom i vukući je za kosu podigao je sa patosa u uspravni položaj. Nijesu je puno zaboljeli udarci koje je od svekra zadobila u predjelu leđa kao ni udarci koje je u predjelu ramena zadobila od supruga. Povodom udaraca pesnicom u predjelu lopatice kritičnog događaja supruga G.a nije prijavila za nasilje u porodici jer nije znala da treba i njega da prijavi. Završila je osam razreda osnovne škole, bila je dobar đak, u braku je osam godina, muž je počeo da je tuče posle druge odnosno treće godine braka, G. je nije tukao zbog svog oca ili zbog svoje majke već je G. takva ličnost da čim ona nešto ne može da uradi on počinje da je bije. Nikad nije liječena, niti je kad bila kod psihijatra a smatra da joj nije trebala pomoć ljekara psihijatra posle batina od supruga. Nju je jakim udarcima noge obuvene u patike svekar udarao u slabinskom dijelu. Prihvatajući u potpunosti nalaz i mišljenje vještaka medicinske struke dr S.M.a i pojašnjenja nalaza i mišljenja istog vještaka sa glavnih pretresa, te navode iz iskaza svjedoka H.a i N. G.a kao i navode iz odbrane okrivljenog, sud nije prihvatio navode iz iskaza ove svjedokinje da je nju kritičnog događaja okrivljeni bacio na patos, držao za kosu i vukući je za kosu podigao sa patosa u uspravni položaj i da je jako udarao nogama obuvenim u patike u predjelu leđa, i iste je cijenio kao isključivo usmjerene na otežavanje krivično pravnog položaja okrivljenog, ostale navode iz iskaza ove svjedokinje sud je prihvatio.</span><span class="s1"> </span><span> </span>
</p>
<p class="p1"></p>
<p class="p1">
<span>	Iz iskaza svjedoka N. G.a proizilazi da je on u kritično vrijeme živio sa suprugom i djecom na drugom spratu očeve kuće a na prvom spratu kuće je živio njegov otac R.. On i supruga su se nešto posvađali, bila je jača galama, otac je valjda bio na prvom spratu kuće i u neko doba došao je na njihov sprat kuće, pitao '' šta je ta galama'' i rekao im '' izlazite napolje'' potom je njega uhvatio za rame, odgurnuo ga on je  izašao sa sprata kuće, a za rame je uhvatio i izgurao i S.u. Njega otac nije udarao a nije vidio da je udarao njegovu suprugu S.u koja je odmah za njim izašla. Nije čuo da je nešto posebno galamio na njegovu suprugu. Iskaz ovog svjedoka sud je prihvatio kao jasan, logičan i uvjerljiv, ničim doveden u sumnju, nesračunat na otežavanje ili pak olakšavanje krivično pravnog položaja okrivljenog a potvrđen navodima iz odbrane okrivljenog, medicinskom dokumentacijom izdatom na ime oštećene i s njom u vezi nalazima i mišljenjima vještaka medicinske struke dr S.a i dr K..</span>
</p>
<p class="p1"></p>
<p class="p1">
<span>	Iz iskaza svjedoka H. A.a proizilazi da je on postupao kao dežurni ljekar u noći 29/30.09.2010. godine, kada mu je sa uputom iz Hitne došla pacijentkinja radi opisivanja povreda, s tim što na uputu nije bilo dijagnoze. Ovo se dešavalo negdje u večernjim časovima oko 12,00 sati. On je potom sačinio izvještaj u koji je prvo unio anamnestičke podatke, izvršio pregled pacijenta, dao svoj nalaz i dijagnozu i sve je to sadržano u njegovom izvještaju od 29.02.2010. godine. Do dijagnoze nagnječenje krsno - repnog dijela je došao po stavkama medicinske doktrine i to tako što je prvo uzeo anamnestičke podatke pacijenta i potom objektivnim pregledom utvrdio bolnu osetljivost pacijenta na dodir i na udar u tom predjelu. Po osnovu ovog pregleda procijenio je da nema potrebe za rengenskom obradom pacijenta. Pacijentkinja je bila bolno osetljiva na pritisak i na kucanje u ovoj regiji, s tim u istoj regiji nije bilo spoljašnjih manifestacija izraženih u vidu otoka, hematoma i slično. Na osnovu ovog pregleda nije bilo potrebe ni za kakvim drugim medicinskim pregledom ili pak mjerama prema pacijentkinji. Najasnije se ne sjeća reakcija pacijentkinja ni na pipanje ni na kucanje, a bol je subjektivni osjećaj, koji zavisi od praga tolerancije i od intenziteta bola, s tim što se isti može izfingirati. U nalazu je napisao da je pacijent samostalno pokretan, što znači da je bilo jačeg intenziteta bola, pacijent bi imao angalgičan stav - njegovo tijelo bi zauzelo položaj u kojem bi trpjelo najmanji bol u tom trenutku. Precizno se ne sjeća reakcije pacijentkinje na pipanje i na kucanje i nije se mogao izjasniti da li je pacijentkinja objektivno trpjela bol, ili je bol bio izfingiran. Iskaz ovog svjedoka sud je u potpunosti prihvatio kao jasan, logičan i uvjerljiv, ničim doveden u sumnju, nesračunat na otežavanje ili pak olakšavanje krivično pravnog položaja okrivljenog, a potvrdjen sadržinom pisanog dokaza - izvještajem ljekara specijaliste broj 3399 od 29.09.2010. godine.</span>
</p>
<p class="p1"></p>
<p class="p1">
<span>	Iz nalaza i mišljenja vještaka medicinske struke dr S.M.a  proizilazi da od medicinske dokumentacije za oštećenu N.S.u postoji ljekarski izvještaj specijaliste ortopeda Opšte bolnice u B. Polju od 29.09.2010. godine, kada je oštećenja pregledana zbog povreda zadobijenih u tuči. Prilikom pregleda dala je podatak da je udarena nogom u predjelu krsta, gdje je postojala bolna osetljivost na pipanje. Drugih vidljivih povreda na tijelu nije bilo. Ova povreda spada u laku tjelesnu povredu koja je najvjerovatnije nastala od udara tupo tvrdom silom u navedenu površinu tijela i mogla je nastati od udarca pesnicom, nogom ili nekim drugim tupo tvrdim predmetom. Pojašnjavajući svoj nalaz na glavnom pretresu vještak je istakao da je dijagnozu nagnječenje krsno trtične regije ledja ljekar ortoped H. postavio na osnovu subjektivnog kazivanja pacijenta i na osnovu pregleda gdje je prilikom pregleda kod pacijentkinje postojala bolna osetljivost na pipanje i na kucanje u predjelu krsno trtične regije, a spolja na koži i mekim tkivima krsno trtrčne regije nije bilo vidljivih manifestacija povreda u vidu oguljotine kože, krvnih podliva i slično i ovakav nalaz nije objektivni nalaz, već je to subjektivni nalaz koji je dat na osnovu kazivanja pacijenta o osjećaju bola, kad pacijent odgovara da li ga boli ili ne, na kucanje, i ovakve povrede se mogu iscenirati, a ljekar prilikom pregleda vjeruje pacijentu zbog same činjenice da traži ljekarsku pomoć. Ovakvi izvještaji daju se samo na osnovu subjektivnog kazivanja pacijenta i njegovih reakcija na pipanje, pri čemu ljekar vjeruje da postoji bolna osetljivost, mada to ne provjerava, niti to može provjeriti da li postoji bolna osetljivost u situaciji kada nema spolja manifestovanih tragova povreda. Postoji dosta povreda gdje ne moraju postojati spoljašnje manifestacije, a da pacijent osjeća bol, kao na primjer povrede ekstremiteta, grudnog koša i slično. Bolnu osetljovost pacijent može imati iz raznih razloga, pada na tupo tvrdu površinu ili predmet, prilikom prolaska i udara ledjima od neki tupo tvrdi predmet, udarcem nogom u taj dio, koji udarac se ne može isključiti, s tim što se vještak nije mogao izjasniti o stepenu vjerovatnoće na koji način je mogla kod pacijenta biti prouzrokovana bolna osetljivost. Bolna osetljivost u krsno trtičnom predjelu ledja mogla je postojati i zbog organske bolesti a da nije posledica povredjivanja. Medicinska dokumentacija ne raspolaže o podacima intenziteta bola, trajanju bola, a u izvještaju se ne navodi kada je povreda nastala i od kada datiraju bolovi, pa se vještak nije mogao izjasniti kada je počela bolna osetljivost kod pacijentkinje. Bolna osetljivost u predjelu krsta može biti posledica i raznih organskih oboljenja u vidu reumetskih oboljenja, oboljenja kičme u vidu spondiloze, diskopatije, a može nastati i jak bol pri podizanju nekog tereta u savijenom položaju, pri dužem položaju savijenih ledja. Pojašnjavajući svoj nalaz na glavnom pretresu od 01.12.2011 godine, a nakon što mu je predočeno kazivanje svjedoka N.S. i nakon što je saslušao iskaz svjedoka N. G.a, vještak je istakao da bi za slučaj da je ošećena izudarana u slabinskom dijelu jakim udarcima nogu obuvenih u obuću - patike kod iste bi pola sata posle događaja na pregledu u Hitnoj pomoći morali biti vidljivi tragovi od udaraca makar u vidu crvenila kože, oguljotine kože, otoka ili eventualnog krvnog podliva, što je izostalo a u tom slučaju bolna osjetljivost na pipanje bi bila jakog inenziteta. A da je oštećena izudarana u slabinskom dijelu nogama obuvenim u patike udarcima slabijeg intenziteta pola sata nakon događaja prilikom pregleda u Hitnoj pomoći ne bi moralo imati vidljivih tragova a mogao bi postojati osjećaj bola na dodir i pri pokretima. Ako je oštećena vučenjem za kosu podignuta sa podloge u uspravni položaj kod iste bi moralo biti iščupano nešto dlaka od kose ako ne i neki pramen to  bi bilo jako bolno u fazi podizanja a bol bi trajao i kratko nakon toga a na površini kože u kosmatom dijelu nebi bilo spolja vidljivih tragova. Po vještaku u konkretnom slučaju oštećenoj je samo ugrožen tjelesni integritet jer je postojao samo bol. Nalaz i mišljenje ovog vještaka, kao i pojašnjenja nalaza sa glavnih pretresa sud je u potpunosti prihvatio kao realne i objektivne, date po osnovu medicinske dokumentacije izdate na ime oštećene, po pravilima struke i nauke. </span>
</p>
<p class="p1"></p>
<p class="p1">
<span>	Vještak medicinske struke dr  K.G.a nakon što je proučila medicinsku dokumentaciju izdatu na ime oštećene  i nakon što je saslušala iskaze oštećene N.S. i svjedoka N. G.a je na glavnom pretresu od 01.12.2011 godine istakla da se kod oštećene N.S. u momentu dešavanja kritičnog događaja radilo o stresnoj reakciji jakog inenziteta dok traje kritični događaj i neposredno nakon toga do odlaska u Zdravstvenu ustanovu. Nakon ovog perioda nema medicinskih pokazatelja o psihičkom stanju oštećene jer se ista nije javljala ljekarima za pomoć bilo izabranom ili pak psihijatru. Tako da se eventualno može govoriti o prosečnom reagovanju većine ljudi a ne o konkretnom slučaju. Po ovom vještaku u konkretnom slučaju oštećenoj N.S.i bio je ugrožen psihički integritet a nema nikakve medicinske dokumentacije na osnovu koje bi se moglo procijeniti da je oštećenoj bio oštećen psihički integritet. Nalaz i mišljenje ovog vještaka, sud je u potpunosti prihvatio kao realne i objektivne, date po osnovu medicinske dokumentacije izdate na ime oštećene, po pravilima struke i nauke.</span>
</p>
<p class="p1"></p>
<p class="p1">
<span>	Okrivljeni je priznao da je kritičnog događaja oštećenu psovao uhvatio za majicu u predjelu ramena a potom oko pasa i izgurao je u hodnik, a branio se da oštećenu nije hvatao za vrat, vukao za kosu, koje navode iz njegove odbrane je sud prihvatajući pojašnjenje nalaza i mišljenja vještaka medicinske struke dr S.M.a sa glavnog pretresa od 01.12.2011 godine, te navode iz iskaza svjedoka N. G.a i N.S. prihvatio.</span>
</p>
<p class="p1"></p>
<p class="p1">
<span>	Navod iz odbrane okrivljenog da on kritičnog događaja nije udarao nogama oštećenu u predjelu leđa - sjedalnog dijela, sud nije prihvatio, međutim imajući u vidu medicinsku dokumentaciju izdatu na ime oštećene N.S. i s njom u vezi pojašnjenje nalaza i mišljenja vještaka medicinske struke dr S.M.a sa glavnog pretresa od 01.12.2011 godine, te navode iz iskaza svjedoka H.a po ocjeni suda intenzitet udaraca okrivljenog je bio izrazito slab pošto isti nijesu ostavili nikakve spoljašnje manifestacije na tijelu oštećene. Oštećena je takođe istakla da je puno nijesu zaboljeli udarci u predjelu leđa nanijeti od strane svekra.</span>
</p>
<p class="p1">
<span>	</span>
</p>
<p class="p1">
<span>	Izmjenama i dopunama Krivičnog zakonika (''Sl.list CG'', br. 40/08 i 25/10) krivično djelo nasilje u porodici ili porodičnoj zajednici iz čl. 220 st.1. je definisano: ''ko primjenom grubog nasilja naruši tjelesni i duševni integritet članova svoje porodice ili članova  svoje porodice kazniće se novčanom kaznom ili zatvorom do jedne godine''. Dakle da bi postojalo krivično djelo nasilje u porodici ili porodičnoj zajednici iz čl.220 st.1. mora postojati narušavanje tjelesnog ili duševnog integriteta, a nije dovoljno samo ugrožavanje tog integriteta. Kada je narušen tjelesni i duševni integritet, nečijim nasiljem u porodici u tom slučaju bi se radilo o krivičnom djelu. Iz čega proizilazi da svako nasilje kada ne dodje do narušavanja tjelesnog i duševnog integriteta ne predstavlja ovo krivično djelo.I da se za postojanje  ovog krivičnog djela traži radnja grubog nasilja kojom se narušava tjelesni ili duševni integritet članova svoje porodice ili porodične zajednice. Dakle ne traži se ugrožavanje tjelesnog ili duševnog integriteta, već da je  taj  integritet narušen.</span>
</p>
<p class="p1"></p>
<p class="p1">
<span>	Zakon o zaštiti od nasilja u porodici (''Sl. list CG'' br. 46/10), upotrebu fizičke sile bez obzira da li je nastupila tjelesna povreda drugog člana porodice, prijetnje napadom ili izazivanje opasnosti koja može prouzrokovati osjećaj lične nesigurnosti ili psihički bol drugog člana porodice, verbalne napade, psovke, nazivanjem pogrdnim imenom i na drugi način vrijeđanje drugog člana porodice tretira kao prekršaj te krivično djelo nasilje u porodici ili porodičnoj zajednici iz čl.220 st.1. Krivičnog zakonika, postoji samo u težim slučajevima narušavanje tjelesnog ili duševnog integriteta, te svako  nasilje kada ne dodje do narušavanja tjelesnog ili duševnog integriteta ne predstavlja krivično djelo.</span>
</p>
<p class="p1"></p>
<p class="p1">
<span>	Radi utvrđivanja stepena narušenosti duševnog i tjelesnog intigriteta kod oštećene, kritičnog događaja sud je angažovao vještake medisinske struke dr S.a i dr K.   koji su se u svojim nalazima i mišljenjima decidno i određeno izjasnili da su oštećenoj kritičnog događaja tjelesni i duševni integritet bili ugroženi, jer je kod iste samo postojao bol odnosno ista je doživela akutnu stresnu reakciju koja je trajala za vrijeme kritičnog događaja i do odlaska iste u zdravstvenu ustanovu. Osim odlaska u HMP pola sata nakon kritičnog događaja, oštećena se povodom ovog događaja nije više javljala kod ljekara bilo izabranog doktora, bilo ljekara specijaliste, bilo pak ljekara psihijatra koje činjenice po ocjeni suda upućuju na jedini logičan zaključak povodom kritičnog događaja oštećena nije imala potrebe za medicinskim liječenjem pošto joj tjelesni i duševni integritet nijesu bili narušeni već samo ugroženi pa je sa navedenih razloga sud u potpunosti prihvatio nalaze i mišljenje vještaka medicinske struke.</span>
</p>
<p class="p1"></p>
<p class="p1">
<span>	Radnje koje je okrivljeni kritičnog događaja preduzeo prema oštećenoj dolazak na sprat kuće, psovanje oštećene, traženje od nje da izađe iz kuće, hvatanje za majicu u predjelu ramena, hvatanje oko pasa, guranje u hodnik i udarci slabog intenziteta nogom u slabinski dio tijela oštećene pri čemu hvatanje oko pasa i udarci nogom nijesu ostavili ni najblaže manifestacije na tijelu oštećene u vidu crvenila kože i slično po ocjeni suda, nijesu radnje grubog nasilja niti su iste dovele do narušavanja tjelesnog i duševnog integriteta oštećene kako je to predstavljeno preciziranim optužnim predlogom. Po ocjeni suda u konkretnom slučaju oštećenoj je tjelesni i duševni integritet bio samo ugrožen i to u niskom intenzitetu.</span>
</p>
<p class="p1"></p>
<p class="p1">
<span>	Okrivljeni prije ovog događaja po kazivanju ošećene prema njoj nikad nije primjenjivao verbalno ni fizičko nasilje a oštećena je takođe istakla da je muž prije ovog događaja više puta tukao i da su imali svađa, pa je sa navedenih razloga, sud takodje prihvatio i navode iz odbrane okrivljenog da se prema snahi oštećenoj N.S.i ponašao na opisani način iz razloga što više nije mogao da podnese svađe, galame i psovke između G.a i S.e koji su se makar jednom nedeljno svađali, psovali i galamili i da ga je snaha prijavila iz razloga što joj nije dozvolio da odvede djecu.</span>
</p>
<p class="p1"></p>
<p class="p1">
<span>	Po ocjeni suda nije dokazano da je okrivljeni N.R.o opisanim ponašanjem izvršio krivično djelo stavljeno mu na teret preciziranom optužnim predlogom, te je sud imajući u vidu načelo ''in dubio pro reo'' po kome činjenice koje idu na teret okrivljenom moraju biti na nesumljiv način dokazane, a što tokom postupka nije učinjeno okrivljenog usled nedostatka dokaza, shodno čl.373 st.1.tač.2.Zakonika o krivičnom postupku, oslobodio od optužbe za krivično djelo nasilje u porodici ili u porodičnoj zajednici iz čl. 220. st. 1. Krivičnog zakonika stavljeno mu na teret preciziranim optužnim predlogom.   </span>
</p>
<p class="p1"></p>
<p class="p1">
<span>	Troškovi postupka shodno čl. 230 Zakonika o krivičnom postupku, padaju na teret budžeta CG.</span>
</p>
<p class="p1"></p>
<p class="p1">
<span>	Oštećena N.S.a je u smislu čl. 239 ZKP-a upućena na parnični postupak radi ostvarivanja imovinsko pravnog zahtjeva.</span>
</p>
<p class="p1">
<span>	</span>
</p>
<p class="p1">
<span>	Iz iznijetih razloga shodno čl. 373 st.1. tač.2. Zakonika o Krivičnom postupku , odlučeno je kao u izreci presude.</span>
</p>
<p class="p1"></p>
<p class="p1"></p>
<p class="p2">
<span>OSNOVNI SUD U BIJELOM POLJU</span>
</p>
<p class="p2">
<span>Dana  06. 12. 2011. godine</span>
</p>
<p class="p2"></p>
<p class="p1"></p>
<p class="p1"></p>
<p class="p1">
<span>ZAPISNIČAR,							  S U D I J A,</span>
</p>
<p class="p1">
<span>Koviljka Lješnjak, s.r.    			                           	 Dragan Mrdak, s.r. </span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1">
<span> </span>
</p>
<p class="p1"></p>
<p class="p1">
<span class="s1"> </span>
</p>
<p class="p1">
<span> </span>
</p>
<p class="p4"></p>


</body>
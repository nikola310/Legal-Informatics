<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:11pt;}
.p6{text-indent:0.5in;margin-bottom:0.083333336in;text-align:justify;hyphenate:auto;font-family:Arial;font-size:12pt;}
.s1{font-weight:bold;}
.s2{font-size:12pt;}
</style>
<meta content="dragan.mrdak" name="author">
</head>
<body class="b1 b2">
<p class="p1"></p>
<p class="p2">
<span>K. br.  46/13</span>
</p>
<p class="p3">
<!--Image link to '0.jpg' can be here-->
</p>
<p class="p1"></p>
<p class="p3">
<span>U IME CRNE GORE</span>
</p>
<p class="p1"></p>
<p class="p1"></p>
<p class="p1">
<span>	Osnovni sud u Bijelom Polju prvostepeni krivični sud sudija pojedinac Dragan Mrdak, uz učešće namještenika suda zapisničara Koviljke Lješnjak, u krivičnom predmetu protiv okrivljenih B. A.a i Č. E.a, oba iz Bijelog Polja, zbog produženog krivičnog djela teška kradja iz čl. 240 st. 1 tač. 2 i 3. u vezi čl. 49. st.1.  Krivičnog zakonika, i protiv maloljetnog S. A.a, iz Bijelog Polja, zbog produženog krivičnog djela teška krađa iz čl. 240. st.1. tač.2 i 3. Krivičnog zakonika, u vezi sa čl. 49. st.1. Krivičnog zakonika,  rješavajući po optužnici ODT-a, iz B. Polja, i predlogu za izricanje krivične sankcije KT. br. 343/12 i Ktm.br.33/12. od 27.12. 2012. godine, nakon održanog usmenog, glavnog i javnog pretresa u prisustvu zamjenice ODT-a, iz B. Polja J. Lj., okrivljenih B. A.a, Č. E.a, maloljetnog S. A.a, njegovog branioca po službenoj dužnosti advokata H. A.a, a u odsustvu punomoćnika oštećene DOO ''H.'' Podgorica, dana 25.03.2013 godine, donio je i javno objavio:</span>
</p>
<p class="p1"></p>
<p class="p3">
<span>P R E S U D U</span>
</p>
<p class="p1"></p>
<p class="p1">
<span>	Okrivljeni B. A. JMBG, ..., od oca M. i majke I., rođene H., rođen 06.06.1984 godine u Bijelom Polju, sa prebivalištem u mjestu rođenja, Nedakusi, opština Bijelo Polje, državljanin Crne Gore,, pismen, sa završenom osnovnom školom, oženjen, otac dvoje maloljetne djece, lošeg imovnog stanja, nezaposlen,</span><span class="s1">  </span><span>osuđivan presudom Osnovnog suda u Bijelom Polju K. br. 494/03 od 22.12.2003 godine, zbog krivičnog djela iz čl. 145. st.1. tač.1. KZ RCG, na kaznu zatvora od tri mjeseca; Presudom Osnovnog suda u Bijelom Polju K. br. 499/10 do 21.10.2010 godine, zbog krivičnog djela iz čl. 239. st.1. KZ RCG, na kaznu zatvora od 45 dana.</span>
</p>
<p class="p1"></p>
<p class="p1">
<span>	Okrivljeni Č. E. JMBG ..., od oca K.. i majke F., rođene Ć., rođen 17.11.1984. godine, u Nikšiću, sa prebivalištem u naselju Nedakusi, opština Bijelo Polje, pismen, sa završenom osnovnom školom, nezaposlen, neoženjen,  neosuđivan.</span>
</p>
<p class="p1"></p>
<p class="p3">
<span>K r i v i   s u</span>
</p>
<p class="p1">
<span>	Što su:</span>
</p>
<p class="p1"></p>
<p class="p1">
<span>	-  Okrivljeni B. A. zajedno sa maloljetnim S. A.om, dana 20.09.2012 godine, oko 18,00 h iz dvorišta poslovnog objekta ''City park'' u naselju Nedakusi, opština Bijelo Polje, oduzeo pet bakarnih cijevi različitih dimenzija, vrijednosti 49,50 €, koje su bile sastavni dio klima komore marke ''KN6'' tipa ZHK 2000 S-DG, modela ZHK 2000 S-DG i rashladnog agegata ''HL1'' model ''NESC/B 0512'', vlasništvo oštećenog DOO ''H.'' Podgorica, čija je vrijednost 10.200,00 €,  na način što su okrivljeni i maloljetni upotrebom fizičke sile - rukama odlomili te bakarne cijevi, u namjeri da njihovim prisvajanjem sebi pribave protivpravnu imovinsku korist u iznosu preko 150,00 €,</span>
</p>
<p class="p1"></p>
<p class="p1">
<span>	- Okrivljeni B. A. i Č. E. zajedno sa maloljetnim S. A.om, dana 21.09.2012 godine, oko 15,30 h, na istom mjestu kao u stavu I dispozitiva presude, oduzeli šest bakarno - aluminiskih tabli i tri metalna držača dužine oko 1,50 m. vrijednosti 49,50 €, vlasništvo oštećenog DOO ''H.'' Podgorica, na način što su upotrebom sjekire isjekli bakarno - aluminijumsku stranicu sa iste klima komore i rashladnog agregata kao u stavu I dispozitiva presude, koju su potom sjekirom usitnili na šest bakarno aluminijskih tabli različitih dimenzija, a u namjeri da prisvajanjem navedenih predmeta sebi pribave protivpravnu imovinsku korist u iznosu preko 150,00 €,</span>
</p>
<p class="p1"></p>
<p class="p1">
<span>	 čime je: </span>
</p>
<p class="p1"></p>
<p class="p1">
<span>	- Okrivljeni B. A. izvršio  produženo krivično djelo krađa iz čl. 239 st. 1. Krivičnog zakonika, u vezi sa čl. 49. st.1. Krivičnog zakonika, u saizvršilaštvu</span>
</p>
<p class="p1"></p>
<p class="p1">
<span>	a</span>
</p>
<p class="p1"></p>
<p class="p1">
<span>	- Okrivljeni Č. E. izvršio krivično djelo krađa iz čl. 239 st. 1. Krivičnog zakonika, u saizvršilaštvu</span>
</p>
<p class="p1"></p>
<p class="p1">
<span>	- za koja sud primjenom citiranih zakonskih propisa, i čl. 2, 4, 5, 13, 15, 23 32, 36, 42, Krivičnog zakonika (KZ) te: čl. 226, 229, 239 i 374 Zakonika o krivičnom postupku (Zkp) za oba okrivljena,</span>
</p>
<p class="p1"></p>
<p class="p1">
<span>	Okrivljenog B. A.a </span>
</p>
<p class="p1"></p>
<p class="p3">
<span>O S U Đ U J E</span>
</p>
<p class="p3"></p>
<p class="p1">
<span>	Na kaznu zatvora od 3 (tri) mjeseca,</span>
</p>
<p class="p1"></p>
<p class="p1">
<span>	a</span>
</p>
<p class="p1"></p>
<p class="p1">
<span>	Okrivljenom Č. E.u primjenom i čl.52, 53 i 54,  Krivičnog zakonika,</span>
</p>
<p class="p1">
<span>I z r i č e: </span>
</p>
<p class="p1"></p>
<p class="p3">
<span>U SLOVNU OSUDU</span>
</p>
<p class="p3"></p>
<p class="p1">
<span>	Kojom  mu utvrđuje kaznu zatvora od 3 (tri ) mjeseca i istovremeno određuje da se ista neće izvršiti ako okrivljeni u roku od 3 (tri) godine ne izvrši novo krivično djelo. </span>
</p>
<p class="p1"></p>
<p class="p4">
<span>Okrivljeni se obavezuju da na ime paušala plate  iznose od po 40,00 €, i da solidarno na ime troškova postupka plate iznos od 187,00 €, koje iznose će okrivljeni uplatiti na žiro račun br. 832-151-35 Depozita novčanih kazni troškova postupka i paušala, u roku od 15 dana, od dana pravosnažnosti presude pod prijetnjom prinudnog izvršenja, s tim što će dokaz o izvršenoj uplati dostaviti krivičnoj pisarnici ovog suda. </span>
</p>
<p class="p4"></p>
<p class="p5">
<span>   	</span><span class="s2">Okrivljeni se obavezuju da oštećenoj DOO ''H.'' Podgorica, vrate oduzetih pet bakarnih cijevi, različitih dimenzija, ili da plate njihovu protivvrijednost od 49,50 €,kao i da vrate šest bakarno aluminijskih tabli različitih dimenzija i tri metalna držača dužine oko 1, 5 m. ili da plate njihovu protivvrijednost od 49,50 €, a sve prednje u roku od 15 dana od dana pravnosnažnoti presude.</span>
</p>
<p class="p1">
<span>			</span>
</p>
<p class="p1">
<span>	   Maloljetnom a sada punoljetnom: </span>
</p>
<p class="p1">
<span>	</span>
</p>
<p class="p1">
<span>	S. A.U, JMBG …, od oca S.i majke Z., rođene K., rođenom 13.02.1995 godine u Bijelom Polju, sa prebivališem u mjestu rođenja, naselje Nedakusi, sa završenom osnovnom školom, neoženjen, lošeg imovnog stanja, učeniku, </span>
</p>
<p class="p1"></p>
<p class="p1">
<span>	Na osnovu čl. 15, 16, 17, 19, 41, 85 i 86 Zakona o postupanju prema maloljetnicima u krivičnom postupku, i z r i č e   s e:</span>
</p>
<p class="p1"></p>
<p class="p1"></p>
<p class="p3">
<span>  VASPITNA MJERA - POSEBNE OBAVEZE</span>
</p>
<p class="p1">
<span>     te se:</span>
</p>
<p class="p3">
<span>-   obavezuje maloljetni a sada punoljetni S. A. da redovno pohađa školu -</span>
</p>
<p class="p3">
<span> </span>
</p>
<p class="p1">
<span>	Ova mjera će trajati najduže do 1 ( jedne) godine,  s tim što sud u toku trajanja mjere istu može zamijeniti drugom posebnom obavezom ili obustaviti njeno izvršavanje. </span>
</p>
<p class="p1"></p>
<p class="p1">
<span>	Troškovi postupka u odnosu na maloljetnika padaju na teret budžetskih  sredstava  CG.</span>
</p>
<p class="p1"></p>
<p class="p1"></p>
<p class="p3">
<span>O b r a z l o ž e nj e</span>
</p>
<p class="p1"></p>
<p class="p1">
<span>  	Optužnicom ODT-a, u B. Polju, KT. br. 343/12 i Ktm.br.33/12. godine. godine, optuženi su B. A. i Č. E. oba iz Bijelog Polja, zbog produženog krivičnog djela teška kradja iz čl. 240 st. 1 tač. 2 i 3. u vezi čl. 49. st.1.  Krivičnog zakonika. U istoj optužnici stavljen je predlog za izricanje krivične sankcije prema maloljetnom S. A.u, zbog produženog krivičnog djela teška kradja iz čl. 240 st. 1 tač. 2 i 3. u vezi čl. 49. st.1.  Krivičnog zakonika.</span>
</p>
<p class="p1"></p>
<p class="p1">
<span>	Glavni pretres je održan i zaključen dana 25.03.2013. godine u prisustvu zamjenice ODT-a J. Lj., okrivljenih B. A.a, Č. E.a,  maloljetnog S. A.a, njegovog branioca po službenoj dužnosti advokata H. A.a,  a u odsustvu obaviještenog punomoćnika oštećenog DOO ''H.'' iz Podgorice D. S.e.</span>
</p>
<p class="p1"></p>
<p class="p1">
<span>	Prije završne riječi zamjenica ODT-a je izmijenila činjenični opis pod stavom jedan činjeničnog opisa optužnice na način što umjesto iznosa ''47,70 €'', treba da stoji ''49,50 €'' a izmijenila je činjenični opis i pod stavom dva optužnice kao i pravnu kvalifikaciju u odnosu na okrivljenog Č. E.a, tako da je u stavu dva optužnice izmijenila vrijednost oduzetih stvari na način što umjesto ''vrijednosti oko 50,00 €'' i ' treba da stoji ''vrijednosti od 49,50 €'', a Č. E.u stavila je na teret krivično djelo teška krađa iz čl. 240. st.1. tač.2 i 3. Krivičnog zakonika. Izmijenila je i činjenični opis predloga za izricanje krivične sankcije prema maloljetnom S.u i to u dijelu koji se odnosi na vrijednost oduzetih stvari na način što pod stavom I predloga umjesto ''iznosa 47,70 €'', teba da stoji '' iznosa 49,50 €', a stav II predloga za izricanje krivične sankcije sada glasi: ''dana 21.09.2012 godine, oko 15,30 časova, zajedno sa okrivljenima B. A.om i Č. E.om, sa kojima se udružio radi vršenja krađa na istom mjestu kao pod stavom jedan dispozitiva predloga oduzeo šest bakarno aluminijskih tabli i tri metalna držača, vrijednosti 49,50 €, vlasništvo oštećenog DOO H.'' Podgorica, na način što je upotrebom podesnih sredstava - kliješta za sječenje metala i sjekire isjekao bakarne i aluminijske stranice sa klima komore, marke ''KN6'' tipa ZHK2000 S-DG modela ZHH2000 S-DG i rashladnog agregata HL1 model NESC/E 0512 vlasništvooštećenog DOO ''H.'' Podgorica vrijednosti 10.200,00 €, u namjeri da sebi pribavi protivpravnu imovinsku korist u iznosu preko 150,00 €. Pravna kvalifikacija u odnosu na maloljetnika je ostala nepromijenjena.</span>
</p>
<p class="p1"></p>
<p class="p1">
<span>	U završnoj riječi zamjenca ODT-  je ostala pri pri preciziranoj optužnici protiv okrivljenih kao i pri podnijetom predlogu za izricanje krivične sankcije prema maloljetniku, obzirom da je iz izvedenih dokaza kao i odbrana okrivljenih i maloljetnog S.a, nesporno utvrđeno da su oduzeli stvari koje su im optužnicom i predlogom stavljene na teret. Odbrane okrivljenih i maloljetnjika u dijelu da se prethodno nijesu dogovorili odnosno udružili radi vršenja krađa su neosnovane a ovo sa razloga što su okrivljeni dana 20.09.2012 godine, oduzeli stvari vlasništvo oštećenog DOO ''H.'' na način kako je opisano optužnicom a potom i narednog dana otišli na isto mjesto i oduzeli stvari takođe opisane u dispozitivima optužnice i predloga a što bi pretpostavlja i nastavili da nisu dana 21.09.2012 godine, zaustavljeni od strane službenika UP PJ Bijelo Polje. Predložila je da sud okrivljene oglasi krivim i osudi na kazne po zakonu a da maloljetnom S.u izrekne  vaspitnu mjeru shodno čl.16 Zakona o postupanju prema maloljetnicima u krivičnom postupku.</span>
</p>
<p class="p1"></p>
<p class="p1">
<span>	U toku postupka punomoćnik oštećene DOO ''H.'' pridružio se krivičnom gonjenju protiv okrivljenih i maloljetnog i prema istim postavila imovinsko pravni zahtjev.</span>
</p>
<p class="p1"></p>
<p class="p1">
<span>	Okrivljeni B. A.  u odbrani datoj u toku istražnog postupka u bitnom je istakao:  da živi u naselje Nedakusi i poznato mu je da se u krugu nekadašnjeg poslovnog objekta ''Siti park'' nalazili neki neobezbijeđeni i odbačeni metalni predmeti. Ti predmeti za koje nije znao čemu služe, nalazili su se na livadi odnosno asfaltu, koji je obrastao travom i granjem, a na tom mjestu je bio i neki požar i to mjesto je djelovalo kao da je zapaljeno. Poznato mu je  da su mnoga lica dolazila u krug ''Siti parka'', koji nije obezbijeđen ogradom, odnosno ograda postoji, s tim što se tuda može nesmetano ući. Sa drugovima Č. E.om i  S. A.om u septembru mjesecu 2012 godine, dogovorio se da pođu do ''Siti parka'' i da uzmu metalne predmete, kako bi ih kasnije prodali s tim što su mislili da se radi o odbačenim predmetima, koji više nikom ne mogu da posluže. Koliko se sjeća sredinom septembra prvi put su on i S. otišli do kruga ''Siti parka'', da vide ima li kakvog otpada od metala da bi ga uzeli i kasnije prodali. Tom prilikom oni su iz jednog većeg plavog metalnog okvira koji je izgledao kao kutija većih dimenzija, uzeli bakarne šipke u količini od  osam kilograma a te šipke su upotrebom fizičke sile - rukama, odvalili iz ove plave kutije. Te bakarne cijevi su prodali B. N.u iz Strojtanice misli za iznos od 32,00 €. Sledećeg dana sa S. A.om i Č. E.om, došao je svojim autom ''opel vektra'', ispred kruga ''Siti parka'', tu su se parkirali a potom ušli u dvorište, odnosno krug ''Siti parka'', nesmetano, kroz ogradu. Tada su u blizini plavih metalnih kutija koje je prethodno opisao vidjeli metalni predmet nalik hladnjaku, koji je stajao naslonjen na ove kutije. Taj hladnjak je bio većih dimenzija, težine oko 40 kg i kada su došli da ga uzmu, on je već bio odvaljen i nije bio u sastavu  kutije već posebna cjelina. Pošto se radilo o predmetu velike težine on i Č.  su vozilom pošli do njegove kuće, odakle su uzeli sjekiru, kako bi presjekli ovaj metalni hladnjak da bi mogli da ga spakuju u auto i kasnije prodaju. Hladnjak su u krugu ''Siti parka'' presjekli sjekirom, spakovali u auto i kad su se vraćali kući, zaustvila ih je policija, kojom prilikom je pronašla ove predmete iste im oduzela, a njih privela na saslušanje. Istakao je da njegova i namjera njegovih drugova Č.a i S.a, nije bila da oštete metalne kutije već su mislili da se radi o odbačenim stvarima s obzirom na mjesto gdje su bile odložene i to da su odatle mnogi uzimali predmete, a namjera im je bila da prodaju te stvari i da zarade novac. Na glavnom pretresu ostao je pri ovoj odbrani, priznao je da je kritičnom prilikom uzeo bakarne cijevi s tim što se ne osjeća krivim, jer je smatrao da se radi o odbačenim stvarima. Te kutije su bile od lima, ničim nijesu bile zaštićene, pa je smatrao da su odbačene, jer je oko  njih bilo trave. Tog dana je na tom mjestu bio sa maloljetnim sinom od dvije godine, jer je smatrao da su to odbačene stvari i da njihovim uzimanjem, neće izvršiti krađu jer nije normalno da ide da krade sa djetetom od dvije godine. Na glavnom pretresu od 25.03.2013 godine, dodao je da su u krug ''Siti parka'', ulazili pješke, na mjestu širine 10 - 15 metara koje je bez ikakve ograde, tu je nekad bila kapija, tu se slobodno može ući u ''Siti park'' pješke, a ''Siti park'' nema nikakvog obezbeđenja niti stražara.Tu je ulaz za pješake, tu postoje dvije tri stepenice širine nekih 15 m i tuda se slobodno može ući i izaći u krug ''Siti parka''. Poznato mu je da djeca iz naselja u krugu ''Siti parka'' igraju ponekad fudbal. Nakon što je zamjenica ODT-a izmijenila činjenični opis i pravnu kvalifikaciju optužnice istakao je: da se u kritično vrijeme nijesu družili da bi izvršavali krađe, poznaju se od malena, pošto žive u istom naselju, u istoj ulici i u komšiluku. Prvog dana je sa S.em krenuo ka Limu, s namjerom da vidi ima li pored Lima nekog otpadnog gvožđa, pošto je tu eksploatisan šljunak, pa se dešavalo da ostane otpadnog gvožđa u riječnom koritu. Vozilo su ostavili ispred ''Siti parka'' kod kapije, gdje ulaze auta, a potom su kroz dvorište ''Siti parka'' ušli pješke, kako je to prethodno opisao, naišli su na ovu komoru i dalje se ponašali na način kako je iznio u odbrani.</span>
</p>
<p class="p1"></p>
<p class="p1">
<span>	U završnoj riječi  okrivljeni B. A. je istakao:da se ne  osjeća krivim za predmetno krivično djelo, kod njega nije bilo namjere da stekne imovinsku korist, preko 150 €, ni sa kim se nije udruživao radi vršenja krađa, smatrao je da su stvari odbačene. Tražio je da ga sud oslobodi, za djelo koje mu je stavljeno na teret, a za slučaj da sud nađe da je kriv, da ga što blaže kazni. </span>
</p>
<p class="p1"></p>
<p class="p1">
<span>	Okrivljeni Č. E. u svojoj odbrani u toku istražnog postupka u bitnom je istakao: da je dana 21.09.2012 godine, sjedio u ugostiteljskom objektu ''5'' u Nedakusima, sa S. A.om i B. A.om i tada su mu njih dvojica kazali da su iz Lima izvukli neke metalne predmete i pitali ga da im pomogne da to utovare. Na to je pristao pa su iz lokala, pošli do stare škole u Nedakusima, koja se nalazi u blizini ''Siti parka'', ali van kruga ''Siti parka''. Tu su se u blizini nekih lipa, nalazili metalni predmeti, sjeća se da je to bio neki hladnjak isječen na komade. Hladnjak su utovarili u A.ovo auto i kada su izašli na magistralni put, zaustavila ih je policija i pronašla u autu pomenute stvari. On nije sa komora skidao metalne predmete, već je tog dana pomogao B.u i S.u, da natovare ovaj hladnjak za koji je mislio da je izvučen iz rijeke Lim, kako su mu to B. i S. ispričali. B. i S. su njegove komšije. Na glavnom pretresu ostajući pri ovom iskazu dodao je da su uzeli hladnjak koji je bio odvojen od komore i bačen a on se prvog dana nije dogovarao sa B.em i S.em, njega su S. i B., pozvali da pokupe stvari koje su njih dvojica vidjeli prvog dana i to hladnjak koji su oni svi zajedno presjekli da bi ga ubacili u vozilo. Njihova namjera je bila da traže odbačene metalne stvari da bi iste potom  prodali u staro gvožđe. Kritičnog dana B. je doveo svoje dijete koje je bilo blizu njih. Na glavnom pretresu od 25.03.2013 godine, dodao je da je kritičnog dana pješke ušao u dvorišt ''Siti parka'' preko stepenica koje su dugačke nekih 10 m tu imaju tri četiri stepenice i tu nema nikakvih prepreka niti ograde, tu je sve otvoreno a ''Siti park'' nema nikakvog obezbeđenja. Nakon što je zamjenica ODT-a izmijenila činjenični opis i pravnu kvalifikaciju optužnice istakao je da nije imao nikakvo udruživanje sa B.em i S.em njega su oni 21.09.2012 godine, pozvali da prošetaju do Lima a kroz dvorište ''Siti parka'' ne prolaze samo oni već i ostali koji idu ka Limu, jer ograda koja se pružala između ''Siti parka'' i Lima, više nema, ona je sva mačena.</span>
</p>
<p class="p1"></p>
<p class="p1">
<span>	U završnoj riječi Č. E. je istakao da se ne osjeća krivim za predmetno krivično djelo, kod njega nije bilo namjere da stekne imovinsku korist, preko 150 €, ni sa kim se nije udruživao radi vršenja krađa, smatrao je da su stvari odbačene. Tražio je da ga sud oslobodi, za djelo koje mu je stavljeno na teret, a za slučaj da sud nađe da je kriv, da ga što blaže kazni. </span>
</p>
<p class="p1"></p>
<p class="p1">
<span>	Maloljetni S. A. u odbrani datoj u toku pripremnog postupka u bitnom je istakao da je u septembru mjesecu 2012.godine, sa B. A.om prolazio pored kruga "Siti parka", gdje su primjetili neke metalne kutije pa su potom ušli u dvorište "Siti parka". Sa jedne od metalnih kutija koja je bila plave boje većih dimenzija B. A. je odvalio bakarnu cijev a njemu kazao da pazi da neko ne naidje što je on i uradio. Ovu bakarnu cijev on i A. su istog dana ponijeli kod Roma koji se bave otkupom metala i A. im je prodao. Nije mu poznato koliko je A. dobio novca za ovu cijev njemu od tog novca nije davao. Sledećeg dana on B. A. i Č. E. pošli su u krug "Siti parka"on je kao i prethodnog dana pazio da neko ne naidje a njih dvojica su ponovo sa metalnih kutija skidali djelove. Pošto rukama nijesu uspjeli da skinu neke metalne djelove Č. i B. su pošli do B.eve kuće odakle su uzeli sjekiru kako bi presjekli djelove sa te metalne kutije. Za to vrijeme on je bio u krugu "Siti parka" a Č. i B. su se nakon kraćeg vremena vratili sa njima je bilo i B.evo dijete starosti oko 3 godine. On je sa ovim djetetom ostao u vozilu B.a a poslije nekih 5 do 10 minuta B. i Č. su se vratili do auta noseći neke metalne predmete za koje predpostavlja da su ih odvalili sjekirom. Kaje se zbog ovoga što je uradio ali nije mislio da će zbog toga što je svojim komišijama B.u i Č.u čuvao stražu dok su oni ovo odvaljivali odgovarati. Na glavnom pretresu priznao je djelo i krivicu ostajući pri ovoj odbrani dodao da je i on uzimao sjekiru i zajedno sa Č.em i B.em sjekao hladnjak tako što su se oni mijenjali prilikom sječe hladnjaka a pomagao je i prilikom utovara djelova od hladnjaka u gepek. Koliko se sjeća hladnjak je na jednoj strani bio odvaljen od komore djelovalo je kao da je neko prethodno pokušao da isti skine s komore. Na glavnom pretresu od 25.03.2013.godine, dodao je da je u dvorište "Siti parka" ušao pješke preko stepenica kojih ima tri koje su širine nekih 10 do 15 m. Živi u Nedakusima gdje se nalazi i " Siti park" i poznato mu je da kroz dvorište "Siti parka" ribari idu ka Limu u ribolov. Izjašnjavajući se po izmijenjenom činjeničnom opisu i pravnoj kvalifikaciji dodao je da su on i okrivljeni odavno drugovi jer su komišije iz iste ulice, kuće su im u blizini ali se nijesu udruživali ni družili radi kradja. Tog dana su pošli sa namjerom da potraže otpadnih metala kako bi iste prodali B.u kojeg znaju od ranije i kojem je on povremeno prodavao otpadni metal.        </span>
</p>
<p class="p1"></p>
<p class="p1">
<span>	U završnoj riječi branilac maloljetnog S. A.a je istakao: da je nesporno utvrdjeno da umišljaj kako maloljetnog S.a tako i okrivljenih B.a i Č.a nije bio usmjeren na udruživanje radi vršenja kradja niti je ovo djelo izvršeno na naročito opasan i naročito drzak način. Iz pojašnjenja vještaka proizilazi da je amortizacija predmetnih klima 100 procentna tako da je nerazumljivo da je u optužnici ta vrijednost 10.200,00€. Umišljaj maloljetnog i okrivljenih bio je usmjeren da pribavi imovinsku korist koja je manja od 150,00€ čemu u prilog ide činjenica iz pojašnjenja vještaka a koja se odnosi na to da je ukupna tržišna vrijednost oduzetih stvari 99,00€ a ovoj tvrdnji ide u prilog i činjenica da je težina bakarnih cijevi 9 kg. koju su okrivljeni i maloljetni prodali B. N.u za 34,00€. Predložio je sudu da u odnosu na maloljetnog obustavi postupak jer nije dokazano da je izvršio krivično djelo stavljeno mu na teret. Za slučaj da sud u radnjama maloljetnog nadje elemente nekog drugog krivičnog djela tražio je da mu izrekne što blažu mjeru. Tražio je i troškove postupka po AT-u. </span>
</p>
<p class="p1"></p>
<p class="p1">
<span>	U završnoj riječi  maloljetni  S. A.  je u potpunosti usvojio završnu riječ svog branioca i tražio da sud u odnosu na njega postupak obustavi ili da mu izrekne što blažu mjeru.</span>
</p>
<p class="p1"></p>
<p class="p1">
<span>	Radi utvrdjivanja odlučnih činjenica i donošenja pravilne i zakonite odluke, sud je na glavnom pretresu izveo sledeće dokaze: saslušao u svojstvu svjedoka B. N.a i B. K.u, pročitao iskaz punomoćnika oštećenog D. S.e sa zapisnika o saslušanju svjedoka pred zamjenicom ODT-a iz Bijelog Polja Kt. br. 343/12 od 22.10.2012 godine, pročitao potvrdu o privremeno oduzetim predmetima UP PJ Bijelo Polje broj 240/2012 od 21.09.2012.godine;  pročitao potvrdu o privremeno oduzetim predmetima UP PJ Bijelo Polje broj 240/2012 od 21.09.2012.godine;  pročitao potvrdu o privremeno oduzetim predmetima UP PJ Bijelo Polje broj 240/2012-10029 od 26.09.2012.godine; pročitao nalaz i mišljenje vještaka ekonomske struke B. I.e od 15.12.2012.godine; saslušao istog vještaka na glavnom pretresu od 25.03.2013.godine; pročitao anamnezu Centra za socijalni rad Km.br.01-47/12 od 31.12.2012.godine; izvršio uvid u izvod iz matičnog registra rodjenih na ime S. A.a broj 58467 od 19.12.2012.godine;  izvršio uvid u foto dokumentaciju UP PJ Bijelo Polje broj 359-12 od 25.09.2012.godine; izvršio uvid u izvode iz KE za okrivljene B. i Č.. Predloga za izvodjenje drugih dokaza nije bilo.</span>
</p>
<p class="p1">
<span>	</span>
</p>
<p class="p1">
<span>	Sud je cijeneći odbrane okrivljenih i maloljetnog i dokaze pojedinačno i u medjusobnoj vezi, a shodno čl. 370 Zakonika o krivičnom postupku, utvrdio činjenično stanje, i na osnovu istog zaključio da je okrivljeni B. A. izvršio produženo krivično djelo kradja iz čl.239 st.1 KZ u vezi čl. 49 st.1 KZ u saizvršilaštvu, da je okrivljeni Č. E. izvršio krivično djelo kradja iz čl.239 st.1 Krivičnog zakonika u saizvršilaštvu a da je maloljetnik a sada punoljetni S. A. izvršio produženo krivično djelo kradja iz čl.239 st.1 KZ u vezi čl. 49 st.1 KZ u saizvršilaštvu i da su za ista djela krivi.   </span>
</p>
<p class="p1"></p>
<p class="p1">
<span>	Okrivljeni B. je priznao radnje koje je on preduzeo dana 20.09.2012.godine i dana 21.09.2012.godine, s tim što se branio da se on nije udruživao sa okrivljenim Č.em i maloljetnim S.em da je njegova namjera bila da traži otpadni metal, da je u krug "Siti parka" ušao pješke preko stepeništa da nije imao namjeru da izvrši kradju već je smatrao da se radilo o odbačenoj stvari te u suprotnom ne bi sa sobom poveo svoje maloljetno djete. Navode iz odbrane ovog okrivljenog da je smatrao da se radi o odbačenoj stvari i da ovakvim ponašanjem neće izvršiti kradju, kao i da nije imao namjeru da oduzimanjem ovih predmeta pribavi imovinsku korist od preko 150,00 €, sud je cijenio kao isključivo usmjerene na izbjegavanje sopstvene krivice te iste nije prihvatio, dok je ostale navode iz njegove odbrane sud prihvatio. </span>
</p>
<p class="p1"></p>
<p class="p1">
<span>	Okrivljeni Č. je priznao radnje koje je zajedno sa okrivljenim B.em i maloljetnim S.em preduzeo dana 21.09.2012.godine, a branio da se da im  je namjera bila da traže odbačene metalne stvari, kako bi iste potom prodali u staro gvožđe da se on prethodno nije dogovarao sa B.em i S.e, kao i da nije imao namjeru da stekne imovinsku korist preko 150,00 €, niti se sa istima udružio radi vršenja krađa, te da je smatrao da su predmetne stvari odbačene. Navode iz odbrane ovog okrivljenog, da je smatrao da su predmetne stvari odbačene kao i da nije imao namjeru da oduzimanjem ovih predmeta pribavi imovinsku korist od preko 150,00 €, sud je cijenio kao isključivo usmjerene na izbjegavanje sopstvene krivice te iste nije prihvatio, dok je ostale navode iz njegove odbrane sud prihvatio. </span>
</p>
<p class="p1"></p>
<p class="p1">
<span>	Naime iz iskaza svjedokinje B. K.e proizilazi da ona živi u Rakonjama i njena porodica se bavi otkupom sekundarnih sirovina - starog gvoždja. Okrivljene i maloljetne poznaje iz vidjenja misli da je to bilo u jesen 2012 kada su kod njih u mjestu Strojtanica gdje otkupljuju staro gvoždje došli B. i S. i ponudili na prodaju bakarne cijevi. Misli da je tu bilo 8 do 9 kg težine pa je ona B.u za cijevi platila 34,00€. Tog dana ona je u Strojtanici na mjestu gdje otkupljuju gvoždje bila sama tu nije bilo drugih članova njene porodice niti drugih svjedoka. Iskaz ove svjedokinje sud je u potpunosti prihvatio kao jasan, logičan i uverljiv, nesračunat na otežavanje krivično pravnog položaja okrivljenih i maloljetnog a potvrdjen navodima iz odbrana okrivljenog B.a i maloljetnog S.a te navodima iz iskaza svjedoka B. N.a, kao i sadržinom pisanih dokaza. </span>
</p>
<p class="p1"></p>
<p class="p1">
<span>	Iz iskaza svjedoka B. N.a proizilazi: da on poznaje okrivljene i maloljetnog i negdje prošle godine B. je njegovoj kćerci K.i donio i prodao bakarne cijevi nekih 7 do 8 kg za koje im je Krstina dala novac. U to vrijeme nije bio u Strojtanici već u Rakonjama tako da nije prisustvovao tom dogadjaju o kojem mu je pričala kćerka K.a. Iskaz ovog svjedoka, sud je u potpunosti prihvatio kao jasan, logičan i uverljiv, nesračunat na otežavanje krivično pravnog položaja okrivljenih i maloljetnog a potvrdjen navodima iz odbrana okrivljenog B.a i maloljetnog S.a te navodima iz iskaza svjedoka B. K.e kao i sadržinom pisanih dokaza. </span>
</p>
<p class="p1"></p>
<p class="p1">
<span>	Iz iskaza punomoćnika oštećenog DOO ''H.'' D. S.e proizlazi da je ona zaposlena u DOO "H." Podgorica i to kao šef poslovne jedinice "Siti park" u Bijelom Polju. Tu poslovnu jedinicu 2010.godine, zatvorila je inspekcija rada a u posjedu firme "H." bile su nove klime komore koje su zbog velikih gabarita bile smještene u krugu "Siti parka" i koje su bile namjenjene za ugradnju u budući hotel čija izgradnja je bila planirana u neposrednoj blizini objekta "Siti parka" u Nedakusima. Ove komore su bile predmet procjene vještaka koji je angažovan od suda a poznato joj je da je otprilike prije 2 do 3 godine sa jedne od klima komora otudjen motor o čemu je obavještena policija medjutim počinioci nijesu pronadjeni. Krug " Siti parka" duži vremenski period nema električnu energiju pa je uveče neosvijetljen a radnici firme " H." obavljali su koliko je njoj poznato do 01.11.2012.godine, poslove obezbjedjenja. Sva nepokretna imovina firme "H." je zbog kreditnih zaduženja prešla u vlasništvo " Hipo alpe adria i Prve banke" i u katastru nepokretnosti ta imovina je upisana na ime ovih banaka. Ove komore su od strane Osnovnog suda popisane kao stvari za prodaju kako bi se isplatila potraživanja radnika na ime zaostalih zarada i popis ovih klima komora izvršen je od strane suda 2009 ili 2010.godine, su do tada bile vlasništvo firme "H.". Metalne plave kutije kojih je više a kojima ne zna tačan broj čine cjelinu i predstavljaju jednu klima komoru a policija je obavijestila da su u septembru mjesecu 2012.godine, oduzeti neki bakarni djelovi i da je uništena ova klima komora. Više puta se obraćala vlasnicima ove imovine u cilju zaštite kako ovog objekta tako i cjelokupne imovine nekadašnje firme "H." medjutim oni joj u tom pravcu nikada nijesu odgovorili. Prihvatajući navode iz odbrana okrivljenih i maloljetnog, te nalaz i mišljenja vještaka ekonomske struke B. I.e kao i pojašnjenje nalaza istog vještaka, i uviđajnu fotodokumentaciju navode iz iskaza ove svjedokinje da su do 01.11.2012 godine, radnici firme ''H.'', vršili poslove obezbeđenja ''Siti parka'', da su klima komore bile nove i namijenjene za ugradnju u budući Hotel, te da su zbog velikih gabarita bile smještene u krug ''Siti parka'', sud nije prihvatio i iste je cijenio kao isključivo date u cilju otežavanja krivično pravnog oložaja okrivljenih i maloljetnog, dok je ostale navode iz iskaza ove svjedokinje, sud prihvatio. </span>
</p>
<p class="p1"></p>
<p class="p1">
<span>	Iz nalaza i mišljenja vještaka ekonomske struke B. I.e od 15.12.2012.godine, proizilazi da se u konkretnom slučaju radilo o klima komori "KN6" tipa "ZHK 200 S -DG" modela "ZHK 200 S -DG" kao i rashladnom agregatu "HL1" modela "NESC/B 0512" koji je bio montiran u sklopu iste. Ova oprema je montirana u sklopu objekta "Siti park" koji je 12.07.2008.godine, pušten u rad. Radi se o klima komori Italijanskog proizvodjača "Wineta" čija je cijena u vrijeme izgradnje iznosila 25.500,00€ od čega klima ormar 10.000,00€ a klima agregat 15.500,00€. Pošto se radi o opremi koja je bila u upotrebi to je vještak primjenio stopu amortizacije za klima uredjaje koja stopa iznosi na godišnjem nivou 15%, pa kako je od momenta ugradnje ove komore u objekat "Siti parka" do dana njenog oštećenja proteklo 4 godine to je ista oprema amortizovana za 60% te bi njena vrijednost na dan izvršenja krivičnog djela bila 10.200,00€. Vještak je mišljenja da je vrijednost 6 komada aluminijsko bakarnih tabli ukupne težine 9 kg koji su B. N.u iz Strojtanice prodati za 38,00€, kao otpadni materijal sa cijenom od 5,30 po kg iznosila 47,70€. Pojašnjavajući svoj nalaz na glavnom pretresu vještak je dodao da su aluminijsko bakarne table koje su bile različitih dimenzija zapravo predstavljale jednu tablu montiranu u rashladnoj komori a koja tabla je potom dejstvom mehaničke sile usitnjena na 6 komada tabli različitih dimenzija s tim što je ukupna težina ovih tabli bila 9 kg. Kako u vrijeme izvršenja krivičnog djela tako i na dan 25.03.2013.godine, cijena otpadnog aluminijsko bakarnog materijala bila je ista i kretala se 5.00,00€ za 1 kg te je vrijednost ovih 6 bakarno aluminijskih predmeta težine 9 kg na dan izvršenja djela imalo vrijednost od 49,50€. Po vještaku tržišna vrijednost 5 bakarnih cijevi različitih dimenzija ukupne težine 9 kg na dan oduzimanja kao otpadnog bakra bila je 49,50€ odnosno ukupna vrijednost oduzetih stvari kako bakarnih cijevi ukupne težine od 9 kg tako i bakarno aluminijskih tabli na dan izvršenja krivičnog djela iznosila je 99,00€. U svom osnovnom nalazu procjenio je rashladnu komoru podrazumjevajući da se radi o komori koja se nalazi u zatvorenom prostoru i na kojoj nema vidljivih oštećenja te je u tom pravcu i dao amortizaciju za 4 godine. Medjutim, kako je u konkretnom slučaju ova oprema bila smještena van zatvorenog prostora onda bi procenat njene amortizacije mogao da ide od 90 i do 100% i to zbog neadekvatnog skladištenja, dejstva vlage kao i ostalih ekstremnih atmosferskih razlika kao što su u Bijelom Polju od plus 35 do minus 20 stepeni pa bi se radilo o proizvodu koji je totalno izbačen iz upotrebe. Amortizacija koju je dao u osnovnom nalazu podrazumjevala je da je oprema skladištena na mjestu gdje je ugradjena. Kod rashladnih komora važi pravilo da se iste ugradjuju i ne pomjeraju jer samim pomjeranjem sa mjesta ugradjivanja dolazi do oštećenja komora a posebno kao u konkretnom slučaju gdje je komora bila dugo vremena izložena djestvu atmosferskih prilika. Iz ovih razloga vještak se nije mogao izjasniti o vrijednosti komore na dan izvršenja krivičnog djela  stim što je po vještaku njena stopa amortizacije u odnosu na dan kada je nabavljena zbog načina na koji je "čuvana" odnosno kako je ista samo položena  na zemlju u krugu fabrike i ista ne može biti u funkciji onda bi mogla biti amortizovana i 100% za funkciju za koju je namjenjena s tim što ista i dalje ima vrijednost kao otpadni materijal.  U odnosu na razlike u vrijednosti otuđenih stvari kao i razlike u odnosu na stepen amortizacije predmetne klima komore, sud je prihvatio pojašnjenje nalaza ovog vještaka sa glavnog pretresa s tim što je nalaz i mišljenje vještaka i pojašnjenje istog sa glavnog pretresa, sud cijenio kao realne i objektivne date po osnovu činjenica konstatovanih u knjigovodstvenoj evidenciji DOO ''H.'', po osnovu činjenica konstatovanih u uviđajnoj fotodokumentacije, po pravilima struke i nauke.</span>
</p>
<p class="p1"></p>
<p class="p1">
<span>	Iz potvrde o privremeno oduzetim predmetima UP PJ Bijelo Polje br. 240/2012-10029 od 26.09.2012. godine, utvrđuje se da su OPS UP PJ Bijelo Polje, dana 26.09.2012 godine, od B. N.a oduzeli pet bakarnih cijevi različitih dimenzija.</span>
</p>
<p class="p1">
<span>	</span>
</p>
<p class="p1">
<span>	Iz potvrde o privremeno oduzetim predmetima UP PJ Bijelo Polje br. 240/2012  od 21.09.2012. godine, utvrđuje se da su OPS UP PJ Bijelo Polje, dana 21.09.2012 godine, od B. A.a oduzeli: patike marke ''4 EB'' crne boje broj 41; šest komada aluminijsko bakarnih tabli, različitog oblika i dimenzija; tri komada metalnih držača dužine oko 1,5 m. na kojima se nalaze šupljine kružnog oblika;  jednu sjekiru sa metalnom držalicom.</span>
</p>
<p class="p1"></p>
<p class="p1">
<span>	Kako u podnijetoj tako i u izmijenjenoj optužnici zamjenica ODT-a je predstavila da su okrivljeni i maloljetni krivična djela stavljena im na teret izvršili savlađivanjem većih prepreka, pri čemu u činjeničnom opisu kako podnijete tako i izmijenjene optužnice ni jednom riječju nije predstavljeno koje su to bile veće prepreke i na koji način su ih okrivljeni i maloljetni savladali. Pa sud prihvatajući navode iz  odbrana okrivljenih kao i iz odbrane maloljetnog: okrivljeni B.  '' U krug ''City parka'' ulazili smo pješke na mjestu širine 10 do 15 metara, koje je bez ikakve ograde, tu je nekad bila kapija, tu su dvije tri stepenice širine nekih 15 metara, tuda se slobodno može ući i izaći u krug ''City Parka'' a ''City park'' nema nikakvog obezbeđenja niti stražara''. Okrivljenog Č.a ''kritičnog dana pješke sam ušao u dvorište City parka'', preko stepenica koje su dugačke nekih 10 metara, tu imaju tri do četiri stepenice, tu nema nikakvih prepreka niti ograde, tu je sve otvoreno a ''City park'' nema nikakvog obezbeđenja. Maloljetnog S.a. '' U dvorište City parka'' ulazio sam pješke preko stepenica kojih ima tri i koje su širine nekih 10 do 15 metara, živim u Nedakusima, gdje se nalazi i ''City park'' i poznato mi je da kroz dvorište ''City parka'', ribari idu ka Limu u ribolov'', nije prihvatio činjenični opis iz optužnice da su okrivljeni i maloljetni krivična djela stavljena im na teret izvršili '' savlađivanjem većih prepreka''. Naprotiv okrivljeni i maloljetni su u dvorištu ''City parka'' pošli preko ulazno izlaznih stepeništa koja su bila bez ikakve ograde i zapreka širine i do 15 metara  potom takođe pješke došli do rasformirane klima komore koja se nalazila u dvorištu ''City parka'' i na tom putu nije bilo nikakvih ograda, prepreka i zapreka, već se kroz cijelo dvorište kako to proizilazi iz uviđajne fotodokumentacije moglo slobodno kretati.</span>
</p>
<p class="p1"></p>
<p class="p1">
<span>	Klima komora je bila u dvorištu, van funkcije rasformirana sa odloženim pripadajućim djelovima pored nje, nepovezana na elektro mrežu, nezaštićena od dejstva vremenskih prilika te se ista po ocjeni suda iz ovih razloga ne može smatrati zatvorenim prostorom.</span>
</p>
<p class="p1"></p>
<p class="p1">
<span>	Kako u podnijetoj tako i u izmijenjenoj optužnici, zamjenica ODT-a je predstavila, da su okrivljeni i maloljetni krivična djela stavljena im na teret, izvršili tako što su se udružili radi vršenja krađa. Iz odbrana okrivljenih i odbrane maloljetnog proizilazi da okrivljeni i maloljetni žive u mjesto Nedakusi u istoj ulici komšije su, poznaju se od ranije i druže se. Imajući u vidu činjenicu da su u krađi izvršenoj 20.09.2012 godine, učestvovali okrivljeni B. i maloljetni S., odnosno da nije učestvovao okrivljeni Č. a da su u krađi izvršenoj 21.09.2012 godine, učestvovali okrivljeni B., Č. te maloljetni S., sud je uvjerenja za slučaj da je kod njih postojalo udruživanje radi vršenja krađa da bi i u krađi izvršenoj, dana 20.09.2012 godine, učestvovao i okrivljeni Č..  Imajući u vidu odbrane okrivljenog B.a i maloljetnog S.a da su dana 20.09.2012 godine, imali namjeru da traže otpadni metal, a da su sledećeg dana pozvali Č.a, da im pomogne u rasparčavanju bakarno aluminijske table, okolnost da je oba dana bio isti napadni objekat (klima komora) sa koje su okrivljeni i maloljetni skidali djelove s namjerom da ih prodaju kao otpadne metale, sud je stanovišta da se okrivljeni i maloljetni nijesu udružili radi vršenja krađa, te da ne stoji činjenični opis kako iz podnijete tako i iz izmijenjene optužnice da su se okrivljeni i maloljetni ''udružili radi vršenja krađa'' kao ni pravnu kvalifikaciju da su na taj način ostvarili obilježja krivičnog djela teška krađa iz čl. 240. st.1. tač.2. Krivičnog zakonika.</span>
</p>
<p class="p1"></p>
<p class="p1">
<span>	U podnijetoj tako i u izmijenjenoj optužnici, zamjenica ODT-a je krivična djela koja je okrivljenima i maloljetnom  stavila na teret kvalifikovala kao  teška krađa iz čl.240 st.1. tač.2. i tač.3. Krivičnog zakonika. Za kvalifikovani oblik krivičnog djela teška krađa iz čl. 240. st.1.tač.3. Krivičnog zakonika, propisano je da mora biti izvršeno ''na naročito opasan ili naročito drzak način''. Međutim u činjeničnom opisu kako podnijete tako i izmijenjene optužnice zamjenica ODT-a ni jednom riječju nije opisala koji je to naročito opasan ili pak naročito drzak način na koji su se u kritičnim prilikama ponašali okrivljeni i maloljetni. Naprotiv po ocjeni suda imajući u vidu odbrane okrivljenih i maloljetnog te uviđajnu fotodokumentaciju, okrivljeni i maloljetni u kritičnim prilikama nisu stvorili nikakvu opasnost za ljude ili imovinu. Naprotiv B. i S. su dana 20.09.2012 godine mirno ušli u krug ''City parka'', došli do  klima komore  koja je bila rasformirana i ostavljena u dvorištu bez ikakvog napajanja električnom energijom dakle van funkcije a potom upotrebom golih ruku počupali bakarne cijevi, da bi sledećeg dana 21.09.2012 godine, B., Č. i S., takođe mirno ušli u krug ''City parka'', došli do klima komore koja je bila rasformirana i ostavljena u dvorištu bez ikakvog napajanja električnom energijom a potom upotrebom sjekire isjekli na šest djelova bakarno aluminijumsku tablu koja je tabla je bila sastavni dio klima komore, te u ovakvom njihovom ponašanju nije bilo nikakve ni obične ni naročite opasnosti za ljude i imovinu. Preduzimajući ove radnje okrivljeni i maloljetni nijesu ispoljili nikakvu bezobzirnost ni upornost niti je u njihovom ponašanju bilo spremnosti da se nešto rizikuje jer objekat ''City parka'' i njegovo dvorište su bili isključeni sa elektro mreže, neobezbijeđeni stražarskom službom, sa potpuno otvorenim ulaznim stepeništem i unutar dvorišta rasutim djelovima od predmetne klima komore, koja je ovako nezaštićena i neobezbijeđena predstavljala laku metu za krađu, te u ponašanju okrivljenih i maloljetnog prilikom preduzetih radnji nije bilo nikakve drskosti, pa sa navedenih razloga, sud nije prihvatio pravnu kavalifikaciju zamjenice ODT-a, da su okrivljeni i maloljetni ovakvim ponašanjem ostvarili obilježja krivičnog djela teška krađa iz čl. 240. t.1.tač.3. Krivičnog zakonika.</span>
</p>
<p class="p1"></p>
<p class="p1">
<span>	Okrivljeni i maloljetni su se branili da su za klima komoru koja se nalazila u dvorištu City parka'', mislili da se radi o odbačenoj stvari, i da im namjera nije bila da ostvare imovinsku korist koja prelazi iznos od 150,00 €, što sud nije prihvatio iz sledećih razloga:</span>
</p>
<p class="p1"></p>
<p class="p1">
<span>	Po ocjeni suda a obzirom na činjenicu, utvrđenu iz iskaza svjedokinje D. S.e a potvrđenu fotodokumentacijom predmetna klima komora kao i njeni djelovi bila je odložena u krugu ''Sity parka'', pa su okrivljeni i maloljetni bili svjestni da nju vlasnik nije napustio ili pak  odbacio već privremeno lageravao na tom mjestu, odnosno da ista i dalje pripada vlasniku i ima upotrebnu vrijednost. Iz fotodokumentacije se utvrđuje da su komora i njeni djelovi bili postavljeni na drvenim nosačima, dakle na neki način zaštićeni, makar u ležećoj površini da se korozija pojavila u neznatnom obimu koje činjenice su okrivljeni i maloljetni mogli zapaziti najobičnijim osmatranjem. U konačnom okrivljeni i maloljetni  kao stanovnici mjesta Nedakusi gdje se takođe nalazi ''City park'' su imali prostorno vremenskih mogućnosti da kod vlasnika odnosno njihovih punomoćnika provjere svoje sumnje oko vlasništva i upotrebljivosti predmetnih stvari. Iz svega naprijed istačenog kao jedini logičan zaključak nameće da su okrivljeni i maloljetni bili svjestni da predmetna klima komora i njeni djelovi nijesu odbačeni već da su vlasništvo ''City parka'' u čijem dvorištvu su bili i lagerovani.   </span>
</p>
<p class="p1"></p>
<p class="p1">
<span>	Sud je stanovišta da okrivljeni i maloljetni nijesu išli za tim da pribave malu imovinsku korist ispod 150,00 €, bez obzira na činjenicu što je ukupna vrijednost stvari koje su isti sa klima komore otuđili 99,00 €, jer cjelokupno ponašanje okrivljenih i maloljetnog dovedeno u vezu sa stanjem u kom se komora sa pripadajućim djelovima nalazila ukazuje da se radilo o jednom kontinuiranom procesu oduzimanja djelova sa predmetne klima komore i to dok bi okrivljeni i maloljetni to prostorno vremenske mogućnosti omogućavale te je po ocjeni suda umišljaj okrivljenih i maloljetnog bio upravljen na to da se pribavi imovinska korist koja prelazi iznos od 150,00 €.</span>
</p>
<p class="p1"></p>
<p class="p1">
<span>	Sa naprijed istačenih razloga, sud nije prihvatio pravne kvalifikacije krivičnih djela za okrivljene i maloljetnog, kao ni neke od navoda iz činjeničnih opisa, kako iz podnijete tako i iz izmnijenjene optužnice, već je iz izvedenih dokaza u odnosu na okrivljene B.a i Č.a utvrdio činjenično stanje da su oni i to: </span>
</p>
<p class="p1"></p>
<p class="p1">
<span>	- Okrivljeni  B. A. zajedno sa maloljetnim S. A.om, dana 20.09.2012 godine, oko 18,00 h iz dvorišta poslovnog objekta ''City park'' u naselju Nedakusi, opština Bijelo Polje, oduzeo pet bakarnih cijevi različitih dimenzija, vrijednosti 49,50 €, koje su bile sastavni dio klima komore marke ''KN6'' tipa ZHK 2000 S-DG, modela ZHK 2000 S-DG i rashladnog agegata ''HL1'' model ''NESC/B 0512'', vlasništvo oštećenog DOO ''H.'' Podgorica, čija je vrijednost 10.200,00 €,  na način što su okrivljeni i maloljetni upotrebom fizičke sile - rukama odlomili te bakarne cijevi, u namjeri da njihovim prisvajanjem sebi pribave protivpravnu imovinsku korist u iznosu preko 150,00 €,</span>
</p>
<p class="p1"></p>
<p class="p1">
<span>	- Okrivljeni B. A. i Č. E. zajedno sa maloljetnim S. A.om, dana 21.09.2012 godine, oko 15,30 h, na istom mjestu kao u stavu I dispozitiva presude, oduzeli šest bakarno - aluminiskih tabli i tri metalna držača dužine oko 1,50 m. vrijednosti 49,50 €, vlasništvo oštećenog DOO ''H.'' Podgorica, na način što su upotrebom sjekire isjekli bakarno - aluminijumsku stranicu sa iste klima komore i rashladnog agregata kao u stavu I dispozitiva presude, koju su potom sjekirom usitnili na šest bakarno aluminijskih tabli različitih dimenzija, a u namjeri da prisvajanjem navedenih predmeta sebi pribave protivpravnu imovinsku korist u iznosu preko 150,00 €.</span>
</p>
<p class="p1">
<span>	Postupajući na opisani način okrivljeni B. A. je izvršio produženo krivično djelo krađa iz čl. 239. st.1. Krivičnog zakonika, u vezi sa čl. 49. st.1. Krivičnog zakonika, u saizvršilaštvu, a okrivljeni Č. E. krivično djelo krađa iz čl. 239. st.1. Krivičnog zakonika, u saizvršilaštvu.</span>
</p>
<p class="p1"></p>
<p class="p1">
<span>	Prema odredbi čl. 239 st. 1 Krivičnog zakonika, krivično djelo kradja se sastoji u oduzimanju tudje pokretne stvari u namjeri da se njenim prisvajanjem pribavi, sebi ili drugom, protivpravna imovinska korist. U konkretnom slučaju, bakarne cijevi različitih dimenzija prestavljaju pokretnu stvar, čijim je prisvajanjem, a u namjeri da sebi pribavi protivpravnu imovinsku korist, okrivljeni B. zajedno sa maloljetnim S. A.om, ostvario elemente bića krivičnog djela u pitanju.</span>
</p>
<p class="p1"></p>
<p class="p1">
<span>	Okrivljeni B. je bio svjestan da  su bakarne cijevi tudja pokretna stvar, pa je njihovim prisvajanjem zajedno sa maloljetnim  S.em daljom prodajom istih, B. K.i, ostvario namjeru da sebi pribavi protivpravnu imovinsku korist, čime je ovo krivično djelo izvršio sa direktnim umišljajem.  </span>
</p>
<p class="p1"></p>
<p class="p1">
<span>	Prema odredbi čl. 239 st. 1 Krivičnog zakonika, krivično djelo kradja se sastoji u oduzimanju tudje pokretne stvari u namjeri da se njenim prisvajanjem pribavi, sebi ili drugom, protivpravna imovinska korist. U konkretnom slučaju, šest bakarno aluminijumskih tabli i tri metalna držača dužine oko 1,50 metara prestavljaju pokretnu stvar, čijim je prisvajanjem, a u namjeri da sebi pribave protivpravnu imovinsku korist, okrivljeni: B. i Č. zajedno sa maloljetnim S. A.om, ostvarili elemente bića krivičnog djela u pitanju.</span>
</p>
<p class="p1"></p>
<p class="p1">
<span>	Okrivljeni B., Č. su bili svjestni da su šest bakarno aluminijumskih tabli i tri metalna držača dužine oko 1,50 metara  tuđa pokretna stvar, pa su njihovim prisvajanjem zajedno sa maloljetnim S. A.om i odvoženjem vozilom sa mjesta oduzimanja pokazali namjeru da sebi pribave protivpravnu imovinsku korist, čime su ovo krivično djelo izvršio sa direktnim umišljajem.  </span>
</p>
<p class="p1"></p>
<p class="p6">
<span>Pošto se u konkretnom slučaju radi o više istovrsnih krivičnih djela učinjenih u vremenskoj povezanosti od strane istih učinioca, i to: okrivljenog B.a i maloljetnog S.a, prema istom oštećenom a takodje se radi i o istovrsnosti predmeta djela i korišćenja iste situacije i jedinstva umišljaja počinioca, to je iz navedenog utvrdjeno da je okrivljeni B. ovakvim svojim postupanjem izvršio produženo krivično djelo kradja iz čl. 239 st. 1 u vezi čl. 49 st.1. Krivičnog zakonika, u saizvršilaštvu.</span>
</p>
<p class="p6"></p>
<p class="p6">
<span>Okrivljeni B. i maloljetni S., dana 20.09.2012 godine, a okrivljeni B., okrivljeni Č. E. i maloljetni S., dana 21.09.2012 godine, su učestvovali u radnji izvršenja i  postupali kao saizvšioci jer je na strani istih postojao jedinstveni umišljaj i zajednička odluka, koju su ostvarili preduzimanjem naprijed naznačenih radnji pri čemu je svaki od okrivljenih pristajao na radnju saokrivljenog i maloljetnog, a maloljetni pristajao na radnje okrivljenih.</span>
</p>
<p class="p1">
<span>	</span>
</p>
<p class="p1">
<span>	Imajući u vidu uviđajnu fotodokumentaciju, iz koje se utvrđuje činjenica da su na mjestu preloma ostaci bakarnih cijevi neravni,hrapavih i izuvijanih površina a prednje dovedeno u vezu sa opštepoznatom činjenicom da su presjeci kliještima za sječenje metala pravi, ravnih i glatkih ivica i navodima iz odbrana okrivljenog B.a i maloljetnog S.a, da su oni bakarne cijevi odvalili rukama sa komore, sud je prihatio ovakve njihove odbrane i u pogledu, načina oduzimanja pet bakarnih cijevi utvrdio drugačije činjenično stanje od činjeničnog stanja, predstavljenog dispozitivom kako podnijete tako i iz izmijenjene optužnice i isto je sadržano u izreci presude. </span>
</p>
<p class="p1"></p>
<p class="p1">
<span>	Iz izvoda iz KE za okrivljenog Č. E.a UP PJ Nikšić br. 344 od 04.04.2013 godine, proizilazi da je Č. E., osuđen Presudom Osnovnog suda u Bijelom Polju K. br. 696/05 od 05.12.2005 godine, zbog krivičnog djela iz čl. 339. st.3. u vezi st.1. KZ RCG, na dva mjeseca zatvora uslovno na jednu godinu, i da je ta osuda brisana dana  15.02.2013 godine, te se po ocjeni suda u smislu čl.118. st.1. Krivičnog zakonika, isti ima smatrati neosuđivanim.</span>
</p>
<p class="p1"></p>
<p class="p1">
<span>	Odlučujući u pogledu vrste i visine krivične sankcije, a cijeneći sve okolnosti iz čl. 42 Krivičnog zkonika, sud je kod okrivljenog B.a kao olakšavajuće okolnosti našao da se radi o  mladjem licu, ocu dvoje maloljetne djece u obavezi izdržavanja istih, lošeg imovnog stanja,  koji se u toku pretresa korektno držao, a njegovu raniju osudjivanost, sud je cijenio na strani otežavajućih okolnosti, pa u nedostatku drugih otežavajućih okolnosti sud je okrivljenom izrekao kaznu zatvora u trajanju od tri mjeseca, smatrajući da će se izrečenom zatvorskom kaznom dovoljno uticati na okrivljenog da  ubuduće ne vrši krivična djela, i da će se prema okrivljenom postići svrha kažnjavanja iz čl. 32. Krivičnog zakonika, u pogledu specijalne prevencije, dok će izrečena zatvorska kazna dovoljno uticati  na ostale potencijalne izvršioce da ne vrše ova i slična krivična djela, i na taj način se ostvariti ciljevi generalne prevencije.</span>
</p>
<p class="p1"></p>
<p class="p1">
<span>	Odlučujući u pogledu vrste i visine krivične sankcije, a cijeneći sve okolnosti iz čl. 42 Krivičnog zkonika, sud je kod okrivljenog Č.a  kao olakšavajuće okolnosti našao da se radi o  mladjem neosuđivanom licu, lošeg imovnog stanja,  koji se u toku pretresa korektno držao, pa u nedostatku otežavajućih okolnosti sud je stanovišta da su ispunjeni uslovi za izricanje uslovne osude kojom je okrivljenom utvrdio kaznu zatvora  od  3 /tri/ mjeseca sa odgovarajućim rokom provjeravanja od 3 /tri/ godine smatrajući da će se uslovnom osudom dovoljno uticati na okrivljenog da u buduće ne vrši krivična djela i da će se prema okrivljenom postići svha izricanja  uslovne osude  iz čl.  52 st. 2 KZ, u pogledu specijalne prevencije, dok će izrečena uslovna osuda dovoljno uticati  na ostale potencijalne izvršioce da ne vrše ova i slična krivična djela, i na taj način se ostvariti ciljevi generalne prevencije. Okrivljenom je istovremeno ukazano na značaj uslovne osude i mogućnost njenog opoziva.</span>
</p>
<p class="p1"></p>
<p class="p1">
<span>	U smislu čl. 226 i 239 Zakonika o krivičnom postupku, odlučeno je da okrivljeni B. i Č. na ime paušala plate iznose od po 40,00 € pri čemu je sud cijenio složenost i trajanje krivičnog postupka, kao i imovinske prilike okrivljenih kao i da na ime ostalih troškova postupka solidarno plate iznos od 187,00 €, koji troškovi se odnose na troškove vještačenja po vještaku ekonomske struke B. I.e.</span>
</p>
<p class="p1"></p>
<p class="p1">
<span>	Na glavnom pretresu nakon saslušanja maloljetnog S. A.a koji je u vrijeme održavanja glavnog pretresa bio punoljetan i cijeneći izvedene dokaze, sud je utvrdio da je isti  izvršio produženo krivično djelo krađa iz čl. 239 st. 1. Krivičnog zakonika, u vezi sa čl. 49. st.1. Krivičnog zakonika, u saizvršilaštvu.</span>
</p>
<p class="p1"></p>
<p class="p1">
<span>	Naime, maloljetni S. A. je priznao radnju koju je dana 20.09.2012 godine, preduzeo zajedno sa okrivljenim B. A.om, kao i radnje koje je dana 21.09.2012 godine, preduzeo sa okrivljenim B. A.om i Č. E.om, a branio se da se sa okrivljenima nije udružio radi vršenja krađa već da su imali namjeru da traže otpadni metal, da je njihov umišljaj bio da pribave imovinsku korist koja je manja od 150,00 €. Navode iz odbrane maloljetnog, da njegov umišljaj nije bio  da pribavi imovinsku korist veću od 150,00 €, sud je cijenio kao isključivo datu u cilju izbjegavanja sopstvene krivice i iste nije prihvatio iz razloga bliže opisanih u dijelu presude koji se odnosi na okrivljene B.a i Č.a.</span>
</p>
<p class="p1"></p>
<p class="p1">
<span>	Iz navoda odbrane maloljetnog te navoda odbrana okrivljenih, okrivljenih Č.a i B.a i s njima u vezi iskaza svjedoka i sadržine pisanih dokaza, sud je u odnosu na maloljetnog a sada punoljetnog S.a, utvrdio činjenično stanje:  </span>
</p>
<p class="p1">
<span>	- Da je maloljetni S. A. zajedno sa okrivljenim  B. A.om dana 20.09.2012 godine, oko 18,00 h iz dvorišta poslovnog objekta ''City park'' u naselju Nedakusi, opština Bijelo Polje, oduzeo pet bakarnih cijevi različitih dimenzija, vrijednosti 49,50 €, koje su bile sastavni dio klima komore marke ''KN6'' tipa ZHK 2000 S-DG, modela ZHK 2000 S-DG i rashladnog agegata ''HL1'' model ''NESC/B 0512'', vlasništvo oštećenog DOO ''H.'' Podgorica, čija je vrijednost 10.200,00 €,  na način što su okrivljeni i maloljetni upotrebom fizičke sile - rukama odlomili te bakarne cijevi, u namjeri da njihovim prisvajanjem sebi pribave protivpravnu imovinsku korist u iznosu preko 150,00 €,</span>
</p>
<p class="p1"></p>
<p class="p1">
<span>	- Da je maloljetni S. A., zajedno sa okrivljenim B. A.om i Č. E.om, dana 21.09.2012 godine, oko 15,30 h, na istom mjestu kao u stavu I dispozitiva presude, oduzeo šest bakarno - aluminiskih tabli i tri metalna držača dužine oko 1,50 m. vrijednosti 49,50 €, vlasništvo oštećenog DOO ''H.'' Podgorica, na način što su upotrebom sjekire isjekli bakarno - aluminijumsku stranicu sa iste klima komore i rashladnog agregata kao u stavu I dispozitiva presude, koju su potom sjekirom usitnili na šest bakarno aluminijskih tabli različitih dimenzija, a u namjeri da prisvajanjem navedenih predmeta sebi pribave protivpravnu imovinsku korist u iznosu preko 150,00 €.</span>
</p>
<p class="p1"></p>
<p class="p1">
<span>	Postupajući na opisani način maloljetni S. A. je izvršio produženo krivično djelo krađa iz čl. 239. st.1. Krivičnog zakonika, u vezi sa čl. 49. st.1. Krivičnog zakonika, u saizvršilaštvu.</span>
</p>
<p class="p1"></p>
<p class="p1">
<span>	Prema odredbi čl. 239 st. 1 Krivičnog zakonika, krivično djelo kradja se sastoji u oduzimanju tudje pokretne stvari u namjeri da se njenim prisvajanjem pribavi, sebi ili drugom, protivpravna imovinska korist. U konkretnom slučaju, bakarne cijevi različitih dimenzija prestavljaju pokretnu stvar, čijim je prisvajanjem, a u namjeri da sebi pribavi protivpravnu imovinsku korist, maloljetni S. A.om, zajedno sa okrivljenim B.em ostvario elemente bića krivičnog djela u pitanju.</span>
</p>
<p class="p1"></p>
<p class="p1">
<span>	Maloljetni S. A. je bio svjestan da  su bakarne cijevi tudja pokretna stvar, pa je njihovim prisvajanjem zajedno sa okrivljenim B.em daljom prodajom istih, B. K.i, ostvario namjeru da sebi pribavi protivpravnu imovinsku korist, čime je ovo krivično djelo izvršio sa direktnim umišljajem.  </span>
</p>
<p class="p1"></p>
<p class="p1">
<span> 	Prema odredbi čl. 239 st. 1 Krivičnog zakonika, krivično djelo kradja se sastoji u oduzimanju tudje pokretne stvari u namjeri da se njenim prisvajanjem pribavi, sebi ili drugom, protivpravna imovinska korist. U konkretnom slučaju, šest bakarno aluminijumskih tabli i tri metalna držača dužine oko 1,50 metara prestavljaju pokretnu stvar, čijim je prisvajanjem, a u namjeri da sebi pribave protivpravnu imovinsku korist, maloljetni S. A.om zajedno sa okrivljenim: B.em i Č.em je ostvario elemente bića krivičnog djela u pitanju.</span>
</p>
<p class="p1"></p>
<p class="p1">
<span>	Maloljetni S. A. je bio svjestan da su šest bakarno aluminijumskih tabli i tri metalna držača dužine oko 1,50 metara  tuđa pokretna stvar, pa je njihovim prisvajanjem zajedno sa okrivljenim B.em i Č.em i odvoženjem vozilom sa mjesta oduzimanja pokazao namjeru da sebi pribave protivpravnu imovinsku korist, čime su ovo krivično djelo izvršio sa direktnim umišljajem.  </span>
</p>
<p class="p1"></p>
<p class="p6">
<span>Pošto se u konkretnom slučaju radi o više istovrsnih krivičnih djela učinjenih u vremenskoj povezanosti od strane istih učinioca, maloljetnog S.a i okrivljenog B.a i prema istom oštećenom a takodje se radi i o istovrsnosti predmeta djela i korišćenja iste situacije i jedinstva umišljaja počinioca, to je iz navedenog utvrdjeno da je maloljtni S., ovakvim svojim postupanjem izvršio produženo krivično djelo kradja iz čl. 239 st. 1 u vezi čl. 49 st.1. Krivičnog zakonika.</span>
</p>
<p class="p6">
<span>Okrivljeni B. i maloljetni S., dana 20.09.2012 godine, a okrivljeni B., okrivljeni Č. E. i maloljetni S., dana 21.09.2012 godine, su učestvovali u radnjama izvršenja i  postupali kao saizvšioci jer je na strani istih postojao jedinstveni umišljaj i zajednička odluka, koju su ostvarili preduzimanjem naprijed naznačenih radnji pri čemu je svaki od okrivljenih pristajao na radnju saokrivljenog i maloljetnog, a maloljetni pristajao na radnje okrivljenih.</span>
</p>
<p class="p1">
<span>	Ispitijući uslove za krivičnu odgovornost maloljetnika, povodom naprijed navedenog krivičnog djela, sud je našao iz anamneze Centra za socijalni rad opština Bijelo Polje i Mojkovac Km.br. 01-47/12 od 31.12.2012 godine, da je porodica S.je četvoročlana, potpuna. Čine je otac S. rođen 1957 godine, završio srednju školu, nezaposlen, na Birou rada, majka Z. rodjena 1960 godine, završila osnovnu školu, bez zanimanja i zaposlenja, brat V. rodjen 1982 godine, završio osnovnu školu i A.. Svi u porodici su mentalno i fizički zdravi. Porodica je korisnik materijalnog obezbeđenja porodice i dječjeg dodatka  za A.a, preko ovog Centra u iznosu od ukupno 105,00 €. Drugih redovnih izvora prihoda nemaju. Od stočnog fonda imaju dvije krave. U vrijeme sezonskih radova kose tuđe livade i uzimaju pola sijena. Porodica je stambeno obezbijeđena i posjeduju porodičnu kuću novijeg tipa gradnje, opremljenu osnovnim aparatima i namještajem potrebnim za domaćinstvo. A. je već registrovan kod Centra zbog krivičnog djela krađa iz čl. 239. st.1. Krivičnog zakonika, te mu je Osnovni sud iz Bijelog Polja  izrekao vaspitnu mjeru pojačanog nadzora od strane roditelja. Drugo je dijete po redu rođenja, na vrijeme je prohodao i progovorio, rani psihomotorni razvoj je protekao uredno. Osnovnu školu je završio dobrim uspjehom uz ponavljanje sedmog razreda. Redovan je učenik II razreda srednje škole, smjer automehaničar. Nema organizovano slobodno vrijeme i isto provodi stihijski. Rekreativno se bavi sportom. Kao maloljetnik kod Centra je bio registrovan njegov brat Vahid zbog krivičnog djela krađa koji je nakon punoljetstva više puta osuđivan. Roditelji su bili zauzeti obezbjeđenjem egzistencije tako da nijesu imali vremena da se posvete vaspitanju djece. Otac je rigidnih stavova, sklon fizičkom kažnjavanju, majka je popustvljiva, te su im roditeljski kapaciteti ograničeni. A. je sklon odlasku od kuće bez znanja roditelja i bez poštovanja roditeljskih zabrana. Roditelji za njega ne predstavljaju autoritet.</span>
</p>
<p class="p1">
<span>	</span>
</p>
<p class="p1">
<span>	Uvidom u izvod iz matičnog registra rodjenih  za maloljetnog S. A.a od 07.03.2012 godine, utvrđuje se da je pod tekućim brojem 58467 za opštinu Bijelo Polje izvršen upis rođenja maloljetnog S. A.a dana 13. 02. 1995 godine u 09,15 h.</span>
</p>
<p class="p1"></p>
<p class="p1">
<span>	Prema čl. 16 Zakona o postupanju prema maloljetnicima u krivičnom postupku predvidjeno da se maloljetnom učiniocu krivičnog djela mogu izreći vaspitne mjere i to: mjere upozorenja i usmjeravanja, mjere pojačanog nadzora, i institucionalne mjere. Od mjera upozorenje i usmjeravanje, propisane su: sudski ukor i posebne obaveze.</span>
</p>
<p class="p1"></p>
<p class="p1">
<span>	U čl.19. Zakona o postupanju prema maloljetnicima u krivičnom postupku predvidjeno da se maloljetnom učiniocu može izreći jedna ili više posebnih obaveza ako sud ocijeni da je odgovarajućim zahtjevima ili zabranama potrebno uticati na maloljetnika i njegovo ponašanje.</span>
</p>
<p class="p1"></p>
<p class="p1">
<span>	Prilikom odlučivanja o vrsti posebne obaveze sud je shodno čl. 17 Zakona o postupanju prema maloljetnicima u krivičnom postupku, cijenio uzrast, stepen duševne razvijenosti, psihička svojstva, sklonosti i stepen vaspitne zapuštenosti maloljetnika, pobude iz kojih je djelo učinjeno, dotadašnje vaspitanje, sredinu i prilike u kojima je živio, težinu djela.</span>
</p>
<p class="p1"></p>
<p class="p1">
<span>	Shodno čl.19  Zakona o postupanju prema maloljetnicima u krivičnom postupku sud je maloljetnom izrekao vaspitnu mjeru posebne obaveze iz čl.19. st.1. tač.3. odnosno obavezao maloljetnika da redovno pohađa školu, imajući pri tom u vidu ograničenje iz čl.41. st.1. Zakona o postupanju prema maloljetnicima u krivičnom postupku, a smatrajući da nije cjelishodno maloljetnika uputiti u Ustanovu zavodskog tipa.</span>
</p>
<p class="p1">
<span> </span>
</p>
<p class="p1">
<span>	Pri izboru vaspitne mjere, za sada punoljetnog S. A.a sud je cijenio   datu anamnezu Centra za socijalni rad opština Bijelo Polje i Mojkovac, te je mišljenja da u konkretnom slučaju treba izreći mjeru posebne obaveze, da maloljetnik redovno pohađa školu, koja mjera može trajati najduže do jedne godine, pri čemu dok traje njeno izvršavanje, sud istu može zamijeniti drugom posebnom obavezom ili obustaviti njeno izvršenje.</span>
</p>
<p class="p1"></p>
<p class="p1">
<span>	Troškovi krivičnog postupka u odnosu na maloljetnog S. A.a padaju na teret Budžetskih sredstava shodno čl. 86 Zakona o postupanju prema maloljetnicima u krivičnom postupku	</span>
</p>
<p class="p1">
<span> </span>
</p>
<p class="p1">
<span>	Sa iznijetih razloga shodno čl. 85 Zakona o postupanju prema maloljetnicima u krivičnom postupku i čl. 374 Zakonika o krivičnom postupku odlučeno je kao u izreci presude.	</span>
</p>
<p class="p1"></p>
<p class="p3"></p>
<p class="p3">
<span>OSNOVNI SUD U BIJELOM POLJU</span>
</p>
<p class="p3">
<span>Dana, 25. 03. 2013. godine</span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p1">
<span>ZAPISNIČAR,			 		            S U D I J A ,  </span>
</p>
<p class="p1">
<span>Koviljka Lješnjak s.r.					Dragan Mrdak, s.r.</span>
</p>
<p class="p1"></p>


</body>
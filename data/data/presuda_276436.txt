<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{color:#000000}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span>
</p>
<p>&nbsp;</p>
<p>&nbsp;</p>
<p style="text-align:right">
<span>K. br. 118/17 </span>
</p>
<p>&nbsp;</p>
<p style="text-align:center;">
<span>U IME CRNE GORE</span>
</p>
<p>&nbsp;</p>
<p>
<span>Osnovni sud u Podgorici, sudija pojedinac Rade Ćetković, uz učešće zapisničarke Edine Kraje, u krivičnom postupku protiv okrivljenog D. U., zbog krivičnog djela nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore, nakon javnog glavnog pretresa održanog 05</span><span>.06.2017. godine, u prisustvu zastupnice optužbe Nađe Popović - savjetnice u Osnovnom državnom tužilaštvu Podgorica, okrivljenog i njegovog branioca adv. N. T., istog dana izrekao je i objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span>P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni: D. U.,</span><span> JMB ...,</span><span class="span1"> od oca T. i majke T., rođene Đ., rođen .... godine u P.i, sa prebivalištem u P. ., državljanin C. G.</span><span>, razumije crnogorski jezik, koji je i njegov jezik, student, neoženjen, bez djece, pismen, završio srednju školu, lošeg imovnog stanja, ranije neosuđivan, protiv kojeg se ne vodi postupak za drugo krivično djelo.</span>
</p>
<p style="text-align:center;">
<span class="span1">&nbsp;</span>
</p>
<p style="text-align:center;">
<span class="span1">Kriv je</span>
</p>
<p>
<span class="span1">&nbsp;</span>
</p>
<p>
<span class="span1">Što je:</span>
</p>
<p>
<span class="span1">Dana 04. jula 2016. godine, oko 10,30 časova, u B. V. V., u Podgorici, svjestan svog djela čije izvršenje je htio i znajući da su njegove radnje zabranjene, suprotno čl. 5 st. 2 Zakona o oružju, neovlašćeno nosio municiju za vatreno oružje, na način što je dok je upravljao vozilom "BMW" registarskih oznaka KO ..., u gasnom pištolju marke "Blow" model TR 34, kalibar 9 mm, serijski </span><span>broj ... </span><span class="span1">koji se nalazio u unutrašnjost vozila ispod sjedišta suvozača, nosio jedan metak kalibra 9 x 17 mm za koju municiju nije imao odgovarajuću ispravu izdatu od strane nadležnog državnog organa, a što je otkriveno prilikom kontrole od strane ovlašćenih policijskih službenika, </span>
</p>
<p>&nbsp;</p>
<p>
<span class="span1">- čime je </span><span>izvršio </span><span class="span1">krivično djelo</span><span> nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore.</span>
</p>
<p>
<span class="span1">&nbsp;</span>
</p>
<p>
<span class="span1">Pa sud okrivljenog zbog navedenog krivičnog djela primjenom čl. 4 st. 2, čl. 32, čl. 41 i čl. 42 st. 1 Krivičnog zakonika Crne Gore i čl. 226, čl. 229 i čl. 374 Zakonika o krivičnom postupku,</span>
</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na kaznu rada u javnom interesu u trajanju od 60 (šezdeset) časova, a koja kazna će se izvršiti za vrijeme od 2 (dva) mjeseca</span><span>.</span>
</p>
<p>&nbsp;</p>
<p>
<span class="span1">Ukoliko okrivljeni ne bude vršio rad u javnom interesu, ova kazna će se zamijeniti kaznom zatvora, tako što će se svakih započetih 60 (šezdeset) časova rada u javnom interesu, zamijeniti kaznom zatvora u trajanju od 1 (jednog) mjeseca.</span>
</p>
<p>&nbsp;</p>
<p>
<span class="span1">Na osnovu čl. 75 Krivičnog zakonika Crne Gore prema okrivljenom se izriče:</span>
</p>
<p>&nbsp;</p>
<p style="text-align:center;">
<span class="span1">MJERA BEZBJEDNOSTI</span>
</p>
<p style="text-align:center;">
<span class="span1">ODUZIMANjE PREDMETA</span>
</p>
<p>&nbsp;</p>
<p>
<span class="span1">Oduzima se od okrivljenog metak kalibra 9 x 17 mm, kao predmet upotrijebljen u izvršenju krivičnog djela.&nbsp;&nbsp;&nbsp;&nbsp;</span>
</p>
<p>
<span class="span1">&nbsp;&nbsp;&nbsp; </span>
</p>
<p>
<span class="span1">Obavezuje se okrivljeni da plati na ime troškova krivičnog postupka iznos od 74,00 €, u roku od 15 dana po pravosnažnosti presude, pod prijetnjom izvršenja.</span>
</p>
<p>&nbsp;</p>
<p>&nbsp;</p>
<p style="text-align:center;">
<span>O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span>Optužnim predlogom Osnovnog državnog tužilaštva Podgorica Kt. br. 1405/16 od 23.02.2017. godine, okrivljenom D. U. stavljeno je na teret izvršenje krivičnog djela nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore. U završnoj riječi zastupnica optužbe je u cjelosti ostala pri podnijetom optužnom predlogu i predložila sudu da okrivljenog oglasi krivim i osudi po zakonu, te da mu shodno čl. 75 Krivičnog zakonika Crne Gore izrekne mjeru bezbjednosti oduzimanje predmeta.</span>
</p>
<p>
<span>Okrivljeni D. U. ne priznaje izvršenje krivičnog djela i krivicu. On je u odbrani datoj u prethodnom postupku u bitnom naveo da su policijski službenici dana 04.07.2016. godine, u jutarnjim satima, oduzeli od njega jedan startni pištolj koji je u okviru imao dva metka za taj pištolj i jedan pravi metak, kalibra 9 mm. Taj pištolj je sa municijom za isti kupio da bi iz njega pucao na svadbi, a držanje ovog pištolja nije zabranjeno. Predmetni metak kalibra 9 mm je pronašao kod zgrade Ei Niša, tačnije na trotoaru ispred lokala "...", i isti je odmah uzeo i stavio u okvir ovog startnog pištolja, gdje se metak nalazio sve vrijeme dok ga nisu pronašli policajci. Inače, metak je pronašao istog dana kada je i zaustavljen od policije. Nije znao da može biti kažnjen zbog ovog jednog metka, odnosno da time čini krivično djelo, a da je to znao sigurno taj metak ne bi ni uzeo. Na glavnom pretresu je različito naveo da je m</span><span>etak koji je pronašao na trotoaru kod zgrade Ei Niša držao dan ili dva prije nego što ga je kod njega pronašla policija u B...na S.a. prilikom pregleda njegovog vozila </span><span class="span1">"BMW"</span><span> registarskih oznaka KO ... Nije se upoznao sa Zakonom o oružju i nije znao da je njegova obaveza da policiji prijavi da je kupio gasni pištolj, niti je znao da ga zakon obavezuje da ukoliko pronađe municiju to mora prijaviti policiji. Nije imao bilo kakvu dozvolu ili ovlašćenje za nabavku oružja ili municije. Objašnjavajući razlike u iskazima naveo je da se kod tužioca vjerovatno nešto zbunio, te da je vjerovatno zbog toga rekao da je metak pronašao istog dana kada ga je zaustavila policija, ali to nije tačno, jer je metak pronašao dan - dva ranije, a kada ga je zaustavila policija i pištolj pronašla ispod suvozačevog sjedišta, vraćao se kući iz T. gdje je prethodnog dana bio na svadbi i prije toga nije išao u centar grada, tako da je nemoguće da je taj metak pronašao tog jutra. Znao je da ukoliko iz gasnog pištolja puca sa bojevom municijom može samo sebi da naškodi. Bojevi metak je pokušao da stavi u okvir za municiju od ovog pištolja i kada je vidio da on tu može da stane, stavio ga je u isti, a pritom nije imao namjeru da ga ispali. Ovaj metak je uzeo čisto iz radoznalosti, ne znajući kako izgleda bojeva municija, a isti mu je izgledao isto kao i municija za gasni pištolj. Pritom, nije upoređivao metak koji je pronašao sa municijom za gasni pištolj koju je kupio, niti ih je stavljao jedan pored drugog, pa ne može da objasni kako je smatrao da su ovi meci isti. Ova dva metka su bila ista po veličini i to je jedini način na koji ih je upoređivao i na osnovu čega je zaključio da su oni isti, a nije zagledao da li su ovi meci na svom vrhu isti, odnosno nije uočio da između njih ima neke razlike. Nije mogao da </span><span>objasni zašto nije imao namjeru da ovaj metak ispali iz gasnog pištolja kada između njih nije uočio razliku. U završnoj riječi je prihvatio završnu riječ branioca i dao pristanak da bude osuđen na kaznu rada u javnom interesu, ukoliko sud nađe da je kriv zbog predmetnog krivičnog djela, odnosno ukoliko nađe da je ovakva kazna adekvatna.</span>
</p>
<p>
<span>Branilac okrivljenog je u završnoj riječi naveo da smatra da na strani okrivljenog ne postoje subjektivne okolnosti koje ukazuju na njegovu krivicu, pa je predložio sudu da ga oslobodi od optužbe, a ukoliko sud bude smatrao da je isti kriv ukazao je na olakšavajuće okolnosti koje stoje na strani okrivljenog. </span>
</p>
<p>
<span>Sud je u dokaznom postupku na saglasan predlog stranaka pročitao izveštaj o balističkom vještačenju Forenzičkog centra Danilovgrad br. 27-1/17 od 19.01.2017. godine i nakon toga na glavnom pretresu neposredno saslušao vještaka balističke struke M. M., pročitao potvrdu o privremeno oduzetim predmetima Uprave Policije - Sektora za obezbeđenje ličnosti i objekta Ku. br. 738/16 od 04.07.2016. godine, izvršio uvid u metak kalibra 9 x 17 mm, te pročitao izvod iz registra kaznenih evidencija Ministarstva pravde KE 436/2017 od 07.03.2017. godine.</span>
</p>
<p>
<span>Iz izveštaja o balističkom vještačenju Forenzičkog centra Danilovgrad br. 27-1/17 od 19.01.2017. godine, utvrđeno je da je na vještačenje dostavljen gasni pištolj marke "Blow" model TR 34, kal. 9 mm, fab. br. ..., uz koji su dostavljena i dva gasna metka, kao i jedan metak na kojem su utisnute oznake proizvođača "PPU-90 9-K", te da je dostavljeni pištolj gasno oružje i da je isti funkcionalan, tj. ispaljuje gasnu municiju bez problema, a da dostavljeni metak pripada pištoljskoj municiji 9 mm-K i da se na osnovu vizuelnog pregleda i fabričke proizvodnje može smatrati ispravnim. Vještak M. M. je na glavnom pretresu u potpunosti ostao pri datom nalazi i mišljenju, s tim što je pojasnio da se u konkretnom slučaju radi o metku za pištolj oznake 9 mm - K, što znači kratka devetka, kojem je za razliku od standardne duge devetke čaura kraća za 2 mm, to jeste dužina čaure ovog metka iznosi 17 mm. Takođe, ovaj metak može da se stavi u šaržer predmetnog gasnog pištolja, jer je po svojim dimenzijama približno isti kao gasna municija 9 mm. Vještak nije mogao da se izjasni da li je moguće da ga amater ili osoba koja veoma slabo poznaje oružje vizuelno zamijeni za gasnu municiju, a za njega je to veoma lako uočljiva razlika, i ista se manifestuje u tome što metak za bojevu municiju ima izražen projektil, dok kod gasne municije projektil ne postoji već je čaura začepljena plastikom, a postoji i tzv. startna municija kod koje je vrh čaure „pertlovan“, tj. skupljen. Vještak je naveo i da je razlika između bojevog metka 9 mm - K i municije za gasni pištolj istog kalbira očigledna kada se upoređuju ta dva metka. Takođe, naveo je i da je predmetni metak fabrički prozivod, da na istom nema nijednog traga koji bi ukazivao na njegovu neispravnost, te da je rok upotrebe municije neograničen. Na predmetnom metku je jasno vidljivo da je kapisla neoštećena, a jedino u suprotnom bi postojala mogućnost da isti nije ispravan, pa je naveo da je 99,9% ovaj metak ispravan, i jedina mogućnost da ovo 100% tvrdi je da se isti ispali, i ukoliko isti bude uspješno ispaljen vještak može tvrditi da je isti bio ispravan.</span>
</p>
<p>
<span>Iz potvrde o privremeno oduzetim predmetima Uprave Policije - Sektora za obezbeđenje ličnosti i objekta Ku. br. 738/16 od 04.07.2016. godine, sud je utvrdio da je ovlašćeni policijski službenik navedenog dana od okrivljenog D. U. privremeno oduzeo vatreno oružje - pištolj marke "Blow", model TR 34, kal. 9 mm, crne boje, serijskog broja ..., sa okvirom u kojem se nalazi jedan metak kal. 9x17 mm, kao i dva gasna metka 9 mm.</span>
</p>
<p>
<span>Uvidom u metak kalibra 9x17 mm, sud je utvrdio da se radi o metku koji je bio predmet balističkog vještačenja.</span>
</p>
<p>
<span>Nakon savjesne ocjene svakog dokaza pojedinačno i svih dokaza zajedno, dovodeći ih u vezu sa odbranom okrivljenog sud je na nesumnjiv način utvrdio da je okrivljeni </span><span class="span1">dana 04. jula 2016. godine, oko 10,30 časova, u B. V. V., u Podgorici, suprotno čl. 5 st. 2 Zakona o oružju, neovlašćeno nosio municiju za vatreno oružje, na način što je </span><span class="span1">dok je upravljao vozilom "BMW" registarskih oznaka KO ., u gasnom pištolju marke "Blow" model TR 34, kalibar 9 mm, serijski </span><span>broj ... koji</span><span class="span1"> se nalazio u unutrašnjost vozila ispod sjedišta suvozača, nosio jedan metak kalibra 9 x 17 mm za koju municiju nije imao odgovarajuću ispravu izdatu od strane nadležnog državnog organa, a što je otkriveno prilikom kontrole od strane ovlašćenih policijskih službenika.</span>
</p>
<p>
<span class="span1">Činjenično stanje sud je utvrdio iz dijela odbrane okrivljenog u kojoj nije sporio </span><span>da su policijski službenici dana 04.07.2016. godine, u jutarnjim satima, prilikom kontrole u B. V. V. ispod suvozačevog sjedišta njegovog vozila </span><span class="span1">"BMW" registarskih oznaka KO... pronašli i</span><span> od njega oduzeli jedan startni pištolj, koji je u okviru imao dva metka za taj pištolj i jedan pravi metak, kalibra 9 mm. Sud je prihvatio ovaj dio obrane okrivljenog kao istinit, jer je isti potvrđen svim provedenim materijalnim dokazima, odnosno </span><span>potvrdom o privremeno oduzetim predmitima Uprave Policije - Sektora za obezbeđenje ličnosti i objekta Ku. br. 738/16 od 04.07.2016. godine iz koje je utvrđeno da je ovlašćeni policijski službenik navedenog dana od okrivljenog privremeno oduzeo pištolj marke "Blow", model TR 34, kal. 9 mm, crne boje, serijskog broja ... sa okvirom u kojem se nalazio jedan metak kal. 9x17 mm, a u koji je sud na glavnom pretresu izvršio uvid, kao i dva gasna metka 9mm. Takođe, iz izveštaja o balističkom vještačenju i neposrednog izjašnjenja vještaka balističke struke na glavnom pretresu sud je utvrdio da se predmetni metak na osnovu vizuelnog pregleda može smatrati ispravnim, jer je predmetni metak fabrički prozivod, na kojem nema nijednog traga koji bi ukazivao na njegovu neispravnost, da je jasno uočljivo da kapisla nije oštećena, a da je rok upotrebe municije neograničen. Navedeni nalaz i mišljenje vještaka balističke struke sud je u potpunosti prihvatio, cijeneći ga kao objektivan, jasan i stručan. </span>
</p>
<p>
<span>Članom 5 st. 2 Zakona o oružju propisano je da </span><span>je dozvoljena nabavka, držanje, nošenje i prenošenje oružja i municije, oružja kategorije B za koje je izdata odgovarajuća isprava o oružju, u skladu sa tim zakonom. Imajući u vidu da iz odbrane okrivljenog proizilazi da je isti bez odobrenja nadležnog organa, odnosno bez izdate dozvole za nabavku municije, nosio predmetni metak, evidentno je da je okrivljeni prekršio citiranu zakonsku odredbu.</span>
</p>
<p>
<span>Cijeneći subjektivni odnos okrivljenog prema izvršenom krivičnom djelu, sud nalazi da je okrivljeni postupajući na prethodno opisani način, bio svjestan da je neovlašćeno nosio municiju za vatreno oružje, pa je samim tim bio svjestan da time čini krivično djelo, što je i htio, postupajući tako sa direktnim umišljajem, čime su u njegovim radnjama pored objektivnih ostvareni i subjektivni elementi bića krivičnog djela nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore.</span>
</p>
<p>
<span>Sud je cijenio navode odbrane okrivljenog sa glavnog pretresa da ne zna kako izgleda bojeva municija, odnosno da je njemu predmetni bojevi metak izgledao isto kao i municija za gasni pištolj. Međutim, ovakva odbrana okrivljenog je protivrječna odbrani iz prethodnog postupka u kojoj je okrivljeni naveo da je prilikom oduzimanja startnog pištolja od njega, u </span><span>okviru istog imao dva metka za taj pištolj i jedan pravi metak, kalibra 9 mm. Takođe, ovakva odbrana je protivrječna i sama sebi, jer je okrivljeni naveo da nije </span><span>upoređivao metak koji je pronašao sa municijom za gasni pištolj koju je kupio, niti ih je stavljao jedan pored drugog, da bi odmah nakon toga naveo da su ti meci bili isti po veličini i da je to jedini način na koji ih je upoređivao. Ovakva njegova odbrana je krajnje neubjedljiva i nelogična, posebno kod činjenice da ni sam okrivljeni nije mogao da objasni iz kog razloga nije imao namjeru da predmetni metak, ako je već mislio da se radi o istoj municiji, ispali na svadbi zbog koje je i kupio predmetno oružje i municiju za isto, kod činjenice da iz njegove odbrane proizilazi da je taj metak pronašao prije te svadbe. Nelogično je da je okrivljeni svjestan i da mu je poznato da ispaljivanjem bojeve municije iz gasnog oružja može sebe povrijediti, odnosno da raspolaže sa takvom vrstom znanja, ali da i pored toga u magacin gasnog oružja stavi metak koji je pronašao na ulici, a da pritom, ako se već sam ne razumije u municiju, od stručnog lica ne zatraži informaciju da </span><span>li taj metak može bezbjedno ispaliti iz oružja sa kojim je raspolagao. Navodi njegove odbrane da mu je predmetni bojevi metak izgledao isto kao municija za njegovo gasno oružje su obesnaženi izjašnjenjem vještaka balističke struke da između te dvije vrste municije postoji jasno uočljiva razlika koja se manifestuje u tome što metak za bojevu municiju ima izražen projektil, dok kod gasne municije projektil ne postoji već je čaura začepljena plastikom, a postoji i tzv. startna municija kod koje je vrh čaure „pertlovan“, tj. skupljen. Odbrana okrivljenog data u prethodnom postupku da je </span><span>metak kalibra 9 mm pronašao na trotoaru kod zgrade E. N. i isti odmah uzeo i stavio u okvir startnog pištolja, gdje se metak nalazio sve vrijeme dok ga nisu pronašli policajci tog istog dana, protivrječna je odbrani datoj na glavnom pretresu da je taj metak</span><span> držao dan ili dva prije nego što ga je kod njega pronašla policija kada se vraćao kući iz T. gdje je prethodnog dana bio na svadbi, te da prije toga nije išao u centar grada, tako da je nemoguće da je taj metak pronašao tog jutra. Njegovo objašnjenje da je ova protivrječnost zbog toga što se kod tužioca vjerovatno nešto zbunio, je krajnje nelogično, jer se ne radi o odstupanju u sitnim detaljima događaja, već o potpuno drukčijim iskazima u tom dijelu. Upravo sve navedene protivrječnosti i nelogičnosti u odbrani okrivljenog, po ocijeni suda ukazuju da je on neuspješno pokušao da predstavi sebe kao lice koje je apsolutni laik u poznavanju oružja i municije i kome su nepoznati zakonski propisi koji regulišu nabavku, držanje i nošenje oružja i municije, te da je takva njegova odbrana sračunata na izbjegavanje krivice. </span>
</p>
<p>
<span>Sud je cijenio i stav branioca da na strani okrivljenog ne postoje subjektivne okolnosti koje ukazuju na njegovu krivicu, jer njegov branjenik nije znao i nije morao da zna da je predmetni metak bojeva municija, odnosno da je njegovo nošenje zabranjeno po zakonu. Ovakav stav je po ocijeni suda krajnje neprihvatljiv, jer je okrivljeni kao odrasla osoba, koja je akademski građanin, tj. student, čija uračunjljivost tokom predmetnog postupka ničim nije dovedena u sumnju, apsolutno morao biti svjestan da drži i nosi municiju, koja ne predstavlja robu široke potrošnje koja se može nabaviti u bilo kojoj trgovačkoj radnji, već naprotiv specifičnu vrstu predmeta čiji je promet i nabavka, zbog opasnosti koju može izazvati po život i tijelo ljudi, ograničen posebnim zakonskim propisima. U prilog ovakvom stavu suda ide i činjenica da je i sam okrivljeni u odbrani naveo da je znao da nije zabranjeno držanje gasnog oružja. Odluka okrivljenog da nabavi jednu vrstu oružja, tj. predmetni gasni pištolj, je za istog predstavljala samo još jedan razlog više da se upozna sa odredbama Zakona o oružju, koji je objavljen u „Službenom listu CG“, pa je time dostupan svim građanima i da se na taj način upozna sa dozvoljenim i nedozvoljenim načinima nabavke, držanja i nošenja oružja i municije, tako da naknadno pozivanje na nepoznavanje zakonskih propisa ne može predstavljati prihvatljivo opravdanje za postupak okrivljenog. Kada se to dovede u vezu sa izjašnjenjem vještaka balističara da je razlika između bojeve i gasne municije očigledna i lako uočljiva, potpuno je jasno da je okrivljeni u konkretnom slučaju apsolutno bio svjestan da drži bojevu municiju za pištolj, iako za to nije imao validnu ispravu o oružju shodno navedenom zakonu, te da je to upravo i htio. Upravo iz navedenih razloga je i iznijeti stav branioca samo bezuspješno slijeđenje odbrane okrivljenog kojom je pokušao izbjeći krivicu.</span>
</p>
<p>
<span>Imajući u vidu da je iz navedene potvrde o privremeno oduzetim predmetima, ali i iz izvještaja o balističkom vještačenju nesumnjivo utvrđeno da je serijski broj gasnog pištolja koji je oduzet od okrivljenog bio ..., a ne ..., kako je to očiglednom omaškom navedeno u optužnom aktu, sud je shodno utvrđenom činjeničnom stanju precizirao činjenični opis optužnog akta, na način kako je to predstavljeno izrekom presude, nalazeći da na taj način ne povrijeđuje identitet presude i optužbe u smislu čl.  446 u vezi čl. 369 st. 1 Zakonika o krivičnom postupku, već je na taj način </span><span>izreka presude učinjena razumljivom, a okrivljenom na teret nije stavljeno više kriminalne djelatnosti u odnosu na optužbu.</span>
</p>
<p>
<span>Prilikom odmjeravanja kazne, a imajući u vidu svrhu kažnjavanja, sud je u smislu čl. 42 st. 1 Krivičnog zakonika Crne Gore, cijenio sve okolnosti koje utiču da kazna bude manja ili veća, pa je na strani okrivljenog kao olakšavajuće okolnosti cijenio njegove lične prilike, odnosno da se radi o nezaposlenom licu koje je lošeg imovnog stanja, okolnosti pod kojima je djelo izvršeno, odnosno da se radilo o nedozvoljenom držanju samo jednog metka, te njegov raniji život i s tim u vezi njegovu raniju neosuđivanost, koja je utvrđena iz izvoda iz registra kaznenih evidencija Ministarstva pravde KE 436/2017 od 07.03.2017. godine, dok otežavajućih okolnosti na strani okrivljenog sud nije našao. Imajući u vidu navedene olakšavajuće okolnosti, te da je okrivljeni dao svoj pristanak, sud je primjenom čl. 41 Krivičnog zakonika Crne Gore istog osudio na kaznu rada u javnom interesu u trajanju od šezdeset časova, koji se ima izvršiti za vrijeme od dva mjeseca, nalazeći da će se i sa ovakvom kaznom, koja je znatno blaža od kazne zatvora, u potpunosti ostvariti svrha kažnjavanja iz čl. 32 Krivičnog zakonika Crne Gore, a u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika Crne Gore, odnosno da će se istom u dovoljnoj mjeri uticati na okrivljenog da ubuduće ne čini krivična djela, kao i uticati na druge da ne čine krivična djela. Takođe, sud je shodno čl. 41 st. 6 Krivičnog zakonika Crne Gore odredio da ukoliko okrivljeni ne bude vršio kaznu na koju je osuđen, ova kazna će se zamijeniti kaznom zatvora, tako što će se svakih započetih šezdeset časova rada u javnom interesu, zamijeniti kaznom zatvora u trajanju od jednog mjeseca.</span>
</p>
<p>
<span>Na osnovu čl. 75 Krivičnog zakonika Crne Gore, sud je okrivljenom izrekao mjeru bezbjednosti oduzimanje predmeta, odnosno metka kalibra 9 x 17 mm, s obzirom na to da se radi o predmetu upotrijebljenom u izvršenju krivičnog djela.</span>
</p>
<p>
<span>Imajući u vidu da je okrivljeni oglašen krivim, sud ga je shodno čl. 226 i čl. 229 Zakonika o krivičnom postupku, obavezao da na ime troškova krivičnog postupka plati iznos od 74,00 eura, od čega na ime troškova balističkog vještačenja iznos od 44,00 eura i iznos od 30,00 eura na ime sudskog paušala kao dijela troškova krivičnog postupka, koji iznos je odmjeren shodno trajanju i složenosti postupka i imovnom stanju okrivljenog.</span>
</p>
<p>
<span>Na osnovu navedenog, a u smislu čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span>OSNOVNI SUD U PODGORICI</span>
</p>
<p style="text-align:center;">
<span>Dana 05.06.2017. godine</span>
</p>
<p>&nbsp;</p>
<p>
<span>   ZAPISNIČARKA                                                                               S U D I J A </span>
</p>
<p>
<span>    Edina Kraja,s.r.                                                                           Rade Ćetković,s.r.</span>
</p>
<p>&nbsp;</p>
<p>&nbsp;</p>
<p>
<span>      PRAVNA POUKA: Protiv ove presude dozvoljena je</span>
</p>
<p>
<span>                                   žalba u roku od 8 dana od dana </span>
</p>
<p>
<span></span><span>                        prijema prepisa iste, Višem sudu</span>
</p>
<p>
<span></span><span>                        u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>
<span></span><span></span><span></span><span></span><span>    ZTO: Edina Kraja</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
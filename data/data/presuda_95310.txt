<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>&nbsp;</p>
<p style="text-align:center;">
<span class="span1"></span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p style="text-align:right">
<span class="span1">                                                                                                                                    K.br.412/14</span>
</p>
<p>&nbsp;</p>
<li>
<span class="span1">OSNOVNI SUD U NIKŠIĆU kao prvostepeni krivični, sudija Kovačević Vesna uz sudjelovanje  namještenika Nikolić Rade, kao zapisničara u krivičnom predmetu protiv okrivljenog P Z</span><span class="span1">...........</span><span class="span1"> zbog krivičnog djela skidanje i povreda službenog pečata i znaka iz člana 381 stav 1 KZ, po optužnom predlogu ODT-a u Nikšiću, Kt.br. 395/14 od 14.10.2014.godine, nakon dovršenog glavnog i javnog pretresa dana 05.11.2014.godine u prisustvu zastupnika ODT-a Rutović Sanje i okrivljenog P Z</span><span class="span1">...........</span><span class="span1">, istog dana donio je i javno objavio</span>
</li>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni: </span>
</p>
<p>&nbsp;</p>
<p>
<span class="span1">P Z</span><span class="span1">...........</span><span class="span1">, sa JMBG:</span><span class="span1">---------</span><span class="span1">, od oca D</span><span class="span1">........</span><span class="span1">i majke Dr</span><span class="span1">..........</span><span class="span1"> rođene Pa</span><span class="span1">.......</span><span class="span1">, rođen </span><span class="span1">..........</span><span class="span1">.godine u Nikšiću, sa prebivalištem u Nikšiću- </span><span class="span1">.......</span><span class="span1">, državljanin Crne Gore, sa završenom srednjom školom, pismen, oženjen, otac četvoro djece, nezaposlen, lošeg imovnog stanja, ranije osuđivan presudom Opštinskog suda Nikšić K.br.416/85 od 14.03.1986.godine zbog krivičnog djela iz člana 185 st.3 - 1 KZ- 60 dana zatvora uslovno na 2 godine, presudom K.br.43/92 od 29.04.1993.godine zbog krivičnog djela iz člana 129 st.1 - novčana kazna od 90.000,00 BEF, presudom Osnovnog suda Nikšić K.br.363/97 od 17.11.1997.godine zbog krivičnog djela iz člana 39 KZ-40 dana zatvora uslovno na 1 godinu,</span>
</p>
<p>&nbsp;</p>
<p style="text-align:center;">
<span class="span1">K r i v   j e</span>
</p>
<p>&nbsp;</p>
<p>
<span class="span1">Što je:</span>
</p>
<p>&nbsp;</p>
<p>
<span class="span1">Neutvrđenog dana u periodu od 07.04.2014.godine do 05.05.2014.godine u Nikšiću svjestan svog djela čije je izvršenje htio,u porodičnoj kući koja se nalazi u naselju K</span><span class="span1">.........</span><span class="span1"> skinuo službeni pečat-distributivnu plombu koju je ovlašćeno službeno lice Elektrodistribucije Nikšić postavilo, radi osiguranja ispravnosti i tačnosti mjerenja utroška električne energije, na način što je sa brojila koji nosi broj 17754236, skinuo distributivnu plombu br.AA 13186 u čemu je otkriven prilikom kontrole mjernog mjesta od strane radnika ED Nikšić dana 05.05.2014.godine, </span>
</p>
<p>&nbsp;</p>
<p>
<span class="span1">- čime je počinio krivično djelo skidanje i povreda službenog pečata i znaka iz člana 381 stav 1 Krivičnog zakonika,</span>
</p>
<p>&nbsp;</p>
<p>
<span class="span1">- pa sud okrivljenog zbog izvršenja navedenog krivičnog djela primjenom zakonskih odredbi iz člana 4 stav 2, člana 32, 41 i 42 KZ, kao i odredbi iz člana 226, 229 i člana 374 ZKP-a </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2">     </span><span class="span1">OSUĐUJE</span>
</p>
<p>&nbsp;</p>
<p>
<span class="span1">Na</span><span class="span2"> </span><span class="span1">kaznu rada u javnom interesu u trajanju od 180 časova, koji rad u javnom interesu će se obaviti u vremenskom periodu od 60 dana po pravosnažnosti presude, s tim što će vrijeme otpočinjanja obavljanja rada u javnom interesu i državni organ, ustanova ili organizacija u kojoj će rad u javnom interesu po ovoj presudi biti obavljan, biti određen naknadno u postupku izvršenja krivičnih sankcija. </span>
</p>
<p>&nbsp;</p>
<p>
<span class="span1">Ukoliko okrivljeni ne bude izvršio kaznu rada u javnom interesu u trajanju od 180 časova u vremenskom periodu i na način određen u postupku izvršenja krivičnih sankcija, ista će biti zamijenjena kaznom zatvora, tako što će se 180 časova rada u javnom interesu određenih ovom presudom okrivljenom zamijeniti sa kaznom zatvora u trajanju od 3 mjeseca.</span>
</p>
<p>&nbsp;</p>
<p>
<span class="span1">Obavezuje se okrivljeni da na ime troškova kriv.postupka plati iznos od 40,00 eura, u roku od 15 dana, po pravnosnažnosti presude pod prijetnjom prinudnog izvršenja, na žiro račun ovog suda br.832-152-32 i da dokaz o uplati dostavi sudu na uvid.</span>
</p>
<p>
<span class="span1">          </span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Osnovno državno tužilaštvo u Nikšiću svojim optužnim predlogom Kt.br.395/14 od 14.10.2014.godine, stavilo je na teret okrivljenom P Z</span><span class="span1">...........</span><span class="span1">u izvršenje krivičnog djela skidanje i povreda službenog pečata i znaka iz člana 381 stav 1 KZ, koje krivično djelo je činjenično opisano u izreci presude, pa je zastupnik ODT-a Rutović Sanja, koja je zastupala optužni akt na glavnom pretresu, u svojoj završnoj riječi, ostajući pri navodima podnijetog optužnog akta, predložila sudu da okrivljenog oglasi krivim i osudi po zakonu.</span>
</p>
<p>&nbsp;</p>
<p>
<span class="span1">Oštećeno preduzeće Elektrodistribucija Nikšić pridružilo se krivičnom gonjenju protiv okrivljenog P Z</span><span class="span1">...........</span><span class="span1"> što je sud utvrdio na osnovu dopisa oštećenog preduzeća Elektrodistribucija Nikšić broj 6685-8 od 24.10.2014.godine.</span>
</p>
<p>
<span class="span1">              </span>
</p>
<p>
<span class="span1">Okrivljeni P Z</span><span class="span1">...........</span><span class="span1"> u svojoj odbrani datoj u prethodnom postupku je u bitnom naveo da sa porodicom živi na adresi Jezerska bb u naselju K</span><span class="span1">...........</span><span class="span1">, u porodičnoj kući u kojoj su još tri stana u koja stanuju njegova braća, pa su negdje u aprilu mjesecu ove godine, a tačnog datuma se nije mogao sjetiti došla dva radnika Elektrodistribucije Nikšić, da bi navodno isključili struju u njegovom stanu, zbog duga koji imao prema njima. Naveo je da su tom prilikom radnici Elektrodistribucije stavili plombu na njegovo električno brojilo, potom isto slikali, a zatim tu plombu skinuli. Dalje je naveo da struja </span><span class="span1">u njegovom stambenom objektu nije isključivana, pa s toga nije imao ni razloga da skida polmbu koju su prema krivičnoj prijavi radnici Elektrodistribucije postavili.  </span>
</p>
<p>&nbsp;</p>
<p>
<span class="span1">Na glavnom pretresu okrivljeni je pojasnio da je sve što je rekao bilo poznato od njegove supruge koja je bila kući tog dana kada su došla dva radnika Elektrodistribucije, te da on toga dana nije bio kući niti je bio prisutan kada su stavili tu plombu koju su zatim slikali, a zatim istu skinuli, odnosno ponovo ih priključili tako da nije ni bilo razloga da se opet priključuje i skida tu plombu, koju su ti isti radnici koji su je postavlili istog momenta i skinuli. Naveo je da ni on niti njegova supruga nijesu potpisali taj zapisnik, te da ne zna čiji je to potpis, a možda kako je istakao da je neko od djece potpisao taj zapisnik, a isti su uzrasta od 17 do 22 godine. Prigovarao je iskazu svjedoka M</span><span class="span1">...........</span><span class="span1"> M</span><span class="span1">...........</span><span class="span1"> i istakao da oni-radnici Elektrodistribucije nijesu dolazili ni drugi put niti je on ikad bio prisutan kada su oni isključivali ili našli da se on samovoljno priključio.</span>
</p>
<p>&nbsp;</p>
<li>
<span class="span1">U završnoj riječi okrivljeni je istakao da se ne osjeća krivim, te da nema šta više da kaže u svoju odbranu. </span>
</li>
<li>
<span class="span1">Sud je na glavnom pretresu u dokaznom postupku pročitao zapisnike Elektrodistribucije Nikšić o izvršenju naloga za obustavu snabdijevanja električnom energijom broj 0001385 od 07.04.2014.godine i zapisnik broj 0002841 od 05.05.2014.godine, na saglasan predlog stranaka pročitao iskaz svjedoka M</span><span class="span1">...........</span><span class="span1"> M</span><span class="span1">...........</span><span class="span1">, dat u prethodnom postupku, pročitao dopis oštećenog preduzeća Elektrodistribucija Nikšić broj 6685-8 od 24.10.2014.godine i pročitao izvod iz kaznene evidencije za okrivljenog.</span>
</li>
<p>&nbsp;</p>
<p>
<span class="span1">Cijeneći provedene dokaze pojedinačno i u njihovoj međusobnoj povezanosti, dovodeći ih u vezu sa navodima optužbe i odbranom okrivljenog, sud je na nesumnjiv način utvrdio da je okrivljeni P Z</span><span class="span1">...........</span><span class="span1"> počinio krivično djelo stavljeno mu na teret optužbom i istog oglasio krivim i krivično-pravno odgovornim iz sljedećih razloga:</span>
</p>
<p>&nbsp;</p>
<p>
<span class="span1">Svjedok M</span><span class="span1">...........</span><span class="span1"> M</span><span class="span1">...........</span><span class="span1"> u svom iskazu u bitnom je istakao, da je dana 07.04.2014.godine, kao radnik Elektrodistribucije Nikšić, sa kolegom J</span><span class="span1">...........</span><span class="span1"> D</span><span class="span1">...........</span><span class="span1"> bio na terenu i izvršavali su poslove isključenja neurednih platiša. Tog dana su bili na adresi K</span><span class="span1">...........</span><span class="span1">, pa su na osnovu naloga isključili potrošača P Z</span><span class="span1">...........</span><span class="span1"> na brojilu i isto su plombirali plombom br.AA 13186. Naveo je da je dana 05.05.2014.godine takođe sa kolegom J</span><span class="span1">...........</span><span class="span1">em pošao u obilazak potrošača koje su prethodno isključili sa elektrodistributivne mreže i tom prilikom su na brojilu potrošača P Z</span><span class="span1">...........</span><span class="span1"> utvrdili da se isti samovoljno priključio na način što je oštetio plombu koju su postavili dana 07.04.2014.godine i odvodni kabal-žice spojio sa električnim brojilom. Istakao je da su nakon toga on i kolega pokušali isključiti potrošača sa elektrodistributivne mreže, ali isti to nije dozvolio. Takođe je istakao da nemaju obavezu d obavijeste potrošača o isključenju jer su oni već prethodno obaviješteni putem računa koji dobijaju za utrošenu električnu energiju tako da te zapisnike o kontroli nijesu obavezni da podnose potrošaču na potpis, tako da su i ta dva zapisnika potpisali on i kolega J</span><span class="span1">...........</span><span class="span1">. </span>
</p>
<p>&nbsp;</p>
<p>
<span class="span1">U zapisniku Elektrodistribucije Nikšić o izvršenju naloga za obustavu snabdijevanja električnom energijom broj 0001385 od 07.04.2014.godine, navedeno je da su zbog neplaćenog duga za isporučenu energiju ovlašćeni radnici Elektrodistribucije Nikšić J</span><span class="span1">...........</span><span class="span1"> D</span><span class="span1">...........</span><span class="span1"> i M</span><span class="span1">...........</span><span class="span1"> M</span><span class="span1">...........</span><span class="span1"> dana 07.04.2014.godine, u K</span><span class="span1">...........</span><span class="span1">ma, isključili </span><span class="span1">sa mreže brojilo električne energije koje se vodi na ime okrivljenog P Z</span><span class="span1">...........</span><span class="span1"> i tom prilikom je konstatovano da je isti isključen na brojilu,  dok je u zapisniku broj 0002841 od 05.05.2014.godine konstatovano da je potrošač otkinuo plombu i samovoljno priključio svoj objekat na mrežu, a tom prilikom isti nije dozvolio ponovno isključenje.</span>
</p>
<p>&nbsp;</p>
<p>
<span class="span1">Na osnovu naprijed izloženog, sud je na nesumnjiv način utvrdio da je okrivljeni</span><span class="span1"> neutvrđenog dana u periodu od 07.04.2014.godine do 05.05.2014.godine u Nikšiću svjestan svog djela čije je izvršenje htio,u porodičnoj kući koja se nalazi u naselju K</span><span class="span1">...........</span><span class="span1"> </span><span class="span1">--------</span><span class="span1"> skinuo službeni pečat-distributivnu plombu koju je ovlašćeno službeno lice Elektrodistribucije Nikšić postavilo, radi osiguranja ispravnosti i tačnosti mjerenja utroška električne energije, na način što je sa brojila koji nosi broj 17754236, skinuo distributivnu plombu br.AA 13186 u čemu je otkriven prilikom kontrole mjernog mjesta od strane radnika ED Nikšić dana 05.05.2014.godine, a što je potvrđeno svim provedenim dokazima, prije svega iskazom svjedoka radnika Elektrodistribucije Nikšić M</span><span class="span1">...........</span><span class="span1"> M</span><span class="span1">...........</span><span class="span1">, koji je u svom svjedočkom iskazu na vrlo jasan i precizan način, a u čiji iskaz sud nije imao razloga da sumnja i koji je u tom smislu cijenio kao istinit, naveo da je kritičnom prilikom sa kolegom J</span><span class="span1">...........</span><span class="span1"> D</span><span class="span1">...........</span><span class="span1"> bio na adresi K</span><span class="span1">...........</span><span class="span1">  i na osnovu naloga su isključili okrivljenog na brojilu i isto su plombirali plombom br.AA 13186, a kada su prilikom kontrole dana 05.05.2014.godine takođe pošli u obilazak potrošača koje su prethodno isključili sa elektrodistributivne mreže utvrdili su da se okrivljeni samovoljno priključio na način što je oštetio plombu koju su postavili dana 07.04.2014.godine i odvodni kabal-žice spojio sa električnim brojilom, nakon čega su istog pokušali isključiti sa elektrodistributivne mreže, ali okrivljeni to nije dozvolio. Prednje je potvrđeno konstatacijama navedenim u zapisnicima Elektrodistribucije Nikšić koje su svjedoci prilikom kontrola okrivljenog sačinili, </span><span class="span1">a koje je sud cijenio kao vjerodostojne i u kojima je konstatovano zatečeno stanje na licu mjesta i iz kojih se utvrđuje da je nakon što su </span><span class="span1">isključili sa mreže brojilo električne energije koje se vodi na ime okrivljenog, konstatovano da je isti otkinuo plombu i samovoljno priključio svoj objekat na mrežu, a tom prilikom isti nije dozvolio ponovno isključenje</span><span class="span1">, čime su se u radnjama okrivljenog stekli svi bitni objektivni i subjektivni elementi bića krivičnog djela </span><span class="span1">skidanje i povreda službenog pečata i znaka iz čl. 381 st. 1 Krivičnog zakonika.</span>
</p>
<p>
<span class="span1">Prilikom ocjene subjektivnog odnosa okrivljenog prema izvršenom krivičnom djelu, sud je utvrdio da je okrivljeni preduzimajući radnje bliže opisane u izreci presude odnosno da je konkretnom prilikom okrivljeni skinuo distributivnu plombu br.AA 13186 koja predstavlja službeni pečat, a koju je ovlašćeno službeno lice Elektrodistribucije Nikšić postavilo, radi osiguranja ispravnosti i tačnosti mjerenja utroška električne energije, pa je rezonovanje suda u tom pravcu da je okrivljeni prilikom izvršenja predmetnog krivičnog djela bio svjestan istog i htio njegovo izvršenje, u čemu se ogleda njegov svjestan odnos prema krivičnom djelu iz</span><span class="span1">...........</span><span class="span1"> kroz direktni umišljaj, posebno cijeneći pri tom činjenicu da je otkriven prilikom kontrole mjernog mjesta od strane radnika Elektrodistribucije Nikšić.</span>
</p>
<p>&nbsp;</p>
<p>
<span class="span1">Sud je cijenio navode odbrane okrivljenog, koji je negirao izvršenje krivičnog djela stavljenog mu optužbom na teret, objašnajvajući da struja u njegovom stambenom objektu nije isključivana. Naime, radnici Elektrodistribucije su po kazivanju okrivljenog stavili plombu na njegovo električno brojilo, potom isto slikali, a zatim tu plombu skinuli, ističući da on toga dana nije bio kući niti je bio prisutan kada su stavili tu plombu koju su zatim slikali, a zatim istu skinuli, odnosno ponovo ih priključili niti je on ikad bio prisutan kada su oni isključivali ili našli da se on samovoljno priključio, već ga je o svemu upoznala supruga. Sud zaključuje da su navodi okrivljenog </span><span class="span1">neargumentovani, smišljeni u cilju izbjegavanje krivično-pravne odgovornosti a sve u cilju izbjegavanja krivice, imajući u vidu da su opovrgnuti iska</span><span class="span1">zom svjedoka </span><span class="span1"> M</span><span class="span1">...........</span><span class="span1"> M</span><span class="span1">...........</span><span class="span1"> koji u svom iskazu izmedju ostalog istakao da je dana 05.05.2014.godine  pošao u obilazak potrošača koje su prethodno isključili sa elektrodistributivne mreže i tom prilikom su na brojilu potrošača P Z</span><span class="span1">...........</span><span class="span1"> utvrdili da se isti samovoljno priključio na način što je oštetio plombu koju su postavili dana 07.04.2014.godine i odvodni kabal-žice spojio sa električnim brojilom, te da su  nakon toga on i kolega pokušali isključiti okrivljenog sa elektrodistributivne mreže, ali isti to nije dozvolio što obesmišljava odbranu okrivljenog da nije nikada bio kod kuće kada su dolazili radnici distribucije. </span>
</p>
<p>
<span class="span1"></span>
</p>
<p>
<span class="span1">Sud je na saglasan predlog zamjenika ODT-a Nikšić i okrivljenog odustao od predloga da se u svojstvu svjedoka sasluša J</span><span class="span1">...........</span><span class="span1"> D</span><span class="span1">...........</span><span class="span1">, jer je provedenim dokazima utvrđeno činjenično stanje, pa bi saslušanje navedenog svjedoka vodilo bespotrebnom odugovlačenju postupka i stvaranju dodatnih materijalnih troškova.</span>
</p>
<p>&nbsp;</p>
<p>
<span class="span1">Prilikom donošenja odluke o krivičnoj sankciji okrivljenom sud je u smislu člana 42 stav 1 KZ kao olakšavajuće okolnosti na strani okrivljenog našao porodične prilike–činjenicu da je okrivljeni oženjen i otac četvoro djece, njegovu nezposlenost pa u vezi sa tim i loše imovne prilike istog. Raniju osuđivanost okrivljenog utvrđenu uvidom u izvod iz kaznene evidencije</span><span class="span2"> </span><span class="span1">sud je istom cijenio kao otežavajuću okolnost, pa je imajući u vidu navedene</span><span class="span2"> </span><span class="span1">okolnosti i težinu izvršenog krivičnog djela istog na osnovu člana 41 KZ osudio na kaznu rada u javnom interesu u trajanju od 180 časova, koji rad u javnom interesu će se obaviti u vremenskom periodu od 60 dana po pravosnažnosti presude, s tim što će vrijeme otpočinjanja obavljanja rada u javnom interesu i državni organ, ustanova ili organizacija u kojoj će rad u javnom interesu po ovoj presudi biti obavljan, biti određen naknadno u postupku izvršenja krivičnih sankcija, smatrajući da je ovakva kazna primjerena težini izvršenog krivičnog djela i okrivljenom kao učiniocu istog i da će se sa ovakom kaznom na okrivljenog u dovoljnoj mjeri uticati da ubuduće ne vrši nova krivična djela i da će se na taj način u ovom konkretnom slučaju ostvariti svrha kažnjavanja iz člana 32 stav 2 KZ, u okviru opšte svrhe izricanja krivičnih sankcija iz člana 4 stav 2 KZ. </span>
</p>
<p>&nbsp;</p>
<li>
<span class="span1">Kako je okrivljeni lice oglašeno krivim, sud ga je obavezao da shodno čl. 226 u vezi čl. 229 ZKP-a,  plati iznos od 40,00 eura na ime troškova krivičnog postupka, odnosno na ime paušala srazmjerno složenosti i trajanju krivičnog postupka, te imovnom stanju okrivljenog.</span>
</li>
<p>
<span class="span1">Na osnovu svega izloženog, primjenom odredbi člana 374 ZKP-a odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U NIKŠIĆU, dana 05.11.2014. godine.</span>
</p>
<p>&nbsp;</p>
<p>
<span class="span1">Zapisničar                                                                                    </span><span class="span1">       </span><span class="span1">  S U D I J A</span>
</p>
<p>
<span class="span1">Nikolić Rada s.r.                                                         </span><span class="span1">          </span><span class="span1">  Kovačević Vesna s.r.</span>
</p>
<p>&nbsp;</p>
<p>
<span class="span1">                                          Za tačnot otpravki tvrdi i ovjerava: Službenik suda</span>
</p>
<p>&nbsp;</p>
<p style="text-align:center;">
<span class="span1">PRAVNA POUKA: Protiv ove presude dozvoljena je žalba u roku od 8 dana od dana</span>
</p>
<p style="text-align:center;">
<span class="span1">            prijema iste preko ovog suda Višem sudu Podgorica</span>
</p>
<p>&nbsp;</p>
<p>&nbsp;</p>
</div>
</div>


</body>
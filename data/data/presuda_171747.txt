<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;text-decoration:underline}
.span2{;font-style:italic }
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K. br. 227/15</span>
</p>
<p style="text-align:center;">
<span></span>
</p>
<p>&nbsp;</p>
<p style="text-align:center;">
<span>U IME CRNE GORE</span>
</p>
<p>
<span> </span>
</p>
<p>&nbsp;</p>
<p>
<span>OSNOVNI SUD U BIJELOM POLJU, sudija pojedinac Ivan Adamović, uz učešće samostalnog referenta zapisničara Draginje Bošković, u krivičnom predmetu protiv okrivljenog </span><span>N.</span><span>a </span><span>K.</span><span>a iz Bijelog Polja, zbog krivičnog djela teška krađa u pokušaju iz čl. 240 stav 1 tačka 3, u vezi čl. 20 stav 1 Krivičnog zakonika Crne Gore, po optužnici  Osnovnog državnog  tužilaštva u Bijelom Polju, KT. br. 219/15 od 18. 11. 2015. godine, nakon održanog usmenog, glavnog i javnog pretresa, u prisustvu Državnog tužioca u Osnovnom državnom tužilaštvu u Bijelom Polju Tanje Nišavić, okrivljenog </span><span>N.</span><span>a </span><span>K.</span><span>a i oštećene </span><span>S.Č.</span><span>, dana 11. 02. 2016. godine,  donio je i objavio,</span>
</p>
<p>&nbsp;</p>
<p>&nbsp;</p>
<p style="text-align:center;">
<span>P R E S U D U</span>
</p>
<p>&nbsp;</p>
<p>&nbsp;</p>
<p>
<span> </span><span>Okrivljeni </span><span>N.</span><span> </span><span>K.</span><span>, </span><span>....</span><span>, od oca R</span><span>.</span><span>, majke M</span><span>.</span><span> rođene D</span><span>.</span><span>, rođen </span><span>...</span><span>. godine u Bijelom Polju, sa prebivalištem u mjestu rođenja - ulica </span><span>N.M.</span><span>a bb, državljanin Crne Gore, oženjen, otac četvoro djece, završio SSS, srednjeg imovnog stanja, neosuđivan, </span>
</p>
<p>&nbsp;</p>
<p>&nbsp;</p>
<p style="text-align:center;">
<span>K R I V   J E </span>
</p>
<p>&nbsp;</p>
<p>&nbsp;</p>
<p>
<span></span><span>-Zato što je:</span>
</p>
<p>&nbsp;</p>
<p>
<span>-Dana 21. 08. 2015. godine, oko 22:30h, u ulici Živka Žižića, opština Bijelo Polje, u blizini prodavnice "Dadi", koja se nalazi u zgradi "Solidarnosti", svjestan svog djela, čije je izvršenje htio i znao da je djelo zabranjeno, u namjeri da sebi pribavi protivpravnu imovinsku korist, na naročito drzak način pokušao da oduzme tuđu pokretnu stvar - tašnu u kojoj se nalazio novčanik sa novcem i lična dokumenta, vlasništvo oštećene </span><span>S.Č.</span><span>, na način što je prošao pored oštećene a zatim je s leđa uhvatio za lijevo rame, nakon čega je više puta povlačio tašnu koju je oštećena nosila na lijevom ramenu, pokušavajući da je istrgne, da bi tašnu pustio, nakon što je oštećena počela da doziva upomoć, usled čega je oštećena pala na asfalt a okrivljeni se udaljio sa lica mjesta, </span>
</p>
<p>&nbsp;</p>
<p>
<span>-čime je izvršio krivično djelo teška krađa u pokušaju iz čl. 240 stav 1 tačka 3, u vezi člana 20 stav 1 Krivičnog zakonika Crne Gore, </span>
</p>
<p>
<span>          -pa ga sud, primjenom citiranih zakonskih propisa, te čl. 2, 4, 5, 13, 15, 20, 32, 36, 45 i 46 Krivičnog zakonika Crne Gore (KZ-a CG) i čl. 226, 229 i 374 Zakonika o krivičnom postupku Crne Gore (ZKP-a CG), </span><span> </span>
</p>
<p>&nbsp;</p>
<p>&nbsp;</p>
<p style="text-align:center;">
<span>O S U Đ U J E</span>
</p>
<p>&nbsp;</p>
<p>&nbsp;</p>
<p>
<span></span><span>Na kaznu zatvora od 3 (tri) mjeseca.</span>
</p>
<p>&nbsp;</p>
<p>
<span>Okrivljenom se shodno čl. </span><span>71 Krivičnog zakonika Crne Gore,</span><span> izriče MJERA BEZBIJEDNOSTI obavezno liječenje narkomana, u trajanju od 2 (dva) mjeseca,</span><span> koja se ima izvršiti upućivanjem na hospitalno liječenje na Odjeljenju za bolesti zavisnosti pri Specijalizovanoj bolnici za psihijatriju u Kotoru. </span><span>Vrijeme provedeno u ustanovi za liječenje uračunava se u izrečenu kaznu zatvora.</span>
</p>
<p>
<span></span>
</p>
<p>
<span>Okrivljeni </span><span>se obavezuje da sudu plati na ime paušala iznos od 40,00 €, kao i na ime ostalih troškova krivičnog postupka iznos od 214,50 €, koje iznose će uplatiti na račun Budžeta CG broj: 832-151-35, u roku od 15 dana, po pravosnažnosti presude, pod prijetnjom prinudnog izvršenja, s tim što je dokaz o uplati isih dužan dostaviti krivičnoj pisarnici ovog suda.</span>
</p>
<p>
<span> </span>
</p>
<p>
<span>Imovinsko-pravnog zahtjeva nije bilo.</span>
</p>
<p>&nbsp;</p>
<p>&nbsp;</p>
<p style="text-align:center;">
<span>O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span>Optužnicom Osnovnog državnog tužilaštva u Bijelom Polju, Kt. br. 219/15 od 18. 11. 2015. godine, optuženom </span><span>N.</span><span>u </span><span>K.</span><span>u iz Bijelog Polja, stavljeno je na teret izvršenje krivičnog djela </span><span>teška krađa u pokušaju iz čl. 240 st. 1 tač. 3, u vezi čl. 20 st. 1 Krivičnog zakonika Crne Gore.</span>
</p>
<p>&nbsp;</p>
<p>
<span>Glavni pretres je održan i zaključen u prisustvu Državnog tužioca u Osnovnom državnom tužilaštvu u Bijelom Polju Tanje Nišavić, okrivljenog </span><span>N.</span><span>a </span><span>K.</span><span>a i oštećene </span><span>S.Č.</span><span>.   </span>
</p>
<p>&nbsp;</p>
<p>
<span>Državni tužilac u ODT-u u Bijelom Polju Tanja Nišavić, u završnoj riječi je navela da ostaje u svemu pri podignutoj optužnici protiv okrivljenog, te da iz izvedenih dokaza i iskaza oštećene nedvosmisleno proizilazi da je okrivljeni izvršio krivično djelo koje mu je stavljeno na teret. Naime, oštećena je do detalja opisala način kako se odvijao kritični događaj i iz njenog iskaza proizilazi da je okrivljeni uporno pokušavao da joj oduzme torbu i da je istu pustio tek nakon što je počela da doziva u pomoć. Kako su se u radnjama okrivljenog stekli svi elementi bića krivičnog djela za koje je optužen, predložila je sudu da ga oglasi krivim i osudi na kaznu po zakonu. Predložila je i da sud okrivljenom, na osnovu čl. 71 Krivičnog zakonika Crne Gore, izrekne mjeru bezbjednosti obavezno liječenje narkomana.</span>
</p>
<p>&nbsp;</p>
<p>
<span>Oštećena </span><span>S.</span><span>a </span><span>Ć.</span><span>a u završnoj riječi je izjavila da se ne pridružuje krivičnom gonjenju protiv okrivljenog i da ne postavlja imovinsko-pravni zahtjev.</span>
</p>
<p>
<span>Okrivljeni </span><span>N.</span><span> </span><span>K.</span><span> u svojoj odbrani datoj tokom istražnog postupka u bitnom je naveo da je korisnik psihoaktivnih supstanci i da je bivši heroinski zavisnik. Kritične večeri bio je pod dejstvom psihoaktivnih supstanci a popio je i četiri dupla vinjaka. Negdje oko 22:30h, kretao se ulicom Živka Žižića prema raskrsnici sa ulicom III Sandžačke. Prolazeći pored zgrade "Solidarnosti" primijetio je ženu koja mu je išla u </span><span>susret, u tom momentu za nju, kako navodi, pomislio je da se radi o koleginici njegove svastike a za koju je čuo da priča razne loše priče o njemu i koje su stigle do njegove-okrivljenog supruge. Namjeravao je da u tom momentu porazgovara sa ovom osobom i dok se ona kretala na korak-dva ispred njega, uhvatio je za desno rame i okrenuo je put sebe. U ovom momentu ona je pala na trotoar i počela da vrišti. Tek tada je vidio da ovu žensku osobu ne poznaje, pa je zatim, kako je naveo, pokušao da je podigne i izvinjavao joj se, a ona je počela da doziva u pomoć i počeli su se skupljati ljudi, pa se on udaljio. Kazao je da je ovom prilikom kazao oštećenoj i kako je zamijenio sa drugom osobom.</span>
</p>
<p>
<span>Na glavnom pretresu negirao je izvršenje krivičnog djela koje mu je stavljeno na teret, ponovivši odbranu datu u istrazi. </span>
</p>
<p>
<span> </span><span></span><span></span>
</p>
<p>
<span>Radi utvrđivanja odlučnih činjenica i krivice okrivljenog, sud je u dokaznom postupku, na glavnom pretresu, izveo dokaze: saslušao u svojstvu svjedoka oštećenu </span><span>S.</span><span>u </span><span>Ć.</span><span>a; pročitao medicinsku dokumentaciju na ime okrivljenog; pročitao nalaz i mišljenje vještaka Specijalne bolnice u Kotoru, od 30. 09. 2015. godine i izvršio uvid u izvod iz registra kaznenih evidencija na ime okrivljenog.</span>
</p>
<p>&nbsp;</p>
<p>
<span>Sud je cijenio iskaz oštećene </span><span>S.Č.</span><span>, koja je u svom iskazu u bitnom navela da se kritičnog dana, oko 22:30h, kretala ulicom Živka Žižića, prema svojoj kući. Sa sobom je imala torbu koju je nosila okačenu o lijevo rame, a u torbi se, između ostalih, nalazio novčanik sa novcem i lična dokumenta, kao i mobilni telefon. Kada je bila pored zgrade "Solidarnosti" a u blizini prodavnice "Dadi" začula je zvuk poruke na mobilnom telefonu. Otvorila je torbu, izvadila naočari i mobilni telefon kako bi vidjela poruku. U tom momentu ispred sebe je vidjela momka visokog oko 1,85 m, izrazito mršavog i tamnije puti. Zatim, dok je pokušavala da otvori poruku, osjetila je kako je neko uhvatio za lijevo rame pa se okrenula i vidjela je momka koji je tada počeo da povlači torbu sa njenog ramena. Pitala ga je u smislu: "Ko si ti, ja tebe ne poznajem", na šta joj je on odgovorio nešto nerazgovijetno a svo vrijeme je torbu povlačio sa njenog ramena. Shvatila je da želi da joj otme torbu, pa je istu stezala jače a zatim je počela i da vrišti, nakon čega je ovo lice pustilo torbu a ona je pala na asfalt. Zatim se ovo lice udaljilo iza zgrade "Solidarnosti". Nakon ovoga oko nje se stvorio veći broj lica i sjeća se da je neko govorio kako je torbu pokušao da joj otme </span><span>N.</span><span> </span><span>K.</span><span>. </span>
</p>
<p>
<span>Na glavnom pretresu u potpunosti je ponovila iskaz dat u istražnom postupku. Iskaz ove svjedokinje sud je prihvatio. </span>
</p>
<p>&nbsp;</p>
<p>
<span>Po osnovu pregleda - psihološko psihijatrijske eksploracije okrivljenog, i uvida u spis predmeta nalaz i mišljenje dali su vještaci Specijalne bolnice u Kotoru. U nalazu, od 30. 09. 2015. godine, vještaci navode da kod </span><span>N.</span><span>a </span><span>K.</span><span>a postoji bolest zavisnosti od heroina i poremećaj ličnosti. Djelo krađe učinio je poslije konzumiranja par tableta "ksalol", ali obzirom da je godinama zavisnik od heroina i raznih drugih supstanci, ove tablete nijesu uticale na njegovo rasuđivanje, pa smatraju da je bio uračunljiv, mogao je da shvati značaj djela i da upravlja svojim postupcima. U zaključku vještaci navode da je </span><span>N.</span><span> </span><span>K.</span><span> zavisnik od heroina i da kod njega postoji poremećaj ličnosti sa sklonošću zavisnostima od raznih psiho aktivnih supstanci. U vrijeme izvršenja djela bio je uračunljiv, mogao je da shvati djelo i upravlja svojim postupcima. </span>
</p>
<p>
<span>Naveli su još da obzirom da je narkomanija hronična recidivirajuća bolest, ne mogu predvidjeti da li će i kad pacijent da recidivira a u koliko ponovo uzme heroin biće u opasnosti da ponovi djelo. Obzirom da je na liječenju u Psihijatrijskoj bolnici </span><span>Dobrota, na Odjeljenju za bolesti zavisnosti, gdje je uspostavio apstinenciju od heroina. Uveden je u supstitucionu terapiju "Buprenorfinom" i istu mora održavati uz kontrolu nadležnog psihijatra svaki drugi ili treći dan, pa smatraju da mu je neophodno izreći mjeru obaveznog ambulantnog liječenja. Nalaz i mišljenje vještaka sud je prihvatio.  </span>
</p>
<p>
<span></span>
</p>
<p>
<span>Iz izvoda iz registra kaznenih evidencija na ime okrivljenog, sud je utvrdio da okrivljeni do sada nije kažnjavan. </span>
</p>
<p>&nbsp;</p>
<p>
<span> </span><span></span><span>Nakon analize izvedenih dokaza, njihove svestrane i brižljive ocjene, cijeneći ih svaki pojedinačno i u sveukupnosti, dovodeći ih u vezu jedne sa drugim i u kontekstu sa navodima iz odbrane okrivljenog, sud je utvrdio činjenično stanje i   zaključio da je okrivljeni izvršio krivično djelo stavljeno mu na teret optužbom, na način opisan u izreci presude </span><span>i da je za isto kriv.</span>
</p>
<p>&nbsp;</p>
<p>
<span>Okrivljeni negira izvršenje krivičnog djela stavljenog mu na teret, odnosno da je pokušao da oduzme oštećenoj tašnu, već navodi da je zapravo oštećenu kritičnom prilikom zamijenio sa drugom osobom sa kojom je imao namjeru da porazgovara, pa je prišavši sa leđa oštećenoj, uhvatio je za rame i okrenuo je prema sebi, kada je ta osoba, kako je kazao, pala i kada je on, zapravo, vidio da to nije osoba za koju je mislio. </span>
</p>
<p>
<span>Ovakvu odbranu okrivljenog sud ne prihvata, jer je način nastanka i razvoj kritičnog događaja utvrdio iz jasnog i doslednog iskaza oštećene. Naime, oštećena u svom iskazu je navela da u trenutku kada je prolazila pored zgrade "Solidarnosti", a u blizini prodavnice "Dadi", da je začula  zvuk poruke na mobilnom telefonu, otvorila je torbu, izvadila naočari i mobilni telefon kako bi vidjela poruku. U tom momentu ispred sebe je vidjela momka visokog oko 1,85 m, izrazito mršavog i tamnije puti. Zatim, dok je pokušavala da otvori poruku, osjetila je kako je neko uhvatio za lijevo rame pa se okrenula i vidjela je momka koji je tada počeo da povlači torbu sa njenog ramena. Pitala ga je u smislu: "Ko si ti, ja tebe ne poznajem", na šta joj je on odgovorio nešto nerazgovijetno a svo vrijeme je torbu povlačio sa njenog ramena. Shvatila je da želi da joj otme torbu, pa je istu stezala jače a zatim je počela i da vrišti, nakon čega je ovo lice pustilo torbu a ona je pala na asfalt. Zatim se ovo lice udaljilo iza zgrade "Solidarnosti". </span>
</p>
<p>
<span>Dakle, oštećena jasno predstavlja da je okrivljeni povlačio zapravo torbu, koju je ona nosila, u kojoj se nalazio novčanik i ostale stvari i da je pala tek kada je okrivljeni pustio torbu, obzirom da je ona počela da vrišti. Sve ovo upućuje na zaključak da je okrivljeni kritičnom prilikom preduzimao radnje sa namjerom da oštećenoj oduzme torbu, odnosno stvari koje se budu nalazile u torbi, a ne da je navodno okrene kako bi sa njom porazgovarao. Imajući u vidu vrijeme a posebno mjesto izvršenja djela, odnosno kod činjenice da je okrivljeni pokušao oštećenoj da otuđi torbu, u prometnoj ulici, i pri tom više puta pokušavajući da joj istrgne torbu, obzirom da se oštećena otimala i nije željela da je ispušti, to je po ocjeni ovog suda okrivljeni na naročito drzak način pokušao da oduzme oštećenoj torbu. Dakle, okrivljeni je započeo radnju oduzimanja torbe oštećenoj a sa namjerom da joj torbu i stvari u njoj protivpravno oduzme, radi pribavljanja sebi imovinske koristi, s tim što nije dovršio radnju koju je započeo, jer je odustao uslijed vrištanja oštećene i njenog otimanja, kao i nailaska slučajnih prolaznika, to je okrivljeni kritičnom prilikom započeo izvršenje radnji krivičnog djela teška krađa, ali je djelo ostalo u pokušaju. Okrivljeni je krivično djelo izvršio sa umišljajem je svjesno započeo oduzimanje torbe </span><span>oštećenoj sa očiglednom namjerom da joj torubu i oduzme radi pribavljanja za sebe svih stvari koje se budu nalzile u torbi. </span>
</p>
<p>&nbsp;</p>
<p>
<span>Odlučujući u pogledu vrste i visine krivične sankcije, sud je cijenio sve okolnosti iz čl. 42 Krivičnog zakonika Crne Gore, pa je na strani okrivljenog od olakšavajućih okolnosti našao: da se radi o relativno mlađoj porodičnoj osobi, ocu četvoro djece, te da se oštećena nije pridružila krivičnom gonjenju protiv njega, kao i da se radi o licu koje do sada nije osuđivano. Sud je okrivljenom, primjenom čl. 45 i 46 KZ-a CG, ublažio kaznu i osudio ga na kaznu zatvora od 3 (tri)  mjeseca, obzirom da se u konkretnom slučaju radi o tzv. nesvršenom pokušaju predmetnog krivičnog djela, a članom 20 st. 3 KZ-a CG, propisano je da će se učinilac za pokušaj kazniti kaznom propisanom za krivično djelo, a može se i blaže kazniti. Sud je mišljenja da će se sa kaznom zatvora od 3 (tri) mjeseca postići svrha kažnjavanja. </span>
</p>
<p>&nbsp;</p>
<p>
<span>Okrivljeni, kako sam priznaje, je dugogodišnji korisnik psiho aktivnih supstanci i bivši heroinski zavisnik, a iz nalaza i mišljenja vještaka Specijalne bolnice u Kotoru, od 30. 09. 2015. godine, je takođe utvrđeno da kod okrivljenog </span><span>N.</span><span>a </span><span>K.</span><span>a postoji bolest zavisnosti od heroina i poremećaj ličnosti, s tim što je krivično djelo izvršio u uračunljivom stanju i mogao je da shvati značaj djela i da upravlja svojim postupcima. Obzirom da vještaci navode da je narkomanija hronična recidivirajuća bolest, te da ne mogu predvidjeti da li će i kad pacijent da recidivira. Mišljenja su da će okrivljeni ukoliko ponovo uzme heroin biti u opasnosti da ponovi djelo, to mu je sud, primjenom čl. 71 Krivičnog zakonika Crne Gore, izrekao mjeru obavezno liječenje narkomana u ustanovi i to na Odjeljenju za bolesti zavisnosti pri Specijalizovanoj bolnici za psihijatriju u Kotoru.</span>
</p>
<p>&nbsp;</p>
<p>
<span>Shodno čl. 226  i 229 Zakonika o krivičnom postupku, odlučeno je u pogledu paušala, te da okrivljeni plati sudu  iznos od 40,00 €, pri čemu je sud vodio računa o složenosti i trajanju krivičnog postupka, kao i da plati sudu na ime ostalih troškova krivičnog postupka, a koji se odnose na nagradu za izvršeno vještačenje, iznos od  </span><span>214,50€.</span>
</p>
<p>&nbsp;</p>
<p>
<span>Imovinsko-pravnog zahtjeva nije bilo. </span>
</p>
<p>&nbsp;</p>
<p style="text-align:center;">
<span>OSNOVNI SUD U BIJELOM POLJU</span>
</p>
<p style="text-align:center;">
<span>Dana </span><span> </span><span>11. 02. 2016. godine,</span>
</p>
<p>&nbsp;</p>
<p>
<span>   ZAPISNIČAR,</span><span class="span2"></span><span class="span2"></span><span class="span2"></span><span></span><span></span><span>               S U D I J A </span>
</p>
<p>
<span>Draginja Bošković  s.r. </span><span></span><span></span><span></span><span>                      Ivan Adamović s.r.  </span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
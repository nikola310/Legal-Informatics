<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:start;hyphenate:auto;font-family:Times New Roman;font-size:12pt;}
.p3{text-align:start;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:center;hyphenate:auto;font-family:Arial;font-size:12pt;}
.p6{text-indent:0.5in;margin-left:-0.125in;margin-right:-0.25in;text-align:justify;hyphenate:auto;font-family:Arial;font-size:12pt;}
.p7{margin-right:-0.25in;text-align:start;hyphenate:auto;font-family:Arial;font-size:12pt;}
.p8{text-indent:0.5in;margin-left:-0.125in;margin-right:-0.25in;text-align:start;hyphenate:auto;font-family:Arial;font-size:12pt;}
.p9{margin-left:-0.125in;margin-right:-0.25in;text-align:start;hyphenate:auto;font-family:Arial;font-size:12pt;}
.p10{margin-right:-0.25in;text-align:justify;hyphenate:auto;font-family:Arial;font-size:12pt;}
.s1{font-family:Arial;}
.s2{font-weight:bold;}
</style>
<meta content="stevo.pecic" name="author">
</head>
<body class="b1 b2">
<p class="p1">
<span>   K.br.223/12</span>
</p>
<p class="p2">
<span>                                                                    HYPERLINK "http://bs.wikipedia.org/wiki/Slika:Coat_of_arms_of_Montenegro.svg" \o "Grb Crne Gore" </span>
<!--Image link to '0.png' can be here-->
</p>
<p class="p2"></p>
<p class="p2"></p>
<p class="p2">
<span>                                                            </span><span class="s1">U IME CRNE GORE</span>
</p>
<p class="p3"></p>
<p class="p4">
<span>	OSNOVNI SUD U ULCINJU,</span><span class="s2"> </span><span>kao krivični, po sudiji Đokaj Amiru, uz učešće namještenika suda, Markoč Roze, kao zapisničara, u krivičnom predmetu protiv okrivljenog A.G.a iz Ulcinja, zbog krivičnog djela građenje objekta bez građevinske dozvole iz čl.326a Krivičnog zakonika, odlučujući po optužnom predlogu Osnovnog državnog tužilaštva u Ulcinju Kt.br. 194/12 od 20.11.2012 godine, nakon održanog glavnog i javnog pretresa dana 05.02.2013.godine, u prisustvu zastupnika optužbe, savjetnika kod ODT-a u Ulcinju Resulbegović Faruka i okrivljenog, donio je i istog dana javno objavio,</span>
</p>
<p class="p4">
<span> </span>
</p>
<p class="p4">
<span class="s2">                                                  </span>
</p>
<p class="p4">
<span>                                                           P R E S U D U</span>
</p>
<p class="p4"></p>
<p class="p4"></p>
<p class="p4">
<span>	Okrivljeni</span><span class="s2"> </span><span>A.G., JMBG xxxxxxxxxxxxx, od oca Š. i majke S. rođene P., rođen xx.xx.19xx godine u B., sa prebivalištem u U., D. Š. bb, državljanin</span><span class="s2"> </span><span>Crne Gore, pismen, završio srednju školu, oženjen, otac jednog mldb.djeteta,</span><span class="s2"> </span><span>nezaposlen, lošeg imovnog stanja, neosuđivan,</span><span class="s2">    </span>
</p>
<p class="p4"></p>
<p class="p4"></p>
<p class="p4"></p>
<p class="p4">
<span class="s2">                                                              </span><span>K r i v   j e </span>
</p>
<p class="p4"></p>
<p class="p4">
<span>	Što je:</span>
</p>
<p class="p4"></p>
<p class="p4">
<span>	Neutvrđenog dana, oktobra mjeseca 2012.godine u Ulcinju, na svojoj katastarskoj parceli br. 1635 KO Donji Štoj, kao investitor protivno propisima iz čl. 69 Zakona o uređenju prostora i izgradnji objekata (Sl. list CG 51/2008) započeo građenje objekta, bez predhodno pribavljene građevinske dozvole, na način što je izvodio grube građevinske radove na izgradnji drugog sprata dimenzija 200m2, pri čemu je bio svjestan svog djela i htio je njegovo izvršenje.</span>
</p>
<p class="p4"></p>
<p class="p4">
<span class="s2">	</span><span>- čime je izvršio krivično djelo građenje objekta bez građevinske dozvole iz čl. 326a Krivičnog zakonika. </span>
</p>
<p class="p4"></p>
<p class="p4">
<span>	Pa mu sud primjenom citiranih zakonskih propisa te čl. 4, 13, 15, 36, 42, 52, 53 i 54 Krivičnog zakonika i čl. 226, 229 i 374 Zakonika o krivičnom postupku, i z r i č e</span>
</p>
<p class="p4"></p>
<p class="p4"></p>
<p class="p5">
<span>USLOVNU OSUDU</span>
</p>
<p class="p4"></p>
<p class="p4"></p>
<p class="p4">
<span>	Kojom mu utvrđuje kaznu zatvora u trajanju od 6 (šest) mjeseci i istovremeno određuje da se ista neće izvršiti, ako okrivljeni u roku od 2 (dvije) godine po pravosnažnosti presude ne učini neko novo krivično djelo. </span>
</p>
<p class="p4"></p>
<p class="p4">
<span>	Dužan je okrivljeni da na ime troškova krivičnog postupka - sudskog paušala ovom sudu uplati novčani iznos od 30,00 eura, u roku od 15 dana po pravosnažnosti presude, pod prijetnjom prinudnog izvršenje. </span>
</p>
<p class="p4"></p>
<p class="p4"></p>
<p class="p5">
<span>O b r a z l o ž e nj e</span>
</p>
<p class="p4"></p>
<p class="p4"></p>
<p class="p4">
<span>	Optužnim predlogom Osnovnog državnog tužilaštva u Ulcinju Kt.br. 194/12 od  20.11.2012 godine okrivljenom A.G.u je stavljeno na teret izvršenje krivičnog djela građenje objekta bez građevinske dozvole iz čl. 326a Krivičnog zakonika. Zastupnik optužbe je do završetka glavnog pretresa u cijelosti ostao pri podnjetom optužnom predlogu, predlažući sudu u završnim riječima da okrivljenog oglasi krivim i osudi po zakonu. </span>
</p>
<p class="p4"></p>
<p class="p4">
<span>	Okrivljeni u svojoj odbrani kod ovlašćenog tužioca Osnovnog državnog tužilaštva u Ulcinju navodi da je početkom oktobra 2012 godine na svom objektu koji se nalazi  na kat.parceli 1635 KO Donji Štoj započeo izgradnju zidova u visini od jednog metra nad prvom spratnom pločom, te da mu je namjera bila da izgradi zidnu ogradu kako bi obezbjedio sigurnost članova porodice, a nije mu bila namjera da izgradi sprat. Dalje navodi da nije izgradio nikakve stubove, a niti je izgradio zid u unutrašnjem djelu objekta.Ističe da je postupio po nalogu navedenog u rješenju Uprave za inspekcijske poslove br. 0401/7-277/12 od dana 22.10.2012 godine, odnosno porušio je postavljene blokove u čemu je i pismeno obavjestio građevinsku inspekciju. </span>
</p>
<p class="p4"></p>
<p class="p4">
<span>	Okrivljeni u svojoj odbrani na glavnom pretresu u potpunosti je priznao izvršenje  krivičnog djela, stavljeno mu na  teret, navodeći da je u toku oktobra mjeseca 2012.godine,  započeo izgradnju drugog sprata na već postojećoj kući-objektu čiji je vlasnik, a koja se nalazi na kat.parceli 1635 KO Donji Štoj - Ulcinj. Započeo je gradnju drugog sprata jer je vidio da i druge komšije u blizini su gradili, a površina sprata koji je započeo da gradi je 200m2. Sam je izvodio grube građevinske radove na izgradnji drugog sprata jer se razumije u građevinske radove, a imao je namjeru da sa tim radovima zaštiti prvi sprat od vlage, obzirom da nije imao krov i prvi sprat je prokišnjavao. Namjeravao je da na taj dio napravi krov ali je došla inspekcija pa su mu zabranili radove i naložili mu da poruši ono što je napravio. Nakon što su mu iz inspekcije rekli da poruši te radove koje je započeo,  postupio je po nalogu inspekcije i porušio sve ono što je izgradio nad prvim spratom, odnosno porušio je izgrađeni zid i stubove.Istakao je da za gradnju drugog sprata nije posjedovao građevinsku dozvolu, a poznato mu je bilo da bez građevinske dozvole ne može da započne izgradnju drugog sprata, ali kako su svi u komšiluku gradili onda je i on započeo sa izgradnjom drugog sprata, jer je od poljoprivrede zaradio nešto novca, pa je htio da taj novac uloži u kuću. Ističe da mu je žao što je izvršio predmetno krivično djelo i kaje se zbog toga. </span>
</p>
<p class="p4"></p>
<p class="p4">
<span>	Na pitanje suda da pojasni razliku u kazivanju pred ovlašćenim tužiocem ODT-a i na glavnom pretresu okrivljeni je izjavio da je  tačno to  što je izjavio na glavnom pretresu, a ono što je rekao pred tužiocem nije tačno.Da je pred tužiocem tako izjavio jer ga je branilac tako naučio, a mislio je da protiv njega se neće pokrenuti krivični postupak, obzirom da je porušio ono što je izgradio, nakon što mu je inspekcija naložila da to što je izgradio poruši. </span>
</p>
<p class="p4"></p>
<p class="p4">
<span>	Imajući u vidu jasno i potpuno priznanje okrivljenog dato na glavnom pretresu, koje nije ničim dovedeno u sumnju, to sud primjenom čl. 458 st.2 Zakonika o krivičnom postupku nije ni izvodio druge dokaze predložene optužnim predlogom osim čitanjem izvoda iz kaznene evidencije na ime okrivljenog A.G.a, od koga zavisi vrsta i mjera krivične sankcije. </span>
</p>
<p class="p4"></p>
<p class="p4">
<span>	Cjeneći jasno i potpuno priznanje okrivljenog dato na glavnom pretresu kao dokaz, sud je na nesumnjiv način utvrdio da je okrivljeni neutvrđenog dana, oktobra mjeseca 2012.godine u Ulcinju, na svojoj katastarskoj parceli br. 1635 KO Donji Štoj, kao investitor protivno propisima iz čl. 69 Zakona o uređenju prostora i izgradnji objekata (Sl. list CG 51/2008) započeo građenje objekta, bez predhodno pribavljene građevinske dozvole, na način što je izvodio grube građevinske radove na izgradnji drugog sprata dimenzija 200m2, pri čemu je bio svjestan svog djela i htio je njegovo izvršenje, čime je ostvario sva bitna obilježja krivičnog djela građenje objekta bez građevinske dozvole iz čl. 326a Krivičnog zakonika. </span>
</p>
<p class="p4"></p>
<p class="p4">
<span>	Naime, čl. 69 Zakona o uređenju prostora i izgradnji objekta, propisano je da se objekat može graditi na osnovu građevinske dozvole i tehničke dokumentacije, a koju dozvolu okrivljeni očigledno nije imao, kako je i sam naveo u navodima svoje odbrane na glavnom pretresu. </span>
</p>
<p class="p4"></p>
<p class="p4">
<span>	Okrivljeni je postupajući na prednje opisan način, bio svjestan svoga djela i htio je njegovo izvršenje, odnosno bio je svjestan da je za gradnju drugog sprata na već postojećem objektu neophodno prethodno dobijanje građevinske dozvole, pa je započinjući izgradnju drugog sprata, protivno zakonskim propisima, bez građevinske dozvole, htio izvršenje djela, postupajući sa direktnim umišljajem, čime su se pored objektivnih stekli i subjektivni elementi bića krivičnog djela stavljenog mu na teret. </span>
</p>
<p class="p4"></p>
<p class="p4">
<span>	Iz izvoda iz Kaznene evidencije na ime okrivljenog A.G.a, izdatog od Uprave policije-Područna jedinica Bar, br. 27-03/1-245/12-8335/2 od 03.10.2012 godine, utvrđuje se da isti nije ranije osuđivan. </span>
</p>
<p class="p4"></p>
<p class="p4">
<span>	Odlučujući o vrsti i visini krivične sankcije za okrivljenog, sud je cjenio sve okolnosti iz čl. 42 Krivičnog zakonika (olakšavajuće i otežavajuće okolnosti), pa je na strani okrivljenog od olakšavajućih okolnosti cjenio priznanje djela, njegov raniji život da nije osuđivan, što je sud utvrdio iz izvoda iz kaznene evidencije za okrivljenog, njegove lične i porodične prilike, da je oženjen i otac jednog mldb.djeteta, te da je nezaposlen kao i njegova supruga, dok otežavajućih okolnosti nije bilo. Imajući u vidu prethodno navedene olakšavajuće okolnosti koje stoje na strani okrivljenog, ličnost okrivljenog i težinu izvršenog krivičnog djela, sud je mišljenja da radi krivično pravne zaštite prema okrivljenom nije nužno primjeniti kaznu, već je okrivljenom izrekao uslovnu osudu kojom mu je utvrdio kaznu zatvora u trajanju od 6 (šest) mjeseci i odredio da se ista neće izvršiti ukoliko okrivljeni u roku od 2 (dvije) godine po pravosnažnosti presude ne učini neko novo krivično djelo. Sud je mišljenja i uvjerenja da će se navedenom uslovnom osudom, kao mjerom upozorenja, dovoljno uticati na okrivljenog da ubuduće ne vrši krivična djela i na eventualne druge učinioce krivičnih djela, smatrajući da će se i upozorenjem uz prijetnju kaznom postići svrha izricanja uslovne osude iz čl. 52 Krivičnog zakonika, a u okviru opšte svrhe izricanja krivičnih sankcija iz čl. 4 st. 2 Krivičnog zakonika. </span>
</p>
<p class="p4"></p>
<p class="p4">
<span>	Sud je odluku o troškovima postupka zasnovao na odredbama čl. 226 i 229 ZKP-a, a kako nije bilo stvarnih troškova, sud je obavezao okrivljenog da na ime paušala uplati iznos od 30,00 €, koju visinu je odredio s obzirom na imovno stanje okrivljenog, dužini trajanja i složenosti krivičnog postupka.</span>
</p>
<p class="p6"></p>
<p class="p7">
<span>	Sa iznijetih razloga, a na osnovu čl. 374 ZKP-a, odlučeno je kao u izreci presude.</span>
</p>
<p class="p8">
<span>                     </span>
</p>
<p class="p8"></p>
<p class="p8"></p>
<p class="p8">
<span>			                   OSNOVNI SUD U ULCINJU</span>
</p>
<p class="p8">
<span>                                             Dana 05.02.2013. godine</span>
</p>
<p class="p9">
<span>                                                                                               	</span>
</p>
<p class="p9"></p>
<p class="p3">
<span>ZAPISNIČAR, 						                              S U D I J A </span>
</p>
<p class="p7">
<span>Markoč Roza                                                                                                Amir Đokaj                          								 </span>
</p>
<p class="p10"></p>
<p class="p10"></p>
<p class="p10"></p>
<p class="p10">
<span>PRAVNA  POUKA: Protiv  ove  presude  može  se izjaviti žalba </span>
</p>
<p class="p10">
<span>                                u  roku  od 8  od  dana prijema prepisa iste,</span>
</p>
<p class="p10">
<span>                                Višem sudu u Podgorici, a preko ovog suda.</span>
</p>
<p class="p4"></p>
<p class="p4"></p>
<p class="p4">
<span>       DN-a</span>
</p>
<p class="p4">
<span>-  ODT  Ulcinj </span>
</p>
<p class="p4">
<span>- okrivljenom A.G.u</span>
</p>
<p class="p4">
<span>- u spise  </span>
</p>
<p class="p4"></p>
<p class="p4"></p>
<p class="p2"></p>


</body>
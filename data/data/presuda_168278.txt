<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.75in 0.5in 0.125in 0.75in;}
.p1{text-align:start;hyphenate:auto;keep-with-next.within-page:always;font-family:Verdana;font-size:11pt;}
.p2{text-align:start;hyphenate:auto;font-family:Verdana;font-size:11pt;}
.p3{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p4{text-align:justify;hyphenate:auto;font-family:Verdana;font-size:11pt;}
.p5{text-indent:0.5in;text-align:justify;hyphenate:auto;font-family:Verdana;font-size:11pt;}
.p6{margin-left:0.5in;text-align:justify;hyphenate:auto;font-family:Verdana;font-size:11pt;}
.p7{text-indent:0.5in;text-align:start;hyphenate:auto;font-family:Verdana;font-size:11pt;}
.p8{text-indent:0.5833333in;text-align:justify;hyphenate:auto;font-family:Verdana;font-size:11pt;}
.p9{text-align:center;hyphenate:auto;font-family:Verdana;font-size:11pt;}
.p10{text-indent:0.5in;text-align:center;hyphenate:auto;font-family:Verdana;font-size:11pt;}
.p11{text-align:start;hyphenate:auto;font-family:Times New Roman;font-size:12pt;}
.s1{text-decoration:underline;}
.s2{font-weight:bold;}
</style>
<meta content="violeta.raicevic" name="author">
</head>
<body class="b1 b2">
<p class="p1">
<span>OSNOVNI SUD U BIJELOM POLJU </span>
</p>
<p class="p2">
<span>	</span><span class="s1">K. br. 645/10</span>
</p>
<p class="p2"></p>
<p class="p3">
<span>U IME NARODA</span>
</p>
<p class="p2"></p>
<p class="p4">
<span>	Osnovni sud u B.Polju kao prvostepeni krivični, u vijeću sastavljenom od sudije Violete Raičević kao predsjednika vijeća i sudija porotnika  Kovijanić Vuka i  Bećirović Gana kao članova vijeća uz učešće Ljiljane Joksimović kao zapisničara, u krivičnom predmetu protiv okrivljenog  K.M.a, postupajući po Optužnici ODT-a iz Bijelog Polja Kt. br.697/10 od 25.11.2010. godine, zbog krivičnog djela  nasilničko ponašanje iz čl.399 u vezi čl.49.  KZ u sticaju sa krivičnim djelom teška tjelesna povreda iz čl.151.st.1.KZ, nakon održanog usmenog, glavnog i javnog pretresa, dana 14.04.2011. god, u prisustvu zamjenika ODT-a  Jelić Ljubice,  okrivljenog K.M.a i oštećenog M.Z.a, a u odsustvu oštećenih K.V.a i P.O.a, donio i  javno objavio sledeću </span>
</p>
<p class="p4"></p>
<p class="p3">
<span> P R E S U D U</span>
</p>
<p class="p4">
<span>	</span>
</p>
<p class="p5">
<span>Okrivljeni K.M.</span><span class="s2">,</span><span> od oca V. i majke I. rodjene K., rodjen ....godine u Bijelom Polju sa prebivalištem u mjestu rodjenja selo B., državljanin Crne Gore, razveden, otac jednog maloljetnog djeteta,  pismen, sa završenom osnovnom školom, vojsku služio u Ulcinju, 2000.godine,  lošeg imovnog stanja, osudjivan, bio u pritvoru od 20.10.2010. do 19.11.2010.godine.</span>
</p>
<p class="p5"></p>
<p class="p5"></p>
<p class="p3">
<span>K r i v   j e</span>
</p>
<p class="p5"></p>
<p class="p5">
<span>Što je: </span>
</p>
<p class="p6"></p>
<p class="p4">
<span>  	Dana 20.10.2010.godine, vršenjem nasilja, izazivanjem tuče i drskim i bezobzirnim ponašanjem ugrozio spokojstvo oštećenih K.V.a, P.O.a i M.Z.a, na način što je, oko 14,15 h, u selo Kovren, opština Bijelo Polje, u prodavnici vlasništvo B.V., u alkoholisanom stanju,  povukao za nos oštećenog K.V.a  a zatim  uputio riječi "dje ste žutalji" i "šta se to kod vas lako dobijaju otkazi", pa kada je oštećeni K.V.o  pošao da izadje iz prodavnice, na stepeništu do ulaznih vrata, okrivljeni ga je izudarao stisnutim pesnicama u predjelu nosa i više puta u predjelu glave kojom prilikom  mu je nanio tešku tjelesnu povredu u vidu preloma nosnih kostiju sa dislokacijom  fragmenata, nakon čega je, oko 14,45 h  u selu B., opština Bijelo Polje, na iskopu gdje radnici D. "G.", lageruju  tampon, lako tjelesno povrijedio  oštećenog  P.O.a, na način što ga je pesnicama i nogama izudarao  po glavi i tijelu, kojom  prilikom  mu je nanio povrede u vidu krvnog podliva u predjelu lijeve strane čela, otoka poglavine u potiljačnom dijelu glave sa desne strane i ogrebotine kože u predjelu lijeve šake, nakon čega je oštećenog  M.Z.a psovao, vrijedjao, uputio mu riječi "šta ćeš ti konju stari" i udario  ga šakom u predjelu desne strane glave.</span>
</p>
<p class="p4"></p>
<p class="p5">
<span>-  čime je izvršio   produženo krivično djelo nasilničko ponašanje iz čl. 399u vezi čl.49. st.1. Krivičnog zakonika CG u sticaju sa krivičnim djelom teška tjelesna povreda iz čl.151.st.1. Krivičnog zakonika CG. </span>
</p>
<p class="p4"></p>
<p class="p5">
<span>- pa mu sud primjenom citiranog zakonskog  propisa i čl. 2, 4, 5, 13,  15, 32 ,36, 42, 51 Krivičnog zakonika CG kao i čl.  199, 202, 212  i 364  Zakonika o krivičnom postupku Crne Gore, u t v r d j u j e:</span>
</p>
<p class="p5"></p>
<p class="p5">
<span>- za produženo  krivično djelo nasilničko ponašanje  iz čl.399 u vezi čl.49.st.1. KZ, kaznu zatvora u trajanju od 6 /šest/ mjeseci,</span>
</p>
<p class="p5"></p>
<p class="p5">
<span>- za krivično djelo teška tjelesna povreda  iz čl.151.st.1.KZ, kaznu zatvora u trajanju od  6 /šest/ mjeseci,</span>
</p>
<p class="p5"></p>
<p class="p5">
<span>- pa ga sud primjenom čl. 48 KZ</span>
</p>
<p class="p4"></p>
<p class="p4">
<span> </span>
</p>
<p class="p3">
<span>O S U DJ U J E</span>
</p>
<p class="p4"></p>
<p class="p7">
<span> Na jedinstvenu  kaznu zatvora u trajanju od  8 /osam / mjeseci u koju kaznu mu se ima uračunati vrijeme provedeno u pritvoru od 20.10.2010. do 19.11.2010.godine.</span>
</p>
<p class="p4"></p>
<p class="p5">
<span>Obavezuje se okrivljeni da ovom sudu na račun depozita novčanih kazni, troškova postupka i paušala CG br. 832-151-35 na ime troškova  krivičnog postupka uplati iznos od 1085,00 € /hiljadu i osamdeset pet eura/   a na ime paušala uplati iznos  od  30,00 € /trideset eura/, sve  u roku od 15 dana po pravosnažnosti presude.</span>
</p>
<p class="p5"></p>
<p class="p5">
<span>Oštećeni K.V.o, P.O.i M.Z. svi iz Podgorice se radi ostvarivanja imovinsko pravnog zahtjeva upućuju na parnični postupak.</span>
</p>
<p class="p7">
<span>   				</span>
</p>
<p class="p3"></p>
<p class="p3">
<span>O b r a z l o ž e nj e</span>
</p>
<p class="p4"></p>
<p class="p5">
<span>ODT u B.Polju pred ovim sudom podigao je Optužnicu Kt. br. 697/10 od 25.11.2010. god. protiv K.M.a iz Bijelog Polja,  zbog  produženog krivičnog djela  nasilničko ponašanje iz čl.399 u vezi čl.49.  KZ u sticaju sa krivičnim djelom teška tjelesna povreda iz čl.151.st.1.KZ.</span>
</p>
<p class="p5"></p>
<p class="p4">
<span>	Glavni pretres je zaključen u prisustvu zamjenika ODT-a  Jelić Ljubice,   okrivljenog K.M.a i oštećenog  M.Z.a a  u odsustvu oštećenih  K.V.a i P.O.a.</span>
</p>
<p class="p5"></p>
<p class="p5">
<span>Zamjenik ODT je u završnoj riječi  ostala pri podnijetoj optužnici i predložila  sudu da okrivljenog  oglasi krivim i osudi na kaznu po zakonu.</span>
</p>
<p class="p5"></p>
<p class="p5">
<span>Oštećeni K.V.o i P.O.su se tokom postupka pridružili krivičnom gonjenju protiv okrivljenog, dok se oštećeni M.Z. nije pridružio krivičnom gonjenju protiv istog.</span>
</p>
<p class="p4">
<span>	</span>
</p>
<p class="p5">
<span> Okrivljeni K.M.   u svojoj odbrani  pred policijom i prisustvu advokata se branio ćutanjem a u odbrani datoj pred  istražnim sudijom i na glavnom pretresu je istakao da je dana 20.10.2010.godine,  sjedio u kafani u Pavinom Polju i konzumirao alkohol, a sa njim u društvu je bio B.R.. Nakon toga  su pošli u Kovren,  došli su u prodavnicu vlasništvo  B.V. i naručili piće. Za to vrijeme je nekoliko puta izlazio iz prodavnice da telefonira i vraćao se u prodavnicu. U jednom momentu , kada je ušao u prodavnicu, jedan momak sa plavom kosom, koga on  tada nije poznavao, udrio ga je pesnicom u predjelu lica- lijevog oka, ali ne zna razlog  zbog čega se to desilo. Tu su se njih dvojica "počupali" tj. počeli razmjenjivati udarce, ali se ne sjeća da li je on uspio  udariti to lice  i u koji dio tijela. Umiješao se i jedan momak crne kose, kolega od mladića sa kojim je razmjenjivao udarce. Ne zna kako su uspjeli da ga izguraju iz prodavnice, ali zna da su ga obojica udarali ispred prodavnice, da su ga vukli za majicu i da mu se u jednom momentu majica navukla na glavu, dok su ga za to vrijeme ova lica udarala u predjelu glave.Negirao je da je uopšte išao u B. i naveo da je, pošto su ova dva lica otišla, ostao da leži ispred prodavnice bez svijesti i da se ne sjeća ničega šta se dešavalo, te da je postao svjestan da ga M.C.vozi u grad tek  kada su bili na Slijepač Mostu. Poslije kritičnog dogadjaja je čuo da je  plavi momak  kako je to opisao  u istražnom postupku a koji ga je udario pesnicom u predjelu lica, K.V.o, a kasnije je saznao da je momak koji se kasnije umiješao  a koji je bio sa crnom kosom, P.O.. Nadalje je istakao da se o zadobijenim povredama obratio zatvorskom ljekaru jer je imao polomljen kutnjak u donjoj  vilici sa desne strane. Prije kritičnog dogadjaja se nije poznvao sa K.V.om i P.O.om, jer inače radi u Kolašinu pa je rijetko u Bliškovi. Negira da je kritičnom prilikom rekao oštećenima " dje ste žutalji i šta se to kod vas lako dobijaju otkazi" jer za tim nije imao potrebe, obzirom da ne radi u njihovoj firmi niti neko  ko mu je blizak ili u srodstvu.Nije poznavao ni M.Z.a. K.V.o  ga je u prodavnici udario iz čista mira  bez ikakvog razloga i povoda a tome nije predhodila nikakva prepirka, svadja ili tome slično  niti su imali kakvih neraščišćenih odnosa od ranije. Istakao je da ga je i P. takodje bez ikakvog povoda udario.</span>
</p>
<p class="p5"></p>
<p class="p5">
<span>U završnoj riječi  je izjavio da se ne osjeća krivim.</span>
</p>
<p class="p5"></p>
<p class="p4">
<span>	Radi utvrdjivanja odlučnih činjenica i donošenja pravilne i zakonite odluke sud je u dokaznom postupku na glavnom pretresu izveo dokaze: saslušao oštećenog M.Z.a u svojstvu svjedoka, uz saglasnost stranaka porčitao  iskaze  oštećenih  saslušanih u svojstvu svjedoka K.V.a i P.O.a sa zapisnika u istražnom postupku, pročitao iskaze svjedoka  B.V., B.R.a, C.M.a i V.B.a sa zapisnika u istražnom postupku, pročitao zapisnik o ispitivanju alkohola u organizmu UP  PJ B.Polje od 20.10.2010.godine, na ime okrivljenog,  izvršio uvid u medicinsku dokumentaciju  na ime oštećenih i to  u ljekarski izvještaj jedinice HMP u Bijelom Polju od 20.10.2010.godine, na ime oštećenog K.V.a,  u izvještaj ljekara Jedinice za HMP u Bijelom Polju od 20.10.2010.godine na ime oštećenog P.O.a, u izvještaj ljekara specijaliste JZU  Opšte bolnice Bijelo Polje br.3983 od 20.10.2010.godine na ime oštećenog K.V.a, u izvještaj specijaliste KBC Podgorica broj  10601 od 26.10.2010.godine na ime oštećenog K.V.a, pročitao nalaz i mišljenje vještaka dr. S.M.a od 18.11.2010.godine, pročitao nalaz i mišljenje vještaka dr. N.J.a od 18.11.2010.godine i izvršio uvid u izvod iz KE na ime okrivljenog  broj 326 od 16.02.2011.godine. Drugih predloga za dopunu dokaznog postupka nije bilo.</span>
</p>
<p class="p4"></p>
<p class="p4">
<span>	Cijeneći odbranu okrivljenog i stim u vezi provedene dokaze pojedinačno i u njihovoj medjusobnoj vezi a na osnovu čl.360. ZKP-a sud je na nesumnjiv način utvrdio činjenično stanje i na osnovu tako utvrdjenog činjeničnog stanja zaključio da su navodi optužbe dokazani te da je okrivljeni izvršio krivična djela koja su mu Optužnicom stavljena na teret a za koja je kriv  i krivično pravno odgovoran.</span>
</p>
<p class="p4"></p>
<p class="p4">
<span>	Odbrana okrivljenog da odnosnom prilikom nije nanosio povrede oštećenima i da se nije ponašao na način predstavljen optužbom  je neprihvatljiva i sračunata je na izbjegavanje krivično pravne odgovornosti jer je suprotna provedenim dokazima.  </span>
</p>
<p class="p4"></p>
<p class="p5">
<span>Naime, činjenično stanje bliže opisano izrekom presude utvrdjeno je na osnovu  saglasnih iskaza oštećenih  u pogledu pravno relevantnih činjenica, koje iskaze je sud u cjelosti prihvatio kao uvjerljive i neusmjerene na otežavanje položaja okrivljenog pred sudom a koji su u vezi nastanka povreda potkrijepljeni nalazom i mišljenjem vještaka medicinske struke koje je sud prihvatio kao objektivne i date od strane stručnih lica na osnovu medicinske dokumentacije kao objektivnih pokazatelja. Pored toga odbrana okrivljenog  demantovana je  djelom, iskazima svjedoka B.V., B.R.a i V.B.a a naročito u pogledu okolnosti da su ga oštećeni P.O. i K.V.o prvi napali i zadali mu udarce, pri čemu je iskaz  C.M.a ostao bez uticaja na drugačije odlučivanje obzirom da se iz istog nijesu mogle utvrditi pravno relevantne činjenice.</span>
</p>
<p class="p5"></p>
<p class="p4">
<span>	Iz iskaza oštećenog  K.V.a proizilazi da je zaposlen u gradjevisnkoj firmi "G." iz Podgorice gdje radi kao vozač. Dana 20.10.2010.godine,  radove  je zajedno sa kolegama izvodio na regionalnom putu  na potezu Tomaševo  - Crkvice kada je poslije posla  za P.O.om  svratio u prodavnicu u mjestu Kovren da popiju sok i ručaju. U prodavnicu su došla dva lica koja su izašla iz vozila Golf zelene boje . Prvi je ušao  jedan  čovjek a za njim i K.M., za kojeg je  kasnije saznao da se tako zove i obratio im se riječima " dje ste žutalji". Istakao je da  oni nose  žutu uniformu u kojoj su bili i kritičnog dana. Zatim je K.M.dodao "šta kod vas se lako tobijaju otkazi, ima mnogo špijuna". On mu ništa nije odgovorio na sve te riječi  a P. je prokomentarisao nešto u smislu da se u svakoj firmi dobijaju otkazi.Ova lica su naručila pivo, nakon čega je K. izašao ispred prodavnice gdje je telefonirao a posle razgovora se ponovo vratio u prodavnicu. P.O. je plaćao piće a on  je stajao nedaleko od ulaznih vrata i spremao se da izadje  iz prodavnice, kada ga je K. bez ikakvog razloga udrio stisnutim pesnicama sa obje ruke u predjelu glave - lica. K.M. je stajao na stepeništu kod ulaznih vrata tako da je bio  visočiji od njega. Sve se to desilo neočekivano, jer nije poznavao od ranije K.a niti je predpostavio da će ovako da reaguje. Osjetio je bol u predjelu lica, nosa i oka, uhvatio je K.a rukama za odjeću u predjelu grudi a on je nastojao da se otrgne i nastavio da ga udara i u tom "čupanju"  njih dvojica su pali na pod. P.O. je pokušao da spriječi K.a da ga udara a u tome mu je  pomogao momak koji je bio u društvu sa K.em. Uspio je nekako da se otrgne i da izadje iz prodavnice, medjutim, ispred iste ga je  opet sustigao K.  pokušavajući i dalje da se obračunava, vukao ga za ruku, govorio stani  i prijetio. Nastojao da se otrgne od njega i dodje do kamiona, ali kako to nije bilo lako nastavili su da se guraju i čupaju. Nije htio da uzvrati udarce K.u  obzirom da je zaposlen u privatnoj firmi i smatrao je da  može se desiti da dobije otkaz ukoliko napravi nešto loše pa je to bio razlog njegovog uzdržavanja. P. je svo vrijeme nastojao da smiri situaciju i zvao je pomoć, a zatim su pobjegli u pravcu  deponije u mejstu Crkvice gdje su bile i ostale njihove kolege, a koje mjesto je udaljeno 700 m od prodavnice.Kada je stigao  ispričao je kolegama šta se dogodilo jer mu je oko skroz bilo zatvoreno a nos mu je od povrede bio pomjeren u stranu. Nakon od 10-15 minuta primijetio je iz pravca Kovrena kako užurbano dolazi K.M. koji u rukama nosi veliki kamen i kada je to vidio  kako bi izbjegao dalje nevolje odlučio je a što su mu savjetovale kolege da pobjegne u šumu.Kasnije je iz priče kolega saznao da je K.M.  gadjao kamenom P.a i da je napao M.Z.a.Predpostavlja da je  K. bio u alkoholisanom stanju.</span>
</p>
<p class="p4"></p>
<p class="p4">
<span>	Iz iskaza oštećenog P.O.a proizilazi da je kritičnog dana  zajedno sa  K.V. svratio u prodavnicu pored puta u mjestu Kovren gdje su naručili sok. Petnaest minuta poslije njihovog dolaska u prodavnicu su došla dva lica, koja nije poznavao i naručili su pivo. Jedan od ovih momaka - mladji, za kojeg je saznao da se preziva K. u momentu ulaska u prodavnicu njemu i K.V.u obraio se riječima " dje ste žutalji i što se dobijaju otkazi u vašoj firmi". U momentu kada je krenuo da plati piće a V. stajao na stepeništu do ulaznih vrata, K.M. ga je udario sa obje ruke stisnutim pesnicama u predjelu glave. V. ga je rukama uhvatio za odjeću i pitao ga šta radi  a K. je za to vrijeme čupao i pokušavao da se  oslobodi.  Prišao je zajedno sa momkom koji je bio  u društvu sa K.em i razdvojili su ih. Kada ej V. krenuo da izadje iz prodavnice K. ga je uhvatio za ruku  a ovo drugo lice  je uradilo vaska u predjelu potiljka. Ispred prodavnice  K.M. i K.V.o su se gurali i čupali  a V. je uspio da se oslobodi dodje do kamiona te je otišao u B., a on odmah za njim.Kada su stigli u mjesto B. K. je nakon izvjesnog vremena i tamo došao  držeći veći kamen u ruci a radnici su savjetovali K.V.u da se skloni kako bi izbjegao  konflikt sa ovim licem što je on i učinio. K. je  njemu  tada opsovao majku i govorio "dodji ovamo ti mi trebaš" prišao mu i nastojao da ga udari rukom u kojoj  je držao kamen, izmicao se od njega i u momentu dok je on zamahivao  prema njemu, krenuo je da bježi niz jednu padinu, medjutim , poklizao se i pao i kamen  mu je proletjeo pored  glave. Dok je bio na zemlji osjetio je udarac u predjelu glave, predpostavlja da ga je K. udario nogom jer su mu to kasnije rekle i kolege. K.  ga je vukao za rever od jakne dok je ležao na zemlji, kada  mu je prišao njegov kolega M.Z. i odmakao K.a. M. mu je samo govorio " šta ti je čovječe stani", medjutim K. je i njega udario u predjelu glave.</span>
</p>
<p class="p4"></p>
<p class="p4">
<span>	Iz iskaza oštećenog M.Z.a proizilazi da je kritičnom prilikom  bio u mjestu Crkvice gdje se nalazio sa kolegama - radnicima preduzeća "G.". Izmedju ostalih bili su prisutni P.O. i K.V.o. U jednom momentu  naišao je čovjek za koga je kasnije saznao da  se zove K.M.  koji je u ruci nosio kamen  i pitao gdje je vozač kamiona. V.  K. je uspio u medjuvremenu da  se skloni u obližnju šumu, kada je primijetio K.a da dolazi. K.M. se  tada uputio u pravcu P.a potrčao ka njemu, P. je bježao a K. je imao namjeru da ga udari kamenom. U toku bježanja P.  se okliznuo i pao tako da  ga je K. promašio i kamen proletio pored P.a,. K. je tada prišao do P.a udarao ga nogama i rukama kada su prišle kolege  P.a i odvojile ga od K.a. On je tada pokušavao da razgovara sa K.em na šta mu je on rekao " šta ćeš ti konju stari" i zamahnuo je otvorenom šakom  i udario ga u predjelu desne strane glave tačnije u predjelu uva. pri čemu ga je psovao i vrijedjao. Istakao je da je K. bio u vidno alkoholisanom stanju.</span>
</p>
<p class="p4"></p>
<p class="p4">
<span>	Svjedok B.V.a u bitnom je istakla  da radi u prodavnici  D. "Vir inpex" u mjesto Kovren. Kritičnog dana u prodavnicu su došla  dva radnika preuzeća  "G."  koji  rade na regionalnom putu Slijepač Most- Pljevlja. Njih dvojica su naručila sokove  sjedjeli i pili sok  a u jednom momentu u prodavnicu su došli K. M. i B.R. koji su naručili pivo. U medjuvremenu K.u je zazvonio telefon pa je on izašao iz Prodavnice razgovarao  i kada se vratio  dok je bio na stepeništu  u prolazu je povukao za nos  radnika "G.a" po imenu V.. Istakao je da njih dvojica prije toga nijesu imali nikakv konflikt, razgovor ili slično. U tom momentu  K.V.o je odreagovao je na način što je zamahnuo pesnicom  i udario K.a usled čega je isti pao na pod. Odmah su se umiješali B.R. i drugi  radnik preduzeća G. koji su spriječili dalji koflikt. Govorila im je da izadju napolje  što su i učinili. Ispred prodavnice su nastavili da se guraju i čupaju K.V.o i K.M., a poslije izvjesnog vremena su se udaljili. Svjedok je istakla da nije vidjela da je K.M. pesnicom udario u predjelu nosa K.V.a u prodavnici a ni ispred prodavnice, obzirom da su u momentu kritičnog dešavanja ispred prodavnice bila njena malolljetna djeca pa je  nastojala da ih skloni da ne prisustvuju ovom dogadjaju.</span>
</p>
<p class="p4"></p>
<p class="p4">
<span>	Svjedok B.R. u bitnom je istakao  da je zajedno sa K.M.om  kritičnom prilikom  došao u prodavnicu  gdje su se nalazila dva radnika preduzeća "G.a". Naručili su pivo, a rekao je radnici B.V.i da naruči piće i za dvojicu  momaka u prodavnicu. Za to vrijeme M. je razgovarao telefonom  i prmijetio je samo momenat kada se isti "steturao" niz stepenice kod ulaznih vrata. Smatra da su istovremeno pali i M. i jedan od radnika "G.a" stim što je istakao da nije primijetio kako je došlo do kontakta izmedju njih ko je prvi počeo i iz kojeg razloga se to desilo obzirom da je bio okrenut ledjima ulaznim vratima, a sve se dogodilo brzo i neočekivano. Prišao je da ih  razdvoji obzirom da je izmedju K.M.a i ovog drugog lica  bilo čupanje, što su nastavili da čine i ispred prodavnice a kada su se razdovojili radnici "G.a" kamionima su otišli u pravcu Crkvica a za njima je krenuo   i K.M.. Nije primijetio  da je K.M. stisnutom pesniocm u predjelu nosa udario radnika "G.a" . Njih dvojica su se u  prodavnici čupali zamahivali rukama jedan prema drugom, ali nije primijetio da je bilo jačih  udaraca  prema njima.Na zna kako je  počeo kritični dogadjaj jer je bio okrenut ledjima, niti zbog čega je isti nastao  i da li je ko koga udario.</span>
</p>
<p class="p4"></p>
<p class="p4">
<span>	Svjedok V.B.o u bitnom je istakao  da je dana 20.10.2010.godine,  pošao u mjesto B. da ponese ručak radnicima "G.a". U momentu dok je pakovao stvari poslije ručka, došao je jedan momak za kojeg je kasnije saznao da se preziva K. koji je u ruci držao veći kamen i bilo je očigledno da nekoga traži, pa kada je primijetio jednog od radnika "G.a" koji je stajao  nedaleko, K. je pošao prema njemu govoreći mu "pridji". Pokušavao je da ga udri rukom u kojoj  je držao kamen medjutim, promašio je a ovaj radnik je nastojao da se odbrani od njega  govoreći "sklonite ga".Kada je prišao još jedan radnik preduzeća "G." K. ga je šakom udario u predjelu lica  a nakon toga se opet okrenuo prema čovjeku sa kojim je započeo svadju  i nastojao da ga udari kamenom. Tada ga je ovaj radnik "G.a" zamolio da ga uzme u svoje vozilo i poveze dalje od tog mjesta što je on i učinio.</span>
</p>
<p class="p4"></p>
<p class="p4">
<span>	Svjedok C.M.e u bitnom je istakao da  je kritičnog dana u mjestu Crkvine pored regionalnog puta  Pljevlja - Slijepač Most, primijetio K.M.a kako leži u kanalu pored puta  a kojeg poznaje iz vidjenja od ranije. K.  je bio u nesvjesnom stanju, bez majice, krvav  a na njemu je bila pocijepana jakna. Pokušavao je da ga osvijesti  stavio ga u svoje auto i krenuo u pravcu grada  radi ukazivanja ljekarske pomoći. Usput je K.M.u  telfonirao policajac M. zbog čega su sačekali dolazak policije.</span>
</p>
<p class="p4"></p>
<p class="p4">
<span>	Iz zapisnika o ispitivanju alkohola u organizmu Uprave policije PJ Bijelo Polje proizilazi da je okrivljeni K.M.  šest sati nakon kritičnog dogadjaja imao 2,14 pro mila alkohola u organizmu.</span>
</p>
<p class="p4"></p>
<p class="p4">
<span>	Iz  medicinske dokumentacije na ime oštećenih  i nalaza i mišljenja vještaka dr.N.J.a - ORL i  dr. Milivoja Stijovića  proizilazi da su oštećeni  K.V.o i P.O.  zadobili tjelesne povrede i to: oštećeni  K.V.o  tešku tjelesnu pvoredu u vidu preloma nosnih kostiju sa dislokacijom fragmenata, a oštećeni P.O. lake tjelesne povrede u vidu krvnog podliva u predjelu lijeve strane čela, otoka poglavine u potiljačnom dijelu glave sa desne strane i ogrebotine kože u predjelu lijeve šake. Povreda  u vidu preloma nosnih kostiju sa dislokacijom je nanesne tupom mehaničkom silom u šta spada i pesnica.Povrede u vidu krvnog podliva u predjelu lijeve strane čela, otoka poglavine u potiljačnom dijelu glave sa desne strane i  ogrebotine kože u predjelu lijeve šake, kod oštećenog  P.O.a  mogle su nastati od udara tupo tvrdom silom.Vještak medicinske struke, specijalista ORL, J.N.je u svom nalazu još istakao da je iz izvještaja ljekara specijaliste  na ime K.V.a utvrdio da je uradjena  manualno repozicija nosnih kostiju  te da je specijalista ORL imao namjeru da dovede nosne kosti  u odgovarajući  anatomski fiziološki položaj  koji zadovoljava estetsku stranu kao i funkciju nosa, a da se ovaj manevar uvijek radi kada postoji prelom kostiju sa dislokacijom, tako da ovu  povredu kvalifikuje na osnovu kliničkog nalaza i radnje  specijaliste  ORL-oga, bez rengenskog snimka nosnih kostiju koji bi u konkretnom slučaju bio samo  dopunska dijagnostička metoda.</span>
</p>
<p class="p4"></p>
<p class="p4">
<span>	Kada se imaju u vidu iskazi oštećenih i sadržina  materijalnih dokaza koje čine zapisnik o ispitivanju alkohola u organizmu na ime okrivljenog te medicinska dokumentacija na ime oštećenih  i stim u vezi nalazi i mišljenja vještaka medicinske struke te dijelom iskazi saslušanih svjedoka nedvosmisleno se zaključuje da je okrivljeni K.M. dana 20.10.2010.godine, vršenjem nasilja, izazivanjem tuče i drskim i bezobzirnim ponašanjem ugrozio spokojstvo oštećenih K.V.a, P.O.a i M.Z.a, na način što je , oko 14,15 h, u selo Kovren, opština Bijelo Polje, u prodavnici vlasništvo B.V., u alkoholisanom stanju,  bez ikakvog povoda povukao za nos oštećenog K.V.a  a zatim  im uputio riječi "dje ste žutalji" i "šta se to kod vas lako dobijaju otkazi", pa kada je oštećeni K.V.o  pošao da izadje iz prodavnice, na stepeništu do ulaznih vrata, okrivljeni ga je izudarao stisnutim pesnicama u predjelu nosa i više puta u predjelu glave kojom prilikom  mu je nanio tešku tjelesnu povredu u vidu preloma nosnih kostiju sa dislokacijom  fragmenata, nakon čega je, oko 14,45 h  u selo B., opština Bijelo Polje, na iskopu gdje radnici D. "G.", lageruju  tampon, bez ikakvog povoda  lako tjelesno povrijedio  oštećenog  P.O.a, na način što ga je pesnicama i nogama izudarao  po glavi i tijelu, kojom  prilikom  mu je nanio povrede u vidu krvnog podliva u predjelu lijeve strane čela, otoka poglavine u potiljačnom dijelu glave sa desne strane i ogrebotine kože u predjelu lijeve šake, nakon čega je oštećenog  M.Z.a psovao, vrijedjao, uputio mu riječi "šta ćeš ti konju stari" i udario  ga šakom u predjelu desne strane glave.</span>
</p>
<p class="p5"></p>
<p class="p5">
<span>Postupajući na navedeni način okrivljeni je ostvario sve bitne elemente krivičnog djela nasilničko ponašanje iz čl. 399.Krivičnog zakonika Crne Gore koje  postoji kada počinilac  grubim vrijedjanjem ili zlostavljanjem drugoga, vršenjem nasilja prema drugom, izazivanjem tuče ili drskim ili bezobzirnim ponašanjem ugorzi spokojstvo gradjana ili remeti javni red i mir, ukoliko je to izvršeno u grupi  ili je nekom licu nanesena laka tjelesna povreda ili je došlo do teškog ponišavanja gradjana.</span>
</p>
<p class="p5"></p>
<p class="p4">
<span>	Po ocjeni suda u konkretnom slučaju postoji krivično djelo nasilničko ponašanje  iz čl.399.KZ CG u produženom trajanju. Ovakav zaključak sud temelji na činjenici  da je od strane  okrivljenog   izvršeno  više krivičnih djela da se radi o istovjetnim krivičnim djelima izvršenim od strane istog lica  u vremenskom kontinitetu koristeći istu situaciju  a kod učinioca  je pri tom  postojao jedinstven umišljaj.</span>
</p>
<p class="p5"></p>
<p class="p5">
<span>U radnjama okrivljenog  i postupanju na opisani način stekli su se i elementi krivičnog djela teška tjelesna povreda iz čl.151.st.1.KZ koje krivično djelo postoji kada počinilac drugog  teško tjelesno povrijedi ili mu zdravlje teško naruši.</span>
</p>
<p class="p5"></p>
<p class="p5">
<span>Krivična djela  za koja je i oglašen krivim, okrivljeni je izvršio  sa eventualnim umišljajem, jer je isti bio svjestan  da opisanim ponašanjem  može izvršiti krivično djelo ali je pristao na tu posledicu.Po ocjeni suda  okrivljeni je krivična djela  izvršio u stanju  uračunljivosti  obzirom da je u vrijeme neposredno prije nego što je konuzimirao alkohol bio svjestan da uzimajući isti može sebe dovesti u stanje u kojem može izvršiti krivično djelo što ga nije spriječilo da konzumira alkohol te na taj način pristane na tu mogućnost, a ovo imajući u vidu da se krivica učiniocu krivičnog djela koji se upotrebom alkohola ili na drugi način  dovede u stanje da ne može da upravlja svojim postupcima  utvrdjuje prema vremenu neposredno prije dovodjenja u takvo stanje.</span>
</p>
<p class="p5"></p>
<p class="p5">
<span>Iz izvoda iz KE na ime okrivljenog utvrdjuje se da je isti osudjivan presudom Osnovnog suda u Bijelom Polju K.br.184/03 od 13.05.2003.godine zbog krivičnog djela iz čl.150.st.1.KZ RCG novčanom kaznom  100 €, presudom istog suda k.br.730/09 od 08.10.2010.godine  zbog krivičnog djela iz čl.399 i čl.151.KZ RCG kaznom zatvora u trajanju od pet mjeseci.</span>
</p>
<p class="p5"></p>
<p class="p5">
<span>Za krivično djelo nasilničko ponašanje iz čl.399 KZ propisano je da će se učinilac kazniti zatvorom od 6 mjeseci do 5 godina. </span>
</p>
<p class="p5"></p>
<p class="p5">
<span>Za krivično djelo teška tjelesna povreda  iz čl.151.st.1.KZ  propisano je da će se učinilac kazniti zatvorom od 6 mjeseci do 5 godina.</span>
</p>
<p class="p5"></p>
<p class="p5">
<span>Prilikom odlučivanja o vrsti i visini kazne za okrivljenog sud je imao u vidu sve okolnosti koje su od uticaja da kazna bude veća ili manja u smislu odredbi čl.42. Krivičnog zakonika Crne Gore, pa je  od olakšavajućih okolnosti cijenio da je otac jednog maloljetnog djeteta i lošeg imovnog stanja, a od  otežavajućih okolnosti je cijenio njegovu raniju osudjivnaost za istovrsno krivično djelo što ide u prilog činjeici da se radi  specijalnom povratniku koji je sklon izvršenju ovakvih krivičnih djela  pa je okrivljenog osudio na jedinstvenu kaznu zatvora u trajanju od 8 mjeseci  u uvjerenju da će se sa ovom kaznom prema okrivljenom  postići svrha kažnjavanja predvidjena u čl. 4 stav 2 i 32 KZ CG, a samim tim i ostvariti ciljevi generalne i specijalne prevencije. </span>
</p>
<p class="p5"></p>
<p class="p5">
<span>Shodno čl.51.KZ okrivljenom je u izrečenu kaznu uračunato vrijeme provedeno u pritovoru .</span>
</p>
<p class="p8">
<span>	</span>
</p>
<p class="p8">
<span>Sud je u smislu odredbi čl.202 ZKP-a  obavezao okrivljenog da na ime troškova krivičnog postupka   uplati iznos od 1085,00 eura koji je unaprijed isplaćen iz sredstava suda a koji se odnosi na izradu nalaza i mišljenja vještaka medicinske struke, te nagradu braniocu po službenoj dužnosti koji je bio angažovan dok se okrivljeni nalazio u pritvoru, da na ime  paušala ovom sudu uplati iznos od  30,00  eura  koji iznos je odmjeren u odnosu na trajanje i složenost krivičnog postupka i imovno stanje okrivljenog, a ovo shodno odredbi čl. 199. ZKP CG.</span>
</p>
<p class="p5">
<span>	Oštećeni K.V.o, P.O. i M.Z. se radi ostvarivanja imovinsko pravnog zahtjeva upućuju na parnični postupak, shodno čl.212.ZKP CG.</span>
</p>
<p class="p4"></p>
<p class="p5">
<span> Sa izloženog,  u smislu čl.364. ZKP-a CG , odlučeno je kao u izreci. </span>
</p>
<p class="p4"></p>
<p class="p9">
<span>OSNOVNI SUD U BIJELOM POLJU</span>
</p>
<p class="p10">
<span>Dana, 14.04.2011. godine</span>
</p>
<p class="p5">
<span>				 </span>
</p>
<p class="p4">
<span>	Zapisničar 						                  Predsjednik vijeća-sudija, </span>
</p>
<p class="p4">
<span>Ljiljana Joksimović  				                                   Violeta Raičević  </span>
</p>
<p class="p4"></p>
<p class="p2"></p>
<p class="p11"></p>


</body>
<div style="text-align: right">
	<strong>K.br.63/11</strong><br>
	&nbsp;</div>
<div style="text-align: center">
	<strong>U IME NARODA</strong><br>
	&nbsp;</div>
<strong>OSNOVNI SUD U HERCEG NOVOM</strong>, kao prvostepeni krivični, u vijeću sastavljenom od sudije Blagojević Marka, kao predsjednika vijeća i sudija porotnika Stanković Tereze i Martinović Ilije&nbsp; kao članova vijeća uz sudjelovanje Krnić Katarina kao zapisničara, rješavajući u krivičnom prerdmetu&nbsp; protiv optuženog&nbsp; K.O., zbog krivičnog djela teška krađa u produženom trajanju iz člana 240. st. 1 tač. 1 u vezi čl. 49.st. 1 KZ, postupajući po optužnici ODT HN Kt.br. 361/09 od 02.03.2010 godine, nakon javnog, usmenog i glavnog pretresa održanog dana 05.05.2011. godine, u prisustvu ODT-a Snježane Zejnilagić, optuženog i oštećenog, nakon tajnog vijećanja i glasanja donio je i&nbsp; istog dana javno objavio<br>
<br>
<br>
<div style="text-align: center">
	<strong>PRESUDU</strong><br>
	&nbsp;</div>
<br>
OPTUŽENI:<br>
<br>
K.O., JMBG ..., od oca D i majke V, rođene Ć, rođenog ... godine u K, stalno nastanjen u HN, Z – ..., po zanimanju trgovac, neoženjen, lošeg imovnog stanja, državljanin Crne Gore, ranije osuđivan, presudom Osnovnog suda u HN K. br. 177/97 od ...1998. godine na kaznu zatvora u trajanju od 8(osam) mjeseci uslovno na 3(tri) godine, zbog krivičnog djela teška krađa iz čl. 145 st. 1 tač.1 KZ RCG.<br>
<br>
<div style="text-align: center">
	<strong>Kriv je</strong><br>
	&nbsp;</div>
<div>
	Što je:</div>
<br>
&nbsp; U periodu od augusta do ... decembra 2009. godineu HN– Z, u više navrata, u namjeri da prisvajanjem tuđih pokretnih stvari pribavi za sebe protivpravnu imovinsku korist koja nije mala, obijao magacin pića, vlasništvo oštećenog DOO »F.M.Đ.«, na način što je upotrebom&nbsp; podesnog sredstva – kliješta,&nbsp; razdvojio jednu alku na lancu na ulaznim vratima skinuo lanac i ulazio u unutrašnjost objekta, a nakon izlaska vraćao lanac sa olabavljenom alkom, pa je neutvrđenog&nbsp; dana u vremenu od augusta do početka decembra na opisani način ušao u magacin odakle&nbsp; je oduzeo dest paketa »Two fingers tekile«, neutvrđenog dana početkom decembra oduzeo dvadesta paketa lozove rakije »13 jul Plantaže«, jedan paket vinjaka »Rubin«, jedan paket rakije »Kruna«, tri paketa crnog vina »Vranac«, jedan paket bijelog vina «Krstač«, jedan paket vina »Podgoričko bijelo« i jedan paket »Gorkog lista«, “sve ukupne vrijednosti 2. 378,40 eura”,&nbsp; a dana ...2009 godine, ušao u unutrašnjost objekta, gdje je zatečen od strane radnika oštećenog preduzeća, koji ga je prijavio policiji,<br>
<br>
- čime je počinio krivično djelo teška krađa iz čl. 240 st. 1 tač. 1 Krivičnog zakonika u Vezi čl. 49 st. 1 KZ<br>
<br>
- pa sud optuženog primjenom navedenih zakonskih odredbi, te odredbi iz čl. 4 st. 2, 32, 36, 42 st.1, 45 st. 1 tač.3, 46 st.1 tač. 4, Krivičnog zakonika, kao i odredbi iz čl.202 st.4, 212 st.2&nbsp; i čl. 364 st. 1 Zakonika o krivičnom postupku<br>
<div style="text-align: center">
	<strong>OSUĐUJE</strong><br>
	&nbsp;</div>
Na kaznu zatvora u trajanju od 5 (pet) mjeseci&nbsp; koju je dužan izdržati po pravosnažnosti presude.<br>
<br>
Optuženi se oslobađa plaćanja troškova krivičnog postupka.<br>
<br>
Obavezuje se optuženi da na ime imovinskopravnog zahtjeva oštećenog DOO »FMĐ« plati iznos od 2.378,40€, a oštećeni se za višak imovinskopravnog zahtjeva upućuje da isti može ostvariti u parničnom postupku.<br>
<br>
<div style="text-align: center">
	<strong>O b r a z l o ž e n j e</strong><br>
	&nbsp;</div>
&nbsp; Osnovni državni tužilac u HN svojom optužnicom Kt.br. 361/09 od 02.03.2010 godine, stavio je na teret optuženom&nbsp; K.O.u, izvršenje produženog krivična djela iz čl. 240.st. 1 tač. 1 u vezi čl. 49. st. 1 KZ-a. ODT-c Snježana Zejnilagić koja je zastupala optužnicu na glavnom pretresu istu je precizirala, i u svojoj završnoj riječi, ostajući pri navodima podnijete i precizirane optužnice, predložila je sudu da optuženog oglasi krivim i osudi po zakonu.<br>
<br>
&nbsp; Sud je već jednom donio odluku po istom pitanju u predmetu K. .../10 od ...2010. godine koja je ukinuta od strane Višeg suda rješenjem Kž br. .../11 od ....2011. godine i postupio po nalazima Višeg suda sadražnih u navedenom rješenju.<br>
<br>
&nbsp; Optuženi K.O. u svojoj odbrani u bitnom je istakao&nbsp; da je zaposlen u firmi »RP« i da ta firma ima magacin u objektu »N«, te da je negdje u mjesecu novembu 2009 godine došao u taj magacin i da je primjetio da je na magacnskom dijelu koji koristi oštećeno preduzeće na vratima bio presječen lanac na kome se nalazio katanac, pa je tada prvi put makao taj lanac ušao u magacin i iz istog uzeo jedan paket loze »13 jul« u kome se nalazilo 6 flaša, jedan paket rakije marke »Kruna« i jedan paket vinjaka »Rubin«, pa kada je izašao iz magacina lanac je vratio kako je i ranije bio postavljen, te je navedeno piće istog dana prodao radnji »Volat« za iznos od 70,00€. Dalje je istakao da je posle nekoliko dana ušao u isti magacin i na isti način uzeo 3 paketa crnog vina »Vranac« i na isti način izašao iz magacina, pa istog toga dana vino prodao u prodavnici »Volat«, Trivun Vlastimiru za iznos od 30,00€, a nakon toga dana, dana 17.12.2009 godine opet je došao u isti magacin i tamo zatekao radnika Leovac Blagoja i tom prilikom rekao koliko je i kada robe uzeo iz toga magacina. Istakao je i to da nije tačno da je iz tog magacina uzeo 10 paketa pića »Tekila« i 20 paketa lozove rakije.<br>
<br>
&nbsp; Optuženi je u završnoj riječi istakao&nbsp; da ostaje pri svojoj odbrani koju je dao u toku postupka.<br>
<br>
&nbsp; U dokaznom postupku, sud je neposredno saslušao svjedoka oštećenog MZ koji je predstavnik DOO »FMĐ«, svjedoka LB, na saglasan predlog stranaka pročitao iskaz svjedoka TV, pročitao potvrdu o privremeno oduzetim predmetima UP PJ H. Novi&nbsp; br. ... od ....2009 godine, potvrdu o vraćanju predmeta UP PJ H. Novi br. ... od ...2009 godine, pročitao izvještaj o vanrednom popisu robe DOO »FMĐ« br. 25-1 od ...2009 godine, nalaz i mišljenje vještaka finansijske struke BB od ...2010. godine i pročitao izvod iz KE za optuženog izdat od Uprave policije ispostava Kotor br. ... od ...2010. godine.<br>
<br>
Analizirajući provedene dokaze pojedinačno i u njihovoj međusobnoj povezanosti, dovodeći ih u vezu sa navodima optužbe i kazivanjem optuženog, sud je na nesumnjiv način utvrdio da je optuženi K.O. počinio krivično djelo koje mu je stavljeno na teret optužbom&nbsp; i istog oglasio krivim i odgovornim iz sledećih razloga:<br>
<br>
Svjedok oštećeni Marić Zoran koji je predstavnik oštećenog DOO”FMĐ” u svom iskazu u bitnom je istakao da je vlasnik DOO “F.M.Đ.”, a da je u periodu od augusta 2009 godine primjetio da mu u magacinu nedostaje paket pića “Two fingers tekile”, te da mu nedostaje još robe i da je sve do dana ...2009 godine nestajala roba iz njegovog magacina u Z. Dalje je istakao da je magacin uvjek bio zaključan i da su nekih 7 dana u toku decembra njegovi radnici dežurali u magacinu u popodnevnim časovima, sve do dana ....2009 godine kada je njegov radnik LB dok je dežurao, uhvatio u magacinu optuženog, posle čega su izvršili popis i utvrdili da nedostje roba u vrijednosti od 16.671,80€. Istakao je i to da nijesu mogli odmah primjetiti da je katanac oštećen, odnosno da je lanac oštećen, jer je lanac prolazio kroz jedan metelni stub, pa kada su vidjeli oštećenja na lancu, vidjeli su da je lanac zakačen nekim štapićima, tako da se oštećenje nije moglo vidjeti čak i kada su zaklučavali lanac i katanac oštećenje je ostajalo nevidljivo, pa kada su i povlačili taj lanac on se nije mogao otkačiti, a stražari su u poslepodnevnim časovima bili zaključani u magacinu.<br>
<br>
Oštećeni je u svojoj završnoj riječi istakao da se pridružuje krivičnom gonjenju protiv okrilvjengo i ispostavlja imovinskopravni zahtjev&nbsp; u visini od 16.671,80€.<br>
<br>
Svjedok L.B.u svom svjedočkom iskazu u bitnom je istakao da je zaposlen u DOO “F.M.Đ.“, te da su u novembru ili oktobru 2009 godine primjetili da im nestaje roba iz magacina u Z, pa su se dogovorili da radnici na smjene dežuraju u magacinu koji je inače uvjek bio zaključan katancem i lancem. Dalje je istakao da je dana 17.12.2009 godine, dok je dežurao u magacinu, a čija vrata su bila zaključana lancem i katancem od strane vlasnika, negdje oko 15,55h u isti je ušao optuženi i sa sobom je imao ručna kolica i da mu je tom prilikom rekao “znači ti si taj”, na šta mu je optuženi odgovorio “jeste, ja sam taj”, a zatim ga molio da ga ne prijavljuje kod gazde, a da mu je tom prilikom rekao da je on samo tri puta ulazio u taj magacin. Istakao je i to da se oštećenja na lancu nisu mogla primjetiti sa razloga što je oštećenje bilo u jednoj rupi kroz koju lanac prolazi i lanac je bio tako namješten da kad god se povuče lanac on se ne bi odvojio.<br>
<br>
Svjedok TV u svom svjedočkom iskazu u bitnom je naveo da poznaje K.O. od ranije i da mu je isti od ranije dugovao 30,00€ za piće koje je popio u njegovoj kafani, a isti je od ... do ... novembra 2009 godine došao kod njega i pitao ga da li može da mu umjesto duga da neko piće koje mu je ostalo sa neke svadbe, a na šta je on pristao i optuženi mu tom prilikom dao paket bjelog vina “Krstač”, paket vina “Podgoričko bijelo”, paket Pelinkovca “Gorki list”, jedan paket rakije “Kruna” i jedan paket vinjaka i da je tom prilikom optuženom platio 70,00€, te da nije znao da je to piće ukradeno. Istakao je i to da je većinu pića potrošio na svoju slavu i da je policiji vratio 3 flaše bjelog vina “Krstač”, 6 flaša bjelog vina “Podgoričko bijelo”, jedna flaša vinjaka “Rubin”, dvije flaše rakije “Kruna” i šest flaša pelinkovca “Gorki list”.<br>
<br>
Iz potvrde o privremeno oduzetim predmetima&nbsp; UP PJ H. Novi br. ... od ....2009 godine, sud je utvrdio da su od TV oduzete 3 flaše bjelog vina “Krstač” od jedan litar, 6 flaša bjelog vina “Podgoričko bijelo” od jedan litar, jedna flaša vinjaka “Rubin”, dvije flaše rakije “Kruna” i šest flaša pelinkovca “Gorki list”.<br>
<br>
Iz potvrde o vraćanju predmeta UP PJ H. Novi br. ... od ....2009 godine, sud je utvrdio da su MZ vraćene stvari koje su navedene u potvrdi o oduzimanju predmeta.<br>
<br>
Iz nalaza i mišljenja vještaka finansijske struke BB od ...2010. godine, sud je utvrdio da je vrijednost deset paketa pića “Two fingers tekile”, 20 paketa Crnogorske loze “13 jul”, jednog paketa vinjaka “Rubin”, jednog paketa rakije “Kruna” i tri paketa “Vranac plantaže” na period od augusta do 17 decembra 2009 godine iznosila 2.378,40€.<br>
<br>
Uzimajući u obzir svjedočki iskaz svjedoka LB, u kome je naveo da je dana ....2009 godine stražareći u zaključanom magacinu, preduzeća u kojem je radi, vidio kako ulazi optuženi, koji je sa sobom imao ručna kolica, i da mu je tom prilikom rekao “znači ti si taj”, na šta mu je optuženi odgovorio “jeste, ja sam taj” moleći ga da ga neprijavljuje gazdi i da je on samo tri puta ulazio u taj magacin, te da se oštećenja na lancu nisu mogla primjetiti sa razloga što je oštećenje bilo u jednoj rupi kroz koju lanac prolazi i lanac je bio tako namješten da kad god se povuče lanac on se ne bi odvojio, kojem iskazu je sud polonio punu vjeru, jer je isti jasan i logičan, a ovakav iskaz je potvrđen iskazom svjedoka-oštećenog MZ, koji je naveo da su primijetivši da im iz magacina nestaje roba organizovali radnike svog preduzeća da dežuraju i da je njegov radnik L.B.dana ...2009 godine uhvatio optuženog u magacinu, te da se oštećenje na lancu nije moglo primijetiti, jer je lanac prolazi kroz rupu i oštećenje je bilo uvijek sakriveno, a i kada bi povukli lanac on se nije mogao odvojiti, te iskazom svjedoka TV, koji je naveo da je optuženi od ... do ... novembra 2009 godine došao kod njega i pitao ga da li može da mu umjesto duga da neko piće koje mu je ostalo sa neke svadbe, a na šta je on pristao i optuženi mu tom prilikom dao paket bjelog vina “Krstač”, paket vina “Podgoričko bijelo”, paket Pelinkovca “Gorki list”, jedan paket rakije “Kruna” i jedan paket vinjaka i da je tom prilikom optuženom platio 70,00€, kao i potvrdom o privremeno oduzetim predmetima, kojim dokazima je sud takođe poklonio punu vjeru, jer su isti jasni, logični i međusobno saglasni, te su isti saglasni sa iskazom svjedoka LB, sud je na jasan i nedvosmislen način utvrdio da je optuženi učinio krivično djelo iz čl. 240 st. 1 tač. 1 KZ-a, na način, u mjestu i u vrijeme kao je to opisano izrekom presude.<br>
<br>
&nbsp; Sud je cijenio i odbranu optuženog u dijelu u kojem je naveo da je lanac na magacinu bio oštećen, te da iz tog magacina&nbsp; nije uzeo 10 paketa pića »Tekila« i 20 paketa lozove rakije, pa ovakvu odbranu nije prihvatio, jer je ista nelogična i neuverljiva, a i ista je po mišljenju suda usmjerena na izbjegavane odgovornosti, a ovakva njegova odbrana negirana je naprijed provedenim dokazima, a naručito iskazima predstavnika oštećenog, svjedoka LB i TV i drugim provedenim dokazima.<br>
<br>
&nbsp; Sud je cijeni i odbranu optuženog u dijelu u kojem je naveo da je nekolika puta ulazio u magacin oštećenog i da je tih puta uzimao određene količine pića, pa je sud ovakvu odbranu optuženog prigvatio, jer je ista logična i potvrđena naprijed provedenim dokazima.<br>
<br>
&nbsp; Iz ovako utvrđenog činjeničnog stanja, sud je mišljenja da su se u radnjam optuženog stekla sva bitna obilježja krivičnog djela teška krađa, odnosno da je optuženi obijanjem zatvorenog magacina otuđio tuđu pokretnu stvar u namjeri da sebi pribavi protivpravnu imovnsku korist.<br>
<br>
Cijeneći psihički odnos optuženog prema izvršenom krivičnom djelu, sud je utvrdio da je optuženi bio svjesta svog djela, odnosno bio je svjestan da razdvajanjem alke na lancu obija zatvoreni prostor, te oduzimanjem tuđih pokretnih stvari sebi pribavlja protiv pravnu imovinsku korist, i htio njegovo izvršenje, u čemu se ogleda njegov direktni umišljaj.<br>
<br>
Sud je cijenio i ostale dokaze ali je našao da isti nijesu od bitnijeg uticaja na drukačije presuđenje u ovoj krivičnoj stvari.<br>
<br>
Prilikom donošenja odluke o vrsti i visini kazne sud je, u smislu člana 42 st.1 KZ, kao olakšavajuće okolnosti na strani optuženog našao njegove loše materijalne prilike, dok&nbsp; je na strani otežavajućih okolnosti našao njegovu raniju osuđivanost koju je sud utvrdio uvidom u izvod iz KE za optuženog. Cijeneći navedene olakšavajuće okolnosti kao osobito olakšavajuće, sud je na osnovu člana 45 i 46 st. 1 tač. 4 KZ optuženom ublažio kaznu ispod zakonskog minimuma predvidjenog za ovo krivično djelo i istog osudio na kaznu zatvora u trajanju 5 (pet) mjeseci, smatrajući da će se sa ovakvom kaznom na optuženog u dovoljnoj mjeri uticati da ubuduće ne vrši krivična djela i da će se na taj način u ovom konkretnom slučaju ostvariti svrha kažnjavanja iz člana 32 KZ, u okviru opšte svrhe propisivanja i izricanja krivičnih sankcija iz člana 4 st. 2 KZ.<br>
Odluku o troškovima, sud je donio na osnovu člana 202 stav 4 ZKP-a i optuženog oslobodio plaćanja troškova krivičnog postupka, jer se radi o licu lošeg materijalnog stanja, tako da bi plaćanje troškova ovoga postupka značajno ugrozilo materijalno stanje optuženih.<br>
<br>
Sud je obavezao optuženog da oštećenom na ime imovinskopravnog zahtjeva isplati iznos od 2.378,40€, koji iznos je utvrđen na osnovu nalaza i mišljeja vještaka finansijske struke BB, a za višak imovinskopravnog zahtjeva oštećenog uputio da isti može ostvariti u parničnom postupku, pa je sud odlučio kao u stavu tri izreke presude saglasno čl. 212 st.2 ZKP-a.<br>
<br>
Na osnovu svega izloženog, primjenom člana 364 st. 1 ZKP- a odlučeno je kao u izreci presude.<br>
<div style="text-align: center">
	<strong>OSNOVNI SUD U HERCEG NOVOM, dana 05.05.2011.godine.</strong><br>
	&nbsp;</div>
&nbsp; Zapisničar&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp; PREDSJEDNIK VIJEĆA-SUDIJA,<br>
Krnić Katarina,s.r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Blagojević Marko,s.r.<br>
<br>
Za tačnost otpravka tvrdi i ovjerava<br>
namještenik suda.<br>
<br>
<br>
PRAVNA POUKA: Protiv ove presude dozvoljena je žalba u roku od 15 dana od<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; dana prijema iste preko ovog suda Višem sudu Podgorica.<br>
<br>
<br>
DNA:<br>
- ODT H.Novi<br>
- Optuženom<br>
- Oštećenom<br>
- U spise<br>
<br>
<br>
<br>
<br>
<br>
<br>
<br>

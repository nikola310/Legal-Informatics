<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{color:#000000}
.span2{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span>K. br.  35/16                                                                                                                                                                                      </span>
</p>
<p>&nbsp;</p>
<p style="text-align:center;">
<span>U IME CRNE GORE</span>
</p>
<p>&nbsp;</p>
<p>
<span>OSNOVNI SUD U PODGORICI, kao prvostepeni, krivični, po sudiji Željki Jovović, uz učešće Danijele Rajković kao zapisničara, u krivičnom predmetu protiv okrivljenog O</span><span>.I., </span><span>zbog krivičnog djela nedavanje izdržavanja iz čl. 221 st. 1 Krivičnog zakonika Crne Gore, rješavajući po optužnom predlogu Osnovnog državnog tužilaštva Podgorica Kt. br. 60/15 od 21. januara 2016. godine, nakon glavnog, javnog pretresa održanog dana 27. 04. 2016. godine, u prisustvu zastupnika optužnog predloga Maje Knežević, okrivljenog O</span><span>.</span><span> I</span><span>.</span><span> i punomoćnika oštećenog adv. B</span><span>.</span><span> V</span><span>.</span><span>, donio je i istog dana  javno objavio</span>
</p>
<p>&nbsp;</p>
<p style="text-align:center;">
<span>P R E S U D U</span>
</p>
<p>&nbsp;</p>
<p>
<span>Okrivljeni:</span>
</p>
<p>
<span>I</span><span>.</span><span> O</span><span>.</span><span>, JMB 2410978131531, od oca T</span><span>.</span><span> i majke M</span><span>.</span><span>, rođene G</span><span>.</span><span>, rođen </span><span>xx</span><span>. </span><span>xx</span><span>. 19</span><span>xx</span><span>. godine u Foči, Republika Srpska, sa prebivalištem u Podgorici Ul. Slavonska br. </span><span>xx</span><span>, državljanin Crne Gore, razveden, otac jednog djeteta, pismen, završio visoku stručnu spremu, lošeg imovnog stanja, neosuđivan.</span>
</p>
<p>&nbsp;</p>
<p style="text-align:center;">
<span>Kriv je</span>
</p>
<p>&nbsp;</p>
<p>
<span>Što:</span>
</p>
<p>
<span>Od 01. 03. 2011. godine do 21. 01. 2016. godine, u Podgorici, svjestan svoga djela, čije izvršenje je htio i znajući da je isto zabranjeno, nije davao izdržavanje za lice koje je po zakonu dužan da izdržava - oštećenog mldb. M</span><span>.</span><span> O</span><span>.</span><span>, a koja dužnost mu je utvrđena izvršnom sudskom presudom Osnovnog suda u Podgorici P. br. 3785/09 od 08. 04. 2010. godine, kojom mu je utvrđeno da svakomjesečno doprinosi izdržavanju svog mldb. djeteta u visini od 100 eura, do 10-tog u mjesecu za tekući mjesec, uplatom na žiro račun zakonske zastupnice T</span><span>.</span><span> V</span><span>.</span><span>,</span>
</p>
<p>
<span>     - čime je izvršio krivično djelo nedavanje izdržavanja iz čl. 221 st. 1 Krivičnog zakonika Crne Gore.</span>
</p>
<p>&nbsp;</p>
<p>
<span>Pa mu sud za navedeno krivično djelo primjenom čl. 4 st. 2, čl. 42 st. 1, čl. 52 st. 2, čl. 53 i 54 Krivičnog zakonika Crne Gore i čl. 226, 229 i 374 Zakonika o krivičnom postupku, izriče</span>
</p>
<p>&nbsp;</p>
<p style="text-align:center;">
<span>USLOVNU OSUDU</span>
</p>
<p>&nbsp;</p>
<p>
<span>S tim, što mu utvrđuje kaznu zatvora u trajanju od 3 (tri) mjeseca i istovremeno određuje da se ista neće izvršiti, ako okrivljeni u roku od 1 (jedne) godine po pravosnažnosti presude ne izvrši novo krivično djelo.</span>
</p>
<p>&nbsp;</p>
<p>&nbsp;</p>
<p>
<span>Obavezuje se okrivljeni da plati na ime troškova krivičnog postupka iznos od 30,00 eura, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span>Optužnim predlogom Osnovnog državnog tužilaštva u Podgorici Kt.br. 60/15 od 21.01.2016. godine, okrivljenom Ostojić Ivanu stavljeno je na teret da je izvršio krivično djelo nedavanje izdržavanja iz čl. 221 st. 1 Krivičnog zakonika Crne Gore. </span><span>Zastupnik optužbe je u završnoj riječi u cjelosti ostala pri podnijetom optužnom aktu, navodeći da je okrivljeni priznao izvršenje krivičnog djela, te da je njegova odbrana u saglasnosti sa drugim provedenim dokazima, iz kojih razloga je predložila sudu da okrivljenog O</span><span>.</span><span> I</span><span>.</span><span> oglasi krivim i osudi po zakonu. </span>
</p>
<p>
<span>Punomoćnik oštećenog mldb. O</span><span>.</span><span> M</span><span>.</span><span>, advokat B</span><span>.</span><span> V</span><span>.</span><span>, u završnoj riječi je naveo da se ne pridružuje krivičnom gonjenju protiv okrivljenog u ime mldb. O</span><span>.</span><span> M</span><span>.</span><span> i  ne postavlja imovinskopravni zahtjev iz razloga što je isti predmet postupka izvršenja.</span>
</p>
<p>
<span>Okrivljeni O</span><span>.</span><span> I</span><span>.</span><span> je u svojoj odbrani, datoj na zapisniku o saslušanju osumnjičenog pred ovlašćenim tužiocem Osnovnog državnog tužilaštva u Podgorici Kt. br. 60/15 od 05. 08. 2015. godine, naveo da se od svoje supruge T</span><span>.</span><span> razveo pred Osnovnim sudom u Foči 2004. godine, kojom prilikom je maloljetni sin pripao na staranje njegovoj bivšoj supruzi T</span><span>.</span><span>. Tom presudom je bio obavezan da svakomjesečno na ime izdržavanja njihovog sina daje na ruke T</span><span>.</span><span> novac u iznosu od 150 KM odnosno 76,69 eura. Tu svoju obavezu redovno je izmirivao sve do jula 2008. godine. Nakon toga izgubio je posao i zapao u tešku materijalnu situaciju u kojoj se nalazi i danas, pa daje koliko i kad može, ali o tome ne vodi evidenciju niti ima dokaze o davanju. U januaru 2011. godine je na ime izdržavanja svog djeteta, pred Osnovnim sudom u Podgorici, izvršitelju dao novac u iznosu od 1.500,00 eura. I dalje je nezaposlen i živi kao podstanar, svjestan je da je dužan da daje novac na ime izdržavanja svog djeteta, što zbog materijalne situacije nije u mogućnosti, ali čim bude mogao izmiriće svoje obaveze. </span><span>Na glavnom pretresu je priznao da je učinio djelo za koje je optužen i priznao krivicu pa je, ponavljajući odbranu, dodao da ni do danas nije davao izdržavanje na način kako je to odredjeno presudom suda u Podgorici, jer nije zaposlen i nije u mogućnosti da plaća izdržavanje.</span>
</p>
<p>
<span>Sud je u dokaznom postupku pročitao presudu Osnovnog suda u Podgorici P.br. 3785/09 od 08. 04. 2010. godine, pročitao Uvjerenje iz kaznene evidencije na ime okrivljenog I</span><span>.</span><span> O</span><span>.</span><span> od 27. 01. 2016. godine, na saglasan predlog stranaka pročitao iskaz svjedoka V</span><span>.</span><span> T</span><span>.</span><span>, zakonske zastupnice mldb. O</span><span>.</span><span> M</span><span>.</span><span>, dat na zapisniku o saslušanju svjedoka pred Okružnim tuzilaštvom u Trebinju - Podružnoj kancelariji Foča od 24. 11. 2015. godine.</span>
</p>
<p>
<span>Svjedok V</span><span>.</span><span> T</span><span>.</span><span>, zakonska zastupnica mldb. O</span><span>.</span><span> M</span><span>.</span><span>, je u svom iskazu navela da je brak između nje i I</span><span>.</span><span> sklopljen u Podgorici u februaru 2002. godine, u kom braku su dobili sina M</span><span>.</span><span>, rodjenog 08.03.2002. godine. Brak je trajao od prilike do 2004. godine, kada je presudom Osnovnog suda u Foči O</span><span>.</span><span> I</span><span>.</span><span> obavezan na plaćanje izdržavanja za mldb. sina u mjesečnom iznosu od 150,00 KM ili po tadašnjem obračunu kursne liste 76,69 eura, na devizni račun kod nove banke filijala Foča. Na taj račun je Ivan, koliko se sjeća, uplatio iznos od 50 do 100 eura, tokom 2005. godine, a nakon toga nije vršio uplate na ime izdržavanja, već je na drugi način plaćao izdržavanje i to tako što joj je novac predavao na ruke, slao autobusom ili posredstvom drugog lica. Na taj način je, nezavisno od tekućeg računa u banci, krajem 2007. godine davao odredjene novčane iznose i trudio se da doprinese davanju izdržavanja, a to se od prilike odnosilo na četiri do pet puta godišnje. I u izvršnom postupku I</span><span>.</span><span> je uplatio oko 1.500,00 eura zaostalog duga, nakon čega nikako nije vršio uplate na tekući račun, niti slao novac na neki drugi način. Kada je M</span><span>.</span><span> pošao u školu, Osnovnom sudu u Podgorici je uputila zahtjev za povećanje alimentacionog iznosa na 100,00 eura, o čemu je sud donio odluku, ali po toj presudi I</span><span>.</span><span> nije postupio, niti je uplaćivao naznačeni iznos. </span>
</p>
<p>
<span>Iz presude Osnovnog suda Podgorici P. br. 3785/09 od 08. 04. 2010. godine, pravosnažne dana 17. 06. 2010. godine, a izvršne dana 20. 12. 2010. godine utvrdjeno da </span><span>se istom minjenja pravosnažna presuda Osnovnog suda u Foči P. br. 340/03 od 12. 08. 2004. godine u dijelu odluke o visini doprinosa za izdržavanje zajedničkog mldb. djeteta sina O</span><span>.</span><span> M</span><span>.</span><span>, pa se O</span><span>.</span><span> I</span><span>.</span><span> obavezuje da na ime doprinosa za izdržavanje zajedničkog mldb. djeteta, počev od 08. 04. 2010. godine pa ubuduće, umjesto 76,89 eura doprinosi svakomjesečno u iznosu od 100,00 eura, i to najkasnije do 10-og u mjesecu za tekući mjesec, dok za to budu postojali zakonski uslovi, uplatom na žiro račun zakonske zastupnice mldb. djeteta pod br. BA</span><span>xxxxxxxxxxxxxxxxxxx</span><span> kod Nove banke, Filijala Foča, Republika Srpska. </span>
</p>
<p>
<span>Cijeneći provedene dokaze kako pojedinačno, tako i u njihovoj medjusobnoj povezanosti, te dovodeći iste u vezu sa odbranom okrivljenog, sud je na nesumnjiv način utvrdio da okrivljeni O</span><span>.</span><span> I</span><span>.</span><span> </span><span>u periodu od 01. 03. 2011. godine do 21. 01. 2016. godine, u Podgorici, svjestan svoga djela, čije izvršenje je htio i znajući da je isto zabranjeno, nije davao izdržavanje za lice koje je po zakonu dužan da izdržava - sina oštećenog mldb. O</span><span>.</span><span> M</span><span>.</span><span>, a koja dužnost mu je utvrđena izvršnom presudom Osnovnog suda u Podgorici P. br. 3785/09 od 08. 04. 2010. godine, kojom mu je utvrđena obaveza da svakomjesečno doprinosi izdržavanju svog maloljetnog djeteta O</span><span>.</span><span> M</span><span>.</span><span> u visini od 100,00 eura, do 10-og u mjesecu za tekući mjesec, uplatom na žiro račun zakonske zastupnice V</span><span>.</span><span> T</span><span>.</span><span>, </span><span>kojim radnjama je ostvario sve elemente krivičnog djela nedavanje izdržavanja iz čl. 221 st. 1 Krivičnog zakonika Crne Gore.</span>
</p>
<p>
<span>Naime, čl. 221 st. 1 </span><span>Krivičnog zakonika Crne Gore je propisano da će se kazniti k</span><span>o ne daje izdržavanje za lice koje je po zakonu dužan da izdržava, a ta dužnost je utvrđena izvršnom sudskom odlukom ili izvršnim poravnanjem pred sudom ili drugim nadležnim organom, u iznosu i na način kako je to odlukom odnosno poravnanjem utvrđeno. I</span><span>z presude Osnovnog suda u Podgorici P. br. 3785/09 od 08. 04. 2010. godine koja je pravosnažna dana 17. 06. 2010. godine a izvršna dana 20. 12. 2010. godine, </span><span>je utvrđeno da je okrivljeni </span><span>obavezan da svakomjesečno na žiro račun zakonske zastupnice mldb. O</span><span>.</span><span> M</span><span>.</span><span>, isplaćuje iznos od 100,00 eura na ime izdržavanja mldb. djeteta. </span><span>Iz iskaza svjedoka zakonske zastupnice mldb. oštećenog O</span><span>.</span><span> </span><span>M.,</span><span> </span><span>koji je sud cijenio kao jasan i istinit, utvrđeno je da</span><span> okrivljeni</span><span> svoju obavezu nije izvršavao</span><span> na način kako je to propisano u presudi, da </span><span>nikako nije vršio uplate na račun, niti slao novac na neki drugi način.</span><span> </span><span>I sam okrivljeni ne spori da nije davao izdržavanje za svog maloljetnog sina, na način kako je to utvrđeno presudom.</span>
</p>
<p>
<span>Cijeneći subjektivni odnos okrivljenog prema izvršenom krivičnom djelu sud nalazi da je isti znao da ima obavezu izdržavanja svog mldb sina, na način kako je to utvrđeno izvršnom sudskom odlukom, koje izdržavanje nije davao, a pri čemu je bio svjestan da takvim postupanjem čini krivično djelo, što je i htio, pa se njegov psihički odnos prema izvršenom krivičnom djelu manifestuje kao direktni umišljaj. </span>
</p>
<p>
<span>Sud je cijenio odbranu okrivljenog u kojoj navodi da je nezaposlen, da je u teškoj materijalnoj situaciji i da živi kao podstanar, pa je našao da ista ne dovodi u pitanje krivicu okrivljenog, niti predstavlja opravdan razlog za nedavanje izdržavanja u smislu čl. 221 st 2 Krivičnog zakonika Crne Gore, jer je okrivljenom obaveza utvrđena izvršnom sudskom odlukom, pri čemu je okrivljeni kao roditelj dužan da osigura životne uslove potrebne za razvoj djeteta, pa iako ta obaveza zavisi od mogućnosti roditelja, zbog obezbjeđenja izdržavanja maloljetnog djeteta roditelji moraju iskoristiti sve svoje mogućnosti, što u konkretnom slučaju od trenutka nastanka obaveze okrivljeni nije činio. Okrivljeni je sposoban da radi i da stiče zaradu pa je trebao da iskoristi sve svoje mogućnosti da izdržava svoje maloljetno djete, a ukoliko bi bio doveden u pitanje njegov opstanak jer ne može naći posao, mogao je tražiti izmjenu odluke o izdržavanju, što u konkretnom slučaju okrivljeni nije učinio, pa stoji njegova zakonska obaveza da daje izdržavanje u iznosu kako je određeno izvršnom sudskom odlukom, sve do njene eventualne izmjene. </span>
</p>
<p>
<span>Prilikom odlučivanja o krivičnoj sankciji, sud je u smislu čl. 42 Krivičnog zakonika Crne Gore cijenio sve okolnosti koje utiču da kazna bude manja ili veća, pa je od olakšavajućih </span><span>okolnosti na strani okrivljenog cijenio njegovo loše materijalno stanje i činjenicu da je nezaposlen, raniju neosuđivanost, što je sud utvrdio iz </span><span>Uvjerenja iz kaznene evidencije na ime okrivljenog od 27. 01. 2016. godine, stav punomoćnika oštećenog koji se nije pridružio krivičnom gonjenju, </span><span>pa je u odsustvu otežavajućih okolnosti okrivljenom shodno čl. 53 i 54 Krivičnog zakonika Crne Gore, izrekao uslovnu osudu, kao u izreci presude, nalazeći da će se i sa prijetnjom izvršenja kazne zatvora u trajanju od tri mjeseca i vremenom provjeravanja u periodu od jedne godine, na okrivljenog u dovoljnoj mjeri uticati da ubuduće ne vrši krivična djela, čime će se sa uspjehom ostvariti svrha uslovne  osude iz čl. 52 st. 2 Krivičnog zakonika Crne Gore, u okviru opšte svrhe izricanja krivičnih sankcija u smislu čl. 4 st. 2 Krivičnog zakonika Crne Gore.</span>
</p>
<li>
<span class="span2">Pošto je okrivljeni oglašen krivim, odluku o troškovima postupka sud je donio shodno čl. 226 i 229 Zakonika o krivičnom postupku i obavezao okrivljenog da na ime troškova krivičnog postupka plati iznos od 30,00 €, koji troškovi se odnose na ime sudskog paušala, koji je odmjeren shodno složenosti predmeta, dužini trajanja postupka i imovinskim prilikama okrivljenog.</span>
</li>
<li>
<span class="span2">Sa svega izloženog, a na osnovu čl. </span><span class="span2">374 Zakonika o krivičnom postupku, odlučeno je kao u izreci presude.</span>
</li>
<p>&nbsp;</p>
<li style="text-align:center;">
<span class="span2">OSNOVNI SUD U PODGORICI, dana 27. 04. 2016. godine</span>
</li>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:2.7in;text-align:center;vertical-align:top">
<li style="list-style:none;text-align:center;">
<span class="span2">ZAPISNIČAR:</span>
</li>
</td><td style="width:3.75in;text-align:center;vertical-align:top">
<li style="list-style:none;text-align:center;">
<span class="span2">S U D I J A:</span>
</li>
</td>
</tr>
<tr style="">
<td style="width:2.7in;text-align:center;vertical-align:top">
<li style="list-style:none;text-align:center;">
<span class="span2">Danijela Rajković,s.r.</span>
</li>
<p>&nbsp;</p>
<p>&nbsp;</p>
</td><td style="width:3.75in;text-align:center;vertical-align:top">
<li style="list-style:none;text-align:center;">
<span class="span2">Željka Jovović,s.r.</span>
</li>
</td>
</tr>
<tr style="">
<td style="width:1.95in;vertical-align:top">
<li style="list-style:none">
<span class="span2">PRAVNA POUKA:</span>
</li>
</td><td style="width:3.5in;vertical-align:top">
<li style="list-style:none">
<span class="span2">Protiv ove presude dozvoljena je žalba u roku od 8 dana od dana prijema pismenog otpravka iste, preko ovog suda Višem sudu u Podgorici. </span>
</li>
<p>&nbsp;</p>
</td>
</tr>
</tbody></table>
<p></p>
<li style="text-align:center;">
<span class="span2">ZTO Danijela Rajković</span>
</li>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:2.7in;vertical-align:top">
<div>
<span>                ZAPISNIČAR:</span>
</div>
</td><td style="width:3.75in;text-align:center;vertical-align:top">
<div style="text-align:center;">
<span>S U D I J A:</span>
</div>
</td>
</tr>
<tr style="">
<td style="width:2.7in;text-align:center;vertical-align:top">
<div style="text-align:center;">
<span>Danijela Rajković</span>
</div>
<p>&nbsp;</p>
</td><td style="width:3.75in;text-align:center;vertical-align:top">
<div style="text-align:center;">
<span>Željka Jovović</span>
</div>
<p>&nbsp;</p>
</td>
</tr>
</tbody></table>
<p></p>
<p>
<span>           DN-a: Po primjerak presude dostaviti:</span>
</p>
<p>
<span>- ODT Podgorica,</span>
</p>
<p>
<span>- Okrivljenom,  </span>
</p>
<p>
<span>- Punom. oštećenog,</span>
</p>
<p>
<span>- A/a.</span>
</p>
<p>
<span>Postupljeno dana ______________</span>
</p>
<p>
<span>Radnik suda __________________</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
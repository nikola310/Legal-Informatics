<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{color:#000000;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>
<span class="span1"></span>
</p>
<p>&nbsp;</p>
<p>&nbsp;</p>
<p style="text-align:right">
<span class="span1">K. br. 332/16 </span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Osnovni sud u Podgorici, sudija pojedinac Rade Ćetković, uz učešće Edine Kraje, kao zapisničarke, u krivičnom postupku protiv okrivljenog Z. P. iz Podgorice, zbog krivičnog djela nezakonit ribolov iz čl. 326 st. 1 Krivičnog zakonika, nakon javnog glavnog pretresa odražnog 06.02.2017.</span><span class="span1"> godine, u prisustvu zastupnika optužbe </span><span class="span1">državnog tužioca V. R., a</span><span class="span1"> u odsustvu uredno pozvanog okrivljenog koji je predhodno saslušan, istog dana izrekao je i objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni: Z. P., JMB ............., od oca R. i majke V., rođene R., rođen .. ..19.. godine u Pg, sa prebivalištem u Pg – V. bb, državljanin Crne Gore, razumije crnogorski jezik, koji je i njegov jezik, elektrotehničar, razveden, otac dvoje djece, pismen, završio srednju elektrotehničku školu, lošeg imovnog stanja, ranije neosuđivan, protiv kojeg se ne vodi postupak za drugo krivično djelo,</span>
</p>
<p>
<span class="span1"> </span>
</p>
<p style="text-align:center;">
<span class="span1">Kriv je</span>
</p>
<p>
<span class="span1"> </span>
</p>
<p>
<span class="span1">Što je:</span>
</p>
<p>
<span class="span1">Dana 29. maja 2013. godine, oko 06,30 časova, na S. J., u mjestu V., teritorija Glavnog grada Pg, svjestan svog djela čije je izvršenje htio, i svjestan da je njegovo djelo zabranjeno, lovio ribu za vrijeme lovostaja, na način što je, suprotno Naredbi o ribolovnim zabranama, ograničenjima i mjerama za zaštitu ribljeg fonda ("Službeni list Crne Gore", broj 21/2012 od 18.04.2012. godine), koja zabranjuje lov na skobalja, od 01. februara do 01. juna, a lov na ciprinide - lolu, grgeča i karaša, od 15. marta do 01. juna, mrežom ulovio četiri kilograma skobalja, lole, grgeča i karaša,</span>
</p>
<p>&nbsp;</p>
<p>
<span class="span1">- čime je učinio krivično djelo nezakonit ribolov iz čl. 326 st. 1 Krivičnog zakonika. </span>
</p>
<p>
<span class="span1"> </span>
</p>
<p>
<span class="span1">Pa mu sud za navedeno krivično djelo primjenom  čl. 4 st. 2, čl. 42 st. 1, čl. 52 st. 2, čl. 53 i čl. 54 Krivičnog zakonika i čl. 226, čl. 229, čl. 239 i čl. 374 Zakonika o krivičnom postupku, izriče </span>
</p>
<p>
<span class="span1">  </span>
</p>
<p style="text-align:center;">
<span class="span1">USLOVNU OSUDU</span>
</p>
<p>
<span class="span1"> </span>
</p>
<p>
<span class="span1">Kojom mu utvrđuje kaznu zatvora u trajanju od 30 (trideset) dana i istovremeno određuje da se ona neće izvršiti, ako okrivljeni u roku od 1 (jedne) godine po pravosnažnosti presude ne učini novo krivično djelo. </span>
</p>
<p>
<span class="span1">            </span>
</p>
<p>
<span class="span1">Obavezuje se okrivljeni da plati na ime troškova krivičnog postupka iznos od 30,00 €, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>
<span class="span1">Javno preduzeće za nacionalne parkove Crne Gore se upućuje da imovinskopravni zahtjev može ostavarivati u parničnom postupku.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva Kt. br. 864/13 od 27.05.2016. godine, okrivljenom Z. P. stavljeno je na teret izvršenje krivičnog djela nezakonit ribolov iz čl. 326 st. 1 Krivičnog zakonika. Zastupnik optužbe je na glavnom pretresu precizirao optužni predlog kako je to predstavljeno u izreci presude, dok je u završnoj riječi ostao pri preciziranom optužnom predlogu i predložio sudu da okrivljenog oglasi krivim i izrekne mu krivičnu sankciju.</span>
</p>
<p>
<span class="span1">Glavni pretres je dana 06.02.2017. godine održan, shodno čl. 457 Zakonika o krivičnom postupku, u odsustvu uredno pozvanog okrivljenog koji je ranije saslušan, pa je sud našao da njegovo prisustvo nije nužno.   </span>
</p>
<p>
<span class="span1">Okrivljeni Z. P. je u odbrani u predhodnom postupku u bitnom naveo da posjeduje lovačku dozvolu za lov na bubnjevima na S. J., te da je dana 29.05.2013. godine, oko 06,30 časova, pošao u mjesto V. kako bi pokupio malo ribe koja se ulovila u bubnjevima. Iz istih je uzeo nekih 3,5 kg ribe i to ljolje, grgeča, skobalja i klena. Ribu je stavio u svoj čun i krenuo u pravcu kuće, nakon čega se susreo sa lovočuvarima, od kojih poznaje M. U., i isti su mu rekli da je lov zabranjen i uzeli mu ribu. Lovočuvari kod njega nisu zatekli nikakve mreže, niti su od njega oduzeli neki ribolovni pribor. Tom prilikom pred njim nije sačinjen zapisnik. Bubnjevima je dozvoljen samo ribolov jegulje, a riba koju je izvadio iz bubnjeva je sigurno slučajno naišla u iste. Na glavnom pretresu je različito naveo da su u kritičnoj prilici nadzornici u njegovom čunu zatekli oko 3 do 4 kg ribe, koju je presuo u njihov čun. U njegovom čunu se nalazila mreža, jer ista uvijek stoji u čunu. Razliku u iskazima je objasnio time da se kod tužioca zbunio, jer nije mogao da vjeruje da će zbog 5 eura da ide u S., pa je zato rekao da čuvari kod njega nisu zatekli nikakve mreže. Znao je da je u tom momentu bio zabran, a misli da se zabran nije odnosio na lolu, grgeča, karaša i skobalja, već samo na šarana. Izašao je da lovi jegulje, ali pošto se u bubnjevima nije zatekla nijedna jegulja, već samo ovih 10 - 15 riba koje je naveo, iste nije vratio u jezero, već ih je ponio kući da ih isprži. Dan ranije je pozvao društvo da dođu kod njega u Vranjinu i da isprže ribu ako je uhvati, pa pošto nije uhvatio jegulje, a do isteka zabrana je bilo ostalo još 2 dana, on je odlučio da zadrži ovu drugu ribu koja se uhvatila u bubnjevima. Bubnjevi se prave specijalno za lov na jegulju, ali se u njih može uhvatiti i druga riba. Istakao je da dobro poznaje sve čuvare na jezeru, pa tako i M. U. i S. P. Imajući u vidu da je glavni pretres održan u odsustvu uredno pozvanog okrivljenog to je izostala njegova završna riječ. </span>
</p>
<p>
<span class="span1">Sud je u dokaznom postupku saslušao svjedoke M. U. i S. P., pročitao ovjerenu fotokopiju zapisnika o izvršenoj kontroli JP za nacionalne parkove Crne Gore - Nacionalni park S. j.br. 1245/2-1 od 29.05.2013. godine, pročitao ovjerenu fotokopiju službene zabilješke JP za nacionalne parkove Crne Gore - Nacionalni park S. j.br. 1245/2-2 od 29.05.2013. godine, pročitao izvod iz registra kaznenih evidencija Ministarstva pravde KE 1406/2016 od 25.10.2016. godine.</span>
</p>
<p>
<span class="span1">Svjedok M. U. je u iskazu datom u predhodnom postupku u bitnom naveo da je prije penzionisanja radio kao nadzornik u NP S. j. Okrivljenog, kojeg lično poznaje, je više puta zaticao u nezakonitom ribolovu. Ne sjeća se detalja predmetnog događaja, ali ono što je naveo u zapisniku o izvršenoj kontroli je tačno, jer je u istom konstatovao samo tačne podatke, drugačije nije ni smio raditi, a nije ni imao razloga za to. Prilikom ove kontrole od okrivljenog nije tražio lična dokumenta, a ne sjeća se da mu je okrivljeni pokazivao bilo kakvu dozvolu za ribolov. Prilikom svake kontrole okrivljeni je imao mreže u čamcu. Nema saznanja da je okrivljeni imao dozvolu za bubnjeve, ali i da je imao nemoguće je da se u ovim bubnjevima nađe riba ljolja, grgeč, karaš ili skobalj. Zapisnik o izvršenoj kontroli je sačinio po dolasku u prostorije NP S. J., a u to je siguran zato što je uvijek na licu mjesta uzimao lične podatke, a zapisnik sačinjavao kasnije. Obaveza mu je bila da oduzme mrežu ukoliko je pronađe i da isto konstatuje u zapisniku i izda potvrdu o oduzimanju predmeta, ali se dešavalo da ljudi neće da mu predaju mrežu, a on nije imao mehanizme da im istu nasilno oduzme. Na glavnom pretresu se nije mogao sjetiti kritičnog događaja zbog proteka vremena, a nakon što mu je predočen raniji iskaz izjavio je da se događaj </span><span class="span1">desio na način kako je to naveo u prethodnom postupku. Okrivljenog su kritičnog dana konstrolisali u reonu od mosta, pa do kanala M. i Č., gdje on inače stalno lovi ribu.</span>
</p>
<p>
<span class="span1">Svjedok S. P. je u iskazu datom u predhodnom postupku i na glavnom pretresu saglasno u bitnom naveo da je dana 29.05.2013. godine, oko 06,30 časova kao lovočuvar na S. J. bio u kontroli sa kolegom M. U. U mjestu V. zatekli su okrivljenog, koji je bio na čamcu sa motorom, a u istom mu je bila mreža za lovljenje ribe i kanta u kojoj je bila ulovljena riba, a u pitanju je bila ljolja, karaš, grgeč i skobalj. Vidio je okrivljenog kako iz jezera izvlači predmetnu mrežu, a u trenutku kada ih je vidio isti je počeo da bježi sa svojim čamcem. Zapisnik o izvršenoj kontroli je sačinio kolega M. U., ali ne na licu mjesta, već u kancelariji kod direktora, a nije znao razlog zašto od okrivljenog nije oduzeta i mreža. Na glavnom pretresu je dodao da je vidio okrivljenog kako vadi mrežu u reonu Č. prema V., a istu je nakon toga vezao u krpu i bacio u špirun, odnosno pramac čamca.  </span>
</p>
<p>
<span class="span1">Iz ovjerene fotokopije zapisnika o izvršenoj kontroli JP za nacionalne parkove Crne Gore - Nacionalni park S. j.br. 1245/2-1 od 29.05.2013. godine proizilazi da su toga dana u 6,30 časova, nadzornici M. U. i S. P., u mjestu V., na područiju opštine Pg izvršili kontrolu nad okrivljenim Z. P. koji je zatečen sa mrežom u čamcu i jednom kantom u kojoj je bilo 10 - 15 komada, odnosno 4 - 5 kg sitne ribe (ljolje, skobalja, grgeča i karaša). Od okrivljenog je oduzeta pronađena riba, a isti nije potpisao zapisnik. </span>
</p>
<p>
<span class="span1">Iz ovjerene fotokopije službene zabilješke JP za nacionalne parkove Crne Gore - Nacionalni park S. j.br. 1245/2-2 od 29.05.2013. godine proizliazi da su dana 29.05.2013. godine, nadzornici M. U. i S. P. na prostoru V., tačnije između kanala i Č., zatekli okrivljenog koji je imao u čamcu kantu ribe ulovljene mrežom. Kao i da su ribu (oko 5 kg) oduzeli okrivljenom i istom podnijeli prijavu.</span>
</p>
<p>
<span class="span1">Nakon savjesne ocjene svakog dokaza pojedinačno i u vezi sa ostalim dokazima, dovodeći ih u vezu sa odbranom okrivljenog, sud je utvrdio da je okrivljeni dana 29. maja 2013. godine, oko 06,30 časova, na S. J., u mjestu V., teritorija Glavnog grada Podgorica, lovio ribu za vrijeme lovostaja, na način što je, suprotno Naredbi o ribolovnim zabranama, ograničenjima i mjerama za zaštitu ribljeg fonda ("Službeni list Crne Gore", broj 21/2012 od 18.04.2012. godine), koja zabranjuje lov na skobalja, od 01. februara do 01. juna, a lov na ciprinide - lolu, grgeča i karaša, od 15. marta do 01. juna, mrežom ulovio četiri kilograma skobalja, lole, grgeča i karaša.</span>
</p>
<p>
<span class="span1">Činjenično stanje sud je utvrdio iz iskaza svjedoka S. P. koji je naveo da je </span><span class="span1">dana 29.05.2013. godine, oko 06,30 časova kao nadzornik na Skadarskom jezeru bio u kontroli sa kolegom M. U., te da su u mjestu Vranjini zatekli okrivljenog, koji je bio na čamcu sa motorom, da mu je u istom bila mreža za ribolov i kanta sa ulovljenom ribom, i to ljolja, karaš, grgeč i skobalj, a prethodno je vidio kako okrivljeni vadi mrežu za ribolov iz jezera, kao i iz iskaza svjedoka M. U., koji je naveo da je kritičnog dana okrivljenog uhvatio sa ribom i istu mu oduzeo, te da je to bilo u reonu V., odnosto u reonu od mosta pa do kanala M. i Č., ali da od istog nije oduzeo mrežu za ribolov koja se nalazila u čamcu, dok je po povratku u službene prostorije sačinio zapisnik o izvršenoj kontroli. Sud je u postupnosti prihvatio iskaze navedenih svjedoka, jer osim što su isti saglasni po pitanju odlučnih činjenica, isti su i potvrđeni sprovedenim materijalnim dokazima, odnosno ovjerenom fotokopijom zapisnika o izvršenoj kontroli i ovjerenom fotokopijom službene zabilješke JP za nacionalne parkove Crne Gore - Nacionalni park S. j.kojima je konstatovano da je okrivljeni kritičnog dana zatečen u mjestu V., tačnije između kanala i Č., sa mrežom u čamcu i jednom kantom u kojoj je bilo 10 - 15 komada, sitne ribe (ljolje, skobalja, grgeča i karaša), te da je od okrivljenog oduzeta predmetna riba. Sud je imao u vidu i očiglednu nesaglasnost između navedenog zapisnika i službene zabilješke po pitanju težine ulovljene ribe (u zapisniku je konstatovano 4 - 5 kg, a u službenoj zabilješci oko 5 kg), pa je primjenom čl. 3 st. 3 Zakonika o krivičnom postupku donio odluku koja je najpovoljnija za okrivljenog, odnosno utvrđeno je da je on kritičnom prilikom ulovio četiri kilograma navedene ribe, uzimajući tako najmanju težinu navedenu u predmetnom zapisniku (4 - 5 kg). </span><span class="span1">Prilikom utvrđivanja činjeničnog stanja sud je imao u vidu da ni okrivljeni nije sporio</span><span class="span1"> da je dana 29.05.2013. godine, oko 06,30 časova, pošao u mjesto Vranjina do svojih bubnjeva na S. J. i da je iz istih, pošto se nije zatekla nijedna jegulja, a </span><span class="span1">do isteka zabrana je ostalo još samo dva dana, uzeo nekih 3 do 4 kg druge ribe i to ljolje, grgeča, skobalja i klena, kao i da je ribu stavio u svoj čun i krenuo u pravcu kuće, nakon čega se susreo sa nadzornicima, te da su mu isti rekli da je ribolov zabranjen i uzeli mu ribu.</span>
</p>
<p>
<span class="span1">Da je kritičnom prilikom bilo vrijeme lovostaja na ribolovnim područijima, između ostalog i na S. J. </span><span class="span1">utvrđeno je iz tačke 1. Naredbe o ribolovnim zabranama, ograničenjima i mjerama za zaštitu ribljeg fonda, kojom je propisano da je na ribolovnim područijma S. j. sa R. C. i rijekom M. od A. vrba do njenog ušća i Š. jezera sa rijekom B., važio zabran ribolova, odnosno da je bilo zabranjeno loviti skobalja u periodu od 1. februara do 1. juna, a ostale ciprinide (šaran-krap, klen, lola i ostale) u periodu od 15. marta do 1. juna.</span>
</p>
<p>
<span class="span1">Cijeneći subjektivni odnos okrivljenog prema izvršenom krivičnom djelu, sud nalazi da je okrivljeni postupajući na predhodno opisani način, bio svjestan da lovi ribu za vrijeme lovostaja, što je i htio, postupajući tako sa direktnim umišljajem, čime su pored objektivnih ostvareni i subjektivni element bića krivičnog djela nezakonit ribolov iz čl. 326 st. 1 Krivičnog zakonika.</span>
</p>
<p>
<span class="span1">Sud je cijenio i odbranu okrivljenog datu u prethodnom postupku da je kritičnog dana samo pokupio ribu koja se ulovila u njegovim bubnjevima koji služe za lov na jegulje, te da nadzornici kod njega nisu pronašli nikakve mreže, ali takvu odbranu nije mogao prihvatiti imajući u vidu da je ista protivrječna odbrani datoj na glavnom pretresu u kojoj je okrivljeni naveo da se u njegovom čunu ipak nalazila mreža, i da ista uvijek stoji u čunu, a da je kod tužioca rekao da je nije bilo, jer se zbunio. Pored navedenog, odbrana okrivljenog je opovrgnuta iskazom svjedoka Slavka Popovića koji je naveo da je vidio okrivljenog kako iz jezera izvlači mrežu za ribolov, koja je u momentu kada su ga sustigli sa čamcem bila u pramcu čuna okrivljenog. Takođe, sud nije prihvatio navode odbrane okrivljenog da nije znao da je kritičnog dana bio zabran koji se odnosio na lolu, grgeča i karaša, kao i da nije znao da je zabranjeno loviti skobalja, već je mislio da se zabrana ribolova odnosila samo šarana, jer su isti potpuno neubjedljivi i nelogični, odnosno po nalaženju suda nije logično da okrivljeni nije znao da je u vrijeme izvršenja krivičnog djela bilo zabranjeno vršiti ribolov predmetne ribe na S. J., a ovo imajući u vidu da je okrivljeni lice koje od rođenja živi u blizini S. J., te da po sopstvenim navodima isti poseduje odobrenje za izlovljavanje jegulje, pa kada je isti već pribavio to odobrenje od nadležnog Ministarstva, isti je bio dobro upoznat sa tim kada je dozvoljen ribolov na jezeru i koje ribe, a kada ne. Pored toga, i sam okrivljeni je naveo da je dan prije kritičnog događaja pozvao društvo na ribu, pa pošto se u bubnjevima nije zatekla nijedna jegulja, odlučio da zadrži 10 - 15 komada predmetne ribe, jer je do isteka zabrana ostalo bilo još 2 dana. Ovaj dio odbrane jasno ukazuje koji je bio motiv okrivljenog da mrežom lovi ribu u vrijeme zabrana.</span><span class="span1"> Imajući u vidu sve navedene činjenice potpuno je jasno da okrivljenom nije moglo biti nepoznato da je u kritičnoj prilici bio zabranjen ribolov i predmetne ribe, te da je ovakva odbrana okrivljenog sračunato data u cilju izbjegavanja krivice.</span>
</p>
<p>
<span class="span1">Cijeneći naprijed utvrđeno činjenično stanje, a imajući u vidu odustanak zastupnika optužbe od predloga za saslušanje ovlašćenog predstavnika JP za nacionalne parkove Crne Gore, sud je donio rješenje da se na glavnom pretresu isti ne saslušava, s obzirom da isti iako je uredno pozvan i upozoren na posledice izostanka nije pristupio na glavni pretres, niti je svoj izostanak opravdao, a njegovo saslušanje po nalaženju suda ne bi uticalo na utvrđivanje drugačijeg činjeničnog stanja, već bi vodilo nepotrebnom odugovlačenju postupka.   </span><span class="span1"> </span><span class="span1">   </span><span class="span1">        </span>
</p>
<p>
<span class="span1">Prilikom odlučivanja o krivičnoj sankciji, sud je u smislu čl. 42 st. 1 Krivičnog zakonika cijenio sve okolnosti koje utiču na njen izbor i visinu, pa je od olakšavajućih okolnosti na strani okrivljenog cijenio njegove lične i porodične prilike, odnosno da se radi o licu koje je lošeg imovnog stanja, da je otac dvoje djece, njegov raniji život i s tim u vezi njegovu neosuđivanost, što je sud utvrdio iz izvoda iz registra kaznenih evidencija Ministarstva pravde KE 1406/2016 od 25.10.2016. godine, pa je u odsustvu otežavajućih okolnosti, sud okrivljenom shodno čl. 53 i čl. 54 Krivičnog zakonika izrekao uslovnu osudu, kao u izreci presude, nalazeći da prema okrivljenom nije nužno primjeniti kaznu radi krivično pravne zaštite, jer se može očekivati da će se i sa upozorenjem uz prijetnju kaznom zatvora u trajanju od trideset dana i vremenom provjeravanja u periodu od jedne godine, na okrivljenog u dovoljnoj mjeri uticati da ubuduće ne </span><span class="span1">vrši krivična djela, čime će se sa uspjehom ostvariti svrha uslovne osude iz čl. 52 st. 2 Krivičnog zakonika, a u okviru opšte svrhe krivičnih sankcija u smislu čl. 4 st. 2 Krivičnog zakonika.</span>
</p>
<p>
<span class="span1">Imajući u vidu da je okrivljeni oglašen krivim, sud je istog na osnovu čl. 226 i čl. 229 Zakonika o krivičnom postupku obavezao da na ime troškova krivičnog postupka plati iznos od 30,00 €, koji se odnosi na ime sudskog paušala kao dijela troškova krivičnog postupka, a koji iznos je odmjeren shodno dužini trajanja postupka, složenosti predmeta i imovnom stanju okrivljenog.</span>
</p>
<p>
<span class="span1">Shodno čl. 239 st. 2 Zakonika o krivičnom postupku, Javno preduzeće za nacionalne parkove Crne Gore je upućeno da imovinskopravni zahtjev može ostavarivati u parničnom postupku.</span>
</p>
<p>
<span class="span1">Na osnovu navedenog, a shodno čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span2">OSNOVNI SUD U PODGORICI</span>
</p>
<p style="text-align:center;">
<span class="span2">Dana, 06.02.2017. godine</span>
</p>
<p>&nbsp;</p>
<p>&nbsp;</p>
<p>
<span class="span1">ZAPISNIČARKA                                                                                      S U D I J A</span>
</p>
<p>
<span class="span1">Edina Kraja, s.r.                                                                                  Rade Ćetković, s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">         PRAVNA POUKA: Protiv ove presude dozvoljena je</span>
</p>
<p>
<span class="span1"></span><span class="span1">                 žalba u roku od 8 dana od dana </span>
</p>
<p>
<span class="span1"></span><span class="span1">                 prijema prepisa iste, Višem sudu</span>
</p>
<p>
<span class="span1"></span><span class="span1">                 u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">ZTO. Edina Kraja</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Calibri;font-size:14pt;}
.p2{text-align:end;hyphenate:auto;font-family:Times New Roman;font-size:14pt;}
.p3{text-align:center;hyphenate:auto;font-family:Times New Roman;font-size:14pt;}
.p4{text-align:justify;hyphenate:auto;font-family:Times New Roman;font-size:14pt;}
.p5{text-align:start;hyphenate:auto;font-family:Times New Roman;font-size:14pt;}
.p6{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-weight:bold;font-style:italic;}
</style>
<meta content="predrag.tabas" name="author">
</head>
<body class="b1 b2">
<p class="p1">
<!--Image link to '0.png' can be here-->
</p>
<p class="p2">
<span class="s1">K.br. 144/2012</span>
</p>
<p class="p3"></p>
<p class="p3">
<span class="s2">U IME CRNE GORE</span>
</p>
<p class="p3"></p>
<p class="p4">
<span class="s2">VIŠI SUD U PODGORICI,</span><span> kao prvostepeni krivični u vijeću sastavljenom od sudije Vesne Pean, kao predsjednika vijeća, i sudija Vesne Jočić i Branke Bošković, kao članova vijeća, uz učešće Borke Jelenković, kao zapisničara, u krivičnom predmetu protiv optuženog N. D., koga brani V. R., advokat iz  Podgorice, zbog krivičnog djela neovlašćena proizvodnja i stavljanje u promet opojnih droga iz čl. 300 st.2 u vezi sa st.1 Krivičnog zakonika, odlučujući po optužnici Višeg državnog tužilaštva u Podgorici Kt.br. 99/2012 od 23.10.2012.godine, koju je na glavnom pretresu zastupala Ljiljana Lakić, zamjenik Višeg državnog tužioca u Podgorici, nakon održanog glavnog i javnog pretresa dana 29.11.2012 godine, u prisustvu zastupnika optužbe, optuženog i njegovog branioca, dana 04.12.2012 godine donio i istog dana objavio</span>
</p>
<p class="p4"></p>
<p class="p3">
<span class="s2">P R E S U D U</span>
</p>
<p class="p4"></p>
<p class="p4">
<span class="s2">Optuženi:D. N., </span><span>JMBG .... od oca T. i majke A., rođene V., rođen ....godine u mjestu ...-Republika B. i H., sa prebivalištem u Republici B. i H., mjesto . ... državljanin Republike B.i H., oženjen, otac dvoje malojetne djece, nezaposlen, završio srednju školu- smjer bravar, lošeg imovnog stanja, po ličnoj izjavi osuđivan, u pritvoru od 23.09.2012.godine pa nadalje.</span>
</p>
<p class="p3"></p>
<p class="p3">
<span class="s2">K R I V  J E</span>
</p>
<p class="p4"></p>
<p class="p4">
<span class="s2">Što je:</span>
</p>
<p class="p4">
<span>Dana 23.09.2012.godine, na graničnom prelazu Božaj neovlašćeno radi dalje prodaje unio u Crnu Goru, te prenosio opojnu drogu marihuanu-supstancu proglašenu za opojnu drogu Rješenjem o utvrđivanju opojnih droga (Sl.list SRJ br.44/02), iako je bio svjestan da postupa neovlašćeno i protivprano pa je to i htio, na način što je označenog dana u 16,06 časova iz Republike Albanije unio u Crnu Goru opojnu drogu marihuanu, tako što je sa putničkim motornim vozilom marke "Opel Omega" , zelene boje, reg. oznaka ..., kojim je upravljao, opojnu drogu marihuanu koja je bila zapakovana u 37. pakovanja ukupne neto mase 21,925 kilograma i to: 6. ručno pravljenih pakovanja od plastične kese plave boje, oblijepljenih selotejp trakom braon boje mase 6,005 kilograma; 25.ručno pravljenih pakovanja od plastične kese crne boje obmotanih providnom plastičnom folijom oblijepljenih selotejp trakom mase 12,930 kilograma i 6. ručno pravljenih pakovanja od plastične kese plave i crne boje, obmotanih providnom plastičnom folijom, oblijepljenih selotejp trakom braon boje mase 2,990 kilograma</span><span class="s2">, </span><span>sakrivenu na više mjesta u naznačenom vozilu, koju je tako za novčani iznos od 4.000,00  maraka, za račun njemu nepoznatog lica, prenosio preko teritorije Crne Gore, kada je istog dana u 18,47 časova prilikom izlaska iz Crne Gore u pravcu Republike Bosne i Hercegovine na graničnom prelazu Šćepan Polje od strane ovlašćenih službenika Uprave policije-Ispostave granične policije Plužine, pretresom vozila okrivljenog pronađena predmetna opojna droga i od istog oduzeta, a koja opojna droga je bila namijenjena daljoj neovlašćenoj prodaji</span>
</p>
<p class="p4"></p>
<p class="p4">
<span class="s1">- čime je izvršio  krivično djelo- neovlašćena proizvodnja, držanje i stavljanje u promet opojnih droga iz člana 300 stav 2 u vezi stava  1 Krivičnog zakonika.</span>
</p>
<p class="p4"></p>
<p class="p4">
<span>Pa ga sud, na osnovu naprijed navedene krivičnopravne odredbe, te članova 2, 4, 5, 15, 32, 33, 36, 42 i 51 Krivičnog zakonika, te člana 374 ZKP-a.</span>
</p>
<p class="p4"></p>
<p class="p3">
<span class="s2">O S U Đ U J E</span>
</p>
<p class="p4"></p>
<p class="p4">
<span class="s2">NA KAZNU ZATVORA U TRAJANJU OD 2 (DVIJE) GODINE, u koju se ima uračunati vrijeme provedeno u pritvoru počev od 23.09.2012.godine, koji je produžen do pravnosnažnosti presude, s tim što ne može biti duži od izrečene kazne zatvora. </span>
</p>
<p class="p4"></p>
<p class="p4">
<span>Na osnovu člana 75 u vezi člana 300 stav 7 Krivičnog zakonika, prema optuženom se izriče:</span>
</p>
<p class="p3">
<span class="s2">MJERA BEZBJEDNOSTI ODUZIMANJA PREDMETA</span>
</p>
<p class="p4"></p>
<p class="p4">
<span>Od optuženog se oduzima opojna droga- marihuana, u ukupnoj količini od 21,925 kilograma, koja se ima uništiti, po pravnosnažnosti presude.</span>
</p>
<p class="p4"></p>
<p class="p4">
<span>Dužan je optuženi po osnovu troškova krivičnog postupka platiti ovom sudu novčani iznos od 750,00  eura, kao i na ime sudskog paušala novčani iznos od 100,00  eura, u roku od 15 dana, po pravnosnažnosti presude pod prijetnjom prinudnog izvršenja. </span>
</p>
<p class="p4"></p>
<p class="p3">
<span class="s1">O b r a z l o ž e nj e</span>
</p>
<p class="p4"></p>
<p class="p4">
<span>Optužnicom Višeg državnog tužilaštva u Podgorici Kt.br.99/12 od 23.10.2012 godine, optuženom D. N.,  stavljeno je na teret da je izvršio krivično djelo neovlašćena proizvodnja, držanje i stavljanje u promet opojnih droga iz čl.300 st.2 u vezi st.1 Krivičnog zakonika. Zastupnik optužbe je u završnoj riječi na glavnom pretresu, u cjelosti ostala pri podignutoj optužnici navodeći da je dokazima koji su provedeni na glavnom pretresu utvrđeno da je optuženi izvršio predmetno krivično djelo, pa  je predložila sudu da ga oglasi krivim i osudi po zakonu.</span>
</p>
<p class="p4"></p>
<p class="p4">
<span>Optuženi D. N., je priznao izvršenje krivičnog djela i krivicu za isto, pa je objasnio da je 21.09.2012.godine, oko 13,00 časova se vozilom marke Omega, reg. oznake …, zelene boje, se uputio u Crnu Goru i čim je došao u Podgoricu nazvao je prijatelja sa kojim se upoznao prije 15-tak dana u Zenici, a sa broja telefona koji je prethodno kupio. Inače, ovog prijatelja je upoznao u Zenici, na autopijaci, kada je prodavao vozilo marke Ford Fiesta, a ovaj je bio zainteresovan za to vozilo, i u razgovoru mu je iznio nezadovoljstvo, rekao da se danas ništa ne može prodati i da teško živi. Taj čovjek ga je tada tješio i rekao da ako želi da zaradi novac da će mu pomoći i tada mu je ponudio da za iznos od 4.000 maraka iz Albanije za Bosnu i Hercegovinu doveze 20 kg. opojne droge "trave". Tom čovjeku je ostavio svoj broj mobilnog telefona na koji ga je kasnije pozivao, a ovaj ga je zvao sa broja telefona koji je bio sakriven, a čak mu nije znao ni ime ni prezime. Par dana prije nego je krenuo u Crnu Goru, ovaj ga je pozvao i rekao da će do njega doći lice sa vozilom marke Opel Omega i da će to lice sa njim napraviti komisioni ugovor o navodnoj prodaji tog vozila i da će mu dati punomoćje kako bi mogao upravljati tim vozilom. Tako je i bilo, to lice je dovezlo vozilo, sačinili su ugovor i dalo mu punomoćje, da bi vozilo potom odvezao nazad za Zenicu, jer je nešto trebalo da se popravi, te je vozilo vratio dan prije nego je krenuo za Crnu Goru, kada je došao i čovjek koji mu je predao vozilo i prijatelj sa kojim je prethodno sve dogovarao i tada mu je taj prijatelj dao uputstvo da ovim vozilom treba da krene u 13 časova za Podgoricu. Takođe mu je ostavio dva broja mobilnog telefona na koje je trebao da se javi odmah po dolasku u Podgoricu, pa kada je stigao u Podgoricu, kupio je karticu sa crnogorskim brojem i javio se ovom svom prijatelju, koji mu je rekao da će doći za jedno sat do sat ipo vremena, i dogovorio se da ga čeka na glavnom putu koji vodi prema Albaniji. Taj prijatelj je potom došao na dogovoreno mjesto odakle su, ovaj sa vozilom marke Audi A-4 bugarskih tablica, a on sa vozilom Opel Omega, krenuli u pravcu Albanije. Na graničnom prelazu i crnogorskom i albanskom su nakon provjere dokumentacije i vozila nesmetano prošli i uputili se u pravcu Tirane. Nekih 30 km, prije Tirane, svratili su u hotel gdje su prespavali, a ovaj njegov prijatelj je bio sa ženom za koju je pretpostavljao da mu je supruga. Sjutradan ujutro, u subotu, oko 8,30 časova, ovaj prijatelj je došao kod njega u sobu i uzeo ključeve od vozila marke Opel Omega a njemu je dao ključeve od Audija, i tada mu je rekao da će vozilo odvesti kako bi se u isto smjestila droga koju je trebao on prebaciti za Bosnu i Hercegovinu. U nedjelju ujutro u ranim jutarnjim satima se spustio u garažu hotela i vidio je da je vozilo Opel Omega, reg. oznaka … parkirano, a na doručku mu je taj prijatelj rekao da je auto spremno, da ga izveze iz garaže i opere u perionici, nakon čega su se on, vozilom Opel Omega, a ovaj prijatelj vozilom Audi, uputili u pravcu Crne Gore. Nesmetano su prešli granični prelaz, ušli u Crnu Goru i prešli preko Crne Gore, te krenuli preko graničnog prelaza Šćepan Polje da bi ušli u Bosnu i Hercegovinu. Prije samog graničnog prelaza, oko 20 km, zaustavili su se i dogovorili da on sačeka 20-tak munuta, kako bi ovaj prijatelj prvi prešao granični prelaz i potom ga sačekao u Foči. Po dogovoru, nakon 15-tak munuta, krenuo je, a na graničnom prelazu su prilikom pregleda vozila našli opojnu drogu. Priznao je da je potpuno svjesno ušao u ovaj posao jer je od samog starta znao što prevozi i odakle, a objašnjavao je da ga je teška finansijska situacija natjerala da to uradi, da mu niko u porodici nije zaposlen, da su djeca maloljetna, da ni on sam ne radi, pa je iz velike nužde ušao u ovaj posao iako je znao koliko je opojna droga opasna i nedozvoljena. Izrazio je žaljenje zbog ovoga što je učinio, da je zapravo shvatio što je učinio i da mu se to sigurno neće ponoviti.  Pri ovakvoj odbrani optuženi je ostao do završetka glavnog pretresa.U završnoj riječi prihvatio je završnu riječ svog branioca.</span>
</p>
<p class="p4"></p>
<p class="p4">
<span>Branilac optuženog je u završnoj riječi naveo da je njegov branjenik priznao izvršenje krivičnog djela koje mu je stavljeno na teret, pa je zamolio Sud, da prilikom odmjeravanja kazne cijeni sve olakšavajuće okolnosti na strani optuženog i istog što blaže kazni.</span>
</p>
<p class="p4"></p>
<p class="p4">
<span>Sud je na glavnom pretresu, u dokaznom postupku pročitao pismene dokaze:  službena zabilješka Uprave policije - Grupe za suzbijanje droge Nikšić Ku.br.415 od 24.09.2012.godine, službena zabilješka Uprave policije - Grupe za suzbijanje droge Nikšić Ku.br.415 od 24.9.2012.godine, službena zabilješka Uprave policije- Područne jedinice Nikšić Ku.br.415 od 23/24 .08.2012.godine, službena zabilješka Uprave policije- Sektora granične policije- Ekspoziture granične policije Plužine- Granični prelaz Šćepan Polje broj 727 od 23.9.2012.godine, zapisnik Uprave policije - Granične policije IGP Plužine o pretresanju prevoznog sredstva, putnika prtljaga i drugih pokretnih stvari broj 415 od 23.09.2012.godine na ime D. N., zapisnik Uprave policije- Grupe za suzbijanje droge Nikšić o pretresanju prevoznog sredstva, putnika, prtljaga i drugih pokretnih stvari broj 415 od 24.09.2012.godine, na ime D. N., dvije potvrde Uprave policije- Područne jedinice - Ispostave Plužine o privremenom oduzimanju predmeta Ku.br.415 od 23.09.2012.godine, na ime D. N., potvrda Uprave policije- Grupe za suzbijanje droge Nikšić o privremeno oduzetim predmetima Ku.br.415 od 24.09.2012.godine, na ime D. N., izvještaj Uprave policije o prelasku državne granice na graničnim prelazima Šćepan polje i Božaj, izvještaj o vještačenju broj 4010/12 Forenzičkog centra u Danilovgradu od 8.10.2012.godine, izvršio se uvid u fotodokumentaciju Uprave policije PJ Nikšić broj 782/12 od 23.09.2012.godine, u fotodokumentaciju Uprave policije PJ Nikšić broj 782/12-1 od 24.09.2012.godine i u fotoelaborat koji čini sastavni dio izvještaja o vještačenju Forenzičkog centra u Danilovgradu broj 4010/12 od 10.10.2012.godine. </span>
</p>
<p class="p4"></p>
<p class="p4">
<span>Iz sadržine Službene zabilješke UP - Sektora granične policije - Ekspozitura GP Plužine - granični prelaz Šćepan Polje br. 727 od 23.09.2012 godine proizilazi da je sačinjena dana 23.09.2012.godine, povodom lišenja slobode lica D. N., koje je upravljalo vozilom marke Opel Omega, zelene boje, reg. oznaka …, te bio zaustavljen na izlaznoj traci iz CG, a koje lice je izjavilo da je dana 21.09.2012.godine, ušao u Crnu Goru, na taj granični prelaz, da je istog dana izašao na graničnom prelazu Božaj i boravio u Albaniji dvije noći i jedan dan na nepoznatom mjestu, 30 km, od Tirane. Na osnovu lične procjene vozilo je parkirano na parking prostoru graničnog prelaza i pristupili se vršenju detaljnog pretresa u prisustvu vozača i tom prilikom je u vozilu pronađeno više pakovanja biljne materije zelene boje koja podsjeća na opojnu drogu marihuanu-skank. Dalje je utvrdjeno da je navedena materija pronađena u vozilu na više mjesta i to, u prtljažniku iznad desnog točka dva pakovanja, u prtljažniku iznad lijevog točka dva pakovanja, između zadnjeg sjedišta i plinske flaše dva pakovanja, ispod zadnjeg sjedišta osam pakovanja, u zadnjem braniku jedno pakovanje, u prednjem braniku četiri pakovanja i u rezervnoj gumi pet pakovanja. Kako službenici na graničnom prelazu nijesu bili u mogućnosti izuzeti vidljivu materiju zbog tehničke mogućnosti, odnosno neposjedovanja adekvatnog alata, a ista je uočena ispod patosa vozila, unutrašnjosti instrument table vozila, u zadnjem blatobranu, vozilo je predato službenicima PJ Nikšić-Grupa za suzbijanje droga, da bi izvršili detaljan pretres vozila u adekvatnim prostorijama. </span>
</p>
<p class="p4"></p>
<p class="p4">
<span>Iz sadržine službene zabilješke UP PJ Nikšić Ku.br.415 od 23/24.09.2012 godine, proizilazi da su OPS Dežurne službe PJ Nikšić, dana 23/24.9.2012.godine,  u periodu od  23,30 do 07,00 časova, obezbjeđivali vozilo Opel Omega, reg. oznaka …, oduzeto od D. N., koje vozilo se nalazilo pod video nadzorom sigurnosnih kamera PJ Nikšić, a istovremeno je neprekidno bilo i fizički obezbjeđivano.</span>
</p>
<p class="p4"></p>
<p class="p4">
<span>Iz sadržine Službene zabilješke UP - Grupe za suzbijanje droge Nikšić Ku.br.415 od 24.09.2012 godine proizilazi da je sačinjena dana 24.09.2012.godine, povodom pronalaska 13. pakovanja suve biljne materije zelene boje, karakterističnog mirisa, za koju se pretpostavilo da se radilo o pakovanju opojne droge marihuane, ukupne neto mase 7.500 grama, kada su službenici Grupe za suzbijanje droge Nikšić u mehaničarkoj radionici PJ Nikšić, pristupili pretresu motornog vozila Opel Omega, reg. oznake …, kojim je upravljao D. N. i tada su pronašli četiri pakovanja sa sadržajem suve biljne materije zelene boje, pronađeni u patosu vozila, sa lijeve i desne strane, jedno pakovanje sa sadržajem gore navedene materije, koje je pronađeno u prednjem braniku vozila, dva pakovanja sa sadržajem gore navedene materije, pronađena u lijevom prednjem blatobranu, jedno pakovanje sa sadržajem gore navedene materije pronađeno u desnom prednjem blatobranu, jedno pakovanje sa sadržajem gore navedene materije pronađeno u zadnjem desnom blatobranu, tri pakovanja sa sadržajem gore navedene materije pronađena u središnjem dijelu patosa vozila i jedno pakovanje sa sadržajem gore navedene materije pronađeno u desnom airbagu. Utvrdjeno je da su sva pakovanja oblijepljena selotejp trakom braon boje i bila su sakrivena u namjenski izgrađenim pregradama takozvanim bunkerima. </span>
</p>
<p class="p4"></p>
<p class="p4">
<span>Iz Zapisnika  Uprave policije - Granične policije IGP Plužine, o pretresanju prevoznog sredstva, putnika, prtljaga i drugih pokretnih stvari br.415 od 23.09.2012 godine, proizilazi da su ovlašćeni policijski službenici Uprave policije- granične policije je utvrđeno da je sačinjen dana 23.09.2012.godine, a povodom pretresanja vozila na graničnom prelazu Šćepan Polje, kojim je upravljao D. N., te je konstatovano da je pretresanje izvršeno bez naredbe suda i bez prisustva svjedoka, a na osnovu člana 83 stav 6 ZKP-a, jer su postojali osnovi sumnje da je izvršeno krivično djelo za koje se goni po službenoj dužnosti. Nakon pretresa vozila Opel Omega, reg. oznake …., pronašli su i privremeno oduzeli dva pakovanja u prtaljažnom prostoru iznad  desnog točka, dva pakovanja u prtljažniku iznad lijevog točka, dva pakovanja između zadnjeg sjedišta i plinske flaše, osam pakovanja ispod zadnjeg sjedišta, jedno pakovanje u zadnjem braniku vozila, četiri pakovanja u prednjem braniku vozila i pet pakovanja u rezervnoj gumi, a navedeno je da se nijesu pretresom mogla izuzeti sva predmetna pakovanja zbog tehničke neopremljenosti na GP Šćepan Polje. </span>
</p>
<p class="p4"></p>
<p class="p4">
<span>Iz Zapisnika  Uprave policije - Grupe za suzbijanje droge Nikšić o pretresanju prevoznog sredstva, putnika, prtljaga i drugih pokretnih stvari br.415 od 24.09.2012 godine, proizilazi da su ovlašćeni policijski službenici Uprave policije- Grupe za suzbijanje droge Nikšić, utvrđeno je da je sačinjen dana 24.9.2012.godine, povodom pretresanja putničkog motornog vozila marke Opel Omega, reg. oznake …. kojem su prisustvovala dva punoljetna građana, kada su prilikom pretresa nađeni i privremeno oduzeti četiri pakovanja sa sadržajem suve biljne materije zelene boje, koji su pronađeni u patosu vozila, jedno pakovanje u prednjem braniku, dva pakovanja u lijevom prednjem blatobranu, jedno pakovanje u desnom prednjem blatobranu, jedno pakovanje u zadnjem desnom blatobranu, tri pakovanja pod središnji dio vozila, jedno pakovanje u desnom airbagu, te su sva pakovanja bila oblijepljena selotejp trakom braon boje, ukupne količine oko 7.500 grama. </span>
</p>
<p class="p4"></p>
<p class="p4">
<span>Iz sadržine dvije potvrde o privremeno oduzetim predmetima UP Ispostava Plužine br.415 od 23.09.2012 godine, proizilazi da je od optuženog D. N. privremeno oduzeto dvadeset četiri pakovanja oblijepljena kafenom selotejp traom sa sadržajem suve biljne materije zelene boje, za koju se pretpostavlja da je opojna droga marihuana, kao i pm/v Opel Omega, zelene boje, reg.oznaka …, saobraćajna dozvola broj AA1041723 MUP-a Zenica, pasoš broj 002608634 izdat od hrvatskog Veleposlanstva u Sarajevu, lična karta broj 04DD00985 izdata u Zavidovićima, vozačka dozvola broj 04DDA3112 izdata u Zavidovićima, ovlašćenje za upravljanje pm/v broj 096049, mobilni telefon Nokia 3310, sa dvije kartice, crnogorska i bosanska, te 100 eura, u različitim apoenima, a koje potvrde je optuženi uredno potpisao.</span>
</p>
<p class="p4"></p>
<p class="p4">
<span>Iz sadržine potvrde o privremeno oduzetim predmetima UP- Grupe za suzbijanje droge Nikšić br. 415 od 24.09.2012 godine, proizilazi da je od optuženog D. N. privremeno oduzeto trinaest pakovanja sa sadržajem suve biljne materije zelene boje za koju se pretpostavlja da je opojna droga marihuana, oblijepljena kafenom selotejp trakom, a koja su pronađena na mjestima opisanim u zapisniku o pretresu vozila, a  koja potvrda je uredno potpisana od strane optuženog.</span>
</p>
<p class="p4"></p>
<p class="p4">
<span>Iz izvještaja Uprave policije o prelasku državne granice na graničnim prelazima Šćepan Polje i Božaj je utvrdjeno da je D. N., dana 21.9.2012.godine, u 16,39 časova ušao u Crnu Goru na graničnom prelazu Šćepan Polje, da je istog dana u  23,12 časova izašao iz Crne Gore na graničnom prelazu Božaj, zatim da je dana 23.9.2012.godine, u 16,06 časova, ušao u Crnu Goru na graničnom prelazu Božaj, a potom istog dana u 18,47 časova izašao iz Crne Gore na graničnom prelazu Šćepan Polje.  </span>
</p>
<p class="p4"></p>
<p class="p4">
<span>Iz sadržine izvještaja o vještačenju Forenzičkog centra u Danilovgradu br.4010/12 utvrđuje se da su tom Centru na vještačenje dostavljeni 6 ručno pravljenih pakovanja od plastične kese plave boje oblijepljena selotejp trakom braon boje, sa sadržajem sasušene biljne materije, zelene boje, karakterističnog opojnog mirisa neto mase 6,005 kg, 25 ručno pravljenih pakovanja od plastične kese crne boje obmotanih providnom plastičnom folijom, oblijepljenih selotejp trakom braon boje sa sadržajem sasušene biljne materija, zelene boje, karakterističnog opojnog mirisa  neto mase 12,930 kg i 6 ručno pravljenih pakovanja od plastičnih kesa plave i crne boje obmotanih providnom plastičnom folijom, oblijepljenih selotejp trakom braon boje sa sadržajem sasušene biljne materija, zelene boje, karakterističnog opojnog mirisa  neto mase 2,990 kg. Detaljnim makroskopskim i mikroskopskim pregledom biljne materije konstatovano je prisustvo smole, kao i bodlji u obliku "medvedjih kandži", te na osnovu morfološke gradje navedenih elemenata konstatovano je da potiču od biljke botaničkog naziva Canabis Sativa L.iz familije Canabaceae, poznatija kao konoplja. Hemijskom analizom dostavljenih uzoraka utvrđeno je da isti sadrže psihoaktivnu komponentu tetrahidrokanabinol (THC) u koncentraciji iznad 0,3%, a canabis i THC su supstance koje utiču na centralni nervni sistem, izazivaju stanje zavisnosti i nalazi se na listi opojnih droga (Sl.list SRJ br. 44/2002).</span>
</p>
<p class="p4"></p>
<p class="p4">
<span>Sud je nalaz i mišljenje vještaka iz Forenzičkog centra cijenio kao stručan, jasan, objektivan i zasnovan na pravilima struke i nauke, pa je isti u cijelosti prihvatio.</span>
</p>
<p class="p4"></p>
<p class="p4">
<span>Cijeneći navode optužbe, odbranu optuženog, te sve provedene dokaze kako pojedinačno, tako i njihovoj međusobnoj vezi, ovaj sud nalazi, da je optuženi D. N. izvršio krivično djelo neovlašćena proizvodnja, držanje i stavljanje u promet opojnih droga iz člana 300. stav 2. u vezi stava 1.Krivičnog zakonika, na način, u vrijeme i na mjestu kako je to predstavljeno u izreci presude, s tim što je sud izvršio preciziranje činjeničnog opisa u dijelu koji se odnosio na navodjenje količine od "2,990 grama", gdje je nesumnjivo došlo do tehničke greške u navodu optužnice, jer iz provedenog dokaznog postupka proizilazi da je ta količina trebala biti izražena u kilogramima, pa je zato u činjeničnom opisu presude navedeno "2,990 kilograma".</span>
</p>
<p class="p4"></p>
<p class="p4">
<span>Naime, optuženi je na jasan, precizan i nedvosmislen način priznao izvršenje predmetnog krivičnog djela, potvrdjujući način, vrijeme, mjesto i motiv izvršenja djela, koje priznanje je prihvaćeno, jer je bilo u saglasnosti sa svim provedenim pismenim dokazima. Tako je sud u ovom postupku nesumnjivo utvrdio da je optuženi D. N. dana 23.09.2012.godine neovlašćeno iz  Republike Albanije unio u Crnu Goru, te prenosio radi dalje prodaje, opojnu drogu marinuanu ukupne mase 21,925 kilograma,  koja je bila zapakovana u 37 pojedinačnih zamotuljaka oblijepljenih selotejp trakom,  koja je bila sakrivena u vozilu marke Opel Omega, registarskih oznaka …, a što je utvrđeno iz zapisnika o pretresanju prevoznog sredstva, putnika, prtljaga i drugih pokretnih stvari od 23.09.2012 godine, kao i potvrda o privremeno oduzetim predmetima i  fotoelaborata, gdje je detaljno opisano gdje su predmeti nađeni i kako izgledaju, dok je iz izvještaja o vještačenju Forenzičkog centra, potvđeno da se radi o opojnoj drogi - marihuani, koja je sadržala THC (tetrahidrokanabinol) u koncentraciji iznad 0,3 %. Na činjenicu da je opojna droga - marihuana, bila namjenjena daljoj prodaji, nesumnjivo upućuje količina opojne droge marihuane od 21,925 kilograma, kao i način pakovanja  iste, u 37 ručno pravljenih zamotuljaka.</span>
</p>
<p class="p4"></p>
<p class="p4">
<span>Nesporno je utvrđeno da je optuženi prenosio opojnu drogu marihuanu preko teritorije Crne Gore, a što se može utvrditi iz vremenskog intervala koji je protekao između ulaska optuženog na teritoriju Crne Gore iz Republike Albanije, koji je evidentiran na graničnom prelazu Božaj,  dana 23.09.2012 godine u 16,06 časova  i pristupu graničnom prelazu Šćepan polje istog dana u 18,47 časova, a što je potvrđeno izvještajem Uprave policije o prelasku državne granice na graničnim prelazima Božaj i Šćepan Polje.</span>
</p>
<p class="p4"></p>
<p class="p4">
<span>Krivično djelo za koje je optuženi oglašen krivim je krivično djelo sa blanketnom dispozicijom, pa je kod takvog krivičnog djela pored navodjenja činjenica i okolnosti koje čine njegova bitna obilježja, a o kojima se ovaj sud već izjasnio, bilo nužno navesti materijalno pravni propis od kojeg zavisi postojanje ovog djela. Naime, Rješenjem  o utvrđivanju opojnih droga (Sl. List SRJ br.44/02) marihuana je  proglašena za opojnu drogu i nalazi se na spisku opojnih droga pod botaničkim nazivom Cannabis sativa L., pa je optuženi tako postupao i suprotno odredbama Zakona o proizvodnji i prometu opojnih droga, kojim je regulisano kada su proizvodnja, prerada i promet ovih supstanci dozvoljeni i ko ih može vršiti. </span>
</p>
<p class="p4"></p>
<p class="p4">
<span>Optuženi je bio svjestan da se radi o supstanci proglašenoj za opojnu drogu, čiji je promet zabranjen i svjestan da je unio i prenosio radi dalje prodaje, čime su se ostvarila sva subjektivna i objektivna obilježja bića krivičnog djela koji mu je stavljeno na teret, a čije izvršenje je htio, postupajući na taj način sa direktnim umišljajem.</span>
</p>
<p class="p4"></p>
<p class="p4">
<span>Prilikom izbora vrste i visine kazne, shodno članu 42. Krivičnog Zakonika,  sud je cijenio sve okolnosti koje utiču da kazna bude manja ili veća, pa je kao olakšavajuće cijenio korektno držanje pred sudom, da je u potpunosti priznao izvršenje krivičnog djela, da je izrazio kajanje i žaljenje zbog učinjenog, kao i činjenicu da je djelo izvršio zbog lošeg materijalnog stanja, jer je nezaposlen, kao i njegova supruga, a porodičan je čovjek sa obavezom izdržavanja dvoje mal. djece. Kako nije bilo otežavajućih okolnosti sud je optuženog, shodno članu 36. Krivičnog zakonika, osudio na kaznu zatvora u trajanju od 2 (dvije) godine, nalazeći da je  kazna srazmjerna stepenu krivice optuženog i težini počinjenog djela i da predstavlja onu mjeru koja je neophodno potrebna za postizanje svrhe kažnjavanja iz člana 32 Krivičnog zakonika, odnosno sud je uvjeren da će ista uticati da optuženi ubuduće ne vrši ovakva ili slična krivična djela, a u okviru opšte svrhe izricanja krivičnih sankcija iz člana 4 stav 2 Krivičnog zakonika.</span>
</p>
<p class="p4"></p>
<p class="p4">
<span>Shodno članu 51 Krivičnog zakonika, Sud je optuženom u kaznu zatvora uračunao vrijeme provedeno u pritvoru, počev od 23.09.2012 godine, koji pritvor je produžen do pravosnažnosti presude, s tim što ne može biti duži od izrečene kazne zatvora.</span>
</p>
<p class="p4"></p>
<p class="p4">
<span>Shodno članu 300. stav 7. i 75.  Krivičnog zakonika, Sud je optuženom izrekao mjeru bezbijednosti trajnog oduzimanja opojne droge marihuane u ukupnoj količini od 21,925 kilograma, kao predmeta izvršenja krivičnog djela, koja se ima uništiti nakon pravosnažne presude i za koje predmete zakon predviđa obavezno oduzimanje.</span>
</p>
<p class="p4"></p>
<p class="p4">
<span>Kako je optuženi oglašen krivim, to ga je sud shodno članu 226 i članu 229 Zakonika o krivičnom postupku, obavezao na plaćanje troškova krivičnog postupka koji se odnose na troškove branioca po službenoj dužnosti adv.V.R. u iznosu od 750,00 Eura, kao i sudskog paušala u iznosu od 100 eura, koji iznos je određen shodno složenosti krivičnog postupka i  dužini njegovog trajanja, kao i imovinskim prilikama optuženog.</span>
</p>
<p class="p4"></p>
<p class="p4">
<span>Na osnovu izloženog, a shodno čl.374 ZKP-a, odlučeno je kao u izreci presude.</span>
</p>
<p class="p4"></p>
<p class="p3">
<span class="s1">VIŠI SUD U PODGORICI</span>
</p>
<p class="p3">
<span class="s1">Dana, 04.12.2012. godine</span>
</p>
<p class="p4"></p>
<p class="p4">
<span class="s1">ZAPISNIČAR       </span><span>                                   </span><span class="s1">PREDSJEDNIK VIJEĆA- SUDIJA </span>
</p>
<p class="p5">
<span class="s1">Jelenković Borka,s.r.                                                        Pean Vesna,s.r.</span>
</p>
<p class="p5"></p>
<p class="p5">
<span>PRAVNA POUKA:</span>
</p>
<p class="p5">
<span>Protiv ove presude dozvoljena je žalba Apelacionom sudu Crne Gore u roku od 15. dana, od dana prijema pismenog otpravka presude, a preko Višeg suda u Podgorici.</span>
</p>
<p class="p5"></p>
<p class="p3">
<span>Tačnost otpravka, tvrdi i</span>
</p>
<p class="p3">
<span>o v j e r a v a:</span>
</p>
<p class="p3">
<span>Namještenik suda,</span>
</p>
<p class="p3">
<span>Borka Jelenković</span>
</p>
<p class="p3"></p>
<p class="p5"></p>
<p class="p6"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.p1{margin-left:-0.375in;margin-right:-0.25in;text-align:end;hyphenate:auto;font-family:Arial;font-size:12pt;}
.p2{margin-left:-0.375in;margin-right:-0.25in;text-align:center;hyphenate:auto;font-family:Arial;font-size:12pt;}
.p3{margin-left:-0.375in;margin-right:-0.25in;text-align:center;hyphenate:auto;font-family:Times New Roman;font-size:12pt;}
.p4{margin-left:-0.375in;margin-right:-0.25in;text-align:start;hyphenate:auto;font-family:Arial;font-size:12pt;}
.p5{margin-left:-0.375in;margin-right:-0.25in;text-align:justify;hyphenate:auto;font-family:Arial;font-size:12pt;}
.p6{text-indent:-0.25in;margin-left:-0.083333336in;margin-right:-0.25in;text-align:justify;hyphenate:auto;font-family:Arial;font-size:12pt;}
.p7{margin-right:-0.25in;text-align:justify;hyphenate:auto;font-family:Arial;font-size:12pt;}
.p8{margin-left:-0.375in;text-align:justify;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Arial;font-size:12pt;}
.p10{text-align:center;hyphenate:auto;font-family:Arial;font-size:12pt;}
.p11{margin-left:-0.375in;text-align:start;hyphenate:auto;font-family:Arial;font-size:12pt;}
.p12{margin-left:-0.375in;text-align:center;hyphenate:auto;font-family:Arial;font-size:12pt;}
.p13{text-indent:-0.25in;margin-left:-0.083333336in;text-align:justify;hyphenate:auto;font-family:Arial;font-size:12pt;}
.p14{margin-left:-0.33333334in;text-align:justify;hyphenate:auto;font-family:Arial;font-size:12pt;}
.p15{margin-left:-0.33333334in;text-align:center;hyphenate:auto;font-family:Arial;font-size:12pt;}
.p16{text-align:justify;hyphenate:auto;font-family:Arial;font-size:12pt;}
.p17{text-align:start;hyphenate:auto;font-family:Times New Roman;font-size:12pt;}
.s1{display: inline-block; text-indent: 0; min-width: 0.31944445in;}
</style>
<meta content="a" name="author">
</head>
<body class="b1 b2">
<p class="p1">
<span>K.br. 12/663</span>
</p>
<p class="p2"></p>
<p class="p2"></p>
<p class="p3">
<span> HYPERLINK "http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg" </span>
</p>
<p class="p2"></p>
<p class="p2"></p>
<p class="p2"></p>
<p class="p4"></p>
<p class="p2">
<span>U IME CRNE GORE</span>
</p>
<p class="p5"></p>
<p class="p5"></p>
<p class="p5">
<span>OSNOVNI SUD U PODGORICI, prvostepeni krivični, po sudiji Jeleni Perović Kovačević, kao sudiji pojedincu, uz učešće zapisničara Slađane Vlahović, u krivičnom predmetu protiv okrivljenog M.N. iz Podgorice zbog krivičnog djela ugrožavanje sigurnosti iz člana 168 st. 1 Krivičnog zakonika u sticaju sa krivičnim djelom lažno prijavljivanje iz čl. 388 st. 4 Krivičnog zakonika, koga je na glavnom pretresu branio B. B., advokat iz Podgorice, odlučujući o optužnom predlogu ODT Podgorica Kt.br. 898/12 od 15.juna.2012. godine i optužnom predlogu Kt.br. 1205/11 od 04.juna 2012. godine, koju je na glavnom pretresu zastupala Biljana Medenica, savjetnik ODT Podgorica, nakon glavnog i javnog pretresa održanog dana 31.01.2013. godine u prisustvu zastupnika optužbe, okrivljenog i njegovog branioca, istog dana donio je i javno objavio</span>
</p>
<p class="p5"></p>
<p class="p5"></p>
<p class="p2">
<span>PRESUDU</span>
</p>
<p class="p2"></p>
<p class="p4">
<span>Okrivljeni:</span>
</p>
<p class="p4"></p>
<p class="p5">
<span>M.N., od oca M. i majke S., rođene J., rođen 24.08.19xx. godine u Podgorici, sa prebivalištem u mjestu rođenja, ulica Jaroslava Čermaka br. xx, državljanin Crne Gore, student fakulteta za bankarstvo, nezaposlen, neoženjen, bez djece, srednjeg imovnog stanja, lišen slobode od 30.07.2011. godine do 01.08.2011. godine i 13.06.2012. godine do 15.06.2012. godine, ranije osuđivan i to: presudom Višeg suda u Podgorici K.br. 212/05 od 08.04.2008. godine zbog krivičnog djela iz člana 144/4 u vezi čl. 25 KZCG na kaznu zatvora u trajanju od 5 godina, presudom Osnovnog suda u Podgorici K.br. 10/1163 od 14.10.2011. godine zbog krivičnog djela iz člana 403 st. 1 KZ-a u sticaju sa krivičnim djelom iz čl. 168 st. 2/1 KZCG na kaznu zatvora u trajanju od 10 mjeseci, presudom Osnovnog suda u Podgorici K.br. 884/11 od 24.05.2012. godine zbog krivičnog djela iz člana 168 st. 1 KZ-a na kaznu zatvora u trajanju od 4 mjeseca</span>
</p>
<p class="p5"></p>
<p class="p5"></p>
<p class="p2">
<span>K R I V  J E</span>
</p>
<p class="p2"></p>
<p class="p4">
<span>Zato što je:</span>
</p>
<p class="p4"></p>
<p class="p5">
<span>Dana 10. juna 2012. godine, u 01,53 časa, u Podgorici, svjestan svog djela čije izvršenje je htio, prijavio da je učinjeno krivično djelo za koje se goni po službenoj dužnosti, na način što je sa svog mobilnog telefonskog aparata marke „Nokia 1280“, IMEI broja 3574220xxxxxxxx i SIM kartice 06x-xxx-xxx, pozvao Dežurnu službu Uprave policije – Područne jedinice Podgorica, na broj telefona 122 i prijavio da je nepoznato lice postavilo eksplozivnu napravu u ugostiteljskom objektu „Velvet“ vlasništvo S.M., gdje je okupljen veći broj lica i time prijavio da je izvršeno krivično djelo izazivanje opšte opasnosti iz člana 327 st. 1 Krivičnog zakonika, za koje djelo se goni po službenoj dužnosti, iako je znao da je to djelo učinjeno</span>
</p>
<p class="p5"></p>
<p class="p6">
<span class="s1">-​&nbsp;</span><span>čime je izvršio krivično djelo lažno prijavljivanje iz čl. 388 st. 4 u vezi st. 3 Krivičnog zakonika</span>
</p>
<p class="p7"></p>
<p class="p8">
<span>Pa ga sud primijenom citiranih zakonskih odredbi, te odredbi čl.3,4,5,15,32,33,36,42, 51 KZ, te čl.226,229 i 374 ZKP-a</span>
</p>
<p class="p9">
<span>	</span>
</p>
<p class="p9"></p>
<p class="p10">
<span>OSUDJUJE</span>
</p>
<p class="p10"></p>
<p class="p8">
<span>Na kaznu zatvora u trajanju od 3 (tri) mjeseca u koju kaznu mu se uračunava vrijeme provedeno u pritvoru počev od 30.07.2011. godine do 01.08.2011. godine i od 13.06.2012. godine do 15.06.2012. godine.</span>
</p>
<p class="p11"></p>
<p class="p8">
<span>Obavezuje se okrivljeni da na ime troškova krivičnog postupka uplati na račun budžetskih sredstava Crne Gore iznos od 50,00 eura u roku od 15 dana po pravosnažnosti presude pod prijetnjom prinudne naplate.</span>
</p>
<p class="p11"></p>
<p class="p11">
<span>II</span>
</p>
<p class="p11"></p>
<p class="p11">
<span>Okrivljeni:</span>
</p>
<p class="p11"></p>
<p class="p11">
<span>M.N., sa prednje naznačenim podacima</span>
</p>
<p class="p11"></p>
<p class="p8">
<span>Na osnovu člana 373 tačka 2 Zakonika o krivičnom postupku</span>
</p>
<p class="p8"></p>
<p class="p12">
<span>OSLOBAĐA SE OD OPTUŽBE</span>
</p>
<p class="p8"></p>
<p class="p8">
<span>Kojom je predstavljeno da je:</span>
</p>
<p class="p8"></p>
<p class="p8">
<span>Dana 30.07.2011. godine, oko 15.45 časova, u ulici Iva Andrića, u Podgorici, svjestan svog djela čije izvršenje je htio, ugrozio sigurnost oštećenog V. M., prijetnjom da će napasti na njegov život i tijelo, na način što je, dok se vozilom „Audi A 3“ registarskoh oznaka PG BN XXXkretao navedenom ulicom, zaustavio svoje vozilo i kroz otvoren prozor uperio pištolj u pravcu oštećenog koji se nalazio u vozilu „Fijat“ registarskih oznaka BD AK xxx i istom uputio riječi „Ajde, daću ti ja, jebaću ti majku“, koje prijetnje su kod oštećenog izazvale osjećaj straha i ugroženosti</span>
</p>
<p class="p8"></p>
<p class="p13">
<span class="s1">-​&nbsp;</span><span>čime bi izvršio krivično djelo ugrožavanje sigurnosti iz člana 168 st. 1 Krivičnog zakonika</span>
</p>
<p class="p14"></p>
<p class="p14">
<span>Troškovi postupka u ovom dijelu padaju na teret budžetskih sredstava.</span>
</p>
<p class="p14"></p>
<p class="p9"></p>
<p class="p15">
<span>Obrazloženje</span>
</p>
<p class="p15"></p>
<p class="p15"></p>
<p class="p14">
<span>Optužnom predlogom ODT Podgorica Kt.br. 898/12 od 15.juna.2012. godine okrivljenom M.N. stavljeno je na teret da je izvršio krivično djelo lažno prijavljivanje iz čl. 388 st. 4 KZ-a, a optužnim predlogom Kt.br. 1205/11 od 04.juna 2012. godine i da je izvršio krivično djelo ugrožavanje sigurnosti iz čl. 168 st. 1 Krivičnog zakonika, pa je sud na glavnom pretresu od 25.01.2013. godine donio rješenje o spajanju ova dva postupka u jedinstveni postupak, a shodno članu 31 ZKP-a. Zastupnik optužbe je prije završne riječi precizirao dispozitiv optužnog predloga kao u izreci presude i u završnoj riječi ostao pri ovako izmijenjenom optužnom aktu predlažući sudu da okrivljenog oglasi krivim i osudi po zakonu. </span>
</p>
<p class="p14"></p>
<p class="p14">
<span>Okrivljeni je u svojoj odbrani u toku postupka u odnosu na krivično djelo lažno prijavljivanje naveo da je tačno da je predmetne večeri 09/10.06.2012. godine dolazio do lokala „Velvet“ sa svojim drugovima S. R., S. V.i B. M., kada su pokušali da uđu u lokal, ali im je obezbjeđenje reklo da ne mogu da uđu jer su oni iz Zagoriča. U tom trenutku je došlo do rasprave, ali nije bilo uvreda, pa je okrivljeni sa svojim društvom pošao do centra grada, tačnije do lokala „Najs Vajs“, gdje su bili do tri sata ujutru. Za to vrijeme okrivljeni je izlazio do lokala „Pab 111“ i „Mednes“ koji se nalaze u centru grada, a nakon toga je pošao do pekare „Dušan“ u ulici Ivana Crnojevića, a  potom prema Zagoriča ulicom Stanka Dragojevića. Okrivljeni je dalje naveo da ima telefon marke „Nokia 1080“ i da je njegov broj telefona 06x/xxx-xxx i nikada nije koristio druge kartice u njegovom telefonu, a nije mogao da objasni kako je moguće da je oko 01 sat u njegovom telefonu korištena kartica 06x/xxx-xxx, iako moguće da je te večeri posudio nekome svoj telefon, ali mu njegovo društvo to ne bi „smjestilo“ tako da smatra da je to njemu namješteno od strane policije ili obezbjeđenja lokala „Velvet“. Okrivljeni nije mogao da objasni kako je moguće da su u vremenskom intervalu od minut ipo u njegovom telefonu korištene dvije kartice, odnosno da su slate SMS poruke. Prilikom pretresa kuće okrivljenog od njega je oduzet mobilni telefon i kartica koju inače koristi, ali su pronašli omote i od drugih SMS kartica za koje je vjerovatno da pripadaju drugim ukućanima, a predmetnom prilikom nije vršena identifikacija njegovog glasa.</span>
</p>
<p class="p14"></p>
<p class="p14">
<span>U odnosu na krivično djelo ugrožavanje sigurnosti okrivljeni je naveo da je tačno da je dana 30.07.2011. godine oko 15,45 časova upravljao svojim autom marke „Audi S3“ u ulici Iva Andrića kada je iz suprotnog smjera naišlo vozilo marke „Fiat punto“ kojim je upravljao V. M., pa su se mimiošli autima brzinom od oko 50 km/h i sve je trajalo 2-3 sekunde. Okrivljeni je dalje naveo da su sa njim u autu bili B. M. i Š. M. i da nije tačno da je kod sebe imao pištolj, koji policija prilikom pretresa njegove kuće kasnije toga dana nije ni našla, niti je zaustavio vozili i prijetio V., već je sve ovo V. izmislio. Okrivljeni je pojasnio da je V. protiv njega do sada podnio 36 krivičnih prijava, jer je koristio situaciju što je okrivljeni ranije morao da nosi pištolj zbog ubistva, a kako se njihove kuće nalaze na udaljenosti od 200-300 metara on mora da prolazi pored njegove kuće. </span>
</p>
<p class="p14">
<span>U završnoj riječi okrivljeni je prihvatio završnu riječ svog branioca koji je predložio sudu donošenje oslobađajuće presude, jer u postupku nije dokazano da je izvršio krivična djela. </span>
</p>
<p class="p14"></p>
<p class="p14">
<span>Sud je u dokaznom postupku saslušao svjedoka oštećenog V. M., svjedoke Š. M. i B. M., na saglasan predlog stranaka pročitao iskaze svjedoka D. D., K. S., B. M., S. M., pročitao izvod iz dnevnika događaja dežurne službe UP PJ Podgorica br. 7174/2012 od 10.06.2012. godine, pročitao dvije službene zabilješke UP PJ Podgorica od 10.06.2012. godine, službenu zabilješku UP PJ Podgorica od 12.06.2012. godine, pročitao zapisnik grupe za ATP o izvršenom protivdiverzantskom pregledu br. 231/2012 od 10.06.2012. godine, pročitao zapisnik i pretresanju stana i drugih prostorija UP PJ Podgorica Ku.br. 439 od 13.06.2012. godine, pročitao potvrdu o privremeno oduzetim predmetima UP PJ Podgorica br. 493 od 13.06.2012. godine, pročitao listing komunikacije telefonskog aparata marke „Nokia“ 1280 IMEI br. 3574220xxxxxxxx za dan 10.06.2012. godine u periodu od 1.17 časova do 02.22 časa, pročitao nalaz i mišljenje vještaka za elektrotehniku i telekomunikaciju od 14.06.2012. godine, izvršio uvid u mobilni telefon marke Nokia 1280 IMEI br. 3574220xxxxxxxx i pročitao izvod iz KE na ime okrivljenog. </span>
</p>
<p class="p14"></p>
<p class="p14">
<span>Svjedok - oštećeni V. M. je u svom iskazu pred istražnim sudijom naveo da je dana 30.07.2011. godine oko 15,45 časova za vrijeme dok je upravljao svojim vozilom „Fiat punto“ ulicom Iva Andrića iz suprotnog smjera sa vozilom „Audi A3“ naišao N. M. koji je u momentu mimoilaženja zaustavio svoje vozilo i kroz otvoren prozor okrenuo put njega pištolj upućujući mu riječi „Ajde daću ti ja, jebaću ti majku“ što je kod njega izazvalo jak osjećaj ugrožene sigurnosti obzirom da ovo nije prvi put da mu okrivljeni prijeti, jer je i njegov brat pucao na njega, paljena su mu kola i bacana mu je bomba u dvorište.</span>
</p>
<p class="p14">
<span>U svom iskazu na glavnom pretresu svjedok – oštećeni je dodao da je prilikom mimoilaska okrivljeni faktički stao, zapravo potpuno usporio, kada je desnom rukom izvadio pištolj i zaprijetio oštećenom, koji nije stajao, a moguće je da je i Š. M. u ruci imao nešto nalik na pištolj.</span>
</p>
<p class="p14"></p>
<p class="p14">
<span>Svjedok – oštećeni se pridružio krivičnom gonjenju, a nije postavio imovinsko pravni zahtjev. </span>
</p>
<p class="p14"></p>
<p class="p14">
<span>Svjedok B. M. je u svom iskazu naveo da je predmetnog dana bio u autu sa N. M. i Š. M. i zna da su se mimoišli autom sa V. M. u ulici Iva Andrića. Tom prilikom N. M. nije zaustavio auto ni u jednom momentu niti je na bilo koji način prijetio oštećenom, a vozio je brzinom od oko 50 km/h.  </span>
</p>
<p class="p14"></p>
<p class="p14">
<span>Svjedok Š. M. je u svom iskazu naveo da se predmetnog dana nalazio u autu kojim je upravljao N. M., a sa njima se u autu nalazio i B. M. i u ulici Iva Andrića mimoišli su sa autim kojim je upravljao M. V., ali tom prilikom nije bilo nikakvog razgovora niti kontakta sa oštećenim. Okrivljeni nije tom prilikom izvadio pištolj i okrenuo ga u pravcu V., jer je ovdje radi samo o još jednoj lažnoj prijavi oštećenog.   </span>
</p>
<p class="p14"></p>
<p class="p14">
<span>Svjedok D. D. je u svom iskazu naveo da je zaposlen u lokalu „Velvet“ na mjestu menadžera i da je dana 09.06.2012. godine oko 02,00 časova došla policija ispred lokala i naredila da svi gosti napušte objekat, jer je dojavljeno da je u lokalu postavljena bomba. Osoblje je postupilo po nalogu policije i gosti su napuštili lokal, a ubrzo je došla interventna jedinica, Hitna pomoć i pregledom lokala su ustanovili da nije bilo bombe, a tom prilikom nije bilo veće panike.  Svjedok je naveo da ne postoji nikakvo upustvio da se gostima iz Zagoriča ne dozvoljavala ulaz, već je ulazak zabranjen maloljetnicima, licima koje se ne nalaze na spisku gostiju, pijanim ljudima ili licima koja su došla poslije 02,00 časa. </span>
</p>
<p class="p14"></p>
<p class="p14">
<span>Svjedok K. S. je u svim iskazu naveo da je zaposlen u Upravi policije kao dežurni starješina kriminalističke policije kada je u noći 09/10.2012. godine dobio obavještenje od dežurne službe da je dojavljeno da je postavljena bomba u lokalu „Velvet“ pa je kao starješina preuzeo komandovanje akcijom.Naveo je da su ubrzo blokirane obližne ulice, lokal je ispražnjen, došla je jedinica za antiteroristički pregled sa psima, Hitna pomoć i vatrogasci pa je pregledom objekta ustanovljeno da bomba nije postavljena u lokalu. </span>
</p>
<p class="p14"></p>
<p class="p14">
<span>Svjedok B. M. je u svom iskazu naveo da radi kao obezbjeđenje u lokalu „Velvet“ i da je u noći 09.06.2012. godine bilo nekoliko grupa momaka kojima nije dozvoljeno da uđu i to zbog toga što su bili pijani, maloljetni ili nijesu imali rezervaciju, a niko nije vraćen samo zato što je iz Zagoriča. Svjedok je dalje naveo da je oko 02,00 časa došla policija u lokal i naredila da se isti isprazni, jer je dojavljeno da je postavljena bomba, pa su ubrzo svi gosti napustili objekat. Tom prilikom nije bilo pretjerane gužve, galame i panike, a nakon što su došle specijalne jedinice policije, Hitna i vatrogasci izvršen je pregled objekta i utvrđeno je da nije bilo bombe. </span>
</p>
<p class="p14"></p>
<p class="p14">
<span>Svjedok S. M. je u svom iskazu naveo da je vlasnik lokala „Velvet“ u Bokeškoj ulici i da je dana 10.06.2012. godine policija došla u objekat i naredila da se isti isprazni, jer su dobili prijavu da je u njemu postavljena bomba. Ubrzo su svi gosti napustili lokal, nije bilo veće gužve niti panike, a nakon dolaska vatrogasaca i Hitne pomoći pregledom lokala ustanovljeno je da nije postavljena bomba. Za ulazak u objekat te večeri nije postojala nikakva zabrana ulaska, osim ako je lokal već pun. </span>
</p>
<p class="p14">
<span>Kao vlasnik objekta svjedok se nije pridružio krivičnom gonjenju i nije postavio imovinsko pravni zahtjev. </span>
</p>
<p class="p14"></p>
<p class="p14">
<span>Iz izvoda iz dnevnika događaja dežurne službe UP PJ Podgorica br. 7174/2012 od 10.06.2012. godine utvrđuje se da je dežurnoj službi u 01.57 časova javljeno sa broja 06x-xxx-xxx da je u lokalu Velvet postavljena eksplozivna naprava pa je po dolasku službenika policije, Hitne službe i vatrogasaca, antiterorističkim pregledom ustanovljeno da tom prilikom nije ništa pronađeno što ukazuje na eksplozivnu napravu.</span>
</p>
<p class="p16"></p>
<p class="p14">
<span>Iz dvije službene zabilješke UP PJ Podgorica od 10.06.2012. godine utvrđuje se da je predmetne večeri oko 01,57 časova sa broja telefona 06x-xxx-xxx od strane NN lica javljeno da je u lokalu „Velvet“ postavljena ekspozivna naprava. Dežurna služba je odmah na licu mjesta uputila Interventnu jedinicu, blokiran je saobraćaj, evakuisani su gosti lokala, pa je nakon dolaska jedinice za vršenje antiterorističkog pregleda ustanovljeno da u lokalu nije pronađena eksplozivna naprava.  </span>
</p>
<p class="p14"></p>
<p class="p14">
<span>Iz službene zabilješke UP PJ Podgorica od 12.06.2012. godine utvrđuje se da su policajci R. Z. i M. M., koji su bili gosti lokala „Velvet“ predmetne večeri, oko 01,30 časova primijetili da obezbjeđenje lokala nije dizvolilo ulaz „G.“ S., S. V., M.N., kao i izvjesnom Š. i B.. </span>
</p>
<p class="p14"></p>
<p class="p14">
<span>Iz zapisnika grupe za ATP o izvršenom protivdiverzantskom pregledu br. 231/2012 od 10.06.2012. godine utvrđuje se da pregledom noćnog kluba „Velvet“ nije ustanovljeno prisustvo eksplozivnih i radioaktivnih materija, niti zabranjenih predmeta. </span>
</p>
<p class="p14"></p>
<p class="p14">
<span>Iz zapisnika o pretresanju stana i drugih prostorija UP PJ Podgorica Ku.br. 439 od 13.06.2012. godine utvrđuje se da su ovlašćeni službenici policije dana 13.06.2012. godine izvršili pretresanje stana okrivljenog M.N. kojom prilikom su nađeni i privremeno oduzeti: plastični omot za Sim karticu provajdera M-tela za broj 06x-xxx-xxx, plastični omot za Sim karticu provajdera M-tela za broj 06x xxx xxx, dva okvira od automatske puške, mobilni telefon marke Nokia model 1280 Imei 35742204xxxxxxx vlasništvo M.N. sa Sim karticom broja 06x-xxx-xxx.  </span>
</p>
<p class="p14"></p>
<p class="p14">
<span>Iz potvrde o privremeno oduzetim predmetima UP PJ Podgorica UP PJ Podgorica broj 493 od 13.06.2012. godine utvrđuje se da su od okrivljenog M.N. privremeno oduzeti: plastični omot za Sim karticu provajdera M-tela za broj 06x-xxx-xxx, plastični omot za Sim karticu provajdera M-tela za broj 068 708 439, dva okvira od automatske puške, mobilni telefon marke Nokia model 1280 Imei 35742204xxxxxxx sa Sim karticom broja 06x-xxx-xxx.  </span>
</p>
<p class="p14"></p>
<p class="p14">
<span>Iz listinga komunikacije telefonskog aparata marke „Nokia“ 1280 IMEI br. 3574220xxxxxxxx za dan 10.06.2012. godine u periodu od 1.17 časova do 02.22 časa i nalaza i mišljenja vještaka za elektrotehniku i telekomunikaciju od 14.06.2012. godine proizilazi da su u telefonskom aparatu marke „Nokia 1280“ IMEI 3574220xxxxxxxx korištene dvije kartice i to broj 06x-xxx-xxx u periodu od 00h00m37s od dana 01.03.2012. godine do 01h51m33s dana 10.06.2012. godine i od 02h03m48s do 23h34m19s dana 10.06.2012. godine, dok je sa kartice broja 06x-xxx-xxx ostvaren jedan kontakt dana 10.06.2012. godine u 01h53m42s. Prilikom ostvarivanja kontakta sa broja 06x-xxx-xxx korisnik se nalazio u zoni bazne stanice Malo brdo, dok je prije ovog kontakta sa istog aparata ostvareno 7 kontakata od 01h45m40s do 01h51m33s posredstvom broja 06x xxx xxx sa iste bazne stanice Malo brdo-35, a poslije ovog kontakta sa broja 06x xxx xxx sa iste bazne stanice Malo brdo ostvarena su dva kontakta u 02h03m48s i 02h03m55s. </span>
</p>
<p class="p14"></p>
<p class="p5">
<span>Iz izvoda iz KE na ime okrivljenog proizilazi da je isti ranije osuđivan i to: presudom Višeg suda u Podgorici K.br. 212/05 od 08.04.2008. godine zbog krivičnog djela iz člana 144/4 u vezi čl. 25 KZCG na kaznu zatvora u trajanju od 5 godina, presudom Osnovnog suda u Podgorici K.br. 10/1163 od 14.10.2011. godine zbog krivičnog djela iz člana 403 st. 1 KZ-a u sticaju sa krivičnim djelom iz čl. 168 st. 2/1 KZCG na kaznu zatvora u trajanju od 10 mjeseci, presudom Osnovnog suda u Podgorici K.br. 884/11 od 24.05.2012. godine zbog krivičnog djela iz člana 168 st. 1 KZ-a na kaznu zatvora u trajanju od 4 mjeseca. </span>
</p>
<p class="p5"></p>
<p class="p5">
<span>I  </span>
</p>
<p class="p5"></p>
<p class="p5">
<span>Sud je nakon ocjene navoda optužbe, odbrane okrivljenog, te ostalih provedenih dokaza, kako pojedinačno, tako i u njihovoj ukupnosti, nesumnjivo utvrdio da je okrivljeni izvršio krivično djelo lažno prijavljivanje iz člana 388 st. 4 u vezi st. 3 Krivičnog zakonika. </span>
</p>
<p class="p5"></p>
<p class="p5">
<span>Naime, u postupku je nesumnjivo utvrđeno da je okrivljeni dana 10.juna 2012. godine u 01.53 časa sa telefonskog aparata marke „Nokia 1280“ IMEI broja 3574220xxxxxxxx i Sim kartice 06x-xxx-xxx pozvao dežurnu službu Uprave policije – Područna jedinica Podgorica na broj telefona 122 kada je prijavio da je nepoznato lice postavilo eksplozivnu napravu u ugostiteljskom objektu „Velvet“,  gdje je okupljen veći broj lica i time prijavio da je izvršeno krivično djelo izazivanje opšte opasnosti iz člana 327 st. 1 Krivičnog zakonika, za koje djelo se goni po službenoj dužnosti. </span>
</p>
<p class="p5"></p>
<p class="p5">
<span>Prednje činjenično stanje sud je utvrdio iz izvoda iz dnevnika događaja dežurne službe UP PJ Podgorica br. 7174/2012 od 10.06.2012. godine, dvije službene zabilješke UP PJ Podgorica od 10.06.2012. godine i zapisnika grupe za ATP o izvršenom protivdiverzantskom pregledu br. 231/2012 od 10.06.2012. godine iz kojih proizilazi da je dežurnoj službi Uprave policije u 01.57 časova javljeno sa broja telefona 06x-xxx-xxx da je u lokalu „Velvet“ postavljena eksplozivna naprava, pa službenici policije – jedinice za antiteroristički pregled dolaskom na lice mjesta, a nakon dolaska Hitne pomoći i vatrogasaca, pregledom objekta nijesu ustanovili prisustvo eksplozivnih i radioaktivnih materija, niti zabranjenih predmeta. Takođe, iz saglasnih iskaza svjedoka D., K., B. i S. proizilazi da su službenici policije nakon dolaska u lokal „Velvet“ naredili da svi gosti napuste lokal, pa je bez veće gužve i panike, nakon blokade obližnjih ulica, izvršen pregled objekta. Dakle, na osnovu navedenog nesumnjivo je da je navedena prijava prouzrokovala opsežnu akciju službenika Uprave policije, dolazak i službe Hitne pomoći i vatrogasaca u lokalu u kojem se nalazio veći broj ljudi, jer je jasno da je postojala sumnja da je postavljena eksplozivna naprava mogla izazvati opasnost za život i tijelo ljudi, a time i izvršenje krivičnog djela izazivanje opšte opasnosti iz člana 327 Krivičnog zakonika, koje krivično djelo se goni po službenoj dužnosti. </span>
</p>
<p class="p5"></p>
<p class="p5">
<span>Okrivljeni u svojoj odbrani nije priznao izvršenje krivičnog djela, navodeći da njemu i njegovom društvu predmetne večeri nije dozvoljeno da uđu u lokal „Velvet“, samo  zato jer su iz Zagoriča, pa je nakon toga ostao do 03.00 sata u gradu, u lokalu Najs Vajs, a nakon toga je pošao kući. Ovakve navode sud nije prihvatio, jer su isti u suprotnosti sa ostalim provedenim dokazima i usmjereni su isključivo na izbjegavanje krivice. </span>
</p>
<p class="p5"></p>
<p class="p5">
<span>Naime, sud je iz zapisnika o pretresanju stana i drugih prostorija UP PJ Podgorica Ku.br. 439 od 13.06.2012. godine i potvrde o privremeno oduzetim predmetima UP PJ Podgorica UP PJ Podgorica 493 od 13.06.2012. godine, nesumnjivo utvrdio da telefonski aparat marke „Nokia 1280“, IMEI broja 3574220xxxxxxxx pripada okrivljenom M.N., obzirom da je isti od njega oduzet, a da je upravo sa ovog telefonskog aparata i Sim kartice broja 06x-xxx-xxx pozvana dežurna služba i prijavljeno da je u lokalu „Velvet“ postavljena bomba, sud je utvrdio iz listinga komunikacije telefonskog aparata marke „Nokia“ 1280 IMEI br.3574220xxxxxxxx, odnosno nalaza i mišljenja vještaka za  elektrotehniku i telekomunikaciju od 14.06.2012. godine, koji nalaz je sud cijenio kao stručan i objektivan izrađen u skladu sa pravilima struke.</span>
</p>
<p class="p5"></p>
<p class="p5">
<span>Kako iz nalaza i mišljenja vještaka za telekomunikacije proizilazi da je prije spornog poziva u 01.53 časa, sa broja okrivljenog 06x-xxx-xxx ostvareno 7 kontakata, a nakon ovoga još dva, sve u vremenskom razmaku od 15 minuta i to iz reona koju pokriva bazna stanica Malo brdo, to su neosnovani navodi okrivljenog da se on predmetne večeri do 03.00 časa nalazio u centru grada, jer da je to tačno, u nalazu bi moralo pisati da je kontakt ostvaren preko baznih stanica koje pokrivaju centar grada, a ne stanice Malo brdo koja pokriva i područije Zagoriča u kojem okrivljeni živi. Dakle, kako je nesumnjivo da je sa mobilnog aparata koji pripada okrivljenom pozvana dežurna služba i prijavljeno da je bomba postavljena u lokalu „Velvet“, a okrivljeni nije mogao da objasni činjenicu otkud u njegovom telefonskom aparatu duga Sim kartica, pritom neistinito navodeći da se u kritičnom periodu nalazio u centru grada, to je sasvim logičan zaključak da je isti pozvao dežurnu službu policije, iako je znao da bije postavljena eksplozivna naprava, jer je isti imao jasan motiv za ovakvo postupanje, obzirom da mu predmetne večeri obezbjeđenje lokala „Velvet“ nije dozvolilo da uđe u objekat, kako to proizilazi i iz službene zabilješke UP PJ Podgorica od 12.06.2012. godine.  </span>
</p>
<p class="p5"></p>
<p class="p5">
<span>Postupajući na navedeni način, okrivljeni je bio svjestan svog djela i htio je njegovo izvršenje, postupajući sa direktnim umišljajem kao oblikom krivice, čime su se, pored objektivnih, stekli i svi subjektivni elementi bića krivičnog djela lažno prijavljivanje iz člana 388 st. 4 u vezi st. 3 Krivičnog zakonika. </span>
</p>
<p class="p5"></p>
<p class="p5">
<span>Takođe, sud je izmijenio pravnu kvalifikaciju krivičnog djela koja sada glasi da je okrivljeni izvršio krivično djelo lažno prijavljivanje iz člana 388 st. 4 u vezi st. 3 Krivičnog zakonika, jer je prema mišljenju ovog suda stav 4 navedenog člana nužno vezati za stav 3 i to u pogledu zaprijećene kazne. </span>
</p>
<p class="p5"></p>
<p class="p5">
<span>Sud je prilikom izbora vrste i visine kazne u smislu čl. 42 Krivičnog zakonika, cijenio sve okolnosti koje utiču da kazna bude manja ili veća (olakšavajuće i otežavajuće okolnosti), pa je od olakšavajućih okolnosti na strani okrivljenog cijenio da se oštećeni S. M. nije pridružio krivičnom gonjenju, dok je od otežavajućih okolnosti cijenio njegovu raniju osuđivanost koju je sud utvrdio uvidom u izvod iz KE na ime okrivljenog, pa je, imajući u vidu i stepen krivice okrivljenog, istog osudio na kaznu zatvora u trajanju od 3 mjeseca u koju kaznu mu se uračunava vrijeme provedeno u pritvoru počev od 30.07.2011. godine do 01.08.2011. godine i od 13.06.2012. godine do 15.06.2012. godine, smatrajući da će kazna zatvora kao u izreci presude u dovoljnoj mjeri uticati na okrivljenog da ubuduće ne vrši krivična djela, te da će se u svemu ostvariti svrha kažnjavanja iz čl. 32. Krivičnog zakonika, a u okviru opšte svrhe propisivanja i izricanja krivičnih sankcija iz čl. 4. st. 2. Krivičnog zakonika.</span>
</p>
<p class="p5"></p>
<p class="p5">
<span>Odluka o troškovima postupka donijeta je shodno čl. 226 i 229 Zakona o krivičnom postupku, a isti se odnosi na troškove krivičnog postupka u vidu sudskog paušala u visini od 50,00 €, koji iznos je određen srazmjerno trajanju i složenosti krivičnog postupka, te imovinskim prilikama okrivljenog.</span>
</p>
<p class="p5"></p>
<p class="p5">
<span>Na osnovu izloženog, a shodno čl. 374 ZKP-a odlučeno je kao u stavu I izreke presude.</span>
</p>
<p class="p5"></p>
<p class="p5">
<span>II</span>
</p>
<p class="p5"></p>
<p class="p5">
<span>Optužnim predlogom ODT-a Podgorica stavljeno je okrivljenom na teret da je dana 30.07.2011. godine, oko 15.45 časova, u ulici Iva Andrića, u Podgorici, ugrozio sigurnost oštećenog V. M., prijetnjom da će napasti na njegov život i tijelo, na način što je zaustavio svoje vozilo i kroz otvoren prozor uperio pištolj u pravcu oštećenog koji se nalazio u vozilu „Fijat“ i istom uputio riječi „Ajde, daću ti ja, jebaću ti majku“, jer je svjedok – oštećeni V. M. u svom iskazu naveo da mu je okrivljeni predmetnom prilikom uperio pištolj, opsovao ga što je kod njega izazvalo osjećaj straha i ugroženosti. </span>
</p>
<p class="p5"></p>
<p class="p5">
<span>Međutim, okrivljeni je u svojoj odbrani u potpunosti negirao izvršenje krivičnog djela navodeći da se on predmetnog dana samo mimoišao sa oštećenim, da nije uopšte zaustavio vozilo niti prijetio pištoljem oštećenom, već da je isti sve ovo izmislio, jer je i ranije podnosio lažne prijave protiv njega i koristio situaciju što je okrivljeni ranije morao da nosi pištolj zbog ubistva, pritom sasvim logički objašnjavajući da su njegova kuća i kuća oštećenog na udaljenosti od 200-300 metara i da se oni moraju susretati, a koji navodi su u potpunosti potvrđeni iskazima svjedoka B. i Š., u kojima su oni saglasno naveli da predmetnom prilikom nije bilo nikakvog kontakta, zaustavljanja vozila ili razgovora između okrivljenog i oštećenog. Zbog navedenog, sud nije mogao svoju vjeru pokloniti iskazu svjedoka – oštećenog i isključivo na njegovom iskazu, u nedostatku drugih dokaza, zasnovati osuđujuću presudu. </span>
</p>
<p class="p5"></p>
<p class="p5">
<span>Tvrdnja da je okrivljeni, zbog ranijih nesuglasnica i netrpeljivosti sa oštećenim koje su rezultirale i pravosnažnom presudom, imao razloga i motiva da prijeti oštećenom, jednako je vjerovatna kao i sasvim logična pretpostavka da je oštećeni, upravo zbog ranijih sukoba, lažno prijavio okrivljenog sveteći mu se na taj način zbog ranije neraščišćenih računa. </span>
</p>
<p class="p5"></p>
<p class="p5">
<span>Dakle, kako je u postupku i nakon izvođenja svih dokaza ostala samo sumnja u pogledu postojanja krivice okrivljenog to je sud, imajući u vidu odrebe čl. 3 stava 3 Zakonika o krivičnom postupku, donio odluku koja je povoljnija za okrivljenog.</span>
</p>
<p class="p5"></p>
<p class="p5">
<span>Kako je sud donio oslobađajuću presudu, to troškovi krivičnog postupka u ovom dijelu padaju na teret budžetskih sredstava, shodno članu 230 ZKP-a.</span>
</p>
<p class="p5"></p>
<p class="p5">
<span>Na osnovu izloženog, a shodno članu 373 tačka 2 Zakonika o krivičnom postupku odlučeno je kao u stavu II izreke presude. </span>
</p>
<p class="p8"></p>
<p class="p8"></p>
<p class="p10">
<span>OSNOVNI SUD U PODGORICI</span>
</p>
<p class="p10">
<span>Dana 31.01.2013. godine</span>
</p>
<p class="p10"></p>
<p class="p10"></p>
<p class="p10"></p>
<p class="p9">
<span>ZAPISNIČAR			                                               SUDIJA </span>
</p>
<p class="p16">
<span>Slađana Vlahović 			                    	      Jelena Perović Kovačević </span>
</p>
<p class="p9"></p>
<p class="p9"></p>
<p class="p9">
<span>        Dostavna naredba:</span>
</p>
<p class="p9"></p>
<p class="p9">
<span>Po primjerak presude dostaviti:</span>
</p>
<p class="p9"></p>
<p class="p9">
<span>-ODT Podgorica</span>
</p>
<p class="p9">
<span>-Okrivljenom</span>
</p>
<p class="p9">
<span>-Braniocu</span>
</p>
<p class="p9">
<span>- oštećenom Vešović Mišu</span>
</p>
<p class="p9">
<span>- oštećenom S.M. po pravosnažnosti</span>
</p>
<p class="p9">
<span>- a/a</span>
</p>
<p class="p9"></p>
<p class="p9">
<span>Postupljeno dana_________________2013. godine. </span>
</p>
<p class="p9">
<span>Namještenik:Slađana Vlahović</span>
</p>
<p class="p16"></p>
<p class="p9">
<span>	</span>
</p>
<p class="p9">
<span>PRAVNA POUKA:</span>
</p>
<p class="p9">
<span>Protiv ove presude može se</span>
</p>
<p class="p9">
<span>izjaviti žalba u roku od 8 dana</span>
</p>
<p class="p9">
<span>od dana prijema iste Višem sudu</span>
</p>
<p class="p9">
<span>u Podgorici, a preko ovog suda.</span>
</p>
<p class="p9"></p>
<p class="p9">
<span>ZTO:Slađana Vlahović</span>
</p>
<p class="p9"></p>
<p class="p16"></p>
<p class="p17"></p>


</body>
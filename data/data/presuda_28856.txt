<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:none;font-family:Arial;font-size:12pt;}
.p2{text-align:end;hyphenate:none;font-family:Arial;font-size:12pt;}
.p3{text-align:justify;hyphenate:none;font-family:Arial;font-size:12pt;}
.p4{text-align:start;hyphenate:none;font-family:Arial;font-size:12pt;}
.p5{text-align:start;hyphenate:none;font-family:Liberation Serif;font-size:12pt;}
.p6{margin-left:0.5in;text-align:center;hyphenate:auto;font-family:Arial;font-size:12pt;}
.p7{margin-left:0.5in;text-align:justify;hyphenate:auto;font-family:Arial;font-size:12pt;}
.p8{text-indent:0.4923611in;text-align:justify;hyphenate:auto;font-family:Arial;font-size:12pt;}
.p9{text-indent:0.5in;text-align:justify;hyphenate:auto;font-family:Arial;font-size:12pt;}
</style>
<meta content="vesna.mostrokol" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span>K.br. 33/2013</span>
</p>
<p class="p2"></p>
<p class="p1">
<span>U IME CRNE GORE</span>
</p>
<p class="p3"></p>
<p class="p3">
<span>VIŠI SUD U PODGORICI, kao prvostepeni krivični, po sudiji Tabaš Predragu, uz učešće Novčić Slobodanke, kao zapisničara, u krivičnom predmetu protiv optuženog B. J., koga brani S. B., advokat iz N. po službenoj dužnosti, zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika, odlučujući po optužnici Višeg državnog tužilaštva u Podgorici  Kt.br.127/12  od  27.02.2013. godine, koju je na glavnom pretresu zastupala Lj. L. –zamjenik Višeg državnog tužilaštva u Podgorici, nakon održanog glavnog i javnog pretresa, dana 05.04.2013. godine, u prisustvu zastupnika optužbe, optuženog i njegovog branioca, dana  08.04.2013. godine, donio je i istog dana javno objavio</span>
</p>
<p class="p3"></p>
<p class="p1">
<span>P   R   E   S  U  D   U</span>
</p>
<p class="p3"></p>
<p class="p3">
<span>Optuženi B. J., JMBG …, od oca N. i majke M., rodjene V., rodjen ... godine, u N., sa prebivalištem u N.-M. …, državljanin C. G., kuvar, nezaposlen, oženjen, otac dvoje maloljetne djece, završio srednju ugostiteljsku školu, lošeg imovnog stanja, osudjivan i to presudom Višeg suda u Podgorici, K.br. 94/2002 od 30.09.2004. godine, za krivično djelo neovlašćena proizvodnja, stavljanje u promet opojnih droga iz čl. 245. st. 1. KZ SRJ i osuđen na kaznu zatvora u trajanju od 7 godina, nalazi se u pritvoru od 22.11.2012. godine od 20,00 časova.</span>
</p>
<p class="p1">
<span>KRIV JE</span>
</p>
<p class="p4">
<span>Zato što je:</span>
</p>
<p class="p5"></p>
<p class="p3">
<span>Dana 22.11.2012. godine, na relaciji Podgorica-Nikšić neovlašćeno radi dalje prodaje prenosio opojnu drogu marihuanu-supstancu proglašenu za opojnu drogu Pravilnikom u utvrdjivanju spiska droga, psihotropnih supstanci i bilja koje se može koristiti za proizvodnju droga ("Sl. listi CG" br. 56/12 od 09.11.2012. godine), iako je bio svjestan da postupa neovlašćeno i protivpravno pa je to i htio, na način što je označenog dana za račun izvjesnog Ivković Aleksandra za novčani iznos od 1.000 eura, od Podgorice do Nikšića putničkim vozilom marke "A. …", reg. br. N. …, kojim je upravljao, prenosio 38.630 grama opojne droge marihuane-skank, koja opojna droga je bila smještena u crnu putnu torbu i džak braon boje i zapakovana u 39 pojedinačnih PVC pakovanja, koja su bila oblijepljena selotejp trakom braon boje i koju je smjestio u prtljažniku navedenog vozila, koja opojna droga je pronadjena i oduzeta prilikom kontrole izvršene od strane ovlašćenih službenika Grupe za borbu protiv droge Nikšić, a ista je bila namijenjena daljoj neovlašćenoj prodaji,</span>
</p>
<p class="p3">
<span>            - čime je izvršio krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika.</span>
</p>
<p class="p3"></p>
<p class="p3">
<span>Pa ga sud primjenom, citirane zakonske odredbe, te odredbe čl. 4,5,6,7,8,14,15,32,36,42. i  51. Krivičnog zakonika, te odredbi čl. 226, 229. i 374. Zakonika o krivičnom postupku</span>
</p>
<p class="p1">
<span>O S U Đ U J E</span>
</p>
<p class="p1"></p>
<p class="p3">
<span>Na kaznu zatvora u trajanju od 2 (dvije) godine i 6 (šest) mjeseci, u koju kaznu mu se uračunava vrijeme provedeno u pritvoru počev od 22.11.2012. godine od 20,00 časova, pa nadalje dok pritvor bude trajao.</span>
</p>
<p class="p3"></p>
<p class="p3">
<span>Dužan je optuženi da na ime troškova krivičnog postupka-sudskog paušala plati ovom sudu novčani iznos od 50,00 eura, sve u roku od 15 dana po pravosnažnosti presude, pod prijetnjom prinudne naplate, dok će o ostalim troškovima krivičnog postupka, Sud odlučiti naknadno, posebnim rješenjem, po pribavljanju podataka o njihovoj visini.</span>
</p>
<p class="p4"></p>
<p class="p1">
<span>II.</span>
</p>
<p class="p3">
<span>Na osnovu čl. 75. i čl. 300. st. 7. Krivičnog zakonika, sud optuženom i z r i č e :</span>
</p>
<p class="p4"></p>
<p class="p1">
<span>MJERA BEZBJEDNOSTI</span>
</p>
<p class="p1">
<span>ODUZIMANJE PREDMETA</span>
</p>
<p class="p1"></p>
<p class="p3">
<span>I to: 38.630 grama opojne droge marihuane, koja droga se ima uništiti nakon pravosnažnosti presude.</span>
</p>
<p class="p6">
<span>O b r a z l o ž e nj e</span>
</p>
<p class="p7"></p>
<p class="p8">
<span>Optužnicom Višeg državnog tužilaštva u Podgorici Kt.127/2012 od 27.02.2013. godine optuženom, B. J. stavljeno je na teret da je izvršio krivično djelo neovlašćena proizvodnja, držanje i stavljanje u promet opojnih droga iz čl.300. st.1. Krivičnog zakonika. Zastupnik optužbe je na glavnom pretresu, u završnoj riječi, precizirao optužnicu na način kako je to bliže predstavljeno u izreci presude i pri tako preciziranoj optužnici u cjelosti ostao do završetka glavnog pretresa, predlažući sudu u završnoj riječi, da optuženog B. J. oglasi krivim i osudi po zakonu.</span>
</p>
<p class="p8"></p>
<p class="p8">
<span>Optuženi B. J. u prethodnom postupku nije iznosio svoju odbranu, branio se ćutanjem. </span>
</p>
<p class="p8"></p>
<p class="p8">
<span>Na glavnom pretresu optuženi je priznao izvršenje krivičnog djela i u svojoj odbrani naveo, da je otprilike 20-tak dana prije predmetnog događaja, kod njega kući došao A. I. iz B., kojeg je upoznao 4-5 godina ranije. Tom prilikom mu je ponudio da preveze izvjesnu količinu droge iz Podgorice do Nikšića, što je on odbio i rekao mu da se sa tim stvarima ne bavi. To se dešavalo krajem oktobra ili početkom novembra 2012. godine. Nakon nekih 15–tak dana posle, tačnije 13. novembra 2012. godine, njegov prijatelj R. Š. ga je pozvao da podju na ručak u Bileću, jer je bio rođendan R. djevojci, koja živi u Bileći. Odlaskom u Bileću, sasvim slučajno je sreo A. I., koji mu je ponovo ponudio da preveze marihuanu od Podgorice do Nikšića za novčanu nadoknadu od 1.000.00 eura. Pošto je bio u lošoj finansijskoj situaciji zbog troškova liječenja, koje je imao zbog narušenog zdravlja, pristao je da uz novčanu nadoknadu preveze opojnu drogu do Nikšića. Optuženi je dalje naveo, da mu je I. tom prilikom rekao da će ga kontaktirati u Nikšiću, da bi dana 19.11.2012. godine, I. došao kod njega kući u Nikšić i ostavio mu mobilni telefon, za koji mu je rekao da ga drži stalno pri sebi i upaljenog, jer će ga na taj telefon kontaktirati. Sjutradan izmedju 19,00 i 20,00 časova, I. ga je pozvao na telefon i rekao mu da dodje na pumpu "Gitane", koja se nalazi na izlasku iz Nikšića. Na pumpi su se dogovorili da odatle podju za Podgoricu, i da se u Podgorici nadju u kafiću "And One", nakon čega je svako svojim kolima krenuo ka Podgorici. Dolaskom u Podgorici sastali su se u navedenom lokalu, s tim što je u društvu bio još jedan momak čije ime nije znao da kaže. Tu su se dogovorili da on sjutradan 21.11.2012. godine, preuzme marihuanu, ali pošto je bio svetac "Arandjelovdan" odložili su za 22.11.2012. godine. Iste te noći I. i taj momak su ga poveli do streljane u Podgorici i pokazali mu mjesto gdje treba da parkira svoj automobil, odnosno gdje će preuzeti marihuanu, s tim što su ga pitali sa kojim će autom doći, na što im je optuženi rekao, da će doći sa vozilom svog brata marke "A.", jer nije imao svoje vozilo, nakon čega je I. tražio da mu vrati mobilni telefon sa karticom, jer mu više nije bio potreban, obzirom da ga neće više kontaktirati, uz dogovor da I. sjutradan dodje kod njega kući, kako bi preuzeo marihuanu. Sjutradan 22.11.2012.godine, sa bratovim vozilom marke "A." pošao je za Podgoricu i negdje oko 18,00 časova, došao do streljane po dogovoru, gdje je nakon nekih 30 do 40 minuta sa vozilom "G. ..." crne boje, koje je na sebi imalo podgoričke tablice, došao onaj momak, koji je prethodnu noć bio sa I., koji mu je rekao da otvori gepek, što je on i učinio, dok je taj momak iz vozila "G." u vozilo "A." prebacio jednu torbu i jedan jutani džak, koji nije bio sasvim pun, a nakon toga sa vozilom otišao. Optuženi je dalje naveo, da je nakon predaje marihuane krenuo za Nikšić, ali je dolaskom u mjestu Glibavac u naselju Brezovik, koje se nalazi na 2-3 km od njegove kuće, primijetio dva vozila kako stoje na putu sa upaljenim farovima, tako što je jedno vozilo bilo parkirano u njegovom smjeru kretanja, a drugo iz suprotnog pravca. To mu je izgledalo čudno, pa se zaustavio i pokušao polukružno da se okrene i vrati nazad, ali je odmah primijetio rotaciono svijetlo i vidio da su to pripadnici izterventne policije iz Nikšića. Odmah se zaustavio, nakon čega su mu prišla tri policajca, koja su ga pitali ima li što nedozvoljeno u autu, na što im je on odgovorio da ima oko 40 kg marihuane u gepeku, nakon čega je na licu mjesta došlo par inspektora iz Nikšića koji su ga lišila slobode. Optuženi je prihvatio krivicu i izrazio iskreno kajanje zbog izvršenja krivičnog djela. Pri ovakvoj odbrani optuženi je ostao do završetka glavnog pretresa.</span>
</p>
<p class="p8"></p>
<p class="p9">
<span>Branilac optuženog je u završnoj riječi zamolio sud, da cijeni sve olakšavajuće okolnosti na strani optuženog, kao i da mu krajnje beneficira njegovu odbranu i istog što blaže kazni.</span>
</p>
<p class="p9"></p>
<p class="p9">
<span>Optuženi je u cjelosti prihvatio završnu riječ svog branioca.</span>
</p>
<p class="p9"></p>
<p class="p9">
<span>Sud u dokaznom postupku na saglasan predlog stranaka pročitao: iskaze svjedoka Ć. D., sa zapisnika o saslušanju svjedoka Kti.br.115/12 od 14.02.2013. godine, N. M., sa zapisnika o saslušanju svjedoka Kti.br.115/12  od 14.02.2013. godine, V. M., sa zapisnika o saslušanju svjedoka Kti.br 115/12 od 14.02.2013.godine, J. I., sa zapisnika o saslušanju svjedoka Kti.br.115/12, od 18.02.2013. godine, M. N., sa zapisnika o saslušanju svjedoka Kti.br.115/12 od 18.02.2013.godine, službenu zabilješku Uprave policije PJ Nikšić-ekspoziture policije od 22.11.2012. godine, službenu zabilješku Uprave policije PJ Nikšić-grupa za suzbijanje droge Ku.br.523 od 22.11.2012. godine, potvrdu o privremeno oduzetim predmetima Uprave policije PJ Nikšić-grupa za suzbijanje opojnih droga Nikšić od 22.11.2012.godine, izvještaj o vještačenju br.4763/12 Forenzičkog centra u Danilovgradu čiji je sastavni dio i fotodokumentacija dokaznog materijala, izvršio uvid u fotodokumentaciju Uprave policije PJ Nikšić br. 949/12 od 22.11.2013. godinei pročitao izvod iz kaznene evidencije za optuženog Uprave policije PJ Nikšić br.2677 od 12.12.2012. godine.</span>
</p>
<p class="p9"></p>
<p class="p9">
<span>Svjedok Ć. D. je u svom iskazu datom u prethodnom postupku naveo, da su on i njegove kolege kritičnom prilikom u okviru redovne kontrole, zaustavili jedno vozilo marke "A." i da su tokom njegove kontrole na udaljenosti od 50-60 metara, primijetili vozilo koje se kretalo put njih i koje je krenulo da se vraća u suprotnom pravcu od njihovog vozila. Svjedok je dalje naveo, da su se odmah zaputili prema tom vozilu koje su tada zatekli u poprečnom položaju u odnosu na njihovo vozilo i da je vozač vozila "A." i dalje pokušavao da se okrene i vrati pravcem iz kojeg je došao, ali je svjedok zajedno sa svojim kolegom V., došao do vozačevih vrata, dok je kolega N. stao pored suvozačevih, kada je njegov kolega V. licu koje je upravljalo vozilom naredio da izađe iz auta, što je to lice i učinili i tada su vidjeli da se radi o licu B. J., koji im je poznat od ranije. Nakon izvršenog ličnog pregleda kolega V. je upitao B. da li ima nešto u autu, na što je B. odgovorio da u gepeku ima oko 40 kg robe, u kojem su pronašli jednu crnu vreću i torbu kafene boje u kojem su se nalazila pakovanja obmotana širokom selotejp trakom, zbog čega su obavijestili kolege iz grupe za suzbijanje droge, koji su ubrzo došli na lice mjesta zajedno sa ekipom za uvidjaj, nakon čega je B. lišen slobode.</span>
</p>
<p class="p9"></p>
<p class="p9">
<span>Svjedok N. M. je u svom iskazu datom u prethodnom postupku naveo, da se krajem mjeseca novembra 2012. godine, nalazio u okviru redovne kontrole vozila i vozača, zajedno sa kolegama V. M. i Ć. D. na putnom pravcu Brezovik-Glibavac. Dok su kontrolisali vozilo marke  "A.", crvene boje, primijetili su da se na udaljenosti od 50 metara jedno vozilo naglo zaustavilo i pokušalo da se okrene u suprotnom pravcu i vrati se u pravcu Glibavca, odakle je i dolazilo. Dalje je naveo, da su odmah ušli u policijsko vozilo i uputili se u pravcu tog vozila, koje je bilo poprečno zaustavljeno na putu, nakon čega su njegove kolege prtrčale vozačevim vratima, dok se on zaputio ka suvozačevim vratima i vidio da se u vozilu nalazi B. J., kojeg je poznavao od ranije. Odmah su izvršili lični pregled B. J., koji im je rekao da u vozilu posjeduje "robu" u količini od 40 kg, misleći na drogu. Nakon otvaranja gepeka pronašli su jednu crnu putnu torbu koja je bila otvorena i jedan braon džak u kojima se nalazio veći broj pakovanja oblijepljenih širokom selotejp trakom zbog čega su pozvali kolege iz narkotika koji su ubrzo došli na licu mjesta zajedno sa krim tehničarima, koji su fotografisali drogu, nakon čega je B. priveden u PJ Nikšić. </span>
</p>
<p class="p9"></p>
<p class="p9">
<span>Svjedok V. M. je u svom iskazu, datom u prethodnom postupku naveo, da se negdje oko 20-og ili 21-og 11. 2012. godine, kao pripadnik Interventne grupe "Piva 101" Uprave policije PJ Nikšić, zajedno sa kolegama N. M. i Ć. D. nalazio na putnom pravcu od Brezovika prema Glibavcu, gdje su vršili kontrolu  saobraćaja, kada su primijetili da se jedno vozilo koje se kretalo u njihovom pravcu zaustavilo i počelo da pravi zaokret unazad prema mjestu Glibavac, zbog čega su se zaputili u pravcu tog vozila, koje je i dalje pokušavalo da se okrene, pritom udarajući zadnjim dijelom vozila u zemljanu površinu. Prvi je pritrčao vozilu i krenuo prema vozačevim vratima i naredio vozaču da izadje iz vozila, dok je kolega Ć. stao na suprotnu stranu. Nakon ličnog pregleda vozača pitao ga je da li ima što da prijavi u vozilu, na što mu je vozač rekao da ima "robu" koja se nalazi u gepeku. Otvaranjem gepeka vidio je da je u istom nalazila crna torba koja je bila otkopčana, kao i džak u kojima se nalazilo više pakovanja oblijepljenih selotejp trakom, za koja su pretpostavili da je opojna droga. Odmah su obavijestili dežurnu službu i kolege za suzbijanje droge, koji su ubrzo došli zajedno sa krim tehničarima koji su fotografisali automobil. </span>
</p>
<p class="p9"></p>
<p class="p9">
<span>Svjedok J. I. je u iskazu datom u prethodnom postupku naveo, da su ga kolege iz Interventne jedinice PJ-Nikšić dana 22.11.2012.godine, obavijestili da su na putnom pravcu Brezovik-Glibavac zaustavili vozilo marke,,A. ...,, kojim je upravljao B. J. i da su pregledom vozila ustanovili da se u prtljažniku nalazi jedna crna putna torba i jedan jutani džak, sa sadržajem materije za koju su pretpostavili da je marihuana. Dalje je naveo, da je zajedno sa kolegom iz Grupe za suzbijanje droge Nikšić, M. N., odmah po obavještenju izašao na lice mjesta, na koje su zatekli vozilo marke ,,A. ...,, koje je bilo poprečno zaustavljeno na putu kojim se kretalo. Pored toga vozila su se nalazili pripadnici Interventnog voda i lice B. J.. Dalje je pojasnio da se u prtljažniku predmetnog vozila nalazila crna putna torba i jutani džak, u  kojoj torbi je vidio veći broj pakovanja oblijepljenih širom selotejp trakom, za koju su pretpostavili da je opojna droga marihuana. Odmah su pozvali krim-tehničare koji su izašli na lice mjesta i fotografisali predmetnu materiju dok se ona nalazila u prtljažniku, a i nakon što je izvađena i da su tu predmetnu materiju oduzeli od lica kojeg su od ranije poznavali kao B. J., a koji je i upravljao vozilom u kojem je droga pronađena. </span>
</p>
<p class="p9"></p>
<p class="p9">
<span>Svjedok M. N. je u svom iskazu datom u prethodnom postupku naveo, da je u novembru mjesecu 2012. godine, tačnog datuma se nije mogao sjetiti, kao Inspektor za narkotike u popodnevnim časovima, negdje oko 18:00 časova, obaviješten od strane Interventne jedinice PJ Nikšić, da su na putnom pravcu između mjesta Glibavac i Brezovik zaustavili putničko vozilo marke "A. ..." u kojem su pregledom utvrdili da se u prtljažniku nalazi velika putna crna torba i jedan jutani džak. Dalje je naveo, da je zajedno sa kolegom Jović Ivanom izašao na lice mjesta gdje su i zatekli predmetno vozilo popriječeno na putu i sa otvorenim gepekom, da je u gepeku vidio veliku putnu torbu u kojoj se nalazilo više pakovanja oblijepljenih selotejp trakom kao i jedan jutani džak, za koje su pretpostavili da je opojna droga, da su na lice mjesta izašli i službenici krim-tehnike koji su fotografisali predmetnu materiju, dok se ona nalazila u prtljažniku, kao i nakon što su pakovanja izvađena iz istog, te da su nakon sprovedenih radnji lice koje su od ranije poznavali kao B. J. i koje je upravljalo predmetnim vozilom sproveli do PJ Nikšić.</span>
</p>
<p class="p9"></p>
<p class="p9">
<span>Iz sadržine službene zabilješke Uprave policije PJ Nikšić-ekspoziture policije proizilazi, da je ista sačinjena dana 22.11.2012. godine u službenim prostorijama PJ Nikšić u vezi pronalaska 39 pakovanja za koja se pretpostavlja da sadrže opojnu drogu-,,marihuanu,, neto mase oko 39,00 kg, a koja je pronađena prilikom pregleda u prtljažniku putničkog motornog vozila marke "A. ..." reg. oznaka N. ..., vlasništvo M. B., a kojim je upravljao B. J. . </span>
</p>
<p class="p9"></p>
<p class="p9">
<span> Iz službene zabilješke Uprave policije-područne jedinice Nikšić-Grupe za suzbijanje droge Ku br.523 od 22.11.2013. godine proizilazi, da je službena zabilješka sačinjena u službenim prostorijama PJ Nikšić, a u vezi pronalaska 39 pakovanja sa sadržajem suve biljne materije zelene boje, za koju se pretpostavlja da je opojna droga "marihuana", ukupne neto mase 39,00 kg. U službenoj zabilješci dalje stoji da su navedenog dana obaviješteni od strane Interventne grupe "Piva 101" da se na dijelu puta od Nikšića prema Brezoviku nalazi putničko vozilo reg.oznaka N ..., kojim je upravljao B. J.-JMBG ... i da je vozilo pokušalo da se okrene u suprotnom smjeru od položaja interventne grupe. Dolaskom na lice mjesta službenici Grupe za suzbijanje droge, zajedno sa krim-tehničarima PJ Nikšić, su zatekli predmetno vozilo, službenike interventne grupe i lice B. J. koji se nalazio u neposrednoj blizini, dok su vizuelnim pregledom u prtljažniku primijetili veliku putnu torbu crne boje kao i džak kafene boje u kojima su se nalazila PVC pakovanja oblijepljena selotejp trakom braon boje. Dalje se u zabilješci navodi da je krim-tehničar fotografisao činjenično stanje kao i položaj vozila i da je predmetnu materiju izuzeo i brojanjem utvrdio da se u džaku i torbi nalazi 39 pakovanja, najvjerovatnije, opojne droge "marihuane". Uvidom u foto dokumentaciju Uprave policije PJ Nikšić br. 949/12 od 22.11.2012. godine, a koja je sastavni dio ove službene zabilješke, Sud je utvrdio širi i bliži prikaz lica mjesta, položaj samog predmetnog vozila u odnosu na policijsko vozilo i u odnosu na put, na slikama u foto dokumentaciji je takođe prikazan dokazni materijal koji se nalazio u prtljažniku predmetnog automobila, kao i sadržaj predmetne vreće i torbe sa PVC pakovanjima. U ovu foto dokumentaciju Sud je izvršio uvid na glavnom pretresu od 05.04.2013. godine. </span>
</p>
<p class="p9"></p>
<p class="p9">
<span>Iz sadržine potvrde o privremeno oduzetim predmetima Uprave policije područne jedinice Nikšić-Grupa za suzbijanje droge od 22.11.2012. godine, proizilazi, da su ovlašćeni policijski službenici od lica B. J. iz Nikšića privremeno oduzeo predmete: mobilni aparat, marke "N.", model ..., broja ..., sa SIM karticom "T-Mobile", broja ..., putničko motorno vozilo "A." reg.oznaka N. ..., ključeve od pomenutog vozila, crna putna torba u kojoj se nalazilo 35 PVC pakovanja sa sadržajem suve biljne materije za koju se pretpostavljalo da je opojna droga "marihuana", kao i džak braon boje u kojem su se nalazila četiri PVC pakovanja, takodje sa sadržajem suve biljne materije zelene boje za koju se pretpostavljalo da je opojna droga marihuana, kao i putničko motorno vozilo "A. ...", reg. oznaka N. ... i ključevi od vozila. </span>
</p>
<p class="p9"></p>
<p class="p9">
<span>Iz sadržine izvještaja o vještačenju br. 4763/12 Forenzičkog centra u Danilovgradu i foto dokumentacija koja je sastavni dio izvještaja utvđeno je, da je tom centru na vještačenje dostavljeno 39 ručno pravljenih pakovanja od plastičnih kesa oblijepljenih braon selotejp trakom, sa sadržajem biljne materije tamno zelene boje, karakterističnog opojnog mirisa ukupne neto mase 38,630 grama, jedan džak sa natpisom "Cafes do Brasil" i jedna crna torba. Detaljnom mikroskopskom analizom dostavljenog biljnog materijala konstatovano je prisustvo smole, kao i bodlji u obliku "medveđih kandži", dok je na osnovu karakteristične morfološke građe dostavljenog biljnog materijala konstatovano da isti potiče od biljke čiji je botanički naziv "Cannabis sativa L" iz familije "Cannabaceae" poznatije kao konoplja ili marihuana. Daljom hemijskom analizom utvđeno je, da dostavljena biljna supstanca sadrži tetrahidrokanabinol THC u koncentraciji iznad 0,2% i kao takav utiče na centralni nervni sistem i izazivavje stanja zavisnosti i nalazi se u Pravilniku o utvrđivanju spiska droga, psihotropnih supstanci i bilja koje se može koristiti za proizvodnju droga (Sl.list CG br.56/12). </span>
</p>
<p class="p9"></p>
<p class="p9">
<span>Iz izvoda iz kaznene evidencije Uprave policije područne jedinice Nikšić br. 2677 od 12.12.2012. godine, utvrdjuje se da je optuženi B.J. osudjivan presudom Višeg Suda u Podgorici Kbr.94/2002 od 30.02.2004. godine, zbog izvršenja krivičnog djela neovlašćena proizvodnja i stavljanje u promet opojnih droga iz čl. 245. st. 1 KZ SRJ, i osudjen na kaznu zatvora u trajanju od 7 godina.</span>
</p>
<p class="p3"></p>
<p class="p3">
<span>Cijeneći navode optužbe, odbranu optuženog, te sve provedene dokaze kako pojedinačno, tako i u njihovoj međusobnoj vezi, ovaj sud nalazi da je optuženi B. J. izvršio krivično djelo neovlašćena proizvodnja, držanje i stavljanje u promet opojnih droga iz čl. 300 st.1. Krivičnog zakonika, na način, u vrijeme i na mjestu kako je to predstavljeno u izreci presude.</span>
</p>
<p class="p3"></p>
<p class="p3">
<span>Naime, u toku postupka nesumnjivo je utvrđeno, da je optuženi B. J., dana 22.11.2012. godine, na relaciji Podgorica–Nikšić, neovlašćeno radi prodaje prenosio 38,630 grama opojne droge marihuana, upakovane u 39 ručno pravljenih paketa od PVC kesa, oblijepljenih braon selotejp trakom, a koju marihuanu je prethodno istog dana oko 18,00 časova, preuzeo u Podgorici, kod strelišta od jednog nepoznatog lica, i koja droga je bila smještena u jednu veću crnu putnu torbu i jedan jutani džak braon boje, a sve po prethodnom dogovovoru sa izvjesnim I. A. iz B., sa kojim se dogovorio da tu opojnu drogu za novčanu nadoknadu od 1.000,00 eura, prenese iz Podgorice za Nikšić, u čemu je otkriven prilikom pregleda vozila kojim je upravljao u mjestu Glibavac Opština Nikšić, od strane ovlašćenih policijskih službenika PJ Nikšić, koji su u gepeku automobila kojim je upravljao optuženi pronašli opojnu drogu marihuanu u navedenoj količini. </span>
</p>
<p class="p3"></p>
<p class="p3">
<span>Naprijed utvrdjeno činjenično stanje, Sud je nesumnjivo utvrdio iz navoda odbrane optuženog, koji je u potpunosti priznao izvršene krivičnog djela, a čije priznanje nije dovedeno u sumnju ni jednim dokazom provedenim u postupku, naprotiv, isto je potvrđeno, kako iskazima saslušanih svjedoka ovlašćenih policijskih službenika PJ Nikšić, tako i materijalnim dokazima provedenim u postupku.  </span>
</p>
<p class="p3"></p>
<p class="p3">
<span>Naime, optuženi B. J. u svojoj odbrani priznaje, da je dana 22.11.2012. godine, sa vozilom svoga brata marke "A.", krenuo za Podgoricu, gdje je po dogovoru sa izvjesnim I. A. u blizini strelišta trebao da preuzme opojnu drogu marihuanu i istu preveze do Nikšića za novčanu nadoknadu od 1.000,00 eura, da se dolaskom kod strelišta sreo sa jednim nepoznatim momkom koji se dovezao sa vozilom "G." crne boje podgoričkih tablica, koje lice je u gepek automobila kojim je upravljao optuženi, prebacio jednu crnu torbu i jutani džak u kojem se nalazila marihuana, da bi potom optuženi krenuo u pravcu Nikšića, gdje je u mjestu Glibavac primijetio dva zaustavljena automobila na putu, što mu se učinilo sumnjivim, zbog čega je pokušao sa automobilom da se okrene na putu i vrati nazad, ali je primijetio policijska rotaciona svijetla, zbog čega se zaustavio, kada su mu prišli pripadnici intervente policije iz Nikšića, koji su prilikom pregleda vozila u gepeku pronašli marihuanu. </span>
</p>
<p class="p3"></p>
<p class="p3">
<span>Priznanje optuženog potvrdjeno je i saglasanim kazivanjima svjedoka Ć. D., N. M. i V. M., pripadnika intervente policije PJ Nikšić, kao i iskazima svjedoka J. I. i M. N., policijskih službenika Odsjeka za borbu protiv droge PJ Nikšić,koji su na identičan način kao i optuženi posvjedočili, da su kritičnog dana oko 20,00 časova, prilikom redovne kontrole saobraćaja u mjestu Glibavac primijetili jedno vozilo, koje se zaustavilo na putu i koje je pokušavalo da se okrene i vrati nazad, zbog čega su se uputi kod tog vozila i u njemu zatekli lice B. J. koji je upravljao vozilom, kojeg su od ranije poznavali, koji im je saopštio, da u gepeku automobila ima oko "40 kg robe" koju su oni pronašli, a koja je bila zapakovana u 39 pakovanja, oblijepljenih selotejp trakom smještenih u jednu veću crnu putnu torbu i jedan jutani džak braon boje, a kako to nesumnjivo proizilazi iz sadržine službenih zabilješki, te potvrde o privremeno oduzetim predmetima. </span>
</p>
<p class="p3"></p>
<p class="p3">
<span>Da se radi o opojnoj drogi marihuani u količini od 38,630 grama, koja je pronadjena kod optuženog i privremeno oduzeta od njega, nesumnjivo je utvrđeno iz stručnog i objektivnog izvještaja o vještačenju Forenzičkog centra u Danilovgradu, iz kojeg nesumnjivo proizilazi, da dostavljena biljna materija potiče od biljke, čiji je botanički naziv "Cannabis sativa L", poznatija kao marihuana, koja u sebi sadrži psihoaktivnu komponentu tetrahidrokanabinol (THC) u koncetraciji iznad 0,2%, koja utiče na centralni nervni sistem, izaziva stanje zavisnosti i proglašena je za opojnu drogu Pravilnikom o utvrdjivanju opojnih droga i psihotropnih supstanci i bilja (Sl.list CG br. 56/12).</span>
</p>
<p class="p3"></p>
<p class="p3">
<span>Količina opojne droge marihuane koja je pronađena kod optuženog B. J. i privremeno oduzeta od njega, od 38,630 grama, načina na koji je opojna droga bila zapakovana, nesumnjivo upućuje na zaključak suda, da je optuženi predmetnu opojnu drogu marihuanu, prenosio radi prodaje.</span>
</p>
<p class="p3"></p>
<p class="p3">
<span>Cijeneći naprijed utvrđeno činjenično stanje, ovaj Sud nalazi, da su se u radnjama optuženog B. J., stekli svi bitni elementi bića krivičnog djela neovlašćena proizvodnja, držanje i stavljanje u promet opojnih droga čl.300. st.1. Krivičnog zakonika, obzirom da je u postupku nesumnjivo utvrđeno, a imajući u vidu priznanje optuženog, te sadržinu materijalnih dokaza, kako je to prethodno navedeno, da je optuženi B. J. dana 22.11.2012. godine, neovlašćeno radi prodaje prenosio 38,630 grama opojne droge marihuane-supstance proglašene za opojnu drogu Rješenjem o utvrđivanju opojnih droga (Sl.list CG br.56/12). Sve činjenice utvrđene u postupku, okolnosti konkretnog slučaja doveli su ovaj sud do zaključka, da je optuženi B. J. predmetno krivično djelo izvršio sa direktnim umišljajem. Optuženi je bio u potpunosti svjestan da radi prodaje prenosi opojnu drogu marihuanu, što je optuženi u svojoj odbrani i priznao, te da za to nema potrebna ovlašćenja, a što predstavlja bitno obilježje ovog krivičnog djela, a koja okolnost optuženom je morala biti poznata, obzirom da se radi o odrasloj i zreloj osobi, koja je i rlanije osudjivana za istovrsno krivično djelo, što sve znači da je kod optuženog postojala svijest o svim obilježjima predmetnog krivičnog djela i htjenje njegovog izvršenja.</span>
</p>
<p class="p3"></p>
<p class="p3">
<span>Krivično djelo za koje je optuženi oglašen krivim je krivično djelo sa blanketnom dispozicijom, pa je kod ovih krivičnih djela, pored navođenja činjenica i okolnosti koje čine bitna obilježja ovog krivičnog djela, a o kojima se Sud već izjasnio, bilo nužno navesti i materijalno pravni propis, od kojeg zavisi postojanje ovog krivičnog djela. Naime, Pravilnikom o utvrđivanju spiska droga, psihotropnih supstanci i bilja, koji se mogu koristiti za utvrdjivanje droga (Sl.list CG br.56/12) marihuana je proglašena za opojnu drogu.</span>
</p>
<p class="p3"></p>
<p class="p3">
<span>Odlučujući o kazni za optuženog, Sud je najprije, u smislu čl.42 Krivičnog zakonika, cijenio sve okolnosti od kojih zavisi da kazna bude manja ili veća (olakšavajuće i otežavajuće okolnosti), pa je od olakšavajućih okolnosti na strani optuženog cijenio njegove lične prilike, da se radi o porodičnom čovjeku, ocu dvoje maloljetne djece, potom činjenicu da je optuženi u cjelosti priznao izvršenje krivičnog djela, a koje priznanje je doprinijelo brzom i efikasnom razrješenju ove krivično pravne stvari, te izraženo iskreno kajanje i prihvatanje krivice zbog izvršenja krivičnog djela, dok je od otežavajućih okolnosti sud cijenio raniji život optuženog, tj. njegovu osuđivanost za istovrsno krivično djelo, a što je utvrdjeno iz izvoda iz KE za optuženog, pa je Sud cijeneći navedene olakšavajuće i otežavajuću okolnost optuženog osudio na kaznu zatvora u trajanju od 2 (dvije) godine i 6 (šest) mjeseci, nalazeći da je tako odmjerena kazna srazmjerna stepenu krivice optuženog i težini počinjenog djela i da predstavlja  onu mjeru koja je neophodno potrebna za postizanje svrhe kažnjavanja  iz čl. 32  Krivičnog zakonika, da optuženi ubuduće ne vrši krivična djela, u okviru opšte svrhe izricanja krivičnih sankcija iz čl. 4 st.2 Krivičnog zakonika.</span>
</p>
<p class="p3"></p>
<p class="p3">
<span>Shodno čl.51 Krivičnog zakonika, Sud je optuženom u kaznu zatvora uračunao vrijeme provedeno u pritvoru, počev od 22.11.2012. godine, od 20.00 časova, pa nadalje dok pritvor bude trajao.   </span>
</p>
<p class="p3"></p>
<p class="p3">
<span>Shodno čl. 300 st. 7. u vezi čl.75. Krivičnog zakonika, Sud je optuženom izrekao mjeru bezbjednosti oduzimanja 38,630 grama opojne droge marihuana, kao predmeta izvršenja krivičnog djela, koja se ima uništiti nakon pravosnažnosti presude i za koje predmete Zakon predviđa obavezno oduzimanje.</span>
</p>
<p class="p3"></p>
<p class="p3">
<span>Kako je optuženi oglašen krivim, to ga je sud shodno čl. 226. i 229. Zakonika o krivičnom postupku, obavezao na plaćanje troškova krivičnog postupka-sudskog paušala u iznosu od 50,00 eura, koji iznos je određen shodno složenosti krivičnog postupka, dužini njegovog trajanja i imovinskim prilikama optuženog, u roku od 15 dana po pravosnažnosti presude, dok će o ostalim troškovima krivičnog postupka Sud odlučiti naknadno, posebnim rješenjem, po pribavljanju podataka o njihovoj visini, a shodno čl.227. st.2. Zakonika o krivičnom postupku.</span>
</p>
<p class="p3"></p>
<p class="p3">
<span>Sa izloženog, odlučeno je kao u izreci.</span>
</p>
<p class="p3"></p>
<p class="p3"></p>
<p class="p1">
<span>VIŠI  SUD  U  PODGORICI</span>
</p>
<p class="p1">
<span>Dana 08.04.2013.godine</span>
</p>
<p class="p3"></p>
<p class="p3">
<span>Zapisničar                                                                                       S  u  d  i  j  a</span>
</p>
<p class="p3">
<span>Novčić Slobodanka                                                                       Tabaš Predrag</span>
</p>
<p class="p3"></p>
<p class="p3">
<span>DN-a, po primjerak</span>
</p>
<p class="p3">
<span>           -VDT Podgorica,</span>
</p>
<p class="p3">
<span>           - Optuženom,</span>
</p>
<p class="p3">
<span>           - Braniocu optuženog,</span>
</p>
<p class="p4">
<span>           - A/A.	    </span>
</p>
<p class="p3">
<span> Postupljeno, dana_______godine </span>
</p>
<p class="p3"></p>
<p class="p5"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-size:12pt;font-family:'Arial';font-weight:800}
.span3{;font-size:12pt;font-family:'Arial';font-weight:800;font-style:italic ;text-decoration:underline}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<li style="text-align:center;">
<span class="span1"></span>
</li>
<li style="text-align:right">
<span class="span1">K.br.88/16</span>
</li>
<li style="text-align:center;">
<span class="span1">U IME CRNE GORE</span>
</li>
<p>&nbsp;</p>
<li>
<span class="span1">VIŠI SUD U P., kao prvostepeni krivični, po sudiji Vesni Moštrokol, kao predsjedniku vijeća i sudija Evice Durutović i Miroslava Bašovića, kao članova vijeća, uz učešće Sanje Radosavović, kao zapisničara, u krivičnom predmetu protiv optuženog D.P.iz P., koga brani B.Z., advokat iz P., zbog krivičnog djela ubistvo u pokušaju iz člana 143 u vezi člana 20 Krivičnog zakonika Crne Gore, po optužnici Višeg državnog tužilaštva u P. Kt.br.102/16 od 27.09.2016. godine, koju je na glavnom pretresu zastupala Maja Jovanović, Državni tužilac VDT-a u P., nakon održanog usmenog, glavnog i javnog pretresa, započetog 07.02.2017.godine i završenog 31.10.2017. godine, u prisustvu zastupnika optužbe, optuženog, njegovog branioca i oštećenog, nakon tajnog vijećanja i glasanja donio je 17.11.2017.godine i istog dana javno objavio:</span>
</li>
<p>&nbsp;</p>
<li style="text-align:center;">
<span class="span1">PRESUDU</span>
</li>
<p>&nbsp;</p>
<li>
<span class="span1">Optuženi:</span>
</li>
<p>&nbsp;</p>
<li>
<span class="span1">D.P.zv. P. i P., JMBG ...., od oca P. i majke D. rodj.R., rodjen ....godine u P., sa prebivalištem u P. selo B. bb, državljanin Crne Gore, penzioner, završio osnovnu školu, udovac, otac dvoje djece, lošeg imovnog stanja, osudjivan presudama Vojnog suda Podgorica IK. 8/98 od 09.04.1998. godine zbog krivičnog djela teška tjelesna povreda iz čl. 36 stav 1 KZRCG na kaznu zatvora u trajanju od 6 mjeseci uslovno na jednu godinu i IK.559/03 od 10.12.2003. godine zbog krivičnog djela falsifikovanje isprave iz člana 207 stav 3 u vezi stava 1 KZRCG na kaznu zatvora u u trajanju od 5 mjeseci, uslovno na jednu godinu, u pritvoru od 04.08.2016. godine od 02.00 časova do 27.09.2016. godine,</span>
</li>
<p>&nbsp;</p>
<li style="text-align:center;">
<span class="span1">KRIV JE</span>
</li>
<p>&nbsp;</p>
<li>
<span class="span1">Zato što je:</span>
</li>
<p>&nbsp;</p>
<li>
<span class="span1">Dana ..... godine, oko 20,30 časova u P., u ulici K.N., preko puta S.K., sa umišljajem pokušao da liši života oštećenog B.Ž., na način što ga je nožem na rasklapanje ubo u predjelu stomaka sa lijeve strane, nanoseći mu tom prilikom laku tjelesnu povredu u vidu ubodne rane lijeve bočne strane trbuha, pri čemu je bio svjestan svog djela i htio je njegovo izvršenje,</span>
</li>
<p>&nbsp;</p>
<li>
<span class="span1">-čime je izvršio krivično djelo ubistvo u pokušaju iz člana 143 u vezi člana 20 Krivičnog zakonika Crne Gore.</span>
</li>
<li>
<span class="span1">Pa ga sud primjenom citiranih zakonskih odredbi, te odredbi čl. 4, 5, 13, 15, 32, 36, 42, 45, 46 i 51 Krivičnog zakonika Crne Gore, te odredbi člana 226, 229, 239 i 374 Zakonika o krivičnom postupku</span>
</li>
<p>&nbsp;</p>
<li style="text-align:center;">
<span class="span1">OSUDJUJE</span>
</li>
<li>
<span class="span1">Na kaznu zatvora u trajanju od 2 (dvije) godine, u koju kaznu će mu se uračunati vrijeme provedeno u pritvoru od 04.08.2016. godine od 02,00 časova do 27.09.2016. godine.</span>
</li>
<p>&nbsp;</p>
<li>
<span class="span1">Na osnovu člana 75 sgtav 1 Krivičnog zakonika Crne Gore, i z r i č e s e:</span>
</li>
<p>&nbsp;</p>
<li style="text-align:center;">
<span class="span1">MJERA BEZBJEDNOSTI</span>
</li>
<li style="text-align:center;">
<span class="span1">ODUZIMANJE PREDMETA</span>
</li>
<p>&nbsp;</p>
<li>
<span class="span1">Od optuženog se oduzima jedan nož-britva sa drvenom drškom.</span>
</li>
<p>&nbsp;</p>
<li>
<span class="span1">Obavezuje se optuženi da na ime troškova krivičnog postupka, Budžetu CG, uplati novčani izinos od 2.480,62€ (dvijehiljadečetiristoosamdeseteurašesdesetdvacenta), a na ime paušala iznos od 100,00€ (stoeura), a sve u roku od 15 dana po pravosnažnosti presude, pod prijetnjom prinudnog izvršenja.</span>
</li>
<p>&nbsp;</p>
<li>
<span class="span1">Svjedok-oštećeni B.Ž. upućuje se na parnični postupak, da u istom ostvari svoj imovinskopravni zahtjev</span>
</li>
<li style="text-align:center;">
<span class="span1">O b r a z l o ž e nj e</span>
</li>
<p>&nbsp;</p>
<li>
<span class="span1">Optužnicom VDT u P. Kt.br.102/16 od 27.09.2016.godine optuženom D.P. stavljeno je na teret izvršenje krivičnog djela ubistvo u pokušaju iz člana 143 u vezi čl. 20 Krivičnog zakonika Crne Gore (KZ CG), pri kojoj optužnici je zastupnik iste ostao do kraja glavnog pretresa, navodeći da je provedenim dokazima utvrdjeno da je optuženi izvršio krivično djelo koje mu se stavlja na teret i predložio sudu da ga oglasi krivim i kazni po zakonu.</span>
</li>
<p>&nbsp;</p>
<li>
<span class="span1">Optuženi D.P.je u odbrani iznijetoj pred VDT u P. na zapisniku Kt.br.102/16 od 04.08.2016. godine, izjavio da je ..... godine sa biciklom krenuo u grad, a bio je u tržnom centru „G.“, a zatim u lokalu „P.“ gdje se našao sa svojim drugovima i tom prilikom popio više od pet piva, jer zna da je bio u alkoholisanom stanju, da je kući krenuo kada je pao prvi mrak, a kako je bio pod dejstvom alkohola, prošao je ispred zgrade u kojoj se nalazi prodavnica „V.“, preko puta S.K., kako bi taksijem otišao do kuće. Dalje je naveo da je zadnjeg taksistu u redu pitao za vožnju do B., ali ga je ovaj ljubazno odbio jer nije imao gdje da smjesti biciklo, da je nakon toga pitao i drugog taksistu, a ovaj ga je uputio na prvog u redu, pa kada je prišao ovom taksi vozilu, vidio je da na mjestu suvozača više leži nego sjedi, čovjek krupnije gradje, oko pedesetak godina, da je tog čovjeka pitao za vožnju do B., a ovaj mu je rekao „a dje druže moj sa biciklom“ i nešto u smislu „miči se tamo“, da je njegov ton bio prilično arogantan i iritirajući, ali mu nije ništa odgovorio već je produžio prema zgradi „M.“, da je nakon desetak metara sreo jednog mladjeg ćelavog momka, krupnije gradje sa izraženim stomakom, koji se pozdravio sa njim kao da se poznaju, iako tu osobu prvi put vidi, da je ovaj čovjek, čim su se mimoišli, prišao taksisti koji je bio prvi u redu i za kojeg je kasnije saznao da se zove B.Ž., kada je čuo glasne provokacije na njegov računu smislu omalovažavanja, ali se ne sjeća koje su mu riječi uputili, osim da su ga </span><span class="span1">nešto uvrijedili, da se okrenuo i rekao im da će da se vrati čim ostavi biciklo, da je biciklo ostavio kod jedne trafike po sredini zgrade „M.“, a zatim se vratio  i prišao vozilu u kojem je sjedio oštećeni, koji se i dalje nalazio na mjestu suvozača, ali je tada sjedio, dok su mu noge bile napolju, a pored oštećenog je stajao momak sa kojim se prethodno pozdravio, da su mu prišli ostali taksisti, kada je nastala prepirka izmedju njega i B., a čuo je i ostale da nešto pričaju, ali nije znao da se izjasni šta su to govorili, da je rekao „šta je bilo, koja je nevolja, evo me tu“, kada je B. izašao iz vozila, vjerovatno izrevoltiran njegovim riječima, da je u tom trenutku zadobio udarac od strane onog momka koji je stajao pored oštećenog i sa kojim se prethodno pozdravio, a udarac je zadobio u predjelu glave nekom crnom palicom, koja mu je djelovala kao policijska, da mu je šiknula krv iz glave, pa je u tom trenutku izivadio britvu iz desnog džepa pantalona, rasklopio je i počeo da maše sa njom kako bi se odbranio, da je tada B. krenuo rukom prema njegovom licu i noktom ga ogrebao po donjoj usni, da je on tada jako zamahnuo rukom i uboo B. britvom u lijevu stranu stomaka, da su se svi nakon toga razbježali, a on je na ulici zaustavio jedno vozilo koje ga je prevezlo do Urgentnog centra.Objasnio je da britvu uvijek nosi sa sobom, obzirom da nema zube pa mu ista služi za sječenje hrane, da je B.Ž. tada prvi put u životu vidio, a vratio se da se razračuna sa licima koja su ga uvrijedila, jer je takav čovjek i ne dozvoljava da ga niko ponižava, te da je momak koji ga je udario sa šipkom po glavi stajao sa njegove lijeve strane, dok je B. bio sa desne. Istakao je da mu je jako žao zbog svega i da se kaje, jer je uništio život sebi i oštećenom, te da nije bio pod dejstvom alkohola, do svega ne bi ni došlo, da je spreman da  se izvini čovjeku i pruži mu ruku jer se stvarno iskreno kaje.</span>
</li>
<p>&nbsp;</p>
<li>
<span class="span1">Na glavnom pretresu je u bitnom ponovio odbranu datu u prethodnom postupku s tim što je dodao da je u lokalu „P.“ popio 7-8 piva, ali se tačno ne sjeća, da je nakon razgovora sa taksistom koji je stajao prvi u redu-oštećenim, krenuo biciklom prema „M.“ kada je čuo iza svojih ledja kako neko glasno viče u smislu „biciklisto, nabijem te na kurac“, da su mu još nešto govorili ali se ne sjeća tačno šta, da se zbog njihovog omalovažavanja osjećao manjim od makovog zrna i bio uvrijedjen, obzirom da je sahranio suprugu i majku i ostao sa dvoje djece i mučio se da ih podigne i izvede na put, da je bio na ratištu i svašta preživio, da kada je izvadio britvu i njom mahao lijevo desno, a to je uradio nakon što ga je onaj proćelavi momak udario palicom, da je oštećeni sa obje otvorene šake krenuo prema njegovom licu, te da se on izmakao tako da ga je samo ogrebao noktom u predjelu usne, kada su dotrčala dvojica momaka–taksista i stala u bokserski gard, odnosno sa podignutim rukama stisnutim u pesnice, ali da ga nisu napadali, samo su stajali. Dok je bio u urgentnom, čitavo vrijeme kod sebe je imao britvu, a kada je došao policajac tu britvu mu je predao, a radilo se o običnoj britvi koja je bila zakačena na jednu vezicu. Objasnio je da bi prepoznao momka koji ga je udario palicom, te da ga niko drugi više nije udarao, a od pomenutog udaraca je posrnuo mada nije padao, i tada je osjetio ogroman strah za svoj život i jednostavno je radio sve da se odbrani, tako da nikoga nije htio da napadne.</span>
</li>
<p>&nbsp;</p>
<li>
<span class="span1">Branilac optuženog u završnoj riječi je izjavio da u radnjama optuženog nema elemenata krivičnog djela koje mu se stavlja na teret, već da je isti postupao u nužnoj odbrani, te da verziju optuženog potkrepljuju i dokazi provedeni na glavnom pretresu, a evidentno je da je optuženi zbog ponašanja oštećenog i svjedoka koji su biil prisutni na mjestu dogadjaja, bio uplašen za svoj život i zbog toga bio u stanju bitno smanjene uračunljivosti, kada je od sebe odbijao protivpravni istovremeni napad od </span><span class="span1">strane oštećenog ili lica u blizini oštećenog, na način što je izvadio nož i sa istim povrijedio oštećenog, predalažući da sud u konkretnom slučaju donese oslobadjajuću presudu.</span>
</li>
<p>&nbsp;</p>
<li>
<span class="span1">Optuženi je prihvatio završnu riječ svog branioca, dodajući da se kritičnom prilikom morao braniti jer je bio napadnut.</span>
</li>
<p>&nbsp;</p>
<li>
<span class="span1">Sud je u dokaznom postupku proveo sledeće dokaze: saslušao svjedoka oštećenog B.Ž., svjedoke T.A., V.M., P.M., pročitao zapsinik o uvidjaju CB Podgorica broj 539/16 od 04.08.2016. godine, izvršio uvid u fotodokumentaciju UP CB Podgorica broj 59-28-244-2138/1743 od 06.08.2016. godine, pročitao otpusnu listu sa epikrizom KCCG na ime B.Ž., izvršio uvid u medicinsku dokumentaciju na ime optuženog, pročitao nalaz i mišljenje vještaka sudske medicine prof. dr Miodraga Šoća od 12.09.2016.godine, dopunu od 19.09.2016.godine i saslušao vješaka na glavnom pretresu, pročitao nalaz i mišljenje vješatka neurpsihijatra prof.dr.Stanka Milića od 12.05.2017.godine i saslušao vještaka na glavnom pretresu i pročitao izvod iz kaznene evidencije na ime optuženog Ministarstva pravde 02/02-5646/16/2 od 03.11.2016. godine.</span>
</li>
<p>&nbsp;</p>
<li>
<span class="span1">Svjedok oštećeni B.Ž. je izjavio da je dana ..... godine, oko 21 čas, bio na taksi stanici preko puta S.K., gdje inače i radi, da je bio prvi u redu i sjedio je u vozilu sa svojim prijateljem na način što se nalazio na mjestu suvozača i podignutom desnom nogom, što je vjerovatno izgledalo neprostojno, ali kako ima problema sa venama nogu mora da drži visoko podignutu, kada je prišlo jedno lice sa biciklom (optuženi) i od njega zatražilo vožnju do Zagoriča, da je optuženom rekao da je završio sa radnim vremenom, ali da svakako ne bi mogao da ga vozi jer nema gdje da smjesti biciklo, te da je prije toga popio piće pa i sa tog razloga ne bi mogao da ga vozi, da je optuženi tada rekao da mu donese jedno pivo “titogrdsko, nikšićko“, pa kako mu je to bilo simptatično rekao je optuženom da podje do prodavnice i ako tamo nadje pivo te marke, da će mu ga i donijeti, da je optuženi na to rekao da se mangupiše, a on njemu da to ne radi jer mu ne priliči ni godinama da se tako ponaša, da mu je optuženi nakon toga rekao da se ponaša kao bitanga i da će mu dovesti svoje vojnike iz Zagoriča i da će tada morati da stoji uspravno kao svijeća, da je na riječi optuženog izašao iz vozila, potapšao ga po ramenu i rekao mu da ide svojim putem. Dalje je naveo da nije htio nikakav sukob sa optuženim, već da ga udalji od sebe, pa se vratio u vozilo i sjeo na mjesto suvozača, s tim što su mu noge bile napolje, dok je iza njega, na zadnjem sjedištu, sjedio S.T., njegov prijatelj, sa kojim je nastavio da razgovara, a ispred vozila su bili M.V., M.P.i još neko, da je posle desetak minuta čuo kako više lica pominju nož a najglasniji je bio M., da je ispred sebe vidio optuženog, koji se prethodno bio udaljio u pravcu zgrade „M.“, koji mu upućuje riječi „majku ti jebem, ajde sad da me ćeraš“, a vidio je da optuženi u desnoj ruci drži nož kojim maše lijevo-desno, odnosno vrti ga oko prsta kao da je nož na nekom privjesku. Pojasnio je da su oboje desnih vrata bila otvorena, s tim što je on sjedio na mjestu suvozača a S.T. iza njega, da je optuženi nakon izgovorenih psovki zalupio desna zadnja vrata, pa kako mu je desna ruka bila na tim vratima zavikao je, nakon čega je S. odmah otvorio ta vrata, što je optuženi iskoristio i lijevom rukom, ne zna da li je to bila pesnica ili otvorena šaka, ga udario u desnu stranu lica, ali to nije bio jak udarac već ga je samo okrznuo, a zatim se optuženi vratio korak-dva unazad i desnom nogom zamahnuo u pravcu njegove glave, alil je on mahinalno prikrenuo vrata, pa ga je optuženi promašio i nogom udario u vrata, da je u tom trenutku, kako bi se zaštitio </span><span class="span1">od optuženog koji je u ruci držao nož, ispod sjedišta vozača uzeo gumenu palicu i krenuo da izlazi i kada je bio u nekom poluspravljenom položaju, zadobio je udarac nožem u lijevu stranu stomaka, da je pokleknuo i P. koji je dotrčao, rekao „ova džukela me ubode“, da je optuženi, čim ga je ubo, pobjegao, da je kasnije čuo da je optuženi govorio da ga je neko sa ledja udario palicom i po opisu koji je dao to bi bio S.T., koji je izuzetno miran, obrazovan i vaspitan momak, a pri tome lošeg zdravstvenog stanja, tako da tvrdi da ga S. nije udario jer je cijelo vrijeme sjedio u vozilu. Dodao je da mu je nejasno gdje je optuženi bi skoro 15 minuta, a nakon što su njega doveli u urgentni centar gdje je ležao i vidio je kada je optuženi ušao u bolnicu sa nožem u ruci i vitlao sa njim govoreći „ovo su sve ovdje moji neprijatelji“. Ne sjeća se da li je optuženog palicom udario u glavu, ali kad „vrati film“ ne zna koji bi to momenat bio, ali zbog svega što se desilo ne smije da tvrdi da ga nije udario, ali isto tako može da tvrdi da S. to nije uradio a nije vidio da je bilo ko drugi udario optuženog. Pridružio se krivičnom gonjenju i postavio imovinskopravni zahtjev, dodajući da mu je „krivo“ što optuženi, nakon predmetnog dogadjaja, nije pokušao ni da ga zovne, ni da pita kako je, da je on upoznat sa lošom situacijom optuženog i da mu ga je žao, ali da kritične večeri nije bio razuman, ne zna kako bi se sve to završilo, a da u stvari nije vidio momenat kada ga je optuženi uboo, niti je to osjetio, ali je osjetio da ga je  nešto zaparalo po lijevoj strani, odnosno čuo je zvuk paranja tkanine u trenutku kada je optuženi bio naspram njega i bio malo sagnut, a prije toga optuženi je mahao nožem lijevo-desno i bio je na bliskoj udaljenosti a on sam je pravio pokrete lijevo-desno da bi izbjegao udarce optuženog, jer ga je ovaj visoko gadjao nožem mahajući s njim u visini njegove glave. Na kraju je izjavio da optuženog žali i sažaljeva zbog odbrane koju je iznio i koja je neistinita, da je optuženi zakasnio sa izvinjenjem, jer je imao šest mjeseci da pošalje ljude ili dodje kod njega da mu se izvini i sve bi se to završilo izmedju njih, jer bi on optuženom oprostio.</span>
</li>
<p>&nbsp;</p>
<li>
<span class="span1">Svjedok T.A.je izjavio da je kritične večeri sjedio u vozilu oštećenog B.Ž., na zadnjem sjedištu, dok je B. sjedio na mjestu suvozača sa nogama napolju, da je naišlo jedno lice sa biciklom koje se predstavilo kao D. i to lice je bilo u vidno pijanom stanju, da je zatražilo od oštećenog da ga vozi u Zagorič, da ga je oštećeni ljubazno odbio i rekao mu da se završilo radno vrijeme i da je uzeo da popije vino, tako da ga svakako ne može voziti i uputio ga na svoje kolege, da je D. ovo očigledno shvatio kao neku provokaciju i počeo da priča nešto bez veze, brkajući pivo i vino i pominjući nešto „podgoričko-titogradsko“, a oštećenom je rekao da treba da vodi računa kako s njim razgovara i da treba da ustane i da mu se pokloni, da je priča optuženog o tome kako ko treba da se ponaša trajala nekih deset minuta,da je B.u u jednom momentu dosadila ta priča, pa je ustao i rekao optuženom „Dobro je naučio si me, ajde sad produži“, da je tu došlo do prepirke izmedju njih, nakon čega se optuženi ljutito udaljio, da je optuženi očigledno tražio kavgu tog dana jer ga oštećeni ničim nije isprovocirao, već je sa njim pričao normalno, da je optuženi, dok se udaljavao pominjao i zagoričane, ali nije shvatio u kojem kontekstu. Dalje je naveo da se posle desetak minuta optuženi vratio do vozila u kojem su on i oštećeni sjedjeli i tada gurnuo njegova vrata i na taj način prikliještio prste oštećenog koji je držao ruku na stubu od vrata, da je tada primijetio da optuženi u ruci ima nož ili bodež, pa kako mu se do tada činilo da optuženi nije znao šta radi, od tog trenutka je pomislio da je optuženi radio sve isplanirano i da je bio svjestan svega, da je pokušao da otvori vrata, kada je optuženi zamahnuo rukom da udari oštećenog koji je sjedio u vozilu, ali ne zna da li je u tome uspio, da je on otvorio svoja vrata i oslobodio B.u prste, kada </span><span class="span1">se optuženi malo povukao unazad vičući nešto, a zatim ponovo gurnuo njegova vrata i rekao oštećenom da izadje da se obračunaju, da su tada i momci sa taksi stajališta prišli i pokušali da obuzdaju optuženog, a da je oštećeni izašao iz vozila, dok je optuženi čitavo vrijeme prijetio kako ima nož u ruci i počeo da zamahuje nožem u prazno, da je oštećeni imao neku šipku u ruci, pa su se njih dvojica uhvatili kao da će fizički da se obračunavaju, da zna da je oštećeni zamahnuo šipkom u pravcu D.a i da je ovaj izmakao glavu ali da nije siguran da li ga je udario, a to nije mogao ni da vidi jer su se njih dvojica pomjerali, a tu je bio i jedan stub koji mu je zaklanjao vidik. Nakon što je oštećeni zamahnuo, D. je njega odgurnuo i tada ga ubo nožem u predjelu stomaka, da je oštećeni „zajaukao“, zateturao se i oslonio na vozilo, a D. je tada počeo da bježi, na način što je prešao ulicu i ušao u jedno vozilo. Nije siguran da li je oštećeni udario D.a, a nikakve povrede na njegovoj glavi nije vidio, mada nije siguran ni da bi ih vidio. Objasnio je da kada je prvi put vidio nož kod optuženog, ovaj ga je držao u desnoj ruci, a nož je bio priljubljen uz ruku sa oštricom okrenutom prema gore, tako da je izgledao dosta sakriven i nije se mogao odmah zapaziti. Kada je oštećeni izašao iz vozila, on i optuženi su se uhvatili u klinč i tako se pomjerali i vukli lijevo desno par metara, a kad razmisli oštećeni je optuženog najvjerovatnije udario onim predmetom što je uzeo iz kola, zbog čega je optuženi ustuknuo nazad i tada dolazi do udara nožem od strane optuženog, u trenutku kada su oni jedan naspram drugog na oko metar udaljenosti, u uspravnom položaju.</span>
</li>
<p>&nbsp;</p>
<li>
<span class="span1">Svjedok V. M. je izjavio da je kritične večeri bio ispred „V.ja“ sa svojim društvom, gdje je vidio oštećenog koji je sjedio na mjestu suvozača, dok je iza njega sjedio T. S., da je oštećeni sjedio tako što je desnu ruku držao oko stuba vozila, a ispred njega je čučao jedan čovjek za kojeg je pomislio da mu je prijatelj, da je prišao oštećenom da mu se javi, pa se pitao i  sa ovim čovjekom koji je bio pod dejstvom alkohol, da je ovaj čovjek tada oštećenom rekao „treba da izadješ iz auta da se pitaš sa čovjekom, a ne da sjediš kao bitanga“, da se oštećeni nasmijao na ove riječi i rekao ovom čovjeku, za kojeg je kasnije saznao da se zove D. P., da je popio i da ide, da je D. tada rekao B.u da podje u „V.“ da mu kupi pivo „staropodgoričko-nikšićko“, a oštećeni mu je rekao da će ga kupiti drugi dan, da su se njih dvojica tu malo „pokoškali“ i tada je on shvatio da nisu prijatelji, da je oštećeni tjerao D.a da ide kući jer je popio, a D. je oštećenom govorio „Mrš“ i tražio od oštećenog da mu vozi biciklo, a ovaj mu je objašnjavao da ne može, pa mu je optuženi rekao da će morati da stoji u stroju dok njegovi vojnici ne dodju iz Zagoriča, nakon čega se D. uputio prema marketu „A.“, da je nakon 10-15 min primijetio da se D. vraća, a vidio je da u ruci drži britvu koja ima više noževa, da se uputio prema njemu i pitao ga šta ima protiv njega, pa kako se uplašio kada je vidio nož kod D.a, fino mu je odgovorio da nema ništa, jer da je bio grublji, učinilo mu se da bi ga ovaj uboo. Dalje je naveo da se D. okrenuo prema B.u, koji je bio na 2-3 m od njega i koji je i dalje sjedio u svom vozilu, kada je D. rekao „ništa ti,nego ovaj ovamo“, da je on tada zavikao „pazi Ž., nož“, kada je D. prišao Ž. i rekao mu „Šta ćeš ti od mene pičko jedna“ i lijevom rukom – otvorenim dlanom, ga udario u predjelu glave, da je nakon toga zamahnuo da ga udari i nogom, ali je promašio i udario u vrata  koja su bila otvorena i koja su se zatvorila i prikliještila Ž. prste, da je Ž. tada krenuo da izlazi iz vozila i da ga je u tom trenutku D. uboo nožem u predjelu stomaka, a zatim se trčeći udaljio i zaustavio jedno vozilo u koje je ušao, da je sa B.L., B. smjestio u vozilo poveo ga u bolnicu da bi se nakon 15-20 minut pojavio D. sa raskrvavljenom glavom, držeći nož u ruci i odmah krenuo prema njemu, da se on prepao i pobjegao, a nakon par minuta je došla policija i oduzela mu nož. Nije vidio da je iko udario D.a na taksi stajalištu i nije primijetio da je B. imao nešto </span><span class="span1">kod sebe. Objasnio je da je S.T. sjedio na zadnjem sjedištu B. auta, a da li je posle izlazio ne zna, osim da je u vrijeme konflikta izmedju optuženog i oštećenog bio u autu, a samo se on nalazio u blizini oštećenog i optuženog, da tada nije primijetio da je optuženi imao neke povrede, niti je kod prisutnih lica primijetio neku palicu. Kada je oštećeni izlazio iz auta i dok se ispravljao i pravio korak ispred sjedišta suvozača, optuženi je zamahnuo desnom rukom i uboo ga nožem po lijevoj strani, a oštećeni je tada nekako lijevom bočnom stranom bio okrenut optuženom, ali ne zna baš u detalje da objasni.</span>
</li>
<p>&nbsp;</p>
<li>
<span class="span1">Svjedok P.M.je izjavio da je kritične večeri bio na taksi stajalištu kod S.K., a njegovo vozilo bilo drugo po redu, da je stajao zajedno sa T.J., P. D., B.M.i M.Z.na oko 15-ak metara od vozila B., da je u jedom trenutku prišla jedna osoba – optuženi sa biciklom pored sebe i pitala ih da li neko može da ga prebaci do Zagoriča jer je malo popio, da je on optuženom rekao da nema gdje da smjesti njegovo biciklo pa je ovaj nastavio u pravcu zgrade „M.“ i zaustavio se kod vozila oštećenog, da je vidio da njih dvojica nešto pričaju ali nije obraćao pažnju, da je u jednom trenutku primijetio da B. maše rukama prema ovom licu i sa njim priča povišenim tonom, nakon čega se ovo lice udaljilo i krenulo u pravcu zgrade „M.“. Dalje je naveo da je posle 20-ak minuta čuo neki udar, a kada se okrenuo vidio je B. koji se bio savio prema zemlji, a pored njega je primijetio pendrek, kao i optuženog koji je stajao ispred B., da je sa P. pritrčao da vidi o čemu se radi, pa kada su pridigli B. isti je rekao „Ubode me nožem“, da se optuženi tada trčećim korakom udaljio, a on mu je govorio da stane i krenuo za njim, ali je odustao jer je optuženi zastavio neko vozilo i ušao u njega, da je vidio da je oštećeni imao povredu i da malo krvari kada je ovaj zavrnuo majicu, a da nije vidio trenutak kada je uboden i nije vidio nož jer je bio daleko. Kada je optuženi prišao i pitao ga za vožnju, ponašao se potpuno normalno, a kada je prišao optuženom i oštećenom nije primijetio da je optuženi imao bilo kakve povrede. </span>
</li>
<p>&nbsp;</p>
<li>
<span class="span1">Iz ZAPISNIKA o uvidjaju CB Podgorica broj 539/16 od 04.08.2016. godine utvrdjeno je da je dana ..... godine, u 20,50 sati, stanica policije za poslove dežurstva CB Podgorica obaviještena da je u ul.K.N., kod marketa „V.“, lice B.Ž. zadobilo povredu od noža, a da se mjesto dogadjaja nalazi na trotoaru ulice K.N., ispred kladionice „Meridijan“ i apoteke „Lijek“, da su na biciklističkoj stazi ispred pomenutih objekata, zatečeni kapljičasti tragovi crvene boje nalik na krv (trag broj 1) i dvije crne espadrile (trag broj 2 i 3) izmedju kojih su konstatovani i kapljičasti tragovi crvene boje (trag broj 4), dok je na trotoaru ispred ulaza u kladionicu „Meridijan“, na oko 2m, zatečen dio plastičnog pendreka dužine oko 10cm (trag broj 5), a na zemljanom dijelu kod drveta, pored kolovoza na kraju trotoara, a naspram pomenute kladionice, pronadjen je drugi dio pendreka dužine oko 40 cm (trag broj 6), dok je ispred Urentnog bloka KC CG uvidjajnoj ekipi, od strane patrole policije, predat nož-brtiva sa drvenom drškom, dužine sječiva oko 12cm,na kome su bili vidljivi tragovi crvene boje nalik na krv, a koji nož je patrola oduzela od lica D. P.a, dok je od oštećenog B.Ž. izuzeta garderoba i to košulja karirana zelene boje i trik majica bijele boje, na kojima su bili vidljivi tragovi crvene boje nalik na krv.</span>
</li>
<p>&nbsp;</p>
<li>
<span class="span1">U FOTODOKUMENTACIJI UP CB Podgorica br. 59-28-244-2138/1743 od 06.08.2016. godine, je prikazan izgled mjesta dogadjaja, izgled trotoara i biciklističke staze gdje su zatečeni tragovi nalik na krv i dvije espadrile, izgled kapljičastih tragova nalilk na krv, te oba dijela pendreka pronadjenih ispred kladionice „M.“ i kod jednog drveta.</span>
</li>
<p>&nbsp;</p>
<li>
<span class="span1">Iz OTPUSNE LISTE sa epikrizom KCCG na ime B.Ž. i NALAZA i MIŠLJENJA vještaka sudske medicine prof.dr.Miodraga Šoća od 12.09.2016.godine, utvrdjeno je da je u predmetnom dogadjaju, oštećeni B.Ž. zadobio ubodnu ranu lijeve bočne strane trbuha, širine oko 2cm, koja je posledica dejstva-udarca šiljkom i oštricom jako zamahnutog mehaničkog orudja (noža), na odgovarajući predio tijela, koja povreda predstavlja laku tjelesnu povredu, a u vrijeme zadobijanja ove povrede oštećeni se nalazio licem okrenut prema osobi koja je zadala udarac nožem, pojašnjavajući da je pomeuta povreda posledica jako zamahnutog mehaničkog orudja-noža, na odgovarajući predio tijela i predstavlja laku tjelesnu povredu, a krvarenje iz ove rane je bilo manje jer je taj dio tiela manje prokrvljen. </span>
</li>
<p>&nbsp;</p>
<li>
<span class="span1">Iz MEDICINSKE DOKUMENTACIJE na ime optuženog i dopune nalaza i mišljenja vještaka sudske medicine prof. dr Miodraga Šoća od 19.09.2016.godine je utvrdjeno da je optuženi, u predmetnom dogadjaju, zadobio ranu prskotinu središnjeg čeonotjemenog predjela, dužine oko 6cm, koja je posledica udarca tupinom jako zamahnutog mehaničkog orudja, moguće i metalna šipka, a koja povreda predstavlja laku tjelesnu povredu, pojašnjavajući da je iz ove rane bilo krvarenja, jer je pomenuti dio tijela jako protkan sitnim krvnim sudovima, pa ukoliko je glava optuženog bila u fiziloškom položaju uspravno, sa položajem prema naprijed, onda je lice koje je zadalo udarac bilo naspram optuženog.</span>
</li>
<p>&nbsp;</p>
<li>
<span class="span1">Iz NALAZA I MIŠLJENJA vještaka neurpsihijatra prof.dr.Stanka Milića od 12.05.2017. godine utvrdjeno je da je ispitanik-optuženi prosječnog intelektualnog kapaciteta, ne ispoljava simptome psihotičnih poremećaja i u osnovi se radi o duševno zdravoj osobi.U okolnostima delitkne situacije, kako je prikazuje optuženi, provokativno ponašanje oštećenih na verbalnom planu, praćeno fizičkim nasiljem, kada je optuženi zadobio povredu u predjelu glave, afektivno stanje optuženog je bilo na stepenu afekta straha jakog inteziteta, na nivou patološkog akfeta, sa subjektivnim doživljavanjem tjelesne ugroženosti, a globalno sjećanje na okolnosti krivičnog djela isključuje pomućenja ili sumračnu svijest, s tim što je bilo prisutno suženje svijesti koje su karakteristika patološkog afekta jakog inteziteta, pa je u toj situaciji sposobnost optuženog da shvati značaj svog djela i upravlja svojim postupcima bila bitno smanjena, a činjenica da je okrivljeni konzumirao alkohol neposredno prije delikta, odgovara kliničkoj slici običnog pijanstva, pa analizirajući psihičko stanje optuženog u vrijeme izvršenja kriv.djela, da se zaključiti da nije ispoljavao simptome patološke reakcije na alkohol sa kvalitativnim poremećajem svijesti, u smislu komplikovanog ili sumračnog stanja, te psihotičkog stanja sa odbanom čula ili sumanutih ideja, pa se može zaključiti da je akutna alkoholna intoksikacija djelimično i generisala agresivnost optuženog u vrijeme izvršenja krivičnog djela. U okolnostima koje opisuje oštećeni, koji negira provokativno ponašanje nad optuženim i nasilje nad istim, u toj situaciji kod optuženog je nedostajao subjektivni doživljaj životne ugroženosti, a time i afekat straha, pa je sada dominantan afekat razdraženosti, koji je bio na nivou srednjeg inteziteta, a provokativno ponašanje izmedju oštećenog i optuženog nije bilo dovoljno da kod optuženog generiše afekat razdraženosti jakog inteziteta, jer nedostaje stanje neposredne životne ugroženosti, pa je u tim okolnostima sposobnost optuženog da shvati značaj svog djela i upravlja svojim postupcima, bila smanjena, ali ne i bitno. Vještak je objasnio da je afekat straha jakog inteziteta dostigao pomenuti stepen tek od nastanka povrede koju je zadobio optuženi, kako je to istakao u svojoj odbrani, a da bi u situaciji verbalnog  konflikta </span><span class="span1">izmedju optuženog i oštećenog, kod optuženog došlo do afekta razdraženosti blagog inteziteta, pri čemu bi podspješujući faktor tom stanju bila njegova alkoholiziranost, a nakon ponovnog vraćanja optuženog na mjesto dogadjaja, u slučaju da je od strane prisutnih lica bilo negativne verbalne konotacije na njegov račun, tada bi afekat razdraženosti iz blagog prešao u afekat razdraženosti srednjeg inteziteta.Medjutim, ukoliko od strane prisutnih lica nije bilo vrijedjanja i negativnih komentara, kod optuženog ne bi mogao postojati afekat razdraženosti.</span>
</li>
<p>&nbsp;</p>
<li>
<span class="span1">Sud je u cjelosti prihvatio nalaz i mišljenje vještaka neuropsihijatra dr Milić Stanka kao stručan objektivan i jasan, u cjelosti zasnovan na dokazima prikupljenim tokom postupka, med.dokumentaciji i neposrednom psihijatrijskom pregledu optuženog, pri čemu je vještak na glavnom pretresu, na stručan i jasan način pružio sudu i strankama dodatna objašnjenja, na koji nalaz stranke nisu imale primjedbi.</span>
</li>
<p>&nbsp;</p>
<li>
<span class="span1">Iz IZVODA iz kaznene evidencije na ime optuženog Ministarstva pravde 02/02-5646/16/2 od 03.11.2016. godine utvrdjeno je da je optuženi osuđivan presudama Vojnog suda Podgorica IK. 8/98 od 09.04.1998. godine zbog krivičnog djela teška tjelesna povreda iz čl. 36 stav 1 KZRCG na kaznu zatvora u trajanju od 6 mjeseci uslovno na jednu godinu i IK.559/03 od 10.12.2003. godine zbog krivičnog djela falsifikovanje isprave iz člana 207 stav 3 u vezi stava 1 KZRCG na kaznu zatvora u u trajanju od 5 mjeseci, uslovno na jednu godinu.</span>
</li>
<p>&nbsp;</p>
<li>
<span class="span1">Cijeneći navode optužbe, odbranu optuženog, provedene dokaze i utvrdjeno činjenično stanje, sud nalazi da je optuženi izvršio krivično djelo koje mu se stavlja na teret, na način, u vrijeme i na mjestu kako je to predstavljeno u izreci presude.</span>
</li>
<p>&nbsp;</p>
<li>
<span class="span1">Iz iskaza svjedoka oštećenog B.Ž., koji je bio dosledan u svom kazivanju tokom čitavog postupka i čiji iskaz je potvrdjen dokazima provedenim na glavnom pretresu, sud je utvrdio da se svjedok oštećeni dana ..... godine, oko 21 čas, nalazio na svom radnom mjestu, taksi stanici koja se nalazi preko puta S.K., sjedeći na mjestu suvozača, kada mu je prišao optuženi i od njega zatražio vožnju do Zagoriča, pa kako je bio završio sa radnim vremenom, to je i objasnio optuženom, govoreći mu da ga svakako ne bi mogao voditi jer je prije toga popio piće, na šta mu je optuženi rekao da i njemu donese pivo „titogradsko,nikšićko“, što je oštećenom bilo simpatično, pa je rekao optuženom da ukoliko u prodavnici nadje pivo te marke da će mu ga on lično donijeti, na šta mu je optuženi rekao da se „mangupiše“ i da se ponaša kao bitanga, te da će mu dovesti svoje vojnike iz Zagoriča pred kojima će morati stajati uspravno kao svijeća, na koje riječi oštećeni nije reagovao, već je izašao i vozila i rekao optuženom da ide svojim putem jer sa njim nije želio nikakav sukob, a zatim se vratio i sjeo na mjesto suvozača dok je na zadnjem sjedštu sjedio njegov prijatelj S. T., a ispred su bili M.V., M.P.i još neki, da bi posle desetak minuta nakon odlaska optuženog, čuo kako M. pominje nož, kada je ispred sebe vidio optuženog, koji se prethodno bio udaljio u pravcu zgrade "M.", koji ga psuje i vidi da optuženi u desnoj ruci drži nož kojim maše lijevo-desno, vreteći ga oko prsta kao da je nož na nekom privjesku, a nakon izgovorenih psovki, optuženi je zalupio desna zadnja vrata i prikliještio mu ruku koju je držao na stubu tih vrata, zbog čega je S.T. koji je sjedio iza njega, odmah otvorio ta vrata, što je optuženi iskoristio i lijevom rukom zamahnuo da ga udari u desnu stranu lica, ali ga je samo okrznuo, a zatim desnom nogom krenuo da udari oštećenog, koji je mahinalno krenuo da zatvori vrata vozača, pa je optuženi nogom udario u ta vrata, nakon čega je oštećeni ispod </span><span class="span1">sjedišta vozača uzeo gumenu palicu i krenuo da izlazi iz vozila, da bi nakon toga osjetio da ga je nešto zaparalo po lijevoj strani, u momentu kada je optuženi bio naspram njega i sa nožem u desnoj ruci, nakon čega je poklekao, a optuženi je pobjegao sa mjesta dogadjaja, nakon čega su njega odveli u Urgentni centar gdje mu je pružena medicinska pomoć, pri čemu oštećeni ne negira da postoji vjerovatnoća da je oštećenog udario palicom, jer zbog svega što se desilo ne može da tvrdi da ga nije udario.</span>
</li>
<p>&nbsp;</p>
<li>
<span class="span1">Navodi svjedoka oštećenog u bitnom su potvrdjeni iskazom svjedoka T.A., koji je izjavio da je kritične večeri sjedio na zadnjem sjedištu vozila oštećnog B.Ž. dok je štećeni sjedio na mjestu suvozača, kada je došlo jedno lice sa biciklom, optuženi D. P., za koje lice je primijetio da je bilo u pijanom stanju, tražeči od oštećenog da ga odveze u Zagorič, što je oštećeni odbio rekavši da mu je radno vrijeme završeno i da je uzeo da popije vino tako da ga ne može voziti, nakon čega je optuženi počeo da priča nešto „bez veze“, pominjući pivo i vino i nešto kao „podgoričko, titogradsko“, govoreći oštećenom da treba da ustane i da mu se pokloni, što je trajalo nekih desetak minuta  kada je oštećeni rekao optuženom da produži, zbog čega je došlo do prepirke izmedju nih, a optuženi se nakon toga ljutito udaljio, pominjući „zagoričane“,ali nije shvatio u kojem kontakstu, da bi se nakon desetak minuta optuženi vratio do vozila u kojem je sjedio sa oštećenim, gurnuo njegova vrata i prikliještio prste oštećenog koji je držao ruku na stubu od vrata, kada je primijetio da optuženi u ruci ima nož, nakon čega je optuženi zamahnuo rukom da udari oštećenog koji je sjedio u vozilu, ali ne zna da li je u tome uspio, osim da je on otvorio zadnja vrata i oslobodio ruku oštećenog, kada se optuženi povukao nazad i ponovo gurnuo vrata oštećenog govoreći da izadje da se obračunaju, a da je oštećeni izašao iz vozila sa nekom šipkom u ruci, dok je optuženi sa nožem u ruci zamahivao u prazno  i prijetio, kada je došlo do fizičkog kontakta optuženog i oštećenog u kojem je oštećeni zamahnuo šipkom u pravcu optuženog, ali ne zna da li ga je udario, nakon čega je optuženi odgurnuo oštećenog i uboo ga nožem u predjelu stomaka, u trenutku kada su bili jedan naspram drugog u uspravnom položaju na oko metar udaljenosti,a zatim je pobjegao.</span>
</li>
<p>&nbsp;</p>
<li>
<span class="span1">Na skoro identičan način predmetni dogadjaj predstavlja i svjedok V. M. koji je kritčne večeri bio ispred marketa "V."  i vidio oštećenog koji je sjedio na mjestu suvozača, dok se svjedok T. S. nalazio iza oštećenog koji je desnu ruku držao oko stuba vozila, a primijetio je i jednog čovjeka pored vozila oštećenog pa kada je prišao da mu se javi, misleći da je ovaj čovjek-optuženi prijatelj oštećnog B., pitao se sa optuženim i primijetio je da je isti bio pod dejstvom alkohola, da je optuženi govorio oštećenom da podju u "V." da mu kupi pivo „staropodgoričko-nikšićko“, na šta mu je oštećeni odgovorio da će to uraditi drugi put, pa su se njih dvojica malo „pokoškali“, kada je oštećeni otjerao optuženog da ide kući jer je popio, ali optuženi nije htio da ide govoreći oštećenom da mu vozi biciklo i ako mu je oštećeni objašnjavao da ne može, pa mu je optuženi rekao da će morati da stoji u stroju dok dodju njegovi vojnici iz Zagoriča, nakon čega se optuženi udaljio, a vratio se nakon 10-15 minuta i tada je vidio u ruci optuženog jednu britvu koji ga je pitao šta ima protiv njega, a nakon toga se okrenuo prema oštećenom B.u, koji je i dalje sjedio na mjestu suvozača, pa je on u pravcu oštećenog zavikao „pazi Ž., nož“, da bi nakon toga optuženi prišao oštećenom psujući ga i lijevom rukom ga udario u predjelu glave, a zatim zamahnuo nogom i udario u vrata koja su bila otvorena i koja su prikliještila prste oštećenog, koji je posle toga krenuo da izlazi iz vozila, a kada je izašao oštećeni ga je ubo u predjelu </span><span class="span1">stomaka, a zatim pobjegao, da bi oštećnog kasnije vidio u Urgentnom centru sa raskrvavljenom glavom, kako sa nožem ide prema njemu, ali je posle par minuta došla policija i oduzela mu nož, s timšto nije vidio da je neko optuženog udario na taksi stajalištu, niti je tada primijetio da oštećeni ima nešto u rukama, objašnjavajući da je svjedok S.T. čitavo vrijeme sjedio na zadnjem sjedištu vozila oštećenog.</span>
</li>
<p>&nbsp;</p>
<li>
<span class="span1">Navode naprijed citiranih svjedoka, u jednom dijelu potvrdjuje i svjedok P.M.koji je kritične večeri bio na taksi stajalištu kod S.K., kada mu je prišla jedna osoba sa biciklom-optuženi i pitala može li neko da ga prebaci do Zagoriča jer je popio, pa kada je optuženom rekao da nema gdje da smjesti njegovo biciklo ovaj je nastavio u pravcu "M." i zastavio se kod vozila štećenog B., sa kojiom je nešto pričao, ali da na to nije obraćao pažnju, da bi u jednom trenutku vidio oštećenog kako maše rukama prema optuženom, pričajući povišenim tonom, nakon čega se optuženi udaljio i krenuo u pravcu zgrade "M.", da bi psle 20-ak minuta čuo neki udar, a kada se okrenuo, vidio je kao se oštećeni B. savio prema zemlji, dok se pored oštećenog nalazio pendrek, a ispred oštećenog je vidio kako stoji optuženi, pa je sa jednim kolegom pritrčao da vidi o čemu se radi i tada vidio da je oštećeni uboden nožem, dok je optuženi pobjegao sa lica mjesta.</span>
</li>
<p>&nbsp;</p>
<li>
<span class="span1">Navodi naprijed navedenih svjedoka, u pogledu vremena i mjesta gdje se desio predmetni dogadjaj, njegovih učesnika, te predmeta koji su upotrijebljeni kritičnom prilikom, potvrdjeni su sadržinom zapisnika uvidjaju CB Podgorica broj 359/16 od 04.08.2016. godine, iz kojeg proizilazi da je dežurna služba CB Podgorica u 20,50 časova obaviještena da je u ul.K.N., kod marketa "V.", lice B.Ž. zadobilo povrede od noža, a pomenuto mjesto se nalazi na trotoaru ulice K.N., ispred kladionice "M." i apoteke "L.", gdje su na biciklističkoj stazi zatečeni tragovi tamno braon boje nalik na krv i dvije espadrile, kako i dio plastičnog pendreka, dok je drugi dio ovog plastičnog pendreka zatečen na zemljanom dijelu kod jednog drveta, a u Urgentnom bloku KC CG od strane patrole predat je uvidjajnoj ekipi nož-britva sa drvenom drškom, dužine sječiva oko 12cm na kojoj su bili vidljivi tragovi crvene boje nalik na krv, a koje činjenice su vjerodostojno prikazane u fotodokumentaciji  UP CB Podgorica br. 59-28-244-2138/1743 od 06.08.2016. godine.</span>
</li>
<p>&nbsp;</p>
<li>
<span class="span1">Iz medicinske dokumentacije na ime oštećenog i nalaza i mišljenja vještak sudske medicine prof. dr Miodraga Šoća, utvrdjeno je da je oštećeni B., u predmetnom dogadjaju, zadobio ubodnu ranu lijeve bočne strane trbuha, širine oko 2cm, koja je posledica dejstva-udarca šiljkom i oštricom jako zamahnutog mehaničkog orudja-noža, na odgovarajući predio tijela, koja povreda predstavlja laku tjelesnu povredu, a u vrijeme zadobijanja oštećeni se nalazio licem okrenut prema osobi koja je zadala udarac nožem, čime se dodatno potvrdjuje iskaz svjedoka oštećenog B.Ž. kada navodi da je kada je izašao iz vozila, u jednom momentu je osjetio da ga je nešto zaparalo po lijevoj strani kada je optuženi bio naspram njega i bio malo sagnut, na bliskoj udaljenosti, upravo na mjestu gdje je od strane sudskog vještaka i konstatovano da je oštećeni zadobio povredu, ubodnu ranu lijeve bočne strane trbuha, a što potvrdjuje i svjedok T. A. kada navodi da je optuženi uboo nožem oštećenog u trenutku kada su bili jedan naspram drugog, na oko metar udaljenosti, u uspravnom položaju, što u bitnom potvrdjuje i svjedok V. M. navodeći da je optuženi oštećenog uboo nožem u predjelu stomaka kada je ovaj izašao iz vozila.</span>
</li>
<p>&nbsp;</p>
<li>
<span class="span1">Iz nalaza i mišljenja vještaka neuropsihijatra prof. dr Stanka Milića utvrdjeno je da optuženi ne ispljava simptome trajnog duševnog oboljenja i radi se o duševno zdravoj osobi, a što znači da je u vrijeme izvršenja krivičnog djela bio uračunljiv, pa imajući u vidu naprijed utvrdjeno činjenično stanje, iz kojeg nesumnjivo proizilazi da je prethodno izmedju optuženog i oštećenog došlo do prepirke, koji je evidentno inicirao optuženi, kada je po mišljenju vještaka kod optuženog došlo do afekta razdraženosti blagog inteziteta, pri čemu je podspješujući faktor tom stanju bila i alkoholiziranost optuženog, da bi nakon ponovog vraćanja optuženog na mjesto dogadjaja, kada optuženi kreće sa napadom prema oštećenom, kod optuženog nije mogao postojati afekat razdraženosti, jer tom prilikom ni oštećeni ni prisutna lica nisu uradila ništa što bi prouzrokovalo ovakvo ponašanje optuženog.</span>
</li>
<p>&nbsp;</p>
<li>
<span class="span1">Dakle, za sud nema sumnje da je optuženi dana ..... godine oko 20,30 čsova, u P., u ul.K.N. na taksi stajalištu preko puta S.K., oštećenog B.Ž. uboo u predjelu stomaka sa lijeve strane, nožem na rasklapanje, nanoseći mu laku tjelesnu povredu, u vidu ubodne rane lijeve bočne strane trbuha.</span>
</li>
<p>&nbsp;</p>
<li>
<span class="span1">Postupajući na naprijed opisani način optuženi je bio svjestan da zamahujući nožem u pravcu trbuha oštećenog, dijela tijela gdje se nalaze vitalni organi, silom jakog inteziteta, oštećenog može lišiti života, ali je to i htio, postupajući u konkretnom slučaju sa direktnim umišljajem, pri čemu se izostanak smrtne posledice ne može pripisati volji i htjenju optuženog, već sticaju srećnih oklnosti koje se ogledaju u tome da oštećenom nije povrijedjen ni jedan vitalni organ i da mu je pružena adekvatna medicinska pomoć, zbog čega je djelo ostalo u pokušaju, pa su se u radnjama optuženog stekli svi bitni elementi bića krivičnog djela ubistvo u pokušaju iz čl. 143 u vezi člana 20 KZCG, za koje ga je sud oglasio krivim.</span>
</li>
<p>&nbsp;</p>
<li>
<span class="span1">Sud je iz činjeničnog opisa izreke presude izostavio riječi iz dispozitiva optužnice "nakon prepireke", jer je u postupku utvrđeno da optuženi nije prilikom prvog susreta sa oštećenim, kada je i bilo neke prepirke, nožem na rasklapanje uboo oštećenog. </span>
</li>
<li>
<span class="span1">Sud nije prihvatio navode odbrane optuženog D. P.a, između ostalog i sa razloga jer je optuženi, u pogledu bitnih činjenica, mijenjao svoju odbranu tokom glavnog pretresa,  pa je u prethodnom postupku naveo da kada je prišao oštećenom, da ga pita da li može da ga prebaci sa biciklom do B., da ga je ovaj arogantno i iritirajuće odbio, a kada je produžio prema zgradi "M.", sreo je jednu osobu, koja mu se javila, a koju ne poznaje i koja osoba je prišla oštećenom B.u, kada je čuo glasne provokacije na njegov račun u smislu omalovažavanja, ali da se ne sjeća koje su mu riječi upućene, da bi se na glavnom pretresu „sjetio“ izjavljujući da je iza svojih ledja čuo kako neko viče „Biciklisto, nabijem te na kurac“, pa da je tačno ono što je optuženi izjavio na glavnom pretresu, tih riječi bih se svakako sjetio i kada je davao izjavu u prethodnom postupku jer mu je sjećanje tada bilo svježije, naprotiv, optuženi je bio decidan da je čuo glasne provokacije na njegov račun u smislu omalovažavanja, ali da se ne sjeća koje su mu riječi upućene, osim da su ga nešto uvrijedili.</span>
</li>
<p>&nbsp;</p>
<li>
<span class="span1">Optuženi dalje navodi da su ove navodne uvrede bile i razlog zbog čega je ostavio biciklo u blizini zgrade "M.",a se zatim vratio na lice mjesta, gdje je došlo do prepirke izmedju njega i oštećenog, kada je oštećeni izašao iz vozila, te da ga je u tom trenutku udario momak koji je stojao pored oštećnog, sa kojim se prethodno pozdravio, a ovaj momak ga je udario nekom crnom palicom, a da optuženi misli na  svjedoka T.A. proizilazi iz iskaza svjedoka oštećenog, koji navodi da opis koji je dao </span><span class="span1">optuženi ukazuje na svjedoka T.a koji je jedini bio u nihovoj blizini. Međutim shodno iskazu oštećenog T. je čitavo vrijeme sjedio na zadnjem sjedištu automobila u kojem su se obojica nalazili, što potvrđuje i svjedok V. M. koji je objasnio da je kritičnom prilikom S.T. sjedio na zadnjem sjedištu B.ovog auta, a što svakako proizilazi i iz iskaz svjedoka T. A.. U svakom slučaju i da lice o kojem govori optuženi nije svjedok T. A., iz iskaza svjedoka T.a nesumnjivo proizilazi da je optuženog udario oštećeni B., što ni sam oštećeni ne negira, naprotiv, navodi da je prije nego što je izašao iz vozila, ispod sjedišta vozača uzeo gumenu palicu, ali da se ne sjeća da li je optuženog udario tom palicom, navodeći da zbog svega što se desilo ne smije da tvrdi da ga nije udario,koja gumena palica- pendrek je pronadjena na mjestu dogadjaja, kako je to utvrdjeno iz zapisnika o uvidjaju.</span>
</li>
<p>&nbsp;</p>
<li>
<span class="span1">Bez obzira na izvjesne razlike u kazivanju izmedju iskaza svjedoka oštećenog B.Ž. i svjedoka T.A. u dijelu gdje oštećeni navodi da kada je uzeo palicu ispod sjedišta vozača i krenuo da izlazi iz vozila, bio je u nekom poluispravljenom položaju u kojem trenutku je osjetio da ga je nešto zaparalo po lijevoj strani, a svjedok T. navodi da  je oštećeni izašao iz vozila sa nekom šipkom u ruci i da su se njih dvojica uhvatili kao da će fizički da se obračunavaju, kada je oštećeni zamahnuo šipkom u pravcu optuženog da ga udari, nakon čega je optuženi odgurnuo oštećenog i tada ga uboo u predjelu stomaka, sud ne dovodi u sumnju iskaz svjedoka oštećenog, kao i iskaz svjedoka T.A., jer je i sam oštećeni dozV.o mogućnost da je pendrekom udario optuženog, koji je tom prilikom zadobio ranu prskotinu središnjeg čeonotjemenog predjela, kako je to utvrdjeno iz med.dokumentacije na ime optuženog i dopune nalaza i mišljenja vještaka sudske medicine od 19.0.2016. godine, a u prilog ovoj činjenici ide i sadržina zapisnika o uvidjaju UP CB Podgorica u kojem je konstatovano da su na mjestu dogadjaja, kao materijalni tragovi, konstatovani kapljičasti tragovi crvene boje nalik na krv, za koju se može zaključiti da potiče od povrede koju je zadobio optuženi, kako je to utvrdjeno iz pomenute dopune nalaza i mišljenja vještaka sudske medicine koji je pojasnio da je iz rane optuženog bilo krvarenja, jer je pomenuti dio tijela jako protkan sitnim krvnim sudovima, a da je krvarenje iz rane koju je zadobio oštećeni B. bilo manje, jer je taj dio tijela manje prokrvljen. </span>
</li>
<p>&nbsp;</p>
<li>
<span class="span1">Iako iz naprijed utvrdjenog činjeničnog stanja proizilazi da je optuženi uboo oštećenog nakon što ga je ovaj udario pendrekom u predjelu glave, iz sprovedenih dokaza, posebno iz iskaza svjedoka oštećenog B.Ž., svjedoka T.A. i V.M., nesumnjivo proizilazi da je optuženi, nakon što mu je oštećeni objasnio zašto ne može da ga vozi, počeo da se prepire sa oštećenim, prijeteći mu da će mu dovesti zagoričane, odnosno da će dovesti svoje vojnike iz Zagoriča pred kojima će oštećeni morati uspravno stajati, a zatim se udaljio u pravcu zgrade "M.", da bi se nakon desetak minuta, držeči nož u desnoj ruci, ponovo vratio do vozila oštećenog koji je sjedio na mjestu suvozača, dok je na zadnjem sjedištu sjedio svjedok T., a zatim zalupio desna zadnja vrata u momentu kada je oštećeni desnu ruku držao na stubu od tih vrata, sa kojim vratima ga je prikliještio, a zatim zamahnuo da ga udari u predjelu lica, koji udarac je oštećenog samo okrznuo, nakon čega je optuženi ponovo udario nogom u vrata suvozača koja je oštećeni pokušao da zatvori kako bi se zaštitio, pa iz naprijed navedenog jasno proizilazi da je optuženi taj koji je isprovocirao predmetni dogadjaj, koji se prvobitno svodio samo na verbalni sukob, da bi se nakon toga optuženi vratio na mjesto dogadjaja držeći nož u desnoj ruci, sa očiglednom namjerom da se fizički obračuna sa oštećenim, što je i pokušao da uradi </span><span class="span1">na način kako je to naprijed opisano, a što je rezultiralo da od strane oštećenog zadobije udarac u predjelu glave, nakon čega je optuženi uboo oštećenog u predjelu trbuha, pa se u ovakvoj situaciji optuženi ne može pozivati na nužnu odbranu, jer je incidentnu situaciju sam izazvao i na istoj istrajavao, a ni na stanje bitno smanjene uračunljivosti usled patološtog afekta straha jakog inteziteta, jer je sam sebe u takvo stanje doveo, postupajući na naprijed opisani način.</span>
</li>
<p>&nbsp;</p>
<li>
<span class="span1">Odlučujući o visini kazne koju će izreći optuženom, sud je cijenio sve okolnosti koje utiču da ista bude manja ili veća, pa je kao otežavajuće cijenio da je optuženi dva puta ranije osudjivan presudama Vojnog suda u P. IK 8/98 zbog kriv.djela teška tjelesna povreda i Ik.br. 559/03 zbog kriv.djela falsifikovanje isprave, kako je to utvrdjeno iz izvoda iz kaznene evidencije na ime optuženog, dok je kao  olakšavajuće okolnosti na strani optuženog cijenio lične prilike optuženog, koje se ogledaju u tome da se radi o porodičnom čovjeku koji je udovac i otac dvoje djece, penzioneru koji je lošeg imovnog stanja, te da je djelo ostalo u pokušaju kada zakon predvidja da se učinilac može blaže kazniti, što u konkretnom slučaju treba primjeniti, pa mu izrekao kaznu zatvora u trajanju od 2 godine, ispod granice propisane zakonom, jer smatra da izrečena kazna u svemu srazmjerna težini krivčnog djela i stepenu krivice optuženog i da predstavlja onu mjeru koja je neophodno potrebna za postizanje svrhe kažnjavanja iz čl. 32 KZCG, a u okviru opšte svrhe izricanja krivični sankcija iz člana 4 stav 2 KZCG, odnosno da će se sa istom uticati na optuženog, ali i na druge, da ubuduće ne čine krivična djela. </span>
</li>
<p>&nbsp;</p>
<li>
<span class="span1">Shodno čl.51 KZCG, optuženom će se u izrečenu kaznu zatvora uračunati vrijeme provedeno u pritvoru od 04.08.2016. godine od 02,00 časova do 27.09.2016. godine.</span>
</li>
<li>
<span class="span1">Shodno članu 75 stav 1 KZCGC, od optuženog je oduzet nož-britva sa drvenom drškom, jer se radi o predmetu koji je upotrijebljen prilikom izvršenja predmetnog krivičnog djela i koji je svojina optuženog, a sve kako bi se otklonila stanja i uslovi koji mogu biti od uticaja da optuženi ubuduće vrši krivična djela, kao svrhe mjere bezbjednosti propisane članom 66 KZCG, a u okviru opšte svrhe izricanja krivičnih sankcija iz člana 4 stav 2 KZCG.</span>
</li>
<p>&nbsp;</p>
<li>
<span class="span1">Odluka o troškovima donijeta je shodno odredbama člana 226 i 229 Zakonika o krivičnom postupku (ZKP), a isti se odnose na nagradu vještaku sudske medicine dr Miodragu Šoću u iznosima od 214,00 eura i 66,00 eura, nagradu braniocu po službenoj dužnosti adv. Aleksandri Stevović u iznosu od 2008,12 eura i nagradu vještaku neuropsihijatru prof dr Stanku Miliću u iznosu od 192,50 eura, što ukupno iznosi 2480,62 eura, dok je paušal odredjen imajući u vidu dužinu i trajnje krivičnog postupka, kao i imovinske prilike optuženog, što je dužan uplatiti budžetu CG u roku od 15 dana od pravosnažnosti presude, pod prijetnjom prinudnog izvršenja. </span>
</li>
<p>&nbsp;</p>
<li>
<span class="span1">Shodno odredbi člana 239 ZKP sud je oštećenog B.Ž. uputio na parnični postupak, da u istom ostvari svoj imovinskopravni  zahtjev, jer činjenice utvrdjene u činjeničnom postupku nisu pružile pouzdan osnov ni za potpuno ni za djelimično presudjenje, a njihovo utvrdjivanje bi vodilo znatnom odugovlačenju postupka.</span>
</li>
<p>&nbsp;</p>
<li>
<span class="span1">Sa izloženog, a shodno odredbi čl.374 ZKP-a, odlučeno je kao u izreci presude.</span>
</li>
<p>&nbsp;</p>
<li style="text-align:center;">
<span class="span1">VIŠI SUD U P.</span>
</li>
<li style="text-align:center;">
<span class="span1">Dana 17.11.2017. godine,</span>
</li>
<p>&nbsp;</p>
<li style="text-align:right">
<span class="span1">PREDSJEDNIK VIJEĆA-SUDIJA</span>
</li>
<li>
<span class="span1">                                                                                        Vesna Moštrokol s.r.</span>
</li>
<p>&nbsp;</p>
<p>&nbsp;</p>
<p>&nbsp;</p>
<li>
<span class="span2">PRAVNA POUKA:</span>
</li>
<li>
<span class="span1">Protiv ove presude dozvoljena je</span>
</li>
<li>
<span class="span1">žalba Apelacionom sudu Crne Gore</span>
</li>
<li>
<span class="span1">u roku od 15 dana od dana prijema pismenog otpravka iste, a preko ovog suda.</span>
</li>
<p>&nbsp;</p>
<p>&nbsp;</p>
<li>
<span class="span1">Tačnost otpravka ovjerava</span>
</li>
<p>&nbsp;</p>
<li>
<span class="span3">Sanja Radosavović</span>
</li>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;text-decoration:underline}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span></span><span></span><span></span><span></span><span></span><span></span><span></span>
</p>
<p style="text-align:right">
<span class="span1">K. br. 188/14</span>
</p>
<p>&nbsp;</p>
<p style="text-align:center;">
<span></span>
</p>
<p>&nbsp;</p>
<p style="text-align:center;">
<span>U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span>OSNOVNI SUD U BIJELOM POLJU, sudija pojedinac Ivan Adamović, uz učešće namještenika suda zapisničara Draginje Bošković, u krivičnom predmetu protiv okrivljenog </span><span>N.P.</span><span>a iz </span><span>R.</span><span>a, opština Bijelo Polje, zbog krivičnog djela šumska krađa iz čl. 324 st. 1 Krivičnog zakonika Crne Gore, po optužnom predlogu Osnovnog državnog tužilaštva u Bijelom Polju Kt. br. 106/13 od 19. 06. 2013. godine,  </span><span>nakon održanog usmenog, glavnog i javnog pretresa, u prisustvu savjetnika u ODT-u u Bijelom Polju </span><span>Šćepanović Darinke, okrivljenog </span><span>N.P.</span><span>a i njegovog branioca </span><span>A.M.N.</span><span>, a u odsustvu predstavnika oštećene, </span><span>donio je dana 28. 11. 2014. godine,</span>
</p>
<p>&nbsp;</p>
<p>&nbsp;</p>
<p style="text-align:center;">
<span>P R E S U D U</span>
</p>
<p>&nbsp;</p>
<p>&nbsp;</p>
<p>
<span> Okrivljeni </span><span>P.N.</span><span>, od oca B</span><span>.</span><span>, majke Lj</span><span>.</span><span>, rođene Z</span><span>.</span><span>, rođen </span><span>...</span><span>. godine u Bijelom Polju, sa prebivalištem u mjestu </span><span>R.</span><span>e, opština Bijelo Polje, završio SSS, oženjen, otac troje mldb. djece, lošeg imovnog stanja, neosuđivan, </span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span>K R I V    J E</span>
</p>
<p>&nbsp;</p>
<p>&nbsp;</p>
<p>
<span> </span><span>Zato što je:</span>
</p>
<p>&nbsp;</p>
<p>
<span>-Dana 04. 04. 2013. godine, oko 18:00h, u državnoj šumi u mjestu zv. "Buče", u Odjeljenju br. 58 GJ Bjelasica, radi krađe, oborio 23 bukova stabla, ukupne drvne mase 3,84m3 i time oštećenoj </span><span>U.</span><span> za </span><span>Š.P.</span><span> pričinio štetu u iznosu od 76,80 eura, </span>
</p>
<p>&nbsp;</p>
<p>
<span>-čime je izvršio krivično djelo šumska krađa iz čl. 324 st. 1 Krivičnog zakonika Crne Gore,</span>
</p>
<p>&nbsp;</p>
<p>
<span>-</span><span>pa mu sud, primjenom navedenog zakonskog propisa i čl. 2, 4, 5, 13, 15, 32, 39, 42, 52, 53 i 54 Krivičnog zakonika Crne Gore (KZ-a CG)  i čl. 226, 229, 239 i 374 Zakonika o krivičnom postupku Crne Gore (ZKP-a CG), </span><span>i z r i č e,</span>
</p>
<p>&nbsp;</p>
<p>&nbsp;</p>
<p style="text-align:center;">
<span>USLOVNU OSUDU</span>
</p>
<p>&nbsp;</p>
<p>&nbsp;</p>
<p>
<span>Kojom mu utvrđuje kaznu zatvora od 30 (trideset) dana, kao glavnu krivičnu sankciju i istovremeno određuje da se kazna neće izvršiti ukoliko okrivljeni u roku od jedne godine, po pravosnažnosti presude, ne izvrši  novo krivično djelo, i istog,</span>
</p>
<p>&nbsp;</p>
<p>&nbsp;</p>
<p style="text-align:center;">
<span>O S U Đ U J E</span>
</p>
<p>&nbsp;</p>
<p>&nbsp;</p>
<p>
<span>Na novčanu kaznu u iznosu od 200,00 € (dvijestotineeura),  kao sporednu kaznu, koju kaznu je dužan da plati u roku od 3 (tri) mjeseca, po pravosnažnosti presude, uplatom na račun Budžeta CG broj: 832-151-35, s tim što je dokaz o uplati iste dužan dostaviti krivičnoj pisarnici ovog suda. </span>
</p>
<p>&nbsp;</p>
<p>
<span>Ako osuđeni ne plati novčanu kaznu u određenom roku, sud će novčanu kaznu zamijeniti kaznom zatvora tako što će za svakih započetih 25,00 eura novčane kazne odrediti jedan dan zatvora, a ako osuđeni plati samo dio novčane kazne, sud će ostatak kazne srazmjerno zamijeniti kaznom zatvora, pa ako osuđeni isplati ostatak novčane kazne izvršenje kazne zatvora će se obustaviti.</span>
</p>
<p>&nbsp;</p>
<p>
<span>Okrivljeni se obavezuje da  plati ovom sudu na ime  paušala  iznos od 40,00€, kao i na ime ostalih troškova krivičnog postupka iznos od 175,00€, koje iznose će uplatiti na račun Budžeta Crne Gore, broj: 832-151-35, u roku od 15 dana, po pravosnažnosti presude, pod prijetnjom prinudnog izvršenja, </span><span>s tim što je dokaz o uplati istih, dužan dostaviti krivičnoj pisarnici ovog suda.</span>
</p>
<p>&nbsp;</p>
<p>
<span>Okrivljeni se obavezuje da oštećenoj </span><span>U.</span><span> za </span><span>Š.P.</span><span>, na ime imovinsko-pravnog zahtjeva, plati iznos od 76,80 €, dok se predstavnik oštećene Zaštitnik imovinsko pravnih interesa Crne Gore Kancelarija Bijelo Polje, radi ostvarivanja preostalog dijela imovinsko pravnog zahtjeva, upućuje na pranični postupak. </span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span>O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span>Optužnim predlogom Osnovnog državnog tužilaštva u Bijelom Polju </span><span>Polju Kt. br. 106/13 od 19. 06. 2013. godine, </span><span>okrivljenom </span><span>N.P.</span><span>u iz </span><span>R.</span><span>a, opština Bijelo Polje, stavljeno je na teret izvršenje krivičnog djela šumska krađa iz čl. 324 st. 1 Krivičnog zakonika Crne Gore.</span>
</p>
<p>&nbsp;</p>
<p>
<span>Glavni pretres je održan i zaključen u prisustvu</span><span> savjetnika u Osnovnom državnom tužilaštvu u Bijelom Polju Darinke Šćepanović, okrivljenog </span><span>N.P.</span><span>a i njegovog branioca </span><span>A.M.N.</span><span>, a u odsustvu predstavnika oštećene </span><span>U.</span><span> za </span><span>Š.P.</span><span> -Zaštitnika imovinsko pravnih interesa CG Kancelarija Bijelo Polje.</span>
</p>
<p>&nbsp;</p>
<p>
<span>Sa</span><span>vjetnik u Osnovnom državnom tužilaštvu, u završnoj riječi je izjavila da ostaje pri optužnom predlogu, predlažući sudu da okrivljenog oglasi krivim i osudi na kaznu po zakonu.</span>
</p>
<p>
<span> </span>
</p>
<p>
<span>Okrivljeni </span><span>N.P.</span><span> u svojoj odbrani datoj tokom istražnog postupka u bitnom je naveo, da je kritičnog dana u predvečernjim časovima krenuo ka državnoj šumi u mjestu zv. "Buče" kako bi potražio ostatke posječenih stabala koja su mu trebala za kućnu upotrebu. Naveo je da nije krenuo sa namjerom da vrši sječu, već samo da potraži ostatke stabala koja su odbačena. Tražeći pomenute ostatke stabala na putu kroz šumu sreo je lugara </span><span>B.B.</span><span>koji je sa kerom obilazio pomenuti rejon. Stao je i pozdravio se sa </span><span>B.</span><span> i objasnio mu da je došao u šumu kako bi potražio odbačene krlje. Nakon toga zajedno njih dvojica su krenuli da traže krlje i on-okrivljeni u jednom trenutku je ugledao dva trupca dužine po pola metra i pitao je lugara da li smije da ih natovari da ih ponese kući. Lugar mu je kazao da smije da to učini, što je on i učinio i natovario ih na konja. </span>
</p>
<p>
<span>Kazao je još da ovom prilikom lugar od njega nije tražio lične podatke, niti je sačinjavao zapisnik. Kazao je još da sa sobom kritičnom prilikom nije imao motornu testeru, niti bilo šta od alata za sječu, osim kosijera. </span>
</p>
<p>
<span>Na glavnom pretresu od 05. 09. 2013. godine, okrivljeni je ponovio odbranu datu u istrazi ponavljajući da lugar </span><span>B.</span><span> nije sačinjavao zapisnik na licu mjesta, niti mu je nudio da ga potpiše, dodao je da na kritičnom mjestu, osim trupaca koje je natovario na konja, odnosno dvije krlje dužine po pola metra, nije bilo drugih trupaca. </span>
</p>
<p>
<span>U ponovnom postupku, na glavnom pretresu, okrivljeni se izjasnio da nije izvršio krivično djelo koje mu je stavljeno na teret a u odbrani je naveo da je kritičnog dana pošao od svoje kuće koja se nalazi u mjestu Ostrelj, vodeći sa sobom svog konja, sa namjerom da pronađe koji odbačeni trupac kako bi ga iskoristio za ogrijev, obzirom da kod svoje kuće u mjestu Ostrelj nije imao drva. Pošao je u predvečernjim časovima i kretao se lokalnim putem prema šumi i na putu je sreo lugara </span><span>B.B.</span><span>sa kojim se zna od ranije. </span><span>B.</span><span> je tada bio sa kerom. Pozdravili su se i on-okrivljeni ga je u jednom trenutku pitao da li može da pronađe koju odbačenu krlju, te da je konjem prebaci do svoje kuće u mjestu Ostrelj. Zatim su zajedno njih dvojica razgledali šumu, kada su pronašli dvije krlje dužine po pola metra i prečnika oko 20-ak cm, koje je on-okrivljeni u prisustvu lugara </span><span>B.</span><span>a natovario na konja a zatim su krenuli nazad prema kući zajedno, da bi se nakon nekih 300 metara lugar </span><span>B.</span><span> odvojio i pošao, kako pretpostavlja okrivljeni, svojoj kući. Po dolasku kući krlje je ostavio u dvorištu i nije ih rezao. Istog dana se vratio i svojoj kući u mjestu </span><span>R.</span><span>e, gdje inače živi. Naveo je da mu nije jasno zbog čega je lugar </span><span>B.</span><span> podnio prijavu protiv njega a sumnja da je to učinio na nečiji nagovor. Ponovio je da kritičnog dana, kada je zajedno sa lugarem </span><span>B.</span><span> natovario drva, da </span><span>B.</span><span> nije sačinjavao nikakav zapisnik i smatra da je zapisnik sačinjavao naknadno.</span>
</p>
<p>&nbsp;</p>
<p>
<span>U završnoj riječi okrivljeni je prihvatio završnu riječ svog branioca </span><span>A.N.M.</span><span>a, koji je u istoj naveo da ostaje pri ranije datim završnim riječima kada je naveo da nijesu potvrđeni navodi optužbe, obzirom da svjedok </span><span>B.</span><span> zapisnik o izvršenom pregledu nije sačinio na lice mjesta, niti je vršio premjer panjeva, jer je naveo da je okrivljeni odbio da da podatke i potpiše zapisnik, što ukazuje da je zapisnik naknadno sastavljen i da je prepravljen u pogledu datuma sačinjavanja. Dužnost lugara je bila da u koliko je sumnjao u šumsku krađu od strane okrivljenog, da </span><span>pođe do kuće okrivljenog i da eventualno izvrši premjer drvne mase i to uporedi sa prečnicima panjeva na lice mjesta. </span>
</p>
<p>
<span>Dodao je da se iskaz svjedoka </span><span>B.</span><span>a ne može prihvatiti i zbog razlike u prečnicima panjeva evidentiranih u zapisniku sa prečnicima panjeva koje je našao vještak. Takođe, iskaz svjedoka se ne može prihvatiti jer je isti naveo da je okrivljeni priznao sječu a da je odbio da potpiše zapisnik, jer bi u tom slučaju lugar morao izvršiti kontrolu drvnih sortimenata kod kuće okrivljenog, što on nije učinio, pa se njegovi iskazi ne mogu prihvatiti i u konkretnom slučaju postoji samo sumnja koja nije dokazana izvedenim dokazima. </span>
</p>
<p>
<span>Dodao je da je svjedok </span><span>B.</span><span> u svom iskazu naveo da na mjestu sporne sječe nije bilo druge sječe, međutim, prilikom dopune nalaza vještak </span><span>K.</span><span> je bio decidan da je pored sječe koja se stavlja na teret okrivljenom, na istom mjestu bilo još sječe iz istog i ranijeg perioda. Takođe, svjedok </span><span>B.</span><span> je naveo da je zapisnik navodno sačinio u 18:30h, što je nemoguće, obzirom da je na dan 04. april u tim satima noć, odnosno mrak. Takođe, svjedok </span><span>B.</span><span> je istakao da kod okrivljenog nije našao neko drugo sredstvo sječe, osim sjekire, dok je iz nalaza i mišljenja vještaka utvrđeno da su stabla oborena motornom testerom, pa kako na licu mjesta nije bilo obrađenih drva osim dvije krlje, koje je naveo okrivljeni, to je neoboriva pretpostavka da isti nije izvršio sječu, jer nije mogao istovremeno otjerati posječenu drvnu masu. Takođe, svjedok </span><span>B.</span><span> je naveo da je podatke za okrivljenog pribavio od </span><span>U.</span><span> policije a iz dopisa </span><span>U.</span><span> policije je utvrđeno da se isti nije obraćao policiji za te podatke. Sve prednje ukazuje da iskaz svjedoka </span><span>B.</span><span>a se ne može prihvatiti, kao ni njegov zapisnik, pa je predložio sudu da okrivljenog oslobodi od optužbe. </span>
</p>
<p>
<span>Okrivljeni je dodao da je u saznanju da je lugar </span><span>B.</span><span> ranije osuđivan zbog davanja lažnih iskaza i to zatvorskom kaznom.  </span>
</p>
<p>
<span> </span>
</p>
<p>
<span>Radi utvrđivanja odlučnih činjenica i krivice okrivljenog, sud je u dokaznom postupku, na glavnom pretresu, izveo dokaze: saslušao u svojstvu svjedoka </span><span>B.</span><span> Božinu; pročitao zapisnik o izvršenom kontrolnom pregledu broj 4/13 od 04. 04. 2013. godine; pročitao zapisnik o uviđaju Osnovnog suda u Bijelom Polju od 24. 01. 2014. godine; pročitao nalaz i mišljenje vještaka šumarske struke </span><span>K.</span><span> </span><span>P.</span><span>a od 15. 02. 2014. godine i saslušao istog vještaka na glavnom pretresu; pročitao fotokopiju djelovodne knjige </span><span>U.</span><span> za </span><span>Š.P.</span><span> - PJ Bijelo Polje; pročitao dopis Centra bezbjednosti Bijelo Polje od 29. 10. 2014. godine  i izvršio uvid u izvod iz KE na ime okrivljenog. </span>
</p>
<p>&nbsp;</p>
<p>
<span>Sud je cijenio iskaz svjedoka </span><span>B.</span><span> </span><span>B.</span><span>, koji u svom iskazu datom tokom istražnog postupka u bitnom navodi da je zaposlen u </span><span>U.</span><span> za </span><span>Š.</span><span> Bijelo Polje na radnom mjestu čuvar šuma i da duži rejon sela Majstorovina. Naveo je da je, dana 04. 04. 2013. godine, obilaskom rejona zv. "Buče", odnosno Odjeljenja br. 58 GJ Bjelasica, zatekao </span><span>N.P.</span><span>a u državnoj šumi, kako vrši utovar posječenih bukovih stabala. Kada mu je prišao navodi da je </span><span>N.</span><span> priznao da je navedena stabla ranije posjekao a da je dio posječenih stabala već otjerao iz više navrata. Naveo je da je uporedio prečnike panjeva, sa prečnicima stabala koja nijesu bila otjerana i da je utvrdio da se radilo o istoj sječi koja je bila uglavnom svježa. Dalje je naveo da se radilo o bespravnoj sječi 23 bukova stabla, ukupne drvne mase 4,59 m3, što je evidentirao u zapisniku koji je okrivljeni odbio da potpiše. Još je naveo da je okrivljenog od ranije znao, s tim što je okrivljeni na traženje ovog svjedoka odbio da mu preda identifikaciona dokumenta, pa je on-svjedok kasnije </span><span>bliže podatke okrivljenog saznao u Centru bezbjednosti, na osnovu čega je i sačinio prijavu za šumsku štetu.</span>
</p>
<p>
<span>Na glavnom pretresu, od 07. 10. 2013. godine, svjedok </span><span>B.</span><span> je ponovio iskaz dat u istrazi, dodajući da je na licu mjesta zatekao </span><span>N.P.</span><span>a kako tovari drvne sortimente na konja sa samarom a stabla su bila isječena na jedan dužni metar, s tim što se nije mogao izjasniti koliko je tačno bilo isječenih drva a među njima je bilo i dozemnih trupaca. Naveo je i da nije išao kod kuće okrivljenog da vidi koliko je drva otjerao jer je na licu mjesta izvršio premjer natovarenih drva, što je uporedio sa panjevima bespravne sječe. Naveo je još da je na licu mjesta okrivljeni kod sebe imao sjekiru a da nije imao motornu testeru. Ponovio je da je prilikom obilaska rejona zatekao okrivljenog na mjestu sječe kako vrši tovarenje drva na konja. </span>
</p>
<p>
<span>Na glavnom pretresu, od 18. 12. 2013. godine, svjedok </span><span>B.</span><span> je ponovio ranije date iskaze, dodajući da mu je okrivljeni priznao da je izvršio sječu i da mu je tom prilikom nudio da plati taksu, međutim, obzirom da se radilo o bespravnoj sječi on-svjedok nije bio u mogućnosti da mu naplati taksu iz kojih razloga, kako svjedok navodi, okrivljeni nije htio da potpiše zapisnik. </span>
</p>
<p>
<span>Na glavnom pretresu, od 02. 10. 2014. godine, u ponovnom postupku svjedok </span><span>B.</span><span> je izjavio, da je kritičnog dana obilazio rejon koji duži i po dolasku u šumu u mjestu zv. "Buče" zatekao je okrivljenog </span><span>N.P.</span><span>a, kojeg od ranije poznaje, kako u tom trenutku vrši utovar metarskih drva na konja. Bio je u tom trenutku natovario jedan broj trupaca. On-svjedok se obratio okrivljenom, rekavši mu da se radi o bespravnoj sječi jer je u pitanju državna šuma, na šta mu je on-okrivljeni kazao da je na tom lokalitetu on posjekao stabla, radi ogrijeva i kazao mu je da je spreman da plati taksu za sječu. On-svjedok mu je kazao da ne može da mu naplati u tom trenutku taksu jer se radi o bespravnoj sječi i tražio je od njega-okrivljenog da istovari natovarene trupce sa konja, što je on-okrivljeni i učinio. Nakon toga u prisustvu okrivljenog </span><span>N.P.</span><span>a izvršio je premjer panjeva, sačinio zapisnik, koji </span><span>N.P.</span><span> nije htio da potpiše iz razloga što mu on-svjedok nije prihvatio da mu u tom trenutku plati taksu, pa kako svjedok  pretpostavlja da se zbog toga naljutio i otišao je sa lica mjesta. Po njegovoj-svjedoka </span><span>B.</span><span>a, procjeni sječa na tom lokalitetu je izvršena nekolika dana prije nego je on izašao na lice mjesta, odnosno sva stabla su posječena u tom periodu nekolika dana prije nego je zatekao </span><span>N.P.</span><span>a. </span><span>N.P.</span><span> mu je tada priznao da je on izvršio sječu svih tih stabala, s tim što je već jedan broj trupaca ranije otjerao. Kazao je i da on nije išao kod kuće </span><span>N.P.</span><span>a da eventualno pronalazi trupce iz razloga što mu je on-okrivljeni priznao da je izvršio tu sječu. </span>
</p>
<p>
<span>Kazao je još da je tačno da se na dan kada je zatekao </span><span>N.</span><span>a u šumi u njihovoj blizini nalazio nekakav lovački ker, s tim što on-svjedo nije vlasnik tog kera, već je isti slučajno pretpostavlja došao na to mjesto. Dalje je naveo da je kritičnog dana prvi put sreo </span><span>N.P.</span><span>a u trenutku kada je tovario trupce na konja. Okrivljeni od njega, prethodnih dana, kao ni kritičnog dana, nije tražio da mu dozvoli da pokupi ostatke stabala iz </span><span>Š.</span><span>. Izvršio je premjer kako panjeva na tom lokalitetu, tako i dozemnih trupaca koji su se nalazili na licu mjesta i ustanovio da se radi o trupcima koji potiču od stabala čije je panjeve prethodno premjerio. Za sječu na predmetnom lokalitetu obzirom da je on-svjedok na tom području, nije bilo prethodno izdatih odobrenja za sječu, iz kojih razloga smatra da se radi o bespravnoj sječi. Naveo je još da na mjestu gdje je izvršena sječa, nije dolazio poslednja nekolika dana prije nego je zatekao </span><span>N.P.</span><span>a a nije imao ni prijavu sa terena da se na tom lokalitetu vrši bespravna sječa. Od ličnih podataka za </span><span>N.P.</span><span>a </span><span>znao je njegovo ime i prezime i ime njegovog oca a ostale podatke je dobio od Dežurne policije u B.Polju, obzirom da je okrivljeni odbio da mu da ostale lične podatke. Okrivljeni mu je više puta tom prilikom nudio da plati taksu za predmetnu sječu, što je on odbio. Kazao je još da građani nijesu ovlašćeni da samoinicijativno uzimaju ovrške i otpatke iz državne </span><span>Š.</span><span> bez odobrenja lugara i eventualno </span><span>Š.</span><span> </span><span>U.</span><span>.</span>
</p>
<p>
<span>Kazao je dalje da je nakon izvršenog premjera panjeva na licu mjesta svaki panj žigosao u prisustvu okrivljenog. Smatra da je sve panjeve na dan uviđaja u prisustvu vještaka šumarske struke pokazao istom. Nije mu poznato da se razlikuju prečnici panjeva koje je on naveo u zapisniku od prečnika panjeva koje je vještak ustanovio prilikom uviđaja i ako ima razlike da je ona minimalna. Na dan uviđaja pronašao je žigove koje je otisnuo prilikom premjera na dan kada je zatekao okrivljenog. Na potezu gdje je zatekao okrivljenog </span><span>N.P.</span><span>a nije bilo ranije vršenih šumskih krađa, s tim što je bilo na lokalitetima koji su udaljeni od tog, oko 500 i više metara. Kazao je da je on pozvao Dežurnu službu policije tražeći podatke za </span><span>N.P.</span><span>a još iz </span><span>Š.</span><span> u kom trenutku je </span><span>N.</span><span> napustio lokalitet i otišao kući. Prvi je sa lica mjesta otišao </span><span>N.P.</span><span> a nedugo zatim je otišao i on-svjedok sa lica mjesta ali u drugom smjeru. </span><span>N.P.</span><span> je nakon njegovog dolaska istovario natovarene trupce i kada je otišao kući nije na konju bilo trupaca. Koliko se sjeća </span><span>N.P.</span><span> je tog dana kod sebe imao sjekiru i nije primijetio druga sredstva za sječu. Kada je sačinjavao zapisnik, koliko se sjeća nije padala kiša a misli da je bio još dan. Zapisnik koji je sačinio na licu mjesta, predao je nadležnima u </span><span>U.</span><span> za </span><span>Š.</span><span> PJ B.Polje, što je evidentirano u knjigama, pa se može ustanoviti kad je predao zapisnik, s tim što zapisnike kad eventualno ustanove postojanje šumskih krađa ne predaju istog dana, ili sjutradan, već to čine obično jednom nedjeljno kad dođu u </span><span>U.</span><span>u za </span><span>Š.</span><span>. U vrijeme kada je pozivao CB Bijelo Polje, koristio je SIM brojeve: 067-860-879 i 068-872-138, s tim što ne zna sa kog broja je pozvao Dežurnu službu CB-a. </span>
</p>
<p>&nbsp;</p>
<p>
<span>U zapisniku o izvršenom kontrolnom pregledu broj 4/13 od 04. 04. 2013. godine, proizilazi da je pregled izvršen u 58-om Odjeljenju u državnoj šumi zv. "Buče" GJ Bjelasica. Konstatovano je da je pregled izvršio </span><span>B.</span><span> Božina. Pregledom kako je konstatovano utvrđeno je sledeće: "Dana 04. 04. 2013. godine, u mjestu zv. "Buče" u 58-om Odjeljenju u državnoj šumi, oko 18:30h, na licu mjesta zatekao sam </span><span>N.P.</span><span>a kako na samaricu tovari prethodno bespravno posječene drvne sortimente. Na licu mjesta je bilo oboreno 23 kom.bukovih stabala, većina stabala je izrađena i otjerana sa lica mjesta što mi je pomenuti </span><span>N.</span><span> i priznao da je otjerao i počinio ovu sječu za ličnu upotrebu kako on navodi." U zapisniku su evidentirani i prečnici ukupno 23 panja, te je označeno da je bruto masa istih 4,59 m3. Na predmetnom zapisniku otisnut je prijemni štambilj </span><span>U.</span><span> za </span><span>Š.P.</span><span> PJ Bijelo Polje sa brojem 85 i datumom 08. 04. 2013. godine. U predmetnom zapisniku u rubrici "kontrolor" stoji potpis "B</span><span>B.</span><span>", dok u rubrici "stranka" je konstatovano "odbio da potpiše."</span>
</p>
<p>
<span> </span><span>Sud je uz prisustvo okrivljenog, svjedoka </span><span>B.</span><span>a i vještaka šumarske struke </span><span>K.</span><span> </span><span>P.</span><span>a izašao na lice mjesta, dana 24. 01. 2014. godine. Po osnovu radnji preduzetih na dan uviđaja i naredbe suda vještak šumarske struke dao je nalaz i mišljenje. U svom osnovnom nalazu od 15. 02. 2014. godine, vještak </span><span>K.</span><span> navodi da je sječa izvršena u mjestu zv. "Buče" u državnoj šumi - Odjeljenje 58 kojom gazduje </span><span>U.</span><span>a za </span><span>Š.</span><span> PJ Bijelo Polje. Naveo je da je prečnike panjeva mjerio dvojno unakrsno a u tabelarnom dijelu su prikazani prečnici ukupno 23 panja sa </span><span>prečnicima na prsnoj visini i bruto drvnom masom za svako stablo. Naveo je da je ukupna bruto drvna masa 23 stabla bukve 4,52 m3, sa odbitkom 15% na ime otpadi, što ukupno iznosi 3,84 m3 neto drvne mase. Za mjesto sječe naveo je da se radi o bukovoj šumi degradiranoj i devastiranoj lošeg kvaliteta tzv. "šikara", gdje su stabla malih prečnika i visina i pripadaju petom bonitetnom razredu, te nemaju tehničke mase i jedino se mogu koristiti kao ogrijevno drvno. Panjevi posječenih stabala koncentrisani su na površini prečnika od 50 do 70 metara. Sječa svih 23 stabla bukve izvršena je motornom testerom na isti način iz jednog kosog reza sa smjerom obaranja na dolje, ka putu. Visina panjeva od 10 do 20 cm. Vrijeme sječe je prvi kvartal 2013. godine, (mart ili april mjesec). Na panjevima posječenih stabala utisnut šumski žig o bespravnoj sječi "ŠD ŠŠ 7", uz upotrebu žute farbe. Upoređujući zatečeno stanje sa stanjem konstatovnim u zapisniku sačinjenom od strane lugara vještak navodi sljedeće da je broj posječenih stabala u oba slučaja isti, odnosno 23 panja - stabla, da su u oba slučaja prečnici panjeva malih dimenzija, da je drvna masa lošeg kvaliteta i da je mala razlika u ukupnoj količini bruto drvne mase a da je period sječe isti. </span>
</p>
<p>
<span>Vještak je mišljenja da imajući u vidu način sječe i obaranja stabala, visinu panjeva, vrijeme sječe, koncentrisanost sječe, da je sječu svih 23 stabla bukve izvršilo jedno lice. </span>
</p>
<p>&nbsp;</p>
<p>
<span>Pojašnjavajući nalaz na glavnom pretresu vještak </span><span>K.</span><span> je ostao pri osnovnom nalazu i mišljenju, dodajući da su mu na dan uviđaja pokazana ukupno 23 panja posječenih stabala bukovog porijekla, kada je izvršio premjer svakog panja pojedinačno i to unakrsno. Nakon što je izvršio uvid u zapisnik o izvršenom kontrolnom pregledu, koji je sačinio lugar </span><span>B.</span><span>, navodi da je vidio da je lugar premjer vršio jednim mjerenjem, odnosno da nije vršio dvojno unakrsno mjerenje, a što je trebalo zbog nepravilne forme poprečnog presjeka panja, obzirom da bi se dvojnim mjerenjem došlo do idealne kružne forme, odnosno dobijanjem srednje vrijednosti prečnika panja, što lugar nije učinio, zbog čega je došlo do razlike u prečnicima panjeva koje je našao on i lugar </span><span>B.</span><span>, s tim što po mišljenju vještaka ova odstupanja nijesu neuobičajena. Takođe, zbog navedenih razloga došlo je i do razlike u ukupnoj drvnoj masi od 0,07 m3. Dalje je naveo, da je na lokaciji gdje je pokazano da je izvršena bespravna sječa primijetio još panjeva, koji potiču iz istog ili različitog vremenskog perioda, s tim što je na svim panjevima koje je na dan uviđaja pokazao lugar bio otisnug žig "ŠD ŠŠ 7" sa žutom farbom, dok je bilo i panjeva koji su se nalazili na tom lokalitetu na koje je takođe bio otisnut žig "ŠD ŠŠ 7", kao i panjeva na kojima ovaj žig nije bio otisnut, s tim što on na dan uviđaja nije utvrđivao da li postoje razlike u načinu sječe između panjeva koje je pokazao lugar i ostalih panjeva nađenih na licu mjesta. Nalaz i mišljenje vještaka, kao i pojašnjenje sud je prihvatio.</span>
</p>
<p>&nbsp;</p>
<p>
<span>  Iz fotokopije djelovodne knjige </span><span>U.</span><span> za </span><span>Š.P.</span><span> - PJ Bijelo Polje, proizilazi da je dana 08. 04. pod rednim brojem 85, evidentiran zapisnik lugara o bespravnoj sječi u državnoj šumi koju je izvršio </span><span>P.N.</span><span> u kubikaži od 4,59m3. </span>
</p>
<p>&nbsp;</p>
<p>
<span>Iz dopisa Centra bezbjednosti Bijelo Polje od 29. 10. 2014. godine, proizilazi da ovaj CB ne vodi evidenciju o ustupljenim podacima drugim državnim organima i da ne postoji evidentiran podatak da li je lugar </span><span>B.</span><span> pozivao Dežurnu službu, dana 04. 04. 2013. godine i eventualno tom prilikom tražio podatke za lice </span><span>N.P.</span><span>. </span>
</p>
<p>&nbsp;</p>
<p>
<span>Uvidom u izvod iz KE na ime okrivljenog utvrđeno je da okrivljeni do sada nije osuđivan.</span>
</p>
<p>&nbsp;</p>
<p>
<span> Okrivljeni </span><span>N.P.</span><span> ne priznaje izvršenje djela, navodeći da je kritičnog dana pošao u šumu sa namjerom da traži ostatke posječenih stabala. Branio se i da je na tom putu kroz šumu slučajno sreo lugara </span><span>B.</span><span>a, te da su zatim zajedno tražili krlje, da bi u jednom trenutku ugledao dva trupca dužine po pola metra i da je pitao prisutnog lugara da li smije da ih natovari i ponese kući, što mu je, kako je naveo, lugar dozvolio. Međutim, lugar </span><span>B.</span><span> drugačije predstavlja razvoj događaja pa navodi da je kritičnog dana, zapravo, zatekao okrivljenog kako u državnoj šumi tovari bukove trupce dužine jedan metar na konja sa samarom, te da ga okrivljeni </span><span>N.</span><span> ni ranije, ni kritičnog dana, nije pitao da li može da pokupi ostatke posječenih stabala. Naime, kako iz odbrane okrivljenog proizilazi, kritičnog dana je samoinicijativno pošao u šumu da traži, kako je naveo, odbačene krlje, odnosno nije se prethodno obratio nikome tražeći dozvolu da to učini, pa kasnije na putu navodno slučajno sreće lugara </span><span>B.</span><span>a i tek tada ga pita da li može da pokupi odbačene krlje. Dakle, okrivljeni je poveo konja sa samarom, priznao je i da je sa sobom imao kosijer a lugara navodno slučajno sreće na putu kroz šumu i tada mu se obraća sa zahtjevom da pokupi odbačene trupce, odnosno krlje, te da mu lugar navodno tada dozvoljava da to učini a čak sa njim i zajedno traži odbačene krlje. Lugar </span><span>B.</span><span> u svom iskazu negira navode okrivljenog, predstavljajući da je okrivljenog zapravo zatekao u trenutku kada je ovaj tovario na konja trupce dužine jedan metar, te da je tada okrivljeni predložio da plati potrebne takse, što lugar nije prihvatio uz obrazloženje da to ne može učiniti jer stabla potiču iz državne </span><span>Š.</span><span>, gdje je bespravno izvršena sječa. Za ovaj sud iskaz svjedoka </span><span>B.</span><span>a je životno logičan i ubjedljiv, pa sa navedenih razloga navode okrivljenog u pogledu načina navodnog slučajnog sretanja sa lugarom i kasnije navodne dozvole lugara da pokupi odbačena stabla, odnosno krlje, ne prihvata.  Svjedok </span><span>B.</span><span> je naveo i da je izvršio premjer panjeva, po osnovu čega je izračunao ukupnu drvnu masu, što je evidentirano i u zapisniku koji je sačinio. U pogledu vremena sačinjavanja predmetnog zapisnika, kod činjenice koju navodi branilac okrivljenog da je isti sačinjavan naknadno, nije bilo dokaza koji bi upućivali da je zapisnik navodno naknadno sačinjavan. Naime, i okrivljeni i svjedok </span><span>B.</span><span>, navode da se međusobno poznaju, a svjedok </span><span>B.</span><span> navodi da se za jedan dio podataka o okrivljenom informisao kod Dežurne službe </span><span>U.</span><span> policije CB u Bijelom Polju. Radi provjere navoda svjedoka da se informisao kod policije sud se obratio tražeći tu informaciju, međutim, obaviješten je da se takva vrsta podataka ne evidentira. Svjedok je dalje naveo da zapisnik koji je sačinio nije predao istog dana već kasnije, što proizilazi i iz djelovodne knjige </span><span>U.</span><span> za </span><span>Š.</span><span> PJ Bijelo Polje, odnosno da je zapisnik predat </span><span>U.</span><span> za </span><span>Š.</span><span> 08 aprila. </span>
</p>
<p>&nbsp;</p>
<p>
<span>Kako se prečnici panjeva i ukupna drvna masa, prikazani u zapisniku o kontrolnom pregledu broj 4/13 a koji je sačinio lugar </span><span>B.</span><span>, u izvjesnoj mjeri razlikuju od prečnika panjeva i ukupne drvne mase koju je našao vještak, to imajući u vodu objašnjenje vještaka na glavnom pretresu, navedena odstupanja su posledica različitih načina mjerenja prečnika i navedena odstupanja, po mišljenju vještaka, nijesu neuobičajena, što prihvata i ovaj sud nalazeći pri tom da su prečnici panjeva i ukupna drvna masa preciznije utvrđeni od strane vještaka šumarske struke. Osim toga, zastupnik optužbe je na ranijem glavnom pretresu </span><span>izmijenila činjenični opis u pogledu ukupne drvne mase, određujući da je bila u iznosu od 3.84 m3, a koji iznos, kako to proizilazi iz osnovnog nalaza vještaka šumarske struke, je neto drvna masa, a trebalo je da se označi ukupna bruto drvna masa koja je nešto veća od neto drvne mase i iznosi 4,52 m3, međutim, sud nije bio ovlašćen da u tom dijelu mijenja činjenični opis rukovođen načelom zabrane preinačenja na gore. </span>
</p>
<p>&nbsp;</p>
<p>
<span>Dakle, prihvatajući iskaz svjedoka </span><span>B.</span><span>a, koji je, po ocjeni ovog suda, jasan i dosledan i potvrđen ostalim izvedenim dokazima, to proizilazi da je lugar </span><span>B.</span><span> kritičnog dana zatekao okrivljenog kako tovari trupce na konja i da je tom prilikom okrivljeni izjavio da je on izvršio sječu na kritičnom mjestu i da je već ranije jedan dio stabala dotjerao do kuće. Za navode okrivljenog da je lugar </span><span>B.</span><span>, navodno po nečijem nagovoru, sačinio zapisnik, nije bilo nikakvih dokaza, niti je sudu na bilo koji način predočeno zbog čega bi navodno lugar </span><span>B.</span><span>, nakon što nekome dozvoli da pokupi trupce, odnosno krlje, nakon toga navodno po nečijem nagovoru sačinio zapsinik.  </span>
</p>
<p>&nbsp;</p>
<p>
<span>Dakle, ne prihvatajući odbranu okrivljenog a iz dokaza izvedenih tokom postupka, sud je utvrdio da je okrivljeni izvršio krivično djelo koje mu je stavljeno na teret. Krivično djelo okrivljeni je izvršio sa direktnim umišljajem, jer je znao da nema odgovarajuće odobrenje za sječu i da nije izvršena doznaka, a ipak sječu je izvršio u državnoj šumi.  </span>
</p>
<p>&nbsp;</p>
<p>
<span>Odlučujući u pogledu vrste i visine krivične sankcije, sud je cijenio sve okolnosti iz čl. 42 Krivičnog zakonika, pa je na strani okrivljenog od olakšavajućih okolnosti našao, da se radi o licu relativno mlađe životne dobi, ocu troje maloljetne djece, licu lošeg imovnog stganja, koji prema izvodu iz KE do sada nije osuđivan, pa je sud  mišljenja da olakšavajuće okolnosti predstavljaju osnov za izricanje uslovne osude, kao krivične sankcije i istom utvrdio kaznu zatvora od 30 (trideset) dana, kao glavnu krivičnu sankciju, pri tom cijeneći da bi pristupanje izvršenju kazne suviše represivno djelovalo na okrivljenog, nego da će i samo upozorenje, uz prijetnju kaznom, dovoljno uticati na istog da u buduće ne vrši ova i slična krivična djela, cijeneći da će se na taj način ostvariti svrha uslovne osude predviđena u čl. 52 Krivičnog zakonika. Sud je okrivljenom uz glavnu kaznu izrekao i novčanu kaznu u iznosu od 200,00 eura, obzirom da su za krivično djelo šumska krađa iz čl. 324 st. 1 Krivičnog zakonika CG, propisane kazna zatvora i novčana kazna.</span>
</p>
<p>&nbsp;</p>
<p>
<span>Shodno čl. 226 i 229 ZKP-a CG, sud je obavezao okrivljenog da na ime paušala, plati iznos 40,00 eura, pri čemu je vodio računa o složenosti i trajanju krivičnog postupka i imovinskim prilikama okrivljenog, kao i da plati ostale troškove krivičnog postupka, koji su nastali angažovanjem vještaka šumarske struke u ukupnom iznosu od 175,00€.</span>
</p>
<p>&nbsp;</p>
<p>
<span>Shodno čl. 239 ZKP-a CG, sud je okrivljenog obavezao da oštećenoj na ime imovinsko-pravnog zahtjeva, plati iznos od 76,80 €, a koji iznos je utvrđen iz nalaza i mišljenja vještaka šumarske struke i utvrđen je na osnovu Pravilnika o naknadi štete koju fizička i pravna lica pričine u državnoj svojini i Zakona o šumama, a utvrđen je za ogrevno drvo bruto drvne mase od 3,84 m3, obzirom da je u podnijetoj prijavi za šumsku štetu postavljen i imovinsko-pravni zahtjev, s tim </span><span>što je postavljen u znatno većem iznosu od dosuđenog, pa je sud predstavnika oštećene </span><span>Zaštitnika imovinsko pravnih interesa Crne Gore Kancelarija Bijelo Polje, radi ostvarivanja preostalog dijela postavljenog imovinsko pravnog zahtjeva, uputio na pranični postupak</span><span>.  </span>
</p>
<p>&nbsp;</p>
<p>
<span>Sa iznijetog, shodno čl. 374 ZKP-a CG, odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span>OSNOVNI SUD U BIJELOM POLJU</span>
</p>
<p style="text-align:center;">
<span>Dana 28. 11.  2014. godine</span>
</p>
<p>&nbsp;</p>
<p>&nbsp;</p>
<p>
<span>    ZAPISNIČAR,</span><span></span><span></span><span></span><span></span><span></span><span></span><span>     S U D I J A,</span>
</p>
<p>
<span>Draginja Bošković s. r              </span><span></span><span></span><span></span><span></span><span>   Ivan Adamović s.r</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
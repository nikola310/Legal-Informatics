<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{font-family:Times New Roman;}
.p1{text-align:justify;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-indent:0.5in;text-align:justify;hyphenate:auto;font-family:Arial;font-size:12pt;}
.p4{text-indent:0.5in;text-align:center;hyphenate:auto;font-family:Arial;font-size:12pt;}
.p5{text-indent:0.375in;text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
</style>
<meta content="rahmo.banda" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU</span>
</p>
<p class="p1">
<span class="s1">	K.br.  1/2010</span>
</p>
<p class="p1"></p>
<p class="p2">
<span class="s1">U IME NARODA</span>
</p>
<p class="p1"></p>
<p class="p3">
<span>Osnovni sud u Bijelom Polju, kao prvostepeni krivični i to sudija Rahmo Banda kao sudija pojedinac, uz učešće zapisničara Popović Ljiljane, u krivičnom predmetu protiv okrivljenih L.D.a iz P.a i R.V.a iz Mojkovca, zbog krivičnog djela klevete iz čl. 196. st. 2. KZ CG, postupajući po privatnoj tužbi privatne tužilje N.Z.iz P.a od 02.08.2008.godine, nakon održanog usmenog, glavnog i javnog pretresa, u prisustvu privatne tužilje N.Z., okrivljenog L.D.a i branioca okrivljenih DJ.R.adv. iz Mojkovca, a u odsustvu uredno obaviještenog okrivljenog R.V.a, donio je i javno objavio dana 15. 10. 2010.godine, </span>
</p>
<p class="p3"></p>
<p class="p2">
<span class="s1">P R E S U D U</span>
</p>
<p class="p3"></p>
<p class="p3">
<span class="s1">I - Okrivljeni L.D.</span><span>, od oca M. i majke D. rodjene J., rodjen ....godine u L. Opština P.a, živi u P.ima Ul. R.V.I... P.a, Srbin, državljanin Crne Gore, šumarski tehničar, zaposlen, oženjen, otac troje djece - tri studenta, vojsku služio 1976.godine u Karlovcu,  vodi se u VE u P.ima, lošeg imovnog stanja, osudjivan.</span>
</p>
<p class="p3"></p>
<p class="p3">
<span class="s1">- na osnovu čl. 363. st. 1. tač. 3. ZKP-a.</span>
</p>
<p class="p3"></p>
<p class="p4">
<span class="s1">OSLOBADJA SE OD OPTUŽBE</span>
</p>
<p class="p3"></p>
<p class="p1">
<span>	</span><span class="s1">Da je:</span>
</p>
<p class="p1"></p>
<p class="p3">
<span>- dana 23.06.2008.godine u dnevnom listu '' Dan'' iz Podgorice dao izjavu u svojstvu Predsjednika štrajkačkog odbora privrednog društva '' Š.'' koja izjava je izvor informacije, na osnovu koje je objavljen programski sadržaj u broju dnevnog lista '' Dan'' od 23.06.2008.godine na stranici br. 7, pod naslovom '' Mašine prodala 70.000 jeftinije'', potpisan inicijalima autora B.JE., novinar '' Dan'', a kojim programskim sadržajem je iznijeta i pronijeta neistinita škodljiva informacija o N.Z., sudiji Osnovnog suda u P.ima, čime joj je nanijeta velika šteta časti i ugledu, iznošenjem i pronošenjem neistine da je tužilja kao sudija Osnovnog suda u P.ima donijela odluku koja je omogućila '' da se šteta našoj  (Š.-prim.punomoćnika ) napravi u iznosu od oko sedamdeset hiljada eura'', </span>
</p>
<p class="p3"></p>
<p class="p3">
<span>-  čime bi izvršio  krivično djelo klevete  iz čl. 196. st. 2. KZ CG.</span>
</p>
<p class="p3"></p>
<p class="p3">
<span>Jer nije dokazano da je izvršio krivično djelo koje mu se stavlja na teret. </span>
</p>
<p class="p3"></p>
<p class="p3">
<span>Obavezuje se privatna tužilja N.Z.a, da na ime takse na presudu plati ovom sudu iznos od 25,00 eura ( dvadeset pet eura), u roku od 15. dana po pravosnažnosti presude.  Dok drugih troškova krivičnog postupka nije bilo. </span>
</p>
<p class="p3"></p>
<p class="p3">
<span>Privatna tužilja N.Z.a, upućuje se na parnicu radi ostvarivanja imovinsko - pravnog zahtjeva. </span>
</p>
<p class="p3"></p>
<p class="p3">
<span class="s1">II - Prema Okrivljenom R.V.U,</span><span> od oca V. i majke M. rodjene V., rodjen ....godine u Bijelo Polje, živi u Mojkovcu - P..,  Crnogorac, državljanin Crne Gore, diplomirani pravnik, zaposlen u D. ''T.'', oženjen, otac četvoro djece, od kojih je jedno maloljetno,vojsku služio 1984.godine u Podgorici, vodi se u VE u Mojkovcu, srednjeg imovnog stanja, osudjivan.</span>
</p>
<p class="p3"></p>
<p class="p3">
<span class="s1">- na osnovu čl. 362. st. 1. tač. 1. ZKP-a.</span>
</p>
<p class="p3"></p>
<p class="p4">
<span class="s1">ODBIJA SE OPTUŽBA </span>
</p>
<p class="p4"></p>
<p class="p3">
<span class="s1">Da je:</span>
</p>
<p class="p3"></p>
<p class="p3">
<span>- dana 23.06.2008.godine u dnevnom listu '' Dan'' iz Podgorice dao izjavu u svojstvu učesnika na licitaciji za prodaju oglašene imovine privrednog društva '' Š.'', koja izjava je izvor informacije, na osnovu koje je objavljen programski sadržaj u broju dnevnog lista '' Dan'' 23.06.2008.godine, na stranici br. 7, pod naslovom '' Mašine prodala 70.000 jeftinije'', u podnaslovu i uokvirenom tekstu '' Krivična prijava'', potpisan inicijalima automa B.JE., novinar '' Dan'', a kojim programskim sadržajem je iznijeta i pronijeta neistinita škodljiva informacija o N.Z., sudiji Osnovnog suda u P.ima, čime joj je nanijeta velika šteta časti i ugledu, iznošenjem i pronošenjem neistine da je tužilja kao sudija Osnovnog suda u P.ima donijela odluku kojom su '' mašine prodate neposrednom pogodbom, po cijenama umanjenim za tri puta '', te najavio krivičnu prijavu iz razloga '' čiste korupcije '',</span>
</p>
<p class="p3"></p>
<p class="p3">
<span>- čime bi izvršio  krivično djelo klevete  iz čl. 196. st. 2. KZ CG.</span>
</p>
<p class="p3"></p>
<p class="p3">
<span>Zbog odustanka privatne tužilje od privatne tužbe.</span>
</p>
<p class="p3"></p>
<p class="p3"></p>
<p class="p2">
<span class="s1">O b r a z l o ž e nj e</span>
</p>
<p class="p2"></p>
<p class="p3">
<span>Privatna tužilja N.Z.a iz P.a je preko svog punomoćnika P.N.a advokata iz Podgorice, privatnom tužbom od 02.08.2008.godine, optužila L.D.a iz P.a i R.V.a iz Mojkovca da su izvršili krivično djelo klevete iz člana 196. st. 2. KZ CG. </span>
</p>
<p class="p3"></p>
<p class="p3">
<span>Presudom ovog suda K.br. 658/08 od 15.09.2009.godine okrivljeni L.D. i R.V., oglašeni su krivim da su izvršili po jedno krivično djelo klevete iz čl. 196. st. 2. KZ CG, i osudjeni na novčanu kaznu u iznosu od po 1.000,00 eura. Na navedenu presudu žalbu su izjavili punomoćnik privatne tužilje P.N. adv. iz Podgorice i branilac okrivljenih adv. DJ.R.a iz Mojkovca, pa je Viši sud u B.Polju svojim rješenjem Kž.br. 1129/09 od 09.12.2009.godine, ukinuo prvostepenu presudu i predmet vratio istom sudu na ponovno sudjenje. </span>
</p>
<p class="p3"></p>
<p class="p3">
<span>Glavni pretres je održan u odsustvu uredno obaviještenog okrivljenog R.V.a, shodno čl. 453. ZKP-a. </span>
</p>
<p class="p3"></p>
<p class="p3">
<span>Privatna tužilja prije davanja završne riječi je izjavila, da odustaje od privatne tužbe od II - optuženog R.V.a, a  razloge nije iznosila. A u završnoj riječi je izjavila, da  što se tiče I - optuženog L.D.a, u svemu ostaje  pri podnijetoj krivičnoj tužbi i ostavlja sudu na ocjenu,  uz izvedene dokaze u postupku da okrivljenog L.D.a oglasi krivim i kazni na kaznu po Zakonu.</span>
</p>
<p class="p3"></p>
<p class="p3">
<span>Okrivljeni L.D. u svojoj odbrani tokom postupka je naveo, da je zaposlen u Š. u P.ima od 1972.godine kao šumarsksi tehničar u jednoj firmi koja je poslovala i bila dobra dok zadnje dvije godine tj. 2006.godine. 2006.godine pošto je Država dala koncesije ''V.'' oni su ostali bez djelatnosti i ta firma je krenula sa ukidanjem,a radnici su započeli štrajk, čak su 17. dana štajkovali gladju, što je bilo i u javnosti i ujedno su podnijeli sve krivične prijave kako na izvršnog direktora, na finansijskog direktora, na šefa komercijalne službe, i podpisali nas 54 radnika. Kasnije oni su imali dogovor sa Vladom gdje imaju i zaključke sa 5 Ministarstava, a glavni pregovarač je bio ministar M.S.i fondovi kao većinski vlasnici. Sobzirom da su oni tada štajkovali gradju i našli su zajednički dogovor da se isplate po važećem kolektivnom ugovoru od prodaje preduzeća. Kasnije to se sve iskomplikovalo pa je i Sud u P.ima po mišljenju njih radnika umiješao se u prodaju njihove imovine po njihovom mišljenju na nezakonit način i to na osnovu tužbi podizvodjača, što su oni smatrali da je to trebao da radi Privredni sud u B.Polju, i Priviredni sud je prodao par njihovih mašina po normalnim cijenama. Medjutim, kada je izvršni sudija gospodja N.Z.a počela da prodaje njihova pokretna sredstva većinom vozila i mašine, a to je sve radjeno na brzaka ili se održi jedna licitacija, a oni ne znaju za tu licitaciju, a pristupa se odmah na neposrednoj pogodbi i vrši prodaju po vrlo niskim i mizernim cijenama. Primjera radi prodaje se traktor čija je tržišna vrijednost preko 9 hiljada eura, a u koja su oni  imali dodatna ulaganja, a prodaje se od 5 do 6 hiljada eura. Na taj rad sudije Z.N.oni se obraćaju svim mogućim forumima od predsjednika suda u P.ima do predsjednika Vrhovnog suda Vesne Medenice, kod koje je on lično bio u njenom kabinetu, Vrhovnom državnom tužiocu Ranki Čarapić, što će  pismeno dostaviti sudu sva obraćanja. Takodje tada i Bord direktora njihov  predsjednik A.A.i članovi D.Č.i S.a B., koja je bila ispred radnika i tada oni pišu Osnovnom sudu u P.ima predsjedniku Radoju Kandiću,  podnesak koji će takodje dostaviti. Istakao je i to da je Bord direktora Š.P.obraćajući se predsjedniku suda u P.ima Radoju Kandiću,  ukazao na nezakonite radnje izvršnog sudije gospodje Z.N.i tražio da se poništi Odluka i vrati proces na ponovno odlučivanje.  Takodje je reagovao i štajkački odbor zajedno sa sindikatom njihove firme, pa su  se obratili gospodinu Radoju Kandiću, Vesni Medenici i Ranki Čarapić, pismenim podneskom, koji dopis dostavlja sudu. Takodje dostavlja i Zakon po kojem je trebao sud da postupi. Poslije održane licitacije 24.05.2008.godine, oni su održali štrajkački odbor i ponovo se obratili pismenim putem predsjedniku suda Radoju Kandiću, koji dopis dostavljam sudu. Dana 16. juna 2008.godine dolazim kod predsjednika suda Radoja Kandića, poslije toga ide kod sudije Zorice Novaković, da ih ista obavijesti šta se desilo, jer ih niko nije obavijestio, ona mu je rekla da će se licitacija najvjerovatnije ponoviti, da još nije odlučila o svemu tome, a u medjuvremenu naziva je na telefon gospodin V.R.i razgovara sa njom, i tada je i R. isto kazala kao i njemu. Medjutim,  sudija N.Z.a je sa takvom pričom njih obmanjivala govoreći da nije mašine prodala, a mašine su već bile prodate 03 i 06 juna 2008.godine. Radilo se o mašinama šumarski traktori LKT – 2 traktora, o čemu postoje zapisnici o procaji koje ću sudu dostaviti, fap dizalica, LKT traktor i još druge mašine. Što se tiče ovih navoda privatne tužbe ''mašine prodala 70 hiljada jeftinije'' koje je objavljeno u Dnevnim novinama '' Dan'', ističe da je tačno da su tako prodate jer je izračunato na taj način,  što je mašine prodala ispod licitirane cijene, naprimer Fap 16-20 je licitiran 24.05.2008.godine na iznos od 19.500 eura,  a prodala ga je za 5.200 eura, dana 03.06.2008.godine, tako i ostale mašine su date u bescenje. Tako da su te mašine koje su bile licitirane iznosile 108.300 eura a ona – privatna tužilja,  je sve mašine prodala za 37. 350 eura, što postoji zapisnik o prodaji u izvršnom postupku, što znači da je sudija tom prodajom mašina oštetila njihovu firmu i njih radnike za 70.950 eura. Samo za tu prodaju, a na ukupnu prodaju ona je oštetila firmu i radnike za preko 150.000 eura po njihovoj procjeni - štrajkačkog odbora, o čemu posjeduju zapisnik. Komisija koju je oformio Bord direktora u sastavu od 4. člana i to: predsjednik B.R., izvršila je procjenu sve njihove imovine , pa je tu procjenu prihvatio Odbor direktora. Sud u P.ima odnosno sudija Zorica Novaković je prodala pojedine mašine i po pet puta niže od procijenjene vrijednosti. Oni su se poslije svih ovih dešavanja na štrajkačkom odboru dogovorili da podnesu krivičnu prijavu na izvršnog sudiju gospodju Zoricu Novaković, zbog svih ovih radnji jer smatraju da su strahovito oštećeni. Obavio je  razgovor sa tužiocem Banovićem u P.ima i krivična prijava je proslijedjena na vještačenje u Vrhodno državno tužilaštvo kod nekog vještaka. Oni su prve subote obavili razgovor sa gospodjom Stojankom Radović, specijalnim tužiocem i gospodinom Veličkovićem, gdje su sve papire dostavili i njima i potencirali da se ova stvar mora dovesti pošteno do kraja i ne traže da pripišu nikome ništa što nije uradio, a ko je šta uradio neka odgovara. Kazao je da se on u ovom slučaju ne osjeća krivim da je uvrijedio gospodju Zoricu Novaković,  jer je ona njih oštetila, jer kad te udari po džepu udarila te je svuda, jer on ima tri studenta u Beogradu, i neće niko sanjim u životu da se igra pa neće dozvoliti ni ovaj put. Na pitanje punomoćnika privatne tužilje,  da li je okrivljeni izjavio ono što je napisano u Dnevnom listu '' Dan'' od 23.06.2008.godine na strani 7 pod naslovom '' mašine prodala 70 hiljada jeftinije '', odgovorio je njih je troje, On, L.D.i Š.V., i sjeli su sa novinarom lista ''Dan'' koji je vodio bilješku i on je upisao u Dnevnom listu ''Dan'', što on  tvrdi da je to tako, a to tvrdi na osnovu sprovedene licitacije, a on nije čitao članak a nema ni namjeru, jer zna da je to tako radjeno, jer se u podpunosti slaže njegova izjava sa ovim što je iznešeno u Dnevnom listu '' Dan'' od 23.juna 2008.godine. Dalje na pitanje da li je učestvovao u postupku prodaje mašina po zapisnicima u izvršnom postupku i u kom svojstvu, odgovorio je kada je sud na ovakav način vršio prodaju njihove imovine od njih radnika iz firme niko nije bio obaviješten a kamoli da učestvuju u prodaji, a kada je došao stečajni upravnik Grba Radojica za stečajnog upravnika njihove firme, on je ispred firme bio član komisije i tada su neke mašine koje su bile lošije, prodali skuplje tri puta nego što je prodao sud. Dalje na pitanje dali je okrivljenom poznato da je na licitaciji bilo prisutnih ovlašćenih predstavnika privrednog društva Š., odgovorio je nije mu poznato, a pošto nijesu na vrijeme obaviješteni od njih niko nije mogao prisustvovati ni na licitaciji a pogotovo kada je gospodja N.Z.a kao izvršni sudija prodavala mašine, a možda poneko obavještenje postoji za licitaciju ali obavještenje za neposrednu pogodnu ne postoji,  što se može vidjeti iz zapisnika, i može se vidjeti u njihovom zahtjevu koji su tražili o zadnjoj prodaji. Dalje na pitanje da li je okrivljeni u saznanju da su ovlašćeni predstavnici imali primjedbi na postupak prodaje, odgovorio je nije mu poznato. Dalje na pitanje da li je okrivljeni upoznat sa postupkom prodaje pokretnih stvari preko suda, odgovorio je oni su preko advokata M.a D.a i A.M.,  informisali se i oni su im lično dali Zakon o izvršnom postupku.  Dalje na pitanje da se konkretno okrivljeni izjasni šta je to bilo sumnjivo u ponašanju, držanju i djelovanju privatnog tužioca prilikom održavanja licitacije 24. maja 2008.godine, odgovorio je prvo je bilo sumnjivo što se nije uzimao depozit na toj licitaciji, dalja sumnja je što njih sudija nije obavijestio o neposrednoj prodaji, a to će bolje objasniti R.V..  Na konkretnoj licitaciji pojedinci su tražili kao S.S.i V.R.da se izvrši uplata depozita. Dalje na pitanje da li je okrivljeni u vezi mašina koje su bile predmet prodaje,  obavljao razgovor sa gospodinom R.V.om, prije, u toku i nakon završene licitacije 24.maja 2008.godine i nakon izvršene prodaje, odgovorio je, on je bio u stalnom kontaktu sa R. i sudijom Novaković, koja je bila obećala da će prihvatiti uplatu V.a R.a na licitiranu cijenu, a on je sa R.V.om prijatelj od prije 20 i više godina i nezna šta su sve više razgovarali.  Dalje na pitanje da li je okrivljeni nakon izvršene prodaje razgovarao na temu ponašanja sudije Novaković, i šta je na tu temu razgovarano, odgovorio je ne može se tačno izjasniti šta su sve razgovarali. Dalje na pitanje da li je okrivljeni podnio krivičnu prijavu protiv privatnog tužioca i ako jeste za koje djelo i kada, odgovorio je podnijeta je krivična prijava od strane štrajkačkog odbora koju je on lično podpisao, a sve ostalo postoji u prijavi a ne može se tačno izjasniti kada je tačno predata, a misli da je u junu 2008.godine tj. poslije ovih zbivanja.  Dalje na pitanje na koji način je okrivljeni ostvario kontakt sa novinarom Dnevnog lista ''Dan'', odgovorio je čuli su se telefonom i našli su se u Hotelu u P.ima i popili piće. Dalje na pitanje ko je koga zvao, odgovorio je ne može se sjetiti. Dalje na pitanje da li okrivljeni može da se izjasni zbog čega je svoje tvrdnje iznio preko Dnevnog lista '' Dan'', odgovorio je da bi cjelokupna P.ska i Crnogorska javnost bila upoznata sa načinom rada P.skog suda, a oni su posebno bili ogorčeni što je Tužilaštvo u P.ima odbacilo krivične prijave na ostalo poslovodstvo, medjutim, zamjenik državnog tužioca je poništio odluku i vratio sve na ponovni proces. Dalje na pitanje od kojih i kakvih radnji sudija P.skog suda i tužilaštva '' morate vi radnici braniti imovinu vaše firme'', odgovorio je od radnje prodaje mašina na ovaj način od strane Suda, a što se tiče prodaje na ovaj način od strane Osnovnog suda u P.ima, a sudija Banović mu je rekao da Osnovni sud nije mogao vršiti prodaju, nego je to mogao obaviti Privredni sud u B.Polju. Dalje na pitanje u vezi sa predhodnim pitanjem da li okrivljeni može da se izjasni na koje je konkretno sudije, radnike P.skog suda i zaposlene u Tužilaštvu mislio, odgovorio je imali su primjedbu na rad izvršnog sudije gospodje Zorice Novaković, na rad predsjednika suda Radoja Kandića, kao istražnog sudije u postupku protiv njihovog poslovodstva i na rad pomoćnika zamjenika tužioca Veljka Djurovića koji je bliži rodjak žene izvršnog direktora Č.G., što su oni javno iznijeli. Dalje na pitanje da se okrivljeni izjasni na koje radnike suda je mislio kada je izjavio da P.ski Osnovni sud i Tužilaštvo prikrivaju kriminal, odgovorio je, oni su tu direktno potencirali na Djurovića zamjenika tužioca koji je odbacio prijave. Dalje na pitanje zbog čega okrivljeni nije u članku prilikom davanja izjave identifikovao lice koje sada navodi, odgovorio je tada je bila interesantna sudija Novaković,  zato su to iznijeli u Dnevnom listu ''Dan''. Dalje na pitanje  da li mu je poznato da se krivična prijava podnosi zbog učinjenog krivičnog djela, odgovorio je nije pravnik i ne razumije se. Dalje na pitanje zbog čega je okrivljeni najavio podizanje krivične prijave preko sredstava javnog informisanja, odgovorio je iz razloga što je gospodja sudija Novaković odradila stvari kako je odradila. Dalje na pitanje da se okrivljeni izjasni šta je htio da postigne najavljivanjem krivične prijave preko srestava javnog informisanja, odgovorio je prvo da cjelokupna P.ska i šira javnost sazna šta se sve zbiva u njihovoj firmi i koji su postupci suda u svemu tome. Dalje na pitanje zar sve ove okolnosti koje su navedene nijesu mogle biti informisane bez najavljivanja krivične prijave, odgovorio je poslije svega ovoga što se desilo u sudu on je bio na razgovor kod Vesne Medenice i to je razlog neka se zna šta ko radi i razlog je što su oni kao radnici strahovito oštećeni. Dalje na pitanje da li okrivljeni smatra da su njegovi navodi izneseni preko srestava javnog informisanja u odnosu na privatnog tužioca netačni i uvredljivi, odgovorio je  da smatra da nije nikoga na ovaj način uvrijedio, iznio je samo istinu i činjenice. Dalje na pitanje da li je okrivljeni imao bilo kakvo ovlašćenje – punomoćje od Privrednog društva Š. za postupanje u postupcima prodaje imovine, odovorio je  u dogovoru sa ministrom Simovićem u zaključcima njihovim konstatovali su da uz sve prodaje moraju biti maksimalno uključeni. Medjutim, sud kako je to odlučio na brzaka oni su krenuli da se ovo presiječe i da se uvede stečaj, ovlašćenje nijesu imali a imali su zaključke.Na pitanje branioca okrivljenog da li okrivljeni smatra da li je od strane privatne tužilje namjerno kršen Zakon o izvršnom postupku ili se radi o nečemu drugom, odovorio je, da on nezna jer nije pravnik  a misli da je sve loše uradjeno. </span>
</p>
<p class="p3"></p>
<p class="p3">
<span>Okrivljeni R.V. u svojoj odbrani tokom postupka je naveo, da je</span><span class="s2"> </span><span>jako iznenadjen upornošću tužilje N.Z.obzirom da čitava javnost Crne Gore zna za njen slučaj i nezakonite postupke koje je radila kao sudija Osnovnog suda u P.ima a zbog čega je razriješena dužnosti zbog  više predstavki stranaka. I sada se njen predmet nalazi kod nadležnog tužilaštva, zbog navedenih nezakonitih radnji a koliko je upoznat trenutno je dat nalog za vještačenje dijela tih nezakonitih radnji.  Dana 24.05.2008.godine na objavljenoj licitaciji javio se u ime firme D.''T.'' zajedno u pirisustvu adgvokata DJ.R.u P.ima. Licitacija je bila raspisana nezakonito po njegovom mišljenju, jer tužilac nije imao pravo koliko on poznaje propise da obavlja licitaciju niti vrši bilo kakvu prodaju bilo javnim ili usmenim nadmetanjem, osnovnih srestava stečajnog dužnika Š. P.a. Takvu licitaciju je trebao sprovoditi nadležni Privredni sud iz B.Polja, kao što je i sproveo za nekoliko sredstava stepačnog dužnika. Sama licitacija je bila neozbiljna što je reklo više njih  licitanata na toj licitaciji. Kada je on licitirao  i davao različite iznose za 5 LK traktora dobio je riječi od privatnog tužioca da je neozbiljan jer je pojedinačno po svakom LK traktoru ponudio od 16 do 21 hiljadu eura. Na izgovorene riječi privatne tužilje da je neozbiljan, zatražio je da polože depozit da bi licitacija bila ozbiljna a što su i ostali licitanti tražili. Ona to nije prihvatila. On je izvadio iz džepa 10 hiljada eura u prisustvu svih stranaka i ponudio da uloži depozit što je privatna tužilja odbila. Samim tim on je posumnjao u ozbiljnost liciitacije znajući da se nijedna licitacija bar kod ozbiljnih organa a i sada u svim privrednim društvima jer je na mnogo njih bio prisutan ne vrši bez ulaganja depozita ili nekog drugog obezbjedjenja, otuda je bio i ponio novac sa sobom. Ipak tužioc je sproveo licitaciju na koji je on kao firma D.'' T.'' bio prvi za 4 LK traktora  i kada je trebalo da podpišu zapisnik  privatna tužilja je ponudila isti na podpis a on i njegov  punomoćnik su reagovali zašto nije u zapisnik upisan naziv firme nego samo ime R.V.a kao da je  prisustvovao u ime fizičkog lica. Nakon završene licitacijie odnosno odmah po završetku tražio je od tužioca da mu dostave ugovor na podpis, fakturu da može uplatiti novac sa iskazanim PDV-om, odgovor je bio dobiće fakturu i rok  od 8. dana u kojem su dužni uplatiti novac. Nakon 4 – 5 dana pozvao je u sud u P.ima gospodju N.Z.u i tražio da mu ispostavi fakturu da uplati novac, odgovor je bio dobićete fakturu. Nije je dobio ni narednih 5 dana obzirom da je izvršni direktor pravnog lica D. ''T.'' on nije mogao plaćati novac napamet već po ispostavljenim fakturama ili pak ugovoru i na žiro račun  koji bi mu bio kazan. Nije imao ni fakturu niti žiro račun na koji može uplatiti. Ponovo je zvao privatnu tužilju najmanje još 2 puta u naredna nekolika dana da dobije fakturu i ugovor, odgovor je ponovo bio dobiće iste.  Dana 16. juna 2008.godine sa tužiocam je zadnji put razgovarao telefonskim putem i tražio da uplati LKT jer su mu isti žurili obzirom na ugovorene koncesije za izvodjenje radova  i tada je dobio odgovor, da će možda objaviti novu licitaciju za prodaju traktora koje je on bio kupio. U medjuvremenu on se obraćao i predsjedniku suda u P.ima i tražio da mu pruži zaštitu pravu normalno, i obećao mu je da će pokušati da mu pomogne. Pošao je kod predsjednika Borda direktora, podpredsjednika A.A.koji ga je primio u svojoj kancelariji u opštini P.a i ispričao mu za sve ovo što je naprijed naveo. Odgovorio mu je da će se i on založiti kod predsjednika suda da se odklone nepravilnosti i kazao da nije ni on obaviješten o licitacijama koje gospodja Novaković sprovodi i da su to za njega nezakonite radnje te da će se i on  pismeno obratiti sudu u P.ima. On nije imao obavezu ni da uplati kompletan iznos po navedenoj licitaciji već samo dio iznosa obzirom da je  povjerilac stečajnog dužnika  i da je sa predsjednikom Borda direktora i knjigovodstvom preduzeća Š. P.a usaglasio potraživanje, pa je izivršni sudija sada privatni tužilac bio dužan pod uslovom da je licitacija bila zakonita  odbiti iznos koji duguje njemu dužnik od licitiranog iznosa.  Znajući za procjenu komisije za navedene mašine on se rukovodio njome i zato je izlicitirao najviši iznos za pomenute traktore, jer je znao u kakvom su stanju a neki od njih su radili u predhodne 2.godine kod njegove firme u zakup, pa ih je on i održavao. Otuda je znao da imaju tu vrijednost koju je licitirao. Od predsjednika štrajkačkog odbora  saznao je da su mašine prodate po nekoliko puta za manje cijene od stvarne tržišne cijene i da su iste prodate 03. i 06. juna 2008.godine. Dakle, nijesu odpoštovani ni rokovi za uplatu a njemu je  kako je već rekao više puta rečeno da može uplatiti odnosno 16. juna 2008.godine da će biti najvjerovatnije ponovljena licitacija.  Po čl. 88 Zakona o izvršnom postupku je kazano da se mora obaviti druga licitacijia i da na istoj ne može biti početna cijena ispod trećine procijenjene vrijednosti. On je već tada bio iritiran svim tim jer je njegova firma gubila veliku štetu što nije mogao da izvlači sve to po koncesijama i da na taj način napaja proizvodnje u svoje tri pilane u Mojkovcu o čemu će zatražiti naknadu štete kod nadležnog suda. Napomenuo je da je negdje oko prvoga ili drugoga juna 2008.godine kada je razgovarao sa tužiljom telefonskim putem,  rekla mu je da treba da se vide van Suda. Očekivao je  da treba da joj da novac, da bi kupio pomenute traktore. Novac nije htio dati jer bi to bilo krivično djelo a što on to dobro zna. On je nakon svega toga kupio slične traktore kod Š. Podgorica za cijene od 20-tak hiljada eura a što može prezentovati ugovorom. Dakle, da je bio neozbiljan na licitacije nebi uplatio novac Š.u Podgorica i kupio traktore.  Na telefonski poziv novinara ''Dan'' nezna kako se čovjek zove odgovorio mu je na postavljena pitanja telefonskim putem da je revoltiran  na prodaju i tada i danas kako smatra nezakonito po mnogo nižim cijenama kao i da mu nije omogućeno da uplati sredstva. Kazao mu je telefonski da smatra da se radi o čistoj korupciji jer je već saznao od više ljudi iz P.a da gospodja privatna tužilja imala je dosta nezakonitih radnjii u sudu u P.ima i da je tih dana već stavljena na raspolaganje. Ne osjeća se krivim i smatra da nije počinio krivično djelo, jer ne vidi nikakav drugi motiv  ili razlog  da se njegovoj firmi ne omogući uplata licitiranog iznosa  a da se više puta obmanjuje u tom pravcu i da se te mašine koje je on kupio prodaju po mnogo nižim cijenama i bez javno objavljene pa makar i neposredne pogodbe. Neposredna pogodba nije mogla biti ni objavljena ako se uzmu u obzir datumi da je licitacija bila 24.05.2008.godine a neposredna pogodba obavljena 03.06.2008.godine koji je to rok u kojem se objavljuje neposredna pogodba nakon isteka, ako se uzme da je tačno 8. dana koji je to rok da je mogla objaviti znači nije imala ni 1 dan, i osnovano je imao razlog što je kazao i ne stidi se toga. Na pitanje punomoćnika privatne tužilje da se okrivljeni izjasni da li je izjavio napisano u dnevnom listu ''Dan'' od 23.06.2008.godine na strani 7, sa podnaslovom '' krivična prijava'', odgovorio je jeste i sad bi to rekao. Dalje na pitanje da se okrivljeni izjasni da li je na licitaciji 24.05.2008.godine bilo prisutnih ovlašćenih predstavnika privrednog društva Š., odgovorio je ne, jer nijesu bili obaviješteni. Dalje na pitanje okrivljeni da se izjasni da li je u saznanju da su ovlašćeni predstavnici privrednog društva Š. imali primjedbe na postupak prodaje, odgovorio je da, poznato mu je po riječima predsjednika Borda direktora i predsjednika štrajkačkog odbora i grupe radnika iz Š.a. Dalje na pitanje okrivljeni da se izjasni da li je on lično imao primjedbe na postupak licitacije sproveden dana 24.05.2008.godine, iako jeste  kad i gdje ih je iznio, odgovorio je da i iznio ih je prije početka licitacije i dva puta u toku licitacije i na kraju prilikom podpisivanja zapisnika tražio je primjedbu na zapisnik koju nije htjela unijeti i ne samo on već i ostali licitanti konkretno ''M.'' Bijelo Polje i poziva se na svjedoka B.. Dalje na pitanje da li je okrivljeni upoznat sa postupkom prodaje pokretnih stvari preko suda, odgovorio je koliko on zna nadležnost je Privrednog suda da prodaje imovinu stečajnog dužnika i preko stečajnog sudije i da je postupak trebao sprovesti Privredni sud u Bijelom Polju ili pak sam stečajni dužnik. Dalje na pitanje da li je okrivljeni u vezi mašina koje su bile predmet prodaje obavljali razgovor sa L.D.om, prije, u toku i nakon završene licitacije kao i nakon završene prodaje, odgovorio je sa više ljudi a ne samo sa gospodinom L.em i dolazio je da gleda mašine u krugu Š.a, gdje su bile iste. Dalje na pitanje da li je okrivljeni nakon izvršene prodaje zazgovarao sa L.D.om na temu ponašanja privatnog tužioca i ako jeste šta je tom prilikom rečeno, odgovorio je ne samo sa njim već i sa više ljudi a  bilo je tada više razgovora i zna da su svi bili nezadovoljni načinom prodaje a kasnije i cijenom prodatih mašina i zašto njemu nijesu te mašine prodate. Dalje na pitanje okrivljeni da se izjasni da li je podnio krivičnu prijiavu protiv prvatnog tužioca i kad i zbog kojeg krivičnog djela, odgovorio je htio je da podnese krivičnu prijavu ali na insistiranje njegovog dobrog školskog druga, prijatelja i A.Đ.a, odustao je, jer mu je rekao da se radi o kolegi da ne treba da podnosi prijavu da ide po sudova i da gubi vrijeme. Dalje na pitanje da se okrivljeni izjasni da li zna šta znači pojam korupcija, odgovorio je misli da se radi o nekoj nezakonitoj radnji. Dalje na pitanje  okrivljeni da se izjasni na koga je mislio kada je iznio tvrdnju u odnosu na prodaju izvršenu preko suda da se radi o '' čistoj korupciji '', odgovorio  je mislio je da se radi o nezakonitoj radnji Osnovnog suda u P.ima a samim tim i gospodje privatne tužilje kao člana tog suda. Dalje na pitanje zbog čega je okrivljeni najavio podizanje krivične prijave preko sredstava javnog informisanja i šta je time htio da postigne, odgovorio je  zbog toga što je  svhvatio da se radi o nezakonitim radnjama a više puta prevaren od strane sudije N.Z.da može uplatiti novac, saznavši da je već prodala mašine, a njemu govori da će ponoviti licitaciju a i pretrpjela je njegova firma veliku štretu  i lično on se našao uvrijedjenim te prema tome je takvu izjavu i dao telefonskim putem novinaru Dnevnog lista '' Dan''. Dalje na pitanje  okrivljeni da se iznasni da li mu je poznato da se krivična prijava podnosi zbog učinjenog krivičnog djela, odgovorio je ne slaže se da se podnosi samo zbog učinjenog krivičnog djela ona se može podnijeti i zbog pokušaja i tome sl.  Dalje na pitanje da li okrivljeni smatra da su navodi izneseni preko sredstava javnog informisanja  u odnosu na privatnog tužioca netačni i uvredljivi, odgovorio je naprotiv oni su tačni i malo je rečeno, trebalo je mnogo toga više reći, njega bi bilo sramota da je on kojim slučajem radio kao sudija toga suda i nebi imao obraza da se danas pojavi ovdje.</span>
</p>
<p class="p1">
<span>Na pitanje branioca okrivljenih da li je okrivljeni od strane izvršnog sudije  dobio bilo kakvu odluku  o izvršenoj licitaciji dana 24. maja 2008.godine, odgovorio je ne ni on kao R.V., kao fizičko lice, a ne ni kao D.''T.'' čiji je vlasnik i izvršni direktor. Dalje na pitanje da li je nad preduzećem Š. P.a u vrijeme izvršene licitacije dana 24.05.2008.godine vodjen stečajni postupak, odgovorio je  da,  jer oni su imali On, kao vlasnik  D. ''T.'' imao je predmet u Privrednom sudu kod sudije Faruka Mušovića da se vodi stečajni postupak i za utvrdjivanje potraživanja o čemu je jednom bio napravljen prekid postupka koje rješenje ima a u drugim je vodjen i otuda je on bio obaviješten da se vodi stečajni postupak i da nije nadležnost Osnovnog suda u P.ima za prodaju imovine. Konkretno neke od mašina je i prodao Privredni sud, misli da je bio izvršni organ gospodin M. i on je pitao kolege iz Privrednog suda kako je moguće da bude nadležnost suda u P.ima, odgovor je bio da je to  nadležnost Privrednog suda u B.Polju. Dalje na pitanje dana 24.05.2008.godine okrivljeni je bio na licitaciji i upoznat je sa činjenicom da sudija vrši prodaju pokretnih stvari, da li je znao da sudija ne može da vrši prodaju pokretnih stvari već ovlašćeni službenik suda u vrijeme licitacije, odgovorio je logično je bilo da ovlašćeni službenik suda vrši prodaju ali nadležnoga suda treba da vrši prodaju a ne sudija,  on treba da rešava sporove a ne da vrši prodaju koliko on zna. </span>
</p>
<p class="p3"></p>
<p class="p3">
<span>Branilac okrivljenih je dao završnu riječ samo u odnosu na I - optuženog L.D.a, isključivo iz razloga što je privatna tužilja od II - optuženog R.V.a odustala od krivične tužbe. Smatra da sud treba da donese oslobadjajuću odluku iz razloga što L.D. u tekstu objavljenom u dnevnom listu ''Dan'', nije izgoviro riječi koje se mogu smatrati niti uvredom, niti klevetom, u odnosu na privatnu tužilju, a to sa razloga što je isti iznio samo činjenice, ispred štajkačkog odbora, a to je da su mašine na neposrednoj pogodbi prodate jeftinije nego što su prodate putem javne licitacije na ročištu održanom dana 24.05.2008. godine po predmetu I.br. 304/08. Za ovakvu tvrdnju je imao povod iz razloga što je neposredna pogodna obavljena 06.06.2008.godine, protivno odredbama Zakona o izvršnom postupku koji je predvidjeno da sledeća prodaja može da se obavi najkraće u roku od 30. dana od predhodne pogodbe, odnosno od predhodne licitacije. Ovo su i osnovni razlozi koji su po njegovom mišljenju kao branioca L.a naveli istog da da izjavu u dnevnom listu ''Dan'', a smatra takodje, da ni u jednom momentu nije imao namjeru da tužilju ponizi, niti povrijedi ni na koji način kao sudiju Osnovnog suda u P.ima.  Sa svih ovih iznijetih razloga ostaje pri datom predlogu da sud donese oslobadjajuću odluku.  </span>
</p>
<p class="p3"></p>
<p class="p3">
<span>Okrivljeni L.D. u završnoj riječi je izjavio, da prihvata završnu riječ svog branioca i želi da dopuni, da je i u svim ovim radnjama postupao ispred radnika kao predsjednik štajkačkog odbora zašta je imao ovlašćenje. Namjera mu nije bila nikoga da vrijedja niti je sklon tome u životu, jednostavno u novine su dali čistu istinu, da je licitacija koja je održata za njihove mašine, postignuta vrijednost para je tada bila 108.300 eura, a gospodja je te mašine kasnije prodala na nezakonit način, i izvršila neposrednu pogodbu nepoštujući ni čl. 88 o prodaji sredstava gdje je morala da sačeka 30. dana da bi pristupila drugoj licitaciji ili neposrednoj pogodbi i te iste mašine sve prodala za 37.350 eura, što je njih kao radnike strahovito oštetila za 70.950 eura, jer su oni  kao radnici imali podpisan ugovor da se po kolektivnom ugovoru namiruju od prodaje sredstava sa Ministarstvom šumarstva. Da je gospodja to radila mimo Zakona, da se vidjeti iz naših dopisa koje smo mi proslijedili i presjedniku suda Radoju Kandiću i lično se njoj obratili dopisom 24.06.2008.godine, jer ona firmu u to vrijeme prilikom tih radnji nije obavještavala, zato se to da vidjeti na osnovu svakog njenog zapisnika da na desnoj strani ni izvršni dužnik ni povjerilac niko nije bio prisutan a kako i bi kada nije vršila obavještavanje istih. Znači ovdje je strogo povrijedjen Zakon a on je u svom iskazu što se da vidjeti u predmetu tražio da ovaj sud pribavi od tužilaštva u P.ima dokle se došlo da krivičnom prijavom koju su oni podnijeli na nju povodom svih ovih stvari, i kako je obaviješten i obavio razgovor sa gosp. Banovićem i ta prijava se privodi kraju. Traži od ovog suda da ga oslobodi svake krivične odgovornosti jer se uopšte ne osjeća krivim, ničim nije uvrijedio pomenutu gospodju nego samo iznio istinu, a zbog svih tih nezakonitih radnji ona je mačena od strane Pravosudnog savjeta tako i da nije više izvršni Sudija Osnovnog suda u P.ima, ali sa zakašnjenjem, jer je ona radnike oštetila blizu 200.000 eura, jer sve mašine što je prodala, prodala je na isti način, jer je odmah išla na neposrednu pogodbu, ušta oni sumnjaju da nije bilo zakonitih radnji u svemu tome, jer na primer  buldožder je prodat a rezervne djelove za koje su imali računi su dati za 1.600 eura, a njihova vrijednost je bila oko 17.000 eura, zašta imaju račune od firme N.G.iz P.a. Traži da sud sve to uzme u obzir i oslobodi ga od svake krivice jer se ne osjeća krivim niti je imao namjeru nekoga da vrijedja, a sve što je  iznio čista je istina. Traži troškove zbog dolaska na sudjenje. </span>
</p>
<p class="p3"></p>
<p class="p3">
<span>  Sud je na glavnom pretresu u dokaznom postupku  :- u svojstvu svjedoka saslušao privatnu tužilju N.Z.u, na saglasni predlog stranaka pročitao iskaz svjedoka A.A.a, dat na zapisniku o glavnom pretresu od 16.06.2009.godine, izvršio uvid u dopis Privrednog suda iz Bijelog Polja od 14.05.2009.godine, izvršio uvid u  6.zapisnika Osnovnog suda u P.ima, I.br. 304/08 i I.br. 149/07 i I.br. 2157/07, izvršio uvid u podneske kojima su se okrivljeni obraćali odredjenim licima i ustanovama, kao i u izvještaj o procjeni vrijednosti mehanizacije Š. P.a, izvršio uvid u spise predmeta Osnovnog suda u P.ima I.br. 304/08, izvršio uvid u izvod iz KE na ime okrivljenog L.D.a izdat od strane Uprave Policije – PJ P.a od 28.05.2009.godine i izvršio uvid u izvod iz KE na ime okrivljenog R.V.a, izdat od strane Uprave Policije – PJ B.Polje od 12.05.2009.godine, pa je cijeneći ove dokaze pojedinačno i u kontekstu dovodeći ih u vezu sa odbranama okrivljenih, shodno odredbama čl. 360. st. 2. ZKP-a, utvrdio činjenično stanje kao u izreci presude. </span>
</p>
<p class="p5"></p>
<p class="p3">
<span>Privatna tužilja N.Z.a koja je saslušana u svojstvu svjedoka je istakla,  da u svemu ostaje pri podnijetoj privatnoj tužbi od 02.08.2008.godine.</span>
</p>
<p class="p1"></p>
<p class="p3">
<span>Iz iskaza svjedoka A.A.a se utvrdjuje, da je Š.P.P.u periodu 2007.godine imalo značajne probleme u poslovanju, postojala su potraživanja od više izvodjača radova. Rukovodstvo firme je bilo postiglo dogovor sa više izvodjača radova koji su radili za firmu oko regulisanja njihovih dugova putem prodaje radnih mašina. U medjuvremenu došlo je do odredjenog broja tužbi tako da se koncept rukovodstva oko namirivanja potraživanja prema proizvodjačima nije mogao sprovoditi. Imali su više informacija od bivših zaposlenih, da postoje odredjeni problemi prilikom sprovodjenja izvršnog postupka od strane suda, a postojali su odredjeni problemi, tako da je rukovodstvo firme reagovalo dopisom br. 23 od 11.03.2008.godine, prema predsjedniku Osnovnog suda P.a gospodinu Radoju Kandiću, a da drugih detalja o tome više nezna.</span>
</p>
<p class="p3"></p>
<p class="p3">
<span> Iz dopisa Privrednog suda u B.Polju koji je dostavljen ovom sudu 14.05.2009.godine, se utvrdjuje da je dana 24.12.2002.godine, podnijet predlog za pokretanje stečajnog postupka nad Š.P.AD P.a iz P.a pod upisanim brojem ST.br.180/02 i isti je rješenjem Tog suda ST.br. 180/02 od 10.2.2005.godine, obustavljen. A dana 26.06.2008.godine, podnijet je predlog za pokretanje stečajnog postupka nad Š.P.AD P.a iz P.a pod upisanim brojem ST.br. 24/08. Rješenjem Tog suda ST.br. 24/08 od 21.07.2008.godine, otvoren je stečajni postupak nad Š. P.a iz P.a. </span>
</p>
<p class="p3"></p>
<p class="p3">
<span>Uvidom u spise Osnovnog suda u P.ima I.br. 304/08,se utvrdjuju nedostaci prilikom sprovodjenja izvršenja: - način prodaje nije odredjen u rješenju o izvršenju ali je zaključkom o prodaji od 08.05.2008.godine, odredjeno da će se popisane stvari prodavati putem javnog usmenog nadmetanja, tako da sud nakon neuspjele prodaje nije mogao bez predloga stranaka odrediti prodaju neposrednom pogodbom niti bi to bilo u skladu sa odredbama čl. 87. ZIP-a, jer se radilo o stvarima veće vrijednosti, a moglo se očekivati da će biti prodate po većoj cijeni od procijenjene. U konkretnom slučaju na ročištu za prodaju od 24.05.2008.godine, sud je bio dužan, da uz napomenu da službene radnje prodaje pokretnih stvari ne vrši sudija već službeno lice suda, tj. da pozove kupca da odmah po zaključenju javnog nadmetanja položi kupovnu cijenu i preuzme stvari ( čl. 90. st. 1 ZIP-a ), a u slučaju da ovaj to ne učini, pozove sledećeg najboljeg ponudioca da on to učini i tako redom. Za slučaj da niko od prijavljenih kupaca ne ispuni uslove prodaje odnosno odmah položi cijenu i preuzme stvari, sud je bio dužan  da konstatuje da prodaja nije uspjela i dalje postupa shodno odredbama čl. 88. st. 2 i 4. ZIP-a, odnosno odredbama čl. 89. ZIP-a. Ovdje je izostao predlog za novo nadmetanje, pa sud nije mogao odrediti predlog za novu prodaju, a posebno ne prodaju neposrednom pogodbom, jer takvog predloga nije ni bilo. No, i pored toga prodaja neposrednom pogodbom u ovom postupku nije obavljena na način propisan ZIP-om, jer stranke nijesu bila obaviještene o tom načinu prodaje vremenu i mjestu i roku u kom se stvari mogu prodati neposrednom pogodbom, a nije ni odredjeno ko će prodavati stvari, (službeno lice) suda ili organizacija koja obavlja komisione poslove, niti je zaključak koji je o tome trebao biti donešen objavljen na jedan od načina predvidjenih čl. 87. st. 4. ZIP-a, jer u ovom slučaju važe opšta pravila o obaveznosti informisanja javnosti kako bi se postigla maksimalna cijena koja treba da zaštiti i izvršnog povjerioca i izvršnog dužnika. Izostalo je rješenje o namirenju izvršnog povjerioca i drugih lica koji polažu pravo na namirenje shodno odredbama čl. 185., a u vezi sa čl. 93. ZIP-a. </span>
</p>
<p class="p3"></p>
<p class="p3">
<span>Imajući u vidu sve predhodno izloženo, po ocjeni ovog suda, nije se mogao izvesti drugačiji zaključak osim da nije bilo dokaza da je okrivljeni izvršio  krivično djelo ( predmetnu klevetu ). Naime, u konkretnom slučaju su postojale indicije odnosno posredni dokazi koji u sebi sadrže i protiv tvrdnje tj. suprotne dokaze, pa se u takvom slučaju svaka sumnja mora tumačiti u korist okrivljenog.  Tako da osudjujuća presuda se ne može zasnivati na predpostavkama već na čvrstim i uvjerljivim dokazima, tj. činjenice koje terete okrivljenog moraju biti apsolutno dokazane tokom postupka, što u konkretnom slučaju nije utvrdjeno, zbog čega je sud primjenjujući načelo '' in dubio proreo'' ili u sumnji u korist krivca, istog oslobodio od optužbe shodno čl. 363. st. 1. tač. 3. ZKP-a, usled nedostatka dokaza. </span>
</p>
<p class="p3"></p>
<p class="p3">
<span>Kako je sud okrivljenog L.D.a oslobodio od optužbe, to je privatnu tužilju N.Z.u obavezao da na ime takse na presudu plati ovom sudu iznos  od 25,00 eura, shodno čl. 202. ZKP-a. A drugih troškova krivičnog postupka nije bilo. Naime, okrivljeni L.D. i njegov branilac nijesu opredijelili ( precizirali ) troškove tokom postupka. </span>
</p>
<p class="p3"></p>
<p class="p3">
<span>Privatna tužilja N.Z.a, radi ostvarivanja imovinsko pravnog zahtjeva upućuje se na parnicu, shodno čl. 212. ZKP-a. </span>
</p>
<p class="p3"></p>
<p class="p5">
<span>Ovaj sud je cijenio i ostale izvedene dokaze, ( zapisnike Osnovnog suda u P.ima I.br. 304/08 od 03.06.2008.godine, i dva zapisnika od 06.06.2008.godine, i zapisnik od 18.06.2008.godine, te zapisnike I.br. 1497/07 i I.br. 2157/07 od 26.02.2008.godine i 10.03.2008.godine, i podneske kojima su se okrivljeni obraćali odredjenim licima i ustanovama kao i izvještaj o procjeni vrijednosti mehanizacije Š.-a P.a ), koje nije posebno obrazlagao jer je našao da su isti bez  uticaja na drugačije odlučivanje u ovoj krivično pravnoj stvari, imajući u vidu ukupno utvrdjeno činjenično stanje.</span>
</p>
<p class="p3"></p>
<p class="p3">
<span>Sud je prema okrivljenom R.V.u shodno čl. 362. st. 1. tač. 1. ZKP-a, donio odbijajuću presudu, imajući u vidu da je privatna tužilja N.Z.a u toku glavnog pretresa odustala od privatne tužbe, a razloge nije iznosila.  </span>
</p>
<p class="p3"></p>
<p class="p5">
<span>Sa iznijetih razloga odlučeno je kao u izreci presude shodno čl. 363. st. 1. tač. 3. ZKP-a i shodno čl. 362. st. 1. tač. 1. ZKP-a. </span>
</p>
<p class="p5"></p>
<p class="p5"></p>
<p class="p2">
<span class="s1">OSNOVNI SUD U BIJELOM POLJU</span>
</p>
<p class="p4">
<span class="s1">Dana :  15.10.2010.godine</span>
</p>
<p class="p4"></p>
<p class="p4"></p>
<p class="p3">
<span class="s1">Zapisničar,							   S u d i j a,</span>
</p>
<p class="p3">
<span class="s1">Ljiljana Popović     				          Rahmo Banda</span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p6"></p>


</body>
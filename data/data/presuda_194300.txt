<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1">K.br. 122/2015</span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">VIŠI SUD U PODGORICI,</span><span class="span2"> </span><span class="span1">kao prvostepeni krivični, po sudiji Tabaš Predragu, uz učešće Novčić Slobodanke, kao zapisničara, u krivičnom predmetu protiv optuženog K. K., koga brani M. N., advokat iz P. po službenoj dužnosti, zbog krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika, odlučujući po optužnici Višeg državnog tužilaštva u Podgorici Kt.br. 135/15 od 17.12.2015. godine, koju je na glavnom pretresu zastupao Tomković Željko-zamjenik VDT u Podgorici, nakon održanog glavnog i javnog pretresa dana 28.03.2016. godine u prisustvu zastupnika optužbe, optuženog i njegovog branioca, dana 01.04.2016. godine, donio je i istog dana javno objavio </span>
</p>
<p>&nbsp;</p>
<p style="text-align:center;">
<span class="span1">P  R  E  S  U  D  U</span>
</p>
<p>&nbsp;</p>
<p>
<span class="span1">Optuženi K. K., JMBG ..., od oca D. i majke S., rodjene B., rodjen .... godine u N..., sa prebivalištem u N...-ul. P... P... ..., državljanin Crne Gore, nezaposlen, neoženjen, završio osnovnu školu, srednjeg imovnog stanja osudjivan i to: presudom Višeg suda u Podgorici, K.br. 142/12 od 27.02.2013. godine, zbog krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika i osudjen na kaznu zatvora u trajanju od 6 (šest) mjeseci.</span>
</p>
<p>&nbsp;</p>
<p>
<span class="span1">Na osnovu čl. 373. st. 1. tačka 2. Zakonika o krivičnom postupku</span>
</p>
<p>&nbsp;</p>
<p style="text-align:center;">
<span class="span1">OSLOBADJA SE OD OPTUŽBE</span>
</p>
<p>
<span class="span1">Da je:</span>
</p>
<p>&nbsp;</p>
<p>
<span class="span1">Dana 14.11.2015. godine u Nikšiću, neovlašćeno radi prodaje držao opojnu drogu - heroin, supstancu proglašenu za opojnu drogu Pravilnikom o utvrdjivanju spiska droga, psihotropnih supstanci i bilja, koje se može koristiti za proizvodnju droga ("Sl. list CG" br. 56/12 od 09.11.2012. godine), iako je bio svjestan da postupa neovlašćeno i protivpravno, pa je to i htio, na način što je kod sebe u kutiji cigareta "Winston", držao dvije PVC kesice sa heroinom, neto masa 13,45 grama i 9,88 grama, koja opojna droga je istog dana pronadjena i oduzeta od strane ovlašćenih policijskih službenika priliom njegovog ličnog pretresa, a koja opojna droga je bila namijenjena daljoj neovlašćenoj prodaji, </span>
</p>
<p>&nbsp;</p>
<p>
<span class="span1">             - čime bi izvršio krivično djelo - neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Troškovi krivičnog postupka padaju na teret budžetskih sredstava suda.</span>
</p>
<p>&nbsp;</p>
<p>
<span class="span1">Na osnovu čl. 300. st. 7. Krivičnog zakonika Crne Gore, od optuženog se oduzima 23,33 grama opojne droge heroin, koja se ima uništiti nakon pravosnažnosti presude.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnicom Višeg državog tužilaštva u Podgorici Kt.br.135/13 od 17.12.2015. godine,</span><span class="span1"> </span><span class="span1">optuženom K. K., stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz čl. 300. stav 1. Krivičnog zakonika Crne Gore, pri kojoj optužnici je njen zastupnik u cjelosti  ostao do završetka glavnog pretresa, predlažući sudu u završnoj riječi da optuženog oglasi krivim i osudi po zakonu. </span>
</p>
<p>&nbsp;</p>
<p>
<span class="span1">Optuženi K. K. ne priznaje izvršenje krivičnog djela stavljenog mu na teret i u svojoj odbrani je naveo, da je 24 grama heroina  koje je policija pronašla kod njega prilikom ličnog pretresa i oduzela, a koji heroin se nalazio u kutiji cigareta  “Winston”, zapakovan u dvije pvc kesice nije bio namijenjen daljoj prodaji, već isključivo za njegovu činu upotrebu  obzirom, da je uživalac heroina još od 2004. godine. Dalje je naveo, da je taj heroin kupio nekoliko dana ranije u Nikšiću po cijeni od 240 eura od jednog lica, čiji identitet nije htio da saopšti zbog svoje bezbjednosti i bezbjednosti porodice. Objasnio je, da se više puta liječio od bolesti zavisnosti, a posljednji put 12.11.2015. godine, u Opštoj bolnici u Nikšiću, da živi u porodičnom stanu sa ocem, majkom, bratom i sestrom, dok mu dvije sestre žive i rade u Luksemburgu, te da do novca za kupovinu  heroina dolazi, tako što mu sestre iz Luksemburga svakomjesečno šalju novac u iznosu od 500-600 eura.</span>
</p>
<p>&nbsp;</p>
<p>
<span class="span1">Na glavnom pretresu optuženi je ponovio svoju odbranu iz prethodnog postupka s tim što je dodao i objasnio, da je nakon hapšenja saznao, da mu je majka dan prije u stanu vidjela heroin, nakon čega je pozvala svoga brata, a njegovog ujaka M. B., koji radi u policiji, koji je potom pozvao svoje kolege, koji su došli, pretresli ga i pronašli heroin. Dalje je naveo, da je poslednji put bio tri dana na liječenju u Nikšićkoj bolnici, na koje ličenje ga je otac poveo, da je heroin konzumirao venskim putem unazad dva mjeseca, za šta mu je trebalo 5-6 grama heroina dnevno, s tim što je ranije, dok je heroin konzmirao ušmrkavanjem na nos, uzimao i do 9 grama dnevno, što je i bio razlog da predje na vensko konzumiranje heroina. Pri ovakvoj odbrani optuženi je ostao do završetka glavnog pretresa.</span>
</p>
<p>&nbsp;</p>
<p>
<span class="span1">Branilac optuženog je u zavšnoj riječi naveo, da dokazima provedenim u postupku nije utvrdjeno, da je optuženi izvršio krivično djelo stavljeno mu na teret, obzirom da je isti ovisnik o heroinu, pa je stoga predložio sudu, da njegovog branjenika oslobodi od optužbe. </span>
</p>
<p>&nbsp;</p>
<p>
<span class="span1">Optuženi je u cjelosti prihvatio završnu riječ branioca.</span>
</p>
<p>&nbsp;</p>
<p>
<span class="span1">Sud je u dokaznom postupku proveo sledeće dokaze: saslušao svjedoke K. S., K. D., B. M., pročitao službenu zabilješku Uprave policije Sektor kriminalističke policije-Odsjek za borbu protiv droge Ku.br. 363 od 14.11.2015. godine, pročitao zapisnik o pretresanju stana i drugih prostorija Uprave policije Sektor kriminalističke policije-Odsjek za borbu protiv droga Ku.br. 363 od 14.11.2015. godina, pročitao zapisnika o pretresanji lica Uprave policije, Sektor kriminalističke policije – Odsjek za borbu protiv droga Ku.br. 363 od 14.11.2015. godine, pročitao potvrdu o privremeno oduzetim </span><span class="span1">predmetima Uprave policije Sektor kriminalističke policije-Odsjek za borbu protiv droga Ku.br. 363 od 14.11.2015. godine, pročitao izvještaj o hemijskom vještačenju Forenzičkog centra Danilovgrad broj 3644/15 od 04.12.2015.godine i izvršio uvid u fotodokumentaciju koja je sastavni dio tog izvještaja, izvršio uvid u izvještaj ljekara specijaliste Doma zdravlja Nikšić – Centar za metalno zdravlje od 29.01.2016. godine, izvršio uvid u otpusnu listu sa epikrizom Opšte bolnice u Nikšiću od 13.11.2015. godine na ime optuženog K. K.,  </span><span class="span1">pročitao Nalaz i mišljenje stalnog sudskog vještaka medicinske struke neuropsihijatra prof. dr. S. M., neposredno saslušao vještaka</span><span class="span1"> medicinske struke neuropsihijatra prof. dr. M. S., izvršio uvid u pravosnažnu presudu Višeg suda u Podgorici K.br. 142/12 od 27.02.2013. godine.</span>
</p>
<p>&nbsp;</p>
<p>
<span class="span1">Svjedok K. S.-majka optuženog je u svom iskazu navela, da već duže vrijeme imaju problema sa K. zbog konzumiranja alkohola i narkotika, zbog čega se više puta liječio, ali da liječenje nije davalo nikakvih rezultata, a poslednji put 3-4 dana prije predmetnog dogadjaja kada je bio smješten 3 dana u Nikšićkoj bolnici, odakle je izbačen jer su ga ljekari zatekli kako konzumira drogu, a što se dogodilo dan prije nego što je uhapšen. Dalje je navela, da je K. bio u veoma teškom stanju i da je istog dana po izlasku iz bolnice naveče izašao u grad, da bi sjutradan vidjela je kako je ušao u kupatilo gdje je inače konzumirao drogu, gdje se zadržao nekih 5-6 minuta a zatim izašao, da bi potom ona ušla u kupatilo i na mašini zatekla dvije kesice u kojima se nalazila droga. Nije znala što da radi plašeći se da K. neće živjeti ni dva dana ako nastavi da konzumira heroin, pa je pozvala svog rodjenog brata B. M., koji radi u policiji i zamolila ga da joj sa njegovim kolegama pomogne na neki način, kako bi joj sin ostao živ. Dalje je navela, da je istog dana primijetila, da joj u kući nedostaje 600 eura koje su joj kćerke poslale iz Luksemburga i odmah je pretpostavila da ih je Kosto uzeo prethodnu noć i kupio heroin. Objasnila je, da je K. tri puta dnevno ubrizgavao sebi heroin. Dalje je navela, da porodica živi u lošim materijalnim uslovima, da žive od penzije njenog supruga koja iznosi 270 eura, ali koju ne prima zbog kredita koji su podigli, da ona nema nikakvih primanja ozbirom da je domaćica, dok su joj dvije punoljetne kćerke jedno vrijeme boravile u Luksemburgu gdje su radile. </span>
</p>
<p>&nbsp;</p>
<p>
<span class="span1">Svjedok K. D.-otac optuženog je u svom iskazu naveo, da su problemi sa K. poslednjih 13-14 godina unazad, kada je i napustio školu, da su svi u porodici pokušali da mu pomognu ali bez uspjeha, da se K. više puta liječio, ali takodje bez uspjeha, te da su bili rijetki trenuci kada nije konzumirao alkohol ili drogu. Dalje je naveo i objasnio, da je tri mjeseca prije predmetnog dogadjaja na preporuku ljekara K. smjestio u Nikšiću bolnicu koja nije bila adekvatna za liječenje narkomana, gdje je trebao da boravi 10 dana kako bi se očistio, ali je tokom boravka u bolnici napravio disciplinski prekršaj jer je pušio u sobi, zbog čega je otpušten. Dalje je naveo, da je i tri dana prije predmetnog dogadjaja K. smjestio na isto odjeljenje, odakle je ponovo izbačen, obzirom da je zatečen kako se drogira, zbog čega ni on i supruga nijesu znali što da rade pa je predložio, da supruga pozove njegovog šuru M. koji je policajac, što je ona i učinila, nakon čega je sjutradan došla policija i K. uhapsila. Objasnio je, da mu je supruga prethodno saopštila, da je na mašini u kupatilu pronašla heroin. Dalje je naveo i objasnio, da porodica veoma loše živi, obzirom da su morali da podižu kredite kako bi vraćali K. dugove odnosno novac koji je on pozajmljivao za drogu, zbog čega više i ne prima penziju, te da su ih finansijski pomagale dvije kćerke koje su jedno vrijeme boravile u Luksemburgu i dva puta im </span><span class="span1">slale po 800 eura, s tim što je kasnije saznao da je i taj novac K. uzeo, ali da je supruga to krila od njega. </span>
</p>
<p>&nbsp;</p>
<p>
<span class="span1">Svjedok B. M.-ujak optuženog je u svom iskazu naveo, da je zaposlen kao službenik policije, te da ga je pozvala rodjena sestra S., majka optuženog K. K. i saopštila mu da ne zna što da radi, jer je K. počeo da konzumira drogu na iglu, da je bio u bolnici i da je po izlasku primijetila da ima veliku količinu droge, moleći ga da nešto ne učini, jer se plašila za njegov život. Dalje je navela, da je iz tog razloga pozvao svoje kolege iz Odsjeka za narkotike koji su sjutradan po dobijanju naredbe suda, otišli u stan gdje su pronašli heroin.</span>
</p>
<p>&nbsp;</p>
<p>
<span class="span1">Iz  sadržine službene zabilješke Uprave policije Sektor kriminalističke policije- Odsjek za borbu protiv droga Ku.br. 363 od 14.11.2015. godine, proizilazi, da su ovlašćeni policijski službenici, dana 14.11.2015. godine oko 19:30 časova, po naredbi sudije za istragu Višeg suda u Podgorici, broj 216/15 od 14.11.2015. godine, izvršili pretres stana i drugih prostorija koje koristi K. K., kojom prilikom su kod imenovanog u lijevom džepu farmerica pronašli jednu kutiju od cigareta “Winston”  u kojoj su se nalazile dvije PVC kesice sa sadržajem praškaste materije svijetlo braon boje za koju su pretpostavili da je opojna droga heroin.</span>
</p>
<p>&nbsp;</p>
<p>
<span class="span1">Iz sadržine zapisnika o pretresanju stana i drugih prostorija, te sadržine zapisnika o pretresanju lica, Uprave policije, Sektor kriminalističke policije - Odsjek za borbu protiv droge i krijumčarenje - Grupa za suzbijanje droge Nikšić, Ku.br. 363 od 14.11.2015. godine, utvrđuje se da su ovlašćeni policijski službenici dana 14.11.2015. godine u 19:30 časova, po naredbi Višeg suda u Podgorici, uz prisustvo dva punoljetna građanina, izvršili pretres stana i drugih prostorija koje koristi K. K. i tom prilikom pronašli: dvije PVC kesice sa sadržajem praškaste materije svijetlo braon boje, za koju se pretpostavlja da je opojna droga “heroin”, a koja droga se nalazila u kutiji od cigareta “Winston” koja je pronađena  u lijevom džepu faremrica K. K..</span>
</p>
<p>&nbsp;</p>
<p>
<span class="span1">Iz sadržine potvrde o privremeno oduzetim predmetima Uprave policije, Sektor kriminalističke policije - Odsjek za borbu protiv droge i krijumčarenja Ku.br. 363 od 14.11.2015. godine, proizilazi da su ovlašćeni policijski službenici od K. K. privremeno oduzeli dvije p.v.c. kesice sa sadržajem praškaste materije svijetlo braon boje upakovane u kutiji od cigareta za koju se pretpostavlja da je opojna droga “heroin, pronađena u lijevom džepu od farmerica.</span>
</p>
<p>&nbsp;</p>
<p>
<span class="span1">Iz izvještaja o hemijskom vještačenju Forenzičkog centra u Danilovgradu br. 3644/15 od 04.12.2015. godine, utvrđuje se da je tom centru na vještačenje dostavljena kutija od cigareta marke „Winston“ i dva ručno pravljena zamotuljka od plastične kese sa sadržajem praškaste materije, svijetlo braon boje, neto mase m1-13,45 grama i m2-9,88 grama. Iz izvještaja se dalje utvrđuje, da je hemijskom analizom dostavljenih uzoraka rađenom preliminarnim hemijskim testovima i to FC UP CG HEM -312  i metodom FC UP CG HEM -317, konstatovano prisustvo heroina, supstanca koja djeluje na centralni nervni sistem, izaziva stanje zavisnosti i nalazi se na listi opojnih droga (Sl. List CG 56/12). Bliži izgled materije koja je bila predmet vještačenja, prikazana je i u fotodokumentaciji koja je sastavni dio izvještaja, a u koju je sud izvršio uvid na glavnom pretresu. </span>
</p>
<p>&nbsp;</p>
<p>
<span class="span1">Iz izvještaja ljekara specijaliste Doma zdravlja Nikšić - Centra za mentalno zdravlje, broj protokola 449 od 29.01.2016. godine, proizilazi da je optuženi K. K. dugogodišnji zavisnik o heroinu, alkoholu, te da je od aprila 2005. godine, više puta liječen na psihijatrijskom odjeljenju. </span>
</p>
<p>&nbsp;</p>
<p>
<span class="span1">Iz otpusne liste sa epikrizom Opšte bolnice u Nikšiću br. protokola 6183 od 13.11.2015. godine na ime optuženog, proizilazi da je K. K. liječen u navedenoj bolnici u periodu od 11.11.2015. do 13.11. 2015. godine, kao zavisnik od opijata-heroina koji uzima intravenoznim putem, ali da je zbog grubog kršenja kućnog reda otpušten jer je na odjeljenju konzumirao narkotike.  </span>
</p>
<p>&nbsp;</p>
<p>
<span class="span1">Iz nalaza i mišljenja stalnog sudskog vještaka medicinske struke-neuropsihijatra prof. dr S. M. utvrđuje se, da je ovaj vještak na osnovu podataka iz spisa predmeta, medicinske dokumentacije na ime optuženog-istorije bolesti Opšte bolnice u Nikšiću, zdravstvenog kartona ambulante ZIKS-a, te neposrednog psihijatrijskog pregleda optuženog utvrdio, da je optuženi osoba ispod prosječnih intelektualnih sposobnosti, da ne pokazuje simptome trajnog duševnog oboljenja, zaostalog duševnog razvoja niti težeg duševnog oboljenja, dok su neposrednim pregledom optuženog ustanovljeni vidni ožiljci na podlakticama duž venskih puteva, kao posledica upotrebe heroina venskim putem, te prisustvo kognitivnih poremećaja blagog stepena u sferi neposrednog pamćenja, usporenog procesa mišljenja, kao i promjene na afektivnom planu u vidu afektivne niveliranosti, što je posledica dugogodišne intoksinacije heroina, čija dnevna doza je iznosila do 1,5 grama, što je vještak utvrdio iz sadržine medicinske dokumentacije. Na osnovu navedenog vještak je dao mišljenje, da optuženi K. K. ispunjava standasrde politiksomanske zavisnosti više psihoaktivnih supstanci i to u prošlosti marihuane, a zadnjih godina dominantno alkohola i heroina, te da je isti u vrijeme izvršenja krivičnog djela kao zavisniku o heroinu ispoljavao simptome apstinencijalne krize, zbog čega je sposobnost shvatanja značaja djela i upravljanja postupcima kod optuženog bila bitno smanjena.</span>
</p>
<p>&nbsp;</p>
<p>
<span class="span1">Na glavnom pretresu vještak je u cjelosti ostao pri pisanom nalazu i mišljenju, s tim što je dodao i objasnio, da dnevna doza heroina kod ovisnika iznosi od 1,5 do 2 grama, ali da se sticanjem tolerancije ta doza povećava, a što sve zavisi i od kvaliteta heroina, odnosno koncentracije psihoaktivne supstance koja se uobičajeno kreće od 8-15% u smjesi. Dalje je naveo i objasnio, da je u konkretnom slučaju, optuženi imao visak prag tolerancije, obzirom da iz medicinske dokumentacije proizilazi, da se isti često javljao ljekaru u fazi apstinencijalne krize i boravio u zdrastvenim ustanovama kratk vremenski interval, nakon čega je iste samovoljno napuštao nakon prestanka krize, ozbirom da se radi o osobi koja je nekritički nastrojena prema upotrebi psihoaktivnih supstanci.</span>
</p>
<p>&nbsp;</p>
<p>
<span class="span1">Sud  je nalaz i mišljenje vještaka medicinske struke neuropsihijatra prof. dr. S. M., kao i njegovo usmeno izjašnjenje cijenio kao jasan, objektivan i stručan, te u skladu sa pravilima struke i nauke, pa je isti u cjelosti prihvatio.</span>
</p>
<p>&nbsp;</p>
<p>
<span class="span1">Iz sadržine pravosnažne presude Višeg suda u Podgorici, K.br. 124/12 od 27.02.2013. godine, proizilazi da je optuženi K. K., osudjen na kaznu zatvora u trajanju od 6 (šest) mjeseci, zbog izvršenja krivičnog djela neovlašćena proizvodnja, držanje i stavljanje u promet opojnih droga iz čl. 300. st.1. Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Cijeneći rezultate cjelokupnog dokaznog postupka, navode odbrane optuženog, te sve provedene dokaze kako pojedinačno, tako i u njihovoj međusobnoj povezanosti, ovaj sud nalazi da nema dokaza da je optuženi K. K. izvršio krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore, na način, mjesto i u vrijeme, kako je to bliže predstavljeno u izreci presude. </span>
</p>
<p>&nbsp;</p>
<p>
<span class="span1">Naime, predmetnom optužnicom Višeg državnog tužilaštva u Podgorici, optuženom K. K. stavljeno je na teret, da je dana 14.11.2015. godine, u Nikšiću, držao radi dalje prodaje opojnu drogu – heroin, na način što je kod sebe u kutiji cigareta “Winston”, držao dvije PVC kesice sa heroinom, neto mase 13,45 grama i 9,88 grama, koju opojnu drogu su ovlašćeni policijski službenici prilikom pretresa optuženog pronašli i oduzeli. </span>
</p>
<p>&nbsp;</p>
<p>
<span class="span1">U postupku je nesumnjivo utvrdjeno, da su ovlašćeni policijski službenici Uprave policije CB Nikšić-Odsjek za borbu protiv droge i krijumčarenja, dana 14.11.2015. godine, postupajući po naredbi sudije za istragu Višeg suda u Podgorici, izvršili pretres stana i drugih prostorija koje je koristio optuženi K. K. i tom prilikom kod optuženog u lijevom džepu farmerica pronašli jednu kutiju od cigareta marke "Winston", u kojoj su se nalazile dvije pvc kese, sa sadržajem praškaste materije svjetlo-braon boje, za koju su pretpostavljali da je opojna droga heroin, a koja materija je privremeno oduzeta od optuženog, što je sud nesumnjivo utvrdio iz sadržine zapisnika o pretresanju stana i drugih prostorija Uprave policije CB Nikšić-Grupa za suzbijanja droge i krijumčarenja Ku.br. 363 od 14.11.2015. godine, sadržine službene zabilješke Uprave policije CB Nikšić-Grupa za suzbijanje droga Ku.br. 363 od 14.11.2015. godine, te sadržine potvrde o privremeno oduzetim predmetima Uprave policije CB Nikšić-Grupa za suzbijanje droga Ku.br. 363 od 14.11.2015. godine.</span>
</p>
<p>&nbsp;</p>
<p>
<span class="span1">Da praškasta materija svjetlo-braon boje, koja je pronadjena kod optuženog K. K. i oduzeta od istog, a koja se nalazila u dva ručno pravljena zamotuljka od plastične kese, u količini od 13,45 grama i 9,88 grama,  predstavlja opojnu drogu heroin, sud je nesumnjivo utvrdio, iz stručnog i objektivnog izvještaja o vještačenju Forenzičkog centra u Danilovgradu broj 3644/15 od 04.12.2015. godine, iz kojeg izvještaja proizilazi, da je hemijskom analizom dostavljenih uzoraka utvrdjeno prisustvo heroina, supstance koja djeluje na centralni nervni sistem, izaziva stanje zavisnosti i nalazi se na listi opojnih droga ("Sl. CG" br. 56/12).</span>
</p>
<p>&nbsp;</p>
<p>
<span class="span1">Medjutim, provedenim dokazima na glavnom pretresu, sud nije mogao nesumnjivo utvrditi odlučnu činjenicu, da je opojnu drogu heroin, koja je pronadjena prilikom pretresa kod optuženog, isti držao radi dalje prodaje, a ovo iz sledećih razloga:</span>
</p>
<p>&nbsp;</p>
<p>
<span class="span1">Nasuprot citiranim navodima optužnice, optuženi K. K. negira izvršenje krivičnog djela stavljenog mu na teret i u svojoj odbrani navodi, da je opojnu drogu heroin, pronađenu pretresom stana u kojem živi, u količini od oko 24 grama, kupio dva dana prije hapšenja za iznos novca od 240 eura, od jednog lica u Nikšiću, čiji identitet nije htio da saopšti, zbog lične bezbjednosti i bezbjednosti članova svoje porodice, te da taj heroin nije bio namijenjen za dalju prodaju, već za njegovu ličnu upotrebu obzirom, da je zavisnik o opojnim drogama od 2004. godine, zbog čega se i više puta </span><span class="span1">bezuspješno liječio, a poslednji put u bolnici u Nikšiću 12.11.2015. godine, gdje ga je otac smjestio i gdje je proveo tri dana na liječenju. Dalje je naveo i objasnio, da heroin konzumira "na iglu" (intervenozno) u količini od 5-6 grama dnevno, te da je do novca za kupovinu heroina dolazio na način, što su mu dvije rodjene sestre koje žive u Luksemburgu svakog mjeseca slale novac u iznosu od 500-600 eura, a da je naknadno saznao da je do pretresa stana došlo, na zahtjev njegove majke S., koja je pozvala svog brata B. M. službenika policije, da joj pomogne, obzirom, da je dan prije hapšenja u stanu pronašla heroin, nakon čega je njegov ujak M. B. obavijestio svoje kolege koji su došli u stan, izvršili pretres i pronašli predmetni heroin.</span>
</p>
<p>&nbsp;</p>
<p>
<span class="span1">U prilog navodima odbrane optuženog, da je isti dugogodišnji ovisnik o opojnim drogama, nesumnjivo upućuje i činjence utvrdjene iz sadržine medicinske dokumentacije na ime optuženog i to Izvještaja ljekara specijaliste Doma zdravlja u Nikšiću-Centra za mentalno zdravlje, Otpusne liste sa epikrizom Opšte bolnice u Nikšiću od 13.11.2015. godine, te stručnog i objektvnog nalaza i mišljenja vještaka neuropsihijatra prof. dr. S. M. i njegovog usmenog izjašnjenja na glavnom pretresu. </span>
</p>
<p>&nbsp;</p>
<p>
<span class="span1">Naime, iz sadržine navedene medicinske dokumentacije na ime optuženog nesumnjivo proizilazi, da je optuženi dugodišnji zavisnik o heroinu i alkoholu, da heroin uzima intervenoznim putem, te da se od 2005 godine, više puta liječio na psihijatrijskom odjeljenju Opšte bolnice u Nikšiću, a poslednji put u periodu od 11. do 13.11.2015. godine, ali da je zbog grubog kršenja kućnog reda otpušten, jer je na odjeljenju zatečen kako konzumira narkotike. Nadalje, ova činjenica potvrdjuje se i sadržinom nalaza i mišljenja vještaka neuropsihijatra prof. dr. S. M., kao i njegovog usmenog izjašnjenja na glavnom pretresu, iz kojeg je sud nesumnjivo utvrdio, da optuženi K. K. ispunjava standarde politiksomanske zavisnosti od više psihoaktivnih supstanci i to u prošlosti od opojne droge marihuane, a zadnjih godina dominantno alkohola i heroina, koji konzumira venskim putem, obzirom da su neposrednim pregledom optuženog od strane vještaka ustanovljeni vidni ožiljci na podlakticama duž venskih puteva, te da se isti više puta liječio od bolesti zavisnosti, ali bezuspješno, jer je isti samovoljno odustajao od liječenja zbog nekritičkog odnosa prema bolesti zavisnosti. Ove činjenice posredno se potvrdjuju i iskazima saslušanih svjedoka </span><span class="span1">K. S. i K. D. roditelja optuženog, koji su u svojim iskazima bili saglasni, da duži vremenski period imaju problema sa svojim sinom, zbog konzumiranja alkohola i narkotika, zbog čega se isti više puta liječio ali bezuspješno, a poslednji put 3-4 dana prije predmetnog dogadjaja u Opštoj bolnici u Nikšiću, odakle je izbačen dan prije hapšenja, jer su ga ljekari zatekli kako konzumira drogu. </span>
</p>
<p>&nbsp;</p>
<p>
<span class="span1">Stoji činjenica da je optuženi u svojoj odbrani bio decidan, da dnevno konzumira 5-6 grama heroina intervenozno, a da iz medicinske dokumentacije-otpusne liste iz 2015. godine, proizilazi da je dnevna doza koju uzima optuženi do 1,5 grama heroina, što je po mišljenju suda bez uticaja, imajući u vidu da je nesumnjivo utvrdjeno, kako to proizilazi i iz nalaza i mišljenja vještaka neuropsihijatra prof. dr. S. M., da je optuženi dugogodišni zavisnik o heroinu koji konzumira intervenozno, kod kojih zavisnika je uobičajena dnevna doza od 1,5-2 grama heroina, s tim što se sticanjem tolerancije ta doza povećava, a što sve zavisi i od kvaliteta heroina, odnosno koncentracije psihoaktivne supstance u smjesi, a ovo posebno kada se te činjenice dovedu u vezu sa zaključkom vještaka neuropsihijatra datom na glavnom pretresu, da je optuženi imao visok prag tolerancije, obzirom da iz medicinske dokumentacije proizilazi, da se isti često javljao ljekaru u fazama apstinencijalne krize i da je u zdrastevnim </span><span class="span1">ustanovama boravio kratak vremenski interval, nakon čega bi iste samovoljno napuštao, po prestanku krize. </span>
</p>
<p>&nbsp;</p>
<p>
<span class="span1">Nadalje, za sud su neprihvatljivi navodi odbrane optuženog, da je heroin kupovao od novca koje su mu rodjene sestre svakog mjeseca slale iz Luksemburga u iznosu od 500-600 eura, jer su isti opovrgnuti iskazima svjedoka K. S. i K. D. roditelja optuženog. Naime, iz iskaza svjedoka K. S. proizilazi, da su njene dvije kćerke jedno vrijeme boravile u Luksemburgu gdje su radile, odakle su im slali novac koji je ona čuvala, te da je istog dana kada je i pronašla heroin kod svog sina optuženog K. K., primijetila da joj od tog novca nedostaje iznos od 600 eura, za koje je pretpostavila da ih je optuženi uzeo prethodnu noć i kupio heroin, a što se potvrdjuje i iskazom svjedoka K. D., koji je u svom iskazu pak naveo, da su porodicu zbog loše finansijske situacije pomagale dvije kćerke koje su jedno vrijeme boravile i radile u Luksemburgu, u kom periodu su im u dva navrata poslale novac u iznosu od po 800 eura, a da je nakon predmetnog dogadjaja od supruge saznao, da je optuženi uzeo taj novac, što je ona od njega u početku krila. Ovaj svjedok je objašnjavajući lošu materijalnu situaciju u kojoj se porodica optuženog našla naveo, da je razlog takvoj situaciji činjenica, da je isti morao da podiže kredite kako bi vraćao dugove optuženog, odnosno novac koji je pozajmljivao za drogu. </span>
</p>
<p>&nbsp;</p>
<p>
<span class="span1">U iskaze ovih svjedoka sud nije imao razloga da sumnja i pored činjenice što se radi o roditeljima optuženog imajući u vidu, da je upravo svjedok K. S. majka optuženog, pozvala svoga brata, a ujaka optuženog svjedoka B. M., a nakon što je na mašini u kupatilu pronašla dvije vrećice sa heroinom i izamolila ga da joj pomogne na neki način zajedno sa kolegama, obzirom da je joj je brat službenik policije i spasu život njenom sinu, kako je to ovaj svjedok navela u svom iskazu, a što se potvrdjuje i iskazom saslušanog svjedoka B. M., koji je pak naveo, da ga je pozvala rodjena sestra S. i saopštila mu da ne zna šta da radi, jer je K. ponovo počeo da konzumira heroin na iglu, da je bio u bolnici i da je po izlasku iz bolnice kod njega primijetila veću količinu heroina, moleći ga da nešto učini, jer se plašila za K. život, a što je bio razlog da on pozove svoje kolege iz Odsjeka za narkotike, koji su sjutradan po dobijanju naredbe suda otišli u stan i pronašli heroin.</span>
</p>
<p>&nbsp;</p>
<p>
<span class="span1">Dakle, na osnovu kazivanja naprijed navedenih svjedoka nesumnjivo proizilazi, da je optuženog posrestvom svoga brata, koji je službenik policije CB Nikšić, prijavila K. S. majka optuženog, a da je motiv takvog njenog postupanja bila potreba da zaštiti život i zdravlje svog sina, iako svjesna da taj njen postupak može prouzrokovati prosljedice po optuženog u smislu vodjenja krivičnog postupka, a što i optuženi potvrdjuje navodeći da je razlog pretresanja stana i pronalaska opojne droge inicirala njegova majka S. preko njegovog ujaka B. M. službenika policije, a što predstavlja razlog više, da sud ne posumnja u istinitost kazivanja svjedoka K. S., kao i iskaze svjedoka K. D. i B. M.. </span>
</p>
<p>&nbsp;</p>
<p>
<span class="span1">Nadalje, po ocjeni ovog suda ni količina opojne droge heroin koja je pronadjena kod optuženog, ukupne neto mase od 23,33 grama, sama za sebe, a u nedostatku drugih dokaza ne upućuje na zaključak, da je optuženi predmetnu opojnu drogu držao radi dalje prodaje. Ovo iz razloga, što je provedenim dokazima, o čemu se sud prethodno izjasnio u presudi nesumnjivo utvrdjeno, da je optuženi dugogodišnji zavisnik o heroinu koji konzumira intervenozno, a posebno kada se ima u vidu njegovo kazivanje, da dnevno konzumira količinu od 5-6 grama heroina, upućuje, da bi </span><span class="span1">pronadjena količina bila dovoljna optuženom za 4-5 dana, odnosno 10-12 dana, ako bi konzumirao 1,5-2 grama heroina, što je uobičajena dnevna doza kod zavisnika o heroinu, a kako to proizilazi iz nalaza i mišljenja neuropsihijatra prof. dr. S. M..</span>
</p>
<p>&nbsp;</p>
<p>
<span class="span1">Kod ovakvog utvrdjenog činjeničnog stanja sud na nesumnjiv način nije mogao utvrditi odlučnu činjenicu, da je opojna droga heroin ukupne neto mase 23,33 grama, koja je prilikom pretresa stana koji je koristio optuženi pronadjena i oduzeta od njega, bila namijenjena daljoj prodaji, pa je sud u sumnji o postojanju činjenica koja predstavljaju obilježja predmetnog krivičnog djela, shodno čl. 3. st. 3. Zakonika o krivičnom postupku, odlučio na način, kako je to povoljnije za optuženog i istog shodno čl. 373. st. 1. tačka 2. Zakonika o krivičnom postupku, oslobodio od optužbe, jer nije dokazano da je izvršio krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore. </span>
</p>
<p>&nbsp;</p>
<p>
<span class="span1">Na osnovu čl. 300. st. 7. Krivičnog zakonika Crne Gore, u vezi čl. 477. Zakonika o krivičnom postupku, sud je od optuženog oduzeo opojnu drogu heroin neto mase 23,33 grama i pored činjenice da ga je oslobodio od optužbe, a iz razloga bezbjednosti i morala, koja opojna droga se ima uništiti nakon pravosnažnosti presude.</span>
</p>
<p>&nbsp;</p>
<p>
<span class="span1">Odluka o troškovima donijeta je shodno odredbi čl. 230. st. 1. Zakonika o krivičnom postupku, kojim je propisano, da u slučaju oslobadjajuće presude, troškovi postupka padaju na teret budžetskih sredstava suda, a koji se odnose na troškove medicinskog vještačenja u iznosu od 181,5 eura.</span>
</p>
<p>&nbsp;</p>
<p>
<span class="span1">Na osnovu izloženog, odlučeno je kao u izreci presude.  </span>
</p>
<p>&nbsp;</p>
<p style="text-align:center;">
<span class="span1">VIŠI SUD U PODGORICI</span>
</p>
<p style="text-align:center;">
<span class="span1">Dana 01.04.2016. godine</span>
</p>
<p>&nbsp;</p>
<p>&nbsp;</p>
<p>
<span class="span1">Zapisničar                                                                        S  U  D  I  J  A           </span>
</p>
<p>
<span class="span1">Novčić Slobodanka                                                         Tabaš Predrag</span>
</p>
<p>&nbsp;</p>
<p>
<span class="span1">DN-a, po primjerak:</span>
</p>
<p>
<span class="span1">VDT Podgorica,</span>
</p>
<p>
<span class="span1">Optuženom,</span>
</p>
<p>
<span class="span1">Braniocu optuženog,</span>
</p>
<p>
<span class="span1">A/A</span>
</p>
<p>&nbsp;</p>
<p>
<span class="span1">Postupljeno, dana __________ godine</span>
</p>
<p>&nbsp;</p>
</div>
</div>


</body>
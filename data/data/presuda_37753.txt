<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:center;hyphenate:auto;font-family:Arial;font-size:12pt;}
.p2{margin-bottom:0.1388889in;text-align:end;hyphenate:auto;font-family:Arial;font-size:12pt;}
.p3{margin-bottom:0.1388889in;text-align:center;hyphenate:auto;font-family:Arial;font-size:12pt;}
.p4{margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p5{margin-bottom:0.1388889in;text-align:start;hyphenate:auto;font-family:Arial;font-size:12pt;}
.p6{text-align:justify;hyphenate:auto;font-family:Arial;font-size:12pt;}
.p7{margin-right:-0.25in;text-align:justify;hyphenate:auto;font-family:Arial;font-size:12pt;}
.p8{margin-left:-0.375in;margin-right:-0.25in;text-align:justify;hyphenate:auto;font-family:Arial;font-size:12pt;}
.p9{text-align:justify;hyphenate:auto;font-family:Times New Roman;font-size:12pt;}
</style>
<meta content="dragisa.baletic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span>                                                                    K.br.83/13</span>
</p>
<p class="p3">
<span>U IME CRNE GORE</span>
</p>
<p class="p4">
<span>OSNOVNI SUD U PODGORICI, kao prvostepeni, krivični, po sudiji Larisi Mijušković- Stamatović, uz učešće Valentine Vukašinović, kao zapisničara, u krivičnom predmetu protiv okrivljenog M. V. zbog krivičnog djela nasilje u porodici ili u porodičnoj zajednici iz čl.220 st.1 Krivičnog zakonika, odlučujući po optužnom predlogu ODT-a Podgorica Kt.br. 47/13 od 23.01.2013 godine, kojeg je na glavnom pretresu zastupala Ivanović Danijela, savjetnik na radu kod ODT-a Podgorica, nakon glavnog i javnog pretresa, održanog u prisustvu stranaka, dana 05.07.2013 godine donio je, i istog dana javno objavio</span>
</p>
<p class="p3">
<span>P R E S U D U</span>
</p>
<p class="p5">
<span>Okrivljeni:</span>
</p>
<p class="p4">
<span>M. V. od oca M. i majke M. rodjene D. rodjen…. godine u ….., sa prebivalištem u PG ul. …., završio srednju školu, zaposlen u firmi "K" Podgorica, oženjen, bez djece, srednjeg imovnog stanja, ranije osudjivan i to: presudom Osnovnog suda B P K.br. 256/95 od 31.10.1995 godine zbog krivičnog djela iz čl. 144/1 KZ RCG na 45 dana zatvora, presudom Osnovnog suda B P K.br. 298/00 od 26.06.2000 godine zbog krivičnog djela iz čl. 144/1 KZ RCG na četiri mjeseca zatvora uslovno na jednu godinu i presudom Osnovnog suda B P K.br. 199/07 od 17.10.2008 godine, zbog krivičnog djela iz čl. 195 /1 KZ RCG na novčanu kaznu u iznosu od 1.500,00 eura, koja je zamijenjena zatvorskom u trajanju od 51 dan. </span>
</p>
<p class="p4"></p>
<p class="p3">
<span>K r i v   j e</span>
</p>
<p class="p5">
<span>Zato što je:</span>
</p>
<p class="p4">
<span>Dana 13.01.2013 godine, oko 16,00 časova, u porodičnom stanu, u ul…. , u PG, svjestan svog djela čije je izvršenje htio i znajući da je njegovo djelo zabranjeno, primjenom grubog nasilja narušio tjelesni integritet člana svoje porodice - supruge, oštećene M. Z. na način što je oštećenu stiskao rukama u predjelu lica nanoseći joj tako laku tjelesnu povredu u vidu oguljotine u predjelu donje usne sa lijeve strane,</span>
</p>
<p class="p4">
<span>- čime je izvršio krivično djelo nasilje u porodici ili u porodičnoj zajednici iz čl.220 st.1 Krivičnog zakonika,</span>
</p>
<p class="p4">
<span>- pa ga Sud, primjenom citiranih zakonskih odredbi, te čl. 3, 4, 5, 13, 15, 39 i 42, Krivičnog zakonika, te čl. 226, 227, 229 i 374 Zakonika o krivičnom postupku </span>
</p>
<p class="p3">
<span>OSUDJUJE</span>
</p>
<p class="p6">
<span>Na NOVČANU KAZNU u iznosu od 600,00 (šeststotina) €, koju kaznu je okrivljeni dužan platiti u roku od 3 (tri) mjeseca od dana pravnosnažnosti presude.</span>
</p>
<p class="p6"></p>
<p class="p6">
<span>Ukoliko okrivljeni u ostavljenom mu roku ne izvrši uplatu naprijed navedene novčane kazne, a ista se ni prinudno ne bude mogla naplatiti, to će se novčana kazna zamijeniti kaznom zatvora, tako što će se za svakih započetih 25 (dvadesetpet) € novčane kazne, odrediti jedan dan zatvora.</span>
</p>
<p class="p6"></p>
<p class="p4">
<span>Obavezuje se okrivljeni da na ime troškova krivičnog postupka uplati na račun budžetskih sredstava Crne Gore iznos od 104,50 € (stotinučetirieurapedesetcenti), kao i iznos od 50,00 € (pedeseteura) na ime sudskog paušala, sve prednje u roku od 15 dana od dana pravnosnažnosti presude pod prijetnjom prinudne naplate.</span>
</p>
<p class="p3">
<span>O b r a z l o ž e nj e</span>
</p>
<p class="p4">
<span>Optužnim predlogom ODT-a Podgorica Kt.br. 47/13 od 23.01.2013 godine, kojeg je na glavnom pretresu zastupala Ivanović Danijela, savjetnik na radu kod ODT-a Podgorica, okrivljenom M. V. stavljeno je na teret izvršenje krivičnog djela nasilje u porodici ili u porodičnoj zajednici iz čl.220 st.1 Krivičnog zakonika.</span>
</p>
<p class="p4">
<span>Zastupnik optužbe je prije davanja završne riječi precizirala činjenični opis dispozitiva optužnog akta, na način bliže opisan izrekom ove presude, ne mijenjajući pritom pravnu kvalifikaciju krivičnog djela, i pri tako preciziranom optužnom aktu ostala do kraja glavnog pretresa, navodeći u završnoj riječi da je provedenim dokazima utvrdjeno da je okrivljeni izvršio krivično djelo stavljeno mu na teret i predlažući sudu da okrivljenog oglasi krivim i osudi po zakonu. </span>
</p>
<p class="p4">
<span>Okrivljeni M. V. je u svojoj odbrani i u prethodnom postupku, i na glavnom pretresu izjavio da ne priznaje izvršenje krivičnog djela stavljenog mu na teret, navodeći da su tog 13.01.2013 godine, negdje oko 16,00 časova, on i supruga sjedjeli u stanu u ul….. u PG, kada je njegova supruga pozvala telefonom svoju sestru, žaleći joj se kako ne može da se vrati na svoje radno mjesto, jer joj ga je preuzela njegova sestra M, nakon kojeg razgovora je on rekao supruzi da batali tu priču i da to raščisti sa svojim poslodavcem. Tada je njegova supruga počela da mu upućuje psovke, najprije mu opsovala majku, a zatim i pokojnog oca, što ga je iznerviralo i on je svojom šakom uhvatio u predjelu lica, tačnije usana, rekavši joj da mu oca više ne psuje inače će joj iščupati jezik, a zatim je odgurnuo i ona je, kako je sjedjela na jednoj fotelji, pala preko taburea na pod, udarivši ledjima o pod. Nakon toga on je uzeo jaknu i izašao iz kuće, a supruga mu je rekla da će pozvati policiju. Istakao je da kritičnom prilikom nije udarao svoju suprugu.</span>
</p>
<p class="p4">
<span>U završnoj riječi okrivljeni nije imao šta dodati navodima svoje odbrane, pri kojoj je u cjelosti ostao. </span>
</p>
<p class="p4">
<span>Sud je u dokaznom postupku: saslušao svjedoka- oštećenu M. Z. pročitao medicinsku dokumentaciju na ime oštećene, pročitao nalaz i mišljenje stalnog sudskog vještaka medicinske struke dr. Nemanje Radojevića od 16.01.2013 godine, te istog neposredno saslušao na glavnom pretresu, pročitao izvod iz KE za okrivljenog izdat od UP PJ B. P. pod br. …… od 06.02.2013 godine. </span>
</p>
<p class="p4">
<span>Nakon provedenog dokaznog postupka, ocjenom navoda optužbe, odbrane okrivljenog, te svih provedenih dokaza, kako pojedinačno, tako i u medjusobnoj vezi, Ovaj sud je našao da je okrivljeni izvršio krivično djelo stavljeno mu na teret na način, mjesto i u vrijeme kako je to bliže opisano izrekom ove presude.</span>
</p>
<p class="p4">
<span>Svjedok- oštećena M. Z. je u prethodnom postupku pred ODT-om, izjavila da je tog 13.01.2013 godine, negdje oko 16,00 časova, sa suprugom sjedjela u njihovom stanu u Podgorici, u ul…..  i predmetnom prilikom pričala sa sestrom telefonom u vezi toga kako gazdarica neće da je vrati na staro radno mjesto, već na neko drugo i da će na to mjesto zadržati sestru njenog supruga. Tada je njen suprug počeo da je psuje, da je vrijedja i ona mu je u šoku isto uzvraćala, a zatim je uzeo da je stiska rukama za vrat i da je udara pesnicama u predjelu ledja i glave. Izjavila je da je nekako uspjela da se otrgne i pozvala je policiju, a njen suprug je odmah pobjegao iz straha. Nakon podnošenja prijave, policajci su je uputili na pregled kod ljekara, što je ona i učinila i dostavila izvještaj o pregledu.</span>
</p>
<p class="p4">
<span>Na glavnom pretresu, svjedok - oštećena je izjavila da su se ona i suprug navedenog dana u navedeno vrijeme sporečkali, najprije u povratku kući kolima, oko njenog povratka na posao koji je predala kada je pošla da radi oko primanja terapije i vantjelesne oplodnje, a na koje mjesto je zaposlena tada njegova sestra. U kolima su se samo svadjali i sporečkali, a kada su došli u njihov stan, nastavili su da se riječ po riječ svadjaju, vezano za taj dogadjaj, govoreći jedno drugom razne ružne riječi. Istakla je da je njen suprug tada, da bi je ućutkao, u jednom momentu, jednom rukom stisnuo preko njenih usta i vilice. Osim toga, je nije ni na koji drugi način udarao, ni pesnicama, ni bilo čim drugim, a ona se trznula, gurnula ga od sebe i poslije toga zvala policiju, a on je izašao iz stana, da bi se kasnije vratio. Napomenula je da je nešto pred Novu godinu, dakle prije predmetnog dogadjaja, imala jaku saobraćajnu nezgodu i bila sva zgruvana tada. </span>
</p>
<p class="p4">
<span>Nije se pridružila krivičnom gonjenju protiv okrivljenog i nije postavila odštetni zahtjev. </span>
</p>
<p class="p4">
<span>Pojašnjavajući razlike u kazivanju u prethodnom postupku i na glavnom pretresu, svjedok - oštećena je izjavila da se ona ne može sjetiti da je suprug predmetnog dana udarao pesnicama, kako je to ranije navela, a kada je rekla da je stisnuo za vrat, mislila je za to što je rekla na glavnom pretresu da je stisnuo za usta, vilicu, a kako mu je ruka velika - dijelom i za vrat. Dodala je da nije upamtila da li je ona padala predmetnom prilikom i da li je uopšte okrivljeni gurnuo tada.  </span>
</p>
<p class="p4">
<span>Iz medicinske dokumentacije izdate na ime oštećene konstatovano je da je ista, dana 14.01.2013 godine u 01:35 časova pregledana od strane ljekara Hitne medicinske pomoći JZU Podgorica, gdje je od tog ljekara konstatovano da se radi o licu iz nasilja, da ista navodi da je to nasilje od člana porodice, gdje je konstatovana objektivno hiperemija baze vrata sa lijeve strane, eroziija donje usne sa lijeve strane, i gdje ista navodi bol u desnoj polovini torakalne kičme.</span>
</p>
<p class="p4">
<span>U svom nalazu i mišljenju od 16.01.2013 godine stalni sudski vještak medicinske struke dr. Nemanja Radojević je utvrdio da je u predmetnom dogadjaju oštećena M. Z. zadobila: crvenilo kože u predjelu baze vrata, koja promjena na koži ne predstavlja povredu u sudsko - medicinskom smislu, ali jeste pokazatelj dejstva tupine mehaničke sile u tom predjelu i mogla je nastati kratkotrajnim stezanjem vrata šakama, te  oguljotinu u predjelu donje usne sa lijeve strane, koja povreda jeste posljedica dejstva tupine mehaničke sile i mogla je nastati stiskanjem šakom usana, a u vrijeme nanošenja navedena povreda se kvalifikuje kao laka tjelesna povreda. Vještak je dalje našao da obzirom na lokalizaciju, opisane povrede i promjene, moguće da su obije nastale u jednom istovremenom aktu stezanja šakom tog predjela tijela; te da zbirno posmatrano u predmetnom dogadjaju M.Z. je zadobila laku tjelesnu povredu. Ovaj vještak je u svom nalazu naveo i da je u medicinskoj dokumentaciji navedena i bolna osjetljivost grudnog dijela kičme i glave, te da bolna osjetljivost jeste subjektivni simptom pacijenta, a ne povreda, tako da se ista nije mogla prihvatiti za dalju sudsko - medicinsku elaboraciju. </span>
</p>
<p class="p4">
<span>U svom neposrednom izjašnjenju na glavnom pretresu stalni sudski vještak medicinske struke dr. Nemanja Radojević je u svemu ostao kod svog pisanog nalaza i mišljenja, a odgovarajući na pitanja Suda i stranaka, izjavio je da, obzirom da je saobraćajna nezgoda koju je pominjala oštećena u svom iskazu bila oko nedjelju dana prije nove godine, a imajući u vidu da izvještaj ljekara HMP u Podgorici datira od 14.01.2013 godine, povrede u predjelu vrata, koje je eventualno zadobila oštećena u predmetnoj saobraćajnoj nezgodi, ne bi mogle biti dijagnostikovane oko 20 dana nakon te nezgode u vidu crvenila kože, jer da se radilo o krvnim podlivima, oni bi do 14.01.2013 godine ili nestali, ili eventualno bili u fazi prebojavanja - bili bi žute boje. Pojasnio je da bi povreda u vidu oguljotine u predjelu donje usne sa lijeve strane mogla nastati upravo stiskanjem šakama u predjelu usana, ali se ne može isključiti mogućnost i da je ista mogla nastati kao posljedica direktnog dejstva sile - udarca  (sitnutom ili otvorenom pesnicom, ili eventualno noktom). </span>
</p>
<p class="p4">
<span>Ovako dat nalaz i mišljenje vještaka, kao i njegovo pojašnjenje na glavnom pretresu, Sud je u potpunosti prihvatio, cijeneći ga kao stručan, jasan i precizan, te na pravilima medicinske nauke zasnovan. </span>
</p>
<p class="p4">
<span>Iz izvoda iz KE na ime okrivljenog izdatog od UP PJ B. P. pod br…….  od 06.02.2013 godine,  utvrdjeno je da je isti ranije osudjivan i to: presudom Osnovnog suda B P K.br. 256/95 od 31.10.1995 godine zbog krivičnog djela iz čl. 144/1 KZ RCG na 45 dana zatvora, presudom Osnovnog suda B P K.br. 298/00 od 26.06.2000 godine zbog krivičnog djela iz čl. 144/1 KZ RCG na četiri mjeseca zatvora uslovno na jednu godinu i presudom Osnovnog suda B P K.br. 199/07 od 17.10.2008 godine, zbog krivičnog djela iz čl. 195 /1 KZ RCG na novčanu kaznu u iznosu od 1.500,00 eura, koja je zamijenjena zatvorskom u trajanju od 51 dan. </span>
</p>
<p class="p4">
<span>Na osnovu naprijed izloženog, Sud je utvrdio da je okrivljeni M. V. tog 13.01.2013 godine, oko 16,00 časova, u njihovom porodičnom stanu u PG, u ul…, nakon prethodne svadje sa svojom suprugom - oštećenom M. Z. primjenom grubog nasilja narušio njen tjelesni integritet na način što je stiskao rukama u predjelu lica i na taj način joj nanio laku tjelesnu povredu u vidu oguljotine u predjelu donje usne sa lijeve strane. Ovo je utvrdjeno najprije iz iskaza oštećene M. Z. koja je doista  mijenjajući iskaz na glavnom pretresu i pokušavajući pomoći svom suprugu u predmetnom krivičnom postupku, ipak i u jednom i u drugom svjedočenju bila decidna da je rukom stisnuo u predjelu njenog lica, njenih usana i vilice, a kako se radi o većim rukama njenog supruga, tako i u predjelu vrata. I sam okrivljeni u svojoj odbrani ne spori da je predmetnog dana u navedeno vrijeme, nakon verbalne prepirke sa suprugom istu šakom uhvatio u predjelu lica, tačnije usana i rekao joj da mu više ne psuje porodicu, a zatim je odgurnuo i izašao iz kuće. Da je predmetnom prilikom, postupajući na naprijed navedeni način stiskajući je rukom u predjelu lica okrivljeni svojoj supruzi nanio laku tjelesnu povredu u vidu oguljotine u predjelu donje usne sa lijeve strane, utvrdjeno je iz preciznog, jasnog i u svemu na pravilima medicinske nauke, zasnovanog, kako pisanog nalaza i mišljenja stalnog sudskog vještaka medicinske struke, tako i njegovog neposrednog izjašnjenja na glavnom pretresu. Ovaj vještak je isključio mogućnost nastanka predmetnih povreda i predmetnog crvenila kod oštećene usljed saobraćajne nezgode koja se dogodila 15-ak dana prije predmetnog dogadjaja, i na taj način učinio irelevantnim pokušaje i okrivljenog kroz pojašnjenja na pretresu, i oštećene kroz iskaz dat na glavnom pretresu, da ublaže krivično pravni položaj okrivljenog u konkretnom slučaju. </span>
</p>
<p class="p4">
<span>U takvim unaprijed utvrdjenim radnjama okrivljenog stekli su se svi subjektivni i objektivni elementi bića krivičnog djela nasilje u porodici ili porodičnoj zajednici iz čl.220 st.1 Krivičnog zakonika, u odnosu na koje djelo je okrivljeni postupao sa direktnim umišljajem, odnosno bio je svjestan svog djela i htio je njegovo izvršenje.</span>
</p>
<p class="p4">
<span>Odlučujući o krvičnoj sankciji, Sud je cijenio sve okolnosti predvidjene čl. 42 KZ-a, pa je, kao otežavajuće okolnosti na strani okrivljenog cijenio njegovu raniju osudjivanost, iako se ne radi o istovrsnosti krivičnih djela, i iako je od tih osuda prošlo više od decenije, dok je kao olakšavajuće okolnosti cijenio njegove lične i porodične prilike, stav oštećene koja nije postavila odštetni zahtjev i nije se pridružila krivičnom gonjenju, što je navelo Sud na zaključak da su porodični odnosi u predmetnom slučaju podvedeni pod normalnu situaciju i izmirenje supružnika, sa kojih razloga je Sud okrivljenog, a imajući u vidu njegove imovinske prilike i srednje imovinsko stanje, osudio na novčanu kaznu u iznosu od 600,00 €, te odredio da istu plati u roku od 3 (tri) mjeseca od dana pravnosnažnosti presude, odredjujući da ukoliko okrivljeni ne plati novčanu kaznu u naznačenom roku, niti se ista bude mogla prinudno naplatiti, Sud će novčanu kaznu zamijeniti kaznom zatvora, tako što će za svakih započetih 25 € novčane kazne, odrediti jedan dan zatvora. Sud je mišljenja da će se upravo tom novčanom kaznom u dovoljnoj mjeri uticati na okrivljenog da ubuduće ne vrši krivična djela, te da će se na ovaj način u cjelosti ostvariti svrha i generalne i specijalne prevencije. </span>
</p>
<p class="p4">
<span>Odluku o troškovima krivičnog postupka, Sud je donio primjenom odredbi čl. 226, 227 i 229 Zakonika o krivičnom postupku, a isti se odnose na troškove nastale povodom medicinskog vještačenja u iznosu od 104,50 eura, dok je paušal u iznosu od 50,00 eura, odmjeren shodno dužini trajanja postupka, složenosti predmeta i imovinskim prilikama okrivljenog.	</span>
</p>
<p class="p4">
<span>Na osnovu izloženog, a u smislu čl. 374 ZKP-a, odlučeno je kao u izreci presude.</span>
</p>
<p class="p1"></p>
<p class="p1">
<span>OSNOVNI SUD U PODGORICI</span>
</p>
<p class="p1">
<span>Dana, 05.07.2013 godine</span>
</p>
<p class="p1"></p>
<p class="p6">
<span>	</span>
</p>
<p class="p6">
<span>    ZAPISNIČAR,							      SUDIJA,</span>
</p>
<p class="p6">
<span>Valentina Vukašinović, s.r.		                               Larisa Mijušković - Stamatović, s.r.</span>
</p>
<p class="p6"></p>
<p class="p6"></p>
<p class="p7">
<span>PRAVNA POUKA : </span>
</p>
<p class="p7">
<span>Protiv ove presude može se izjaviti</span>
</p>
<p class="p7">
<span>žalba u roku od 8 (osam) dana od</span>
</p>
<p class="p7">
<span>dana prijema pismenog otpravka iste </span>
</p>
<p class="p7">
<span>Višem sudu u Podgorici,a preko ovog suda.</span>
</p>
<p class="p6"></p>
<p class="p8">
<span>                                                   ZTO: Valentina Vukašinović</span>
</p>
<p class="p6"></p>
<p class="p8"></p>
<p class="p7"></p>
<p class="p5"></p>
<p class="p6"></p>
<p class="p9"></p>
<p class="p9"></p>
<p class="p9"></p>
<p class="p9"></p>


</body>
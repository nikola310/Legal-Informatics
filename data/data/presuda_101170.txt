<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.59097224in 0.7875in 0.59097224in 0.9847222in;}
.p1{text-indent:0.375in;text-align:end;hyphenate:auto;keep-with-next.within-page:always;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-align:start;hyphenate:auto;keep-with-next.within-page:always;font-family:Arial;font-size:14pt;}
.p6{text-indent:0.375in;text-align:center;hyphenate:auto;font-family:Arial;font-size:12pt;}
.p7{text-indent:-0.25in;margin-left:0.5in;text-align:justify;hyphenate:auto;font-family:Arial;font-size:12pt;}
.p8{text-indent:0.375in;text-align:center;hyphenate:auto;keep-with-next.within-page:always;font-family:Arial;font-size:12pt;}
.p9{text-indent:-0.25in;margin-left:0.5in;text-align:start;hyphenate:auto;font-family:Arial;font-size:12pt;}
.p10{text-indent:0.5in;text-align:start;hyphenate:auto;font-family:Arial;font-size:12pt;}
.p11{text-indent:0.5in;text-align:center;hyphenate:auto;font-family:Arial;font-size:12pt;}
.p12{text-align:start;hyphenate:auto;font-family:Times New Roman;font-size:12pt;}
.s1{display: inline-block; text-indent: 0; min-width: 0.2361111in;}
.td1{width:3.3229167in;padding-start:0.075in;padding-end:0.075in;}
.r1{keep-together:always;}
.t1{table-layout:fixed;border-collapse:collapse;border-spacing:0;}
</style>
<title>K</title>
<meta content="vesna.kovacevic" name="author">
</head>
<body class="b1 b2">
<p class="p1">
<span>K. br. 166/10</span>
</p>
<p class="p2">
<!--Image link to '0.jpg' can be here-->
</p>
<p class="p2"></p>
<p class="p2">
<span>U IME CRNE GORE</span>
</p>
<p class="p3"></p>
<p class="p3">
<span>OSNOVNI SUD U NIKŠIĆU, po sudiji Draganu Baboviću uz učešće zapisničara Krištof Stanke, u krivičnom predmetu protiv okrivljenih K. S.a, P. R.a i T. N.e, iz Nikšića zbog krivičnog djela nasilničko ponašanje iz čl. 399 KZ, odlučujući po optužnom predlogu ODT-a Nikšić Kt. br. 219/09 od 18. 03. 2010. godine, nakon održanog javnog  I glavnog pretresa dana 11. 04. 2012. godine, u prisustvu zamjenika ODT-a iz Nikšića  Karadžić Dragana i okrivljenih, sud je donio i istog dana javno objavio  </span>
</p>
<p class="p3"></p>
<p class="p3"></p>
<p class="p2">
<span>P R E S U D U</span>
</p>
<p class="p4"></p>
<p class="p5">
<span>Okrivljeni:</span>
</p>
<p class="p3"></p>
<p class="p3">
<span>K. S., od oca B  i majke V  rođene P  rođen  . godine u N , sa prebivalištem u Nikšiću – ul. xxxx  državljanin Crne Gore, nazaposlen, oženjen, srednjeg imovnog stanja, ranije neosuđivan, </span>
</p>
<p class="p3"></p>
<p class="p3">
<span>P. R., od oca B  i majke S , rođene Z , rođen xxxxx. godine  u N , stalno nastanjen u N – ul. xxxxx, državljanin Crne Gore, nezaposlen, neoženjen, pismen sa završenom osnovnom školom, lošeg imovnog stanja, ranije osudjivan predudom Osnovnog suda u Nikšiću K. br. 85/06 od 30. 03. 2006. godine za krivično djelo iz čl. 152 st. 2 KZ RCG na kaznu zatvora u trajanju od 30 dana, presudom istog suda K. br. 132/06 od 14. 05. 2007. godine za krivično djelo iz čl. 239 st. 2 KZ RCG na kaznu zatvora u trajanju od 50 dana, te presudom Osnovnog suda u Podgorici K. br. 1475/07 od 16. 05. 2008. godine za krivično djelo iz čl. 399. KZ, na kaznu zatvora u trajanju od jedne godine i presudom Višeg suda u Podgorici K. br. 50/2003 od 10. 11. 2003. godine za krivično djelo iz čl. 146 st. 1 KZ RCG na kaznu zatvora u trajanju od jedne godine,</span>
</p>
<p class="p3"></p>
<p class="p3">
<span>T. N.A, od oca G  i majke B  rođene M , rođenog xxxxx. godine u N , sa prebivalištem u ul. xxxxx državljanin Crne Gore, nezaposlen, neoženjen, pismen, završio srednju školu, srednjeg imovnog stanja, ranije mu izricana vaspitna mjera presudom Višeg suda u Podgorici K. br. 37/04 od 14. 09. 2005. godine – pojačan nadzor od strane roditelja, a protiv istog se ne vodi krivični postupak za drugo krivično djelo, </span>
</p>
<p class="p3"></p>
<p class="p6">
<span>K r i v i    s u:</span>
</p>
<p class="p3"></p>
<p class="p4">
<span>Što su:</span>
</p>
<p class="p3">
<span>Dana 05. 04. 2009. godine u ul. Serdara Šćepana u Nikšiću, grubim vrijeđanjem, vršenjem nasilja i drskim i bezobzirnim ponašanjem remetili javni red i mir i ugrozili spokojstvo građana, na način što je osumnjičeni K. S. bez povoda uputio uvrede M. B.i govoreći joj: „Kako si dobra da te stavimo na kurac, imaš dobre noge“, a na pitanje njenog supruga – oštećenog M. V.a, „da li imaš ti sestru“, isti ga je udario više puta pesnicama u predjelu glave i tijela, nakon čega su iz vozila izašli osumnjičeni P. R. i T. N.a, te ga zajedno sa osumnjičenim K. S.om nastavili da udaraju pesnicama i nogama u predjelu glave i tijela, od kojih je udaraca pao na trotoar, a zatim svi skupa nastavili da ga udaraju pesnicama i nogama, kojom prilikom su oštećenom nanijeli lake tjelesne povrede u vidu krvnih podliva u čeonom i potiljačnom predjelu poglavine, krvnog podliva u predjelu obadvije potkoljenice sa oguljotinama kože u predjelu oba koljena, nakon čega su osumnjičeni u daljem vršenju nasilja bili spriječeni od patrole saobraćajne policije, i taksi vozilom pobjegli u nepoznatom pravcu,</span>
</p>
<p class="p3"></p>
<p class="p7">
<span class="s1">-​&nbsp;</span><span>čime su izvršli krivično djelo nasilničko ponašanje iz čl. 399 Krivičnog zakonika,</span>
</p>
<p class="p3"></p>
<p class="p3">
<span> Sud okrivljenog P. R.a za učinjeno krivično djelo, primjenom čl. 4 st. 2, čl. 32, 36, 42 Krivičnog zakonika i čl. 374 Zakonika o krivičnom postupku:</span>
</p>
<p class="p3"></p>
<p class="p2">
<span>O S U Đ U J E</span>
</p>
<p class="p3"></p>
<p class="p3">
<span>Na kaznu zatvora u trajanju od 6 (šest) mjeseci, koju kaznu će izdržati nakon pravosnažnosti presude.</span>
</p>
<p class="p3"></p>
<p class="p2">
<span>Sud okrivljenima K. S.u i T. N.i za navedeno krivično djelo primjenom čl. 4 st. 2, čl. 42, 52, 53 i 54 KZ i čl. 229 i 374 ZKP izriče:</span>
</p>
<p class="p2"></p>
<p class="p2">
<span>USLOVNU OSUDU</span>
</p>
<p class="p3"></p>
<p class="p3">
<span>Kojom im utvrdjuje kaznu zatvora u trajanju od 8 (osam) mjeseci i istovremeno odredjuje da se ova kazna neće izvršiti ako okrivljeni u roku od 2 (dvije) godine od pravosnažnosti presude ne učini novo krivično djelo.</span>
</p>
<p class="p3"></p>
<p class="p3"></p>
<p class="p3">
<span>Obavezuju se okrivljeni da na ime troškova krivičnog postupka solidarno plate iznos od 44,00 €, kao i svaki pojedinačno iznos od po 30,00 € na ime paušalnih troškova krivičnog postupka, sve prednje u roku od 15 dana po pravosnažnosti presude pod prijetnjom prinudnog izvršenja na žiro račun ovog suda br. 832-152-32.</span>
</p>
<p class="p3"></p>
<p class="p3"></p>
<p class="p8">
<span>O b r a z l o ž e n j e</span>
</p>
<p class="p3"></p>
<p class="p3">
<span>ODT iz Nikšića optužnim predlogom Kt. br. 219/09 stavio je na teret okrivljenim K. S.u, P. R.u i T. N.i izvršenje krivičnog djela nasilničko ponašanje iz čl. 399 Krivičnog zakonika, pa je zamjenik ODT-a Karadžić Dragan koji je na glavnom pretresu zastupao optužbu u završnoj riječi ostao pri podnijetom optužnom aktu, predlažući sudu da okrivljene oglasi krivim i osudi po zakonu. </span>
</p>
<p class="p3"></p>
<p class="p3">
<span> Okrivljeni K. S. u odbrani iznijetoj pred Upravom policije PJ  Nikšić, u prisustvu branioca po službenoj dužnosti advokata K  D , je naveo da je dana 04. 04. 2009. godine u kasnim večernjim časovima, pošto je prethodno sa drugovima V. S.om, P. R.om, T. N.om i A. G.om ispijao alkoholna pića u lokalu „Irski pab“ pošao sa pomenutim drugovima taksijem do Markove samoposluge, da bi kupili nešto da jedu. Prilikom izlaska iz Markove samoposluge bili su malo bučniji, jer su bili popili, jedan drugom su dobacivali, smijali su se i sl. Na trotoaru ispred samoposluge pored njih su prošli momak i djevojka, oni su zviždali, smijali se njegovom komentaru, a onda je ovaj momak stao i okrenuo se u njihovom pravcu misleći da njemu dobacuju, a on mu je odgovorio: „Izvini druže, ne odnosi se ovo na tebe“, nakon čega su ušli u taksi vozilo. Takođe je naveo da je moguće da je neko od njegovih drugova dobacio nešto ovom momku ili djevojci, jer je, kada su sjeli u vozilo, primijetio da taj momak ide u pravcu taksi vozila govoreći nešto i vidio je da želi da se svađa. On mu se kroz otvoreno staklo taksi vozila ponovo izvinio, ali je on i dalje prilazio. Tada je on izašao iz taksi vozila, prišao ovom momku i udario ga pesnicom u predjelu glave, a onda su njegovi drugovi izašli iz vozila i svi su ga počeli udarati pesnicama po glavi i leđima, ali kako su svi bili u pripitom stanju, više je tu bilo čupanja i guranja nego udaranja, jer on nije primijetio da je taj momak od zadobijenih udaraca pao. Pošto su ga izudarali sjeli su u taksi vozilo i otišli, a on je ostao da stoji na trotoaru. Pred istražnim sudijom je dodao da je M. V. počeo da galami na njega, te da on nije znao šta mu govori, nije ga čuo pa je spustio staklo na vratima i tada je čuo da mu M. govori nešto u smislu „kako te nije sramota, imaš li ti sestru“ i slično. On je tada M.u odgovorio „izvini molim te, sigurno tebi nijesmo ništa rekli“. M. nije prestajao da galami na njega, pa je on tada izašao iz kola te mu ponovio i kazao „izvini molim te nijesmo tebe uvrijedili“. Tada se M. zaletio put njega te je on shvatio da će fizički da ga napadne pa je bio brži i udario je M.a pesnicom u predjelu glave, a možda ga je udario i u predjelu tijela. Tada je i M. njega udario pesnicom, ali se nije mogao izjasniti gdje, da li u predjelu glave ili tijela, a onda su počeli da se tuku. Udarali su se pesnicama, a nogama ga udarao nije, niti je M. njega udarao nogama. Onda su se umiješali njegovi drugovi, ali nije vidio da  je neko od njih te prilike udario M.a i M. nije padao na tlo. Negirao je da je te kritične prilike M. B.u nešto vrijedjao, te da je tek kasnije za vrijeme dok se tukao sa V.om vidio neku ženu kako stoji po strani i nešto viče, a kasnije saznao da je to supruga M. V.a. Na glavnom pretresu je navo da se ne može sjetiti tačnog datuma kad se to desilo, ali zna da je bilo negdje oko ponoći, kada je sa drugovima P. R.om i T. N.om konzumirao alkohol po gradskim lokalima, nakon čega su otišli u Markovu samoposlugu da nešto kupe, pa su pri izlasku iz prodavnice galamili, a neki momak koji je tuda prolazio sa djevojkom,  pomislio je da su njemu nešto dobačili, pa mu je prišao dok se on nalazio u taksi vozilu na sjedištu suvozača galameći mu i govoreći „imaš li ti sestru, kako bi bilo da njoj neko nešto tako kaže“, našto mu je on govorio uporno da njegovoj supruzi nije nikakve riječi uputio, ali je taj momak opet pitao ovo vezano za sestru, zbog čega je on izašao iz vozila i udario ga jedan put šakom u predjelu glave. Drugi ga niko osim njega nije udarao. M. V.a i B.u ranije nije poznavao, niti je imao sa njima bilo kakvih nesporazuma. Moguće je da je M. bio popio. Nakon ovog događaja otišao je kući kod M.a i izvinio mu se. </span>
</p>
<p class="p3">
<span>Upitan na razlike u kazivanju na glavnom pretresu, pred istražnim sudijom i pred UP PJ Nikšić,  okrivljeni K. S. naveo je da je najvjerovatnije tačan iskaz koji je dao pred Upravom policije u prisustvu branioca, jer ga je davao nakon kritičnog događaja, a obzirom da je od tada prošlo par godina ne može se sa sigurnošću sjetiti svakog detalja. U završnoj riječi okrivljeni K. S. izrazio je kajanje zbog učinjenog krivičnog djela i zamolio sud da ga, prilikom odmjeravanja kazne, što blaže kazni.</span>
</p>
<p class="p3"></p>
<p class="p3">
<span>Okrivljeni P. R. naveo je da se ne može sjetiti kritičnog događaja, te da ostaje pri iskazu datom pred UP PJ Nikšić i pred istražnim sudijom. U odbrani iznijetoj pred UP PJ Nikšić u prisustvu branioca po službenoj dužnosti advokata Kostić Danila, naveo je da se dana 04. 04. 2009. godine u kasnim večernjim časovima vraćao iz grada sa drugovima A. G.om, K. S.om, T. N.om i V. S.om, gdje su prethodno duže vrijeme konzumirali alkoholna pića, pa su taksi vozilom pošli do Markove samoposluge da nešto kupe. Prilikom izlaska iz Markove samoposluge međusobno su se šalili, gurali i čupali, zviždali i sjeli u taksi vozilo. Dok je sjedao u taksi vozilo vidio je da K. S. izlazi iz vozila i da se na trotoaru počinje udarati sa nekim momkom. Oni su tada svi izašli, osim A. G.a, koji je ostao da sjedi u vozilu, pa su prišli svom drugu K. S.u i tom momku koji se sa njim svađao i došlo je do gužve, vriske i galame, psovanja, guranja, čupanja i udaranja. Tom prilikom oni su nekoliko puta udarili po glavi i leđima tog momka, ali on nije primijetio da je taj momak padao na zemlju. Pošto su ga izudarali sjeli su u taksi vozilo i pošli. U iskazu datom na zapisniku pred istražnim sudijom dana 02. 10. 2009. godine naveo je da se dana 05. 04. 2009. godine oko 2 časa ujutro nalazio u vozilu kojim je upravljao, kako mu se čini, T. N.a, a sa njima su bili K. S. i V  S , a možda je kolima upravljao i K. S.. Stali su ispred Markove samoposluge da bi nešto kupili. On je sjedio na zadnjem sjedištu i u jednom momentu je vidio da prema njima ide jedan momak, a tom prilikom nikakve žene sa njim nije bilo. Prišao im je taj momak, za koga je saznao kasnije da se zove M. V. i počeo se svađati sa K. S.om. Dok je K. sjedio u kolima, M. ga je pokušao udariti pesnicom, ali on nije vidio da li ga je udario, nakon čega je K. izašao iz kola i potukao se sa M. V.om. Nije primijetio da su se psovali dok su se tukli, udarali su se pesnicama, a ne može se sjetiti da li su se udarali nogama. On, pokojni V. S.o i T. N.a su ih pokušali razdvojiti i niko  od njih tom prilikom nije udarao M.a, niti je M. padao na tlo. Pošto su razdvojili K  i M.a, odmakli su se u stranu, kada je došla jedna žena, za koju je kasnije saznao da se zove M. B.a, koja je M. V.a odvela u samoposlugu, a oni su sjeli u kola i otišli. </span>
</p>
<p class="p3">
<span>Upitan za razlike u kazivanju pred UP PJ Nikšić i pred istražnim sudijom okrivljeni P. R. naveo je da se ne može sjetiti kritične prilike, pa ne može ni dati jasne razloge zbog čega su njegovi iskazi koje je dao pred policijom i pred istražnim sudijom različiti. U završnoj riječi je istakao da nije ni jednom udario oštećenog M. V.a. </span>
</p>
<p class="p3"></p>
<p class="p3">
<span>Okrivljeni T. N.a u odbrani iznijetoj pred UP PJ Nikšić u prisustvu branioca po službenoj dužnosti advokata Kostić Danila, naveo je da su dana 04. 04. 2009. godine u kasnim večernjim časovima on i drugovi mu P. R., A. G., K. S. i V. S.o, pri povratku iz grada u pripitom stanju došli taksi vozilom do Markove samoposluge da bi kupili nešto, pa su prilikom izlaska iz Markove samoposluge bili bučniji jer su bili u pripitom stanju, galamili su, zviždali, dobacivali jedan drugom, nakon čega su sjeli u taksi vozilo. Kada su sjeli u taksi primijetio je da im prilazi nepoznat momak i počinje nešto da se raspravlja sa Kilibardom koji je sjedio na prvom sjedištu. K. izlazi iz vozila i odmah između njih dvojice dolazi do tuče, nakon čega su i on, P. i V. izašli iz vozila, dok je A. ostao da sjedi u vozilu i odmah su P. i V r počeli udarati tog momka šakama po glavi i leđima, a on je pritrčao, uhvatio ga za ruku i leđa i čupao ga nazad, a imao je namjeru spriječiti dalju tuču. Tom prilikom on ovog momka nije udarao, ali ga je držao za ruke i vukao unazad. Ostala trojica njegovih drugova su ga po nekoliko puta udarili, nakon čega su, pošto su neki ljudi izašli iz Markove samoposluge, sjeli u taksi vozilo i otišli, a taj momak je ostao da stoji na trotoaru. U odbrani pred istražnim sudijom je dodao da se ne može izjasniti šta je prethodilo tuči izmedju K. S.a i momka za kojeg je kasnije saznao da se zove M. V., te da je u društvu sa M.em bila neka žena za koju je kasnije saznao da mu je to supruga B.a. Nije čuo da je K. S. kritičnom prilikom B.u vrijedjao Negirao je da je M. V.a udarao, a nije se mogao izjasniti da li je kritične prilike kada su ga udarali K. , P. i V. , M. padao na beton, te da su se medjusobno udarali pesnicama. Na glavnom pretresu negirao je izvršenje krivičnog djela koje mu se stavlja na teret, navodeći u odbrani da se sa sigurnošću ne može sjetiti svakoga detalja, ali zna da je kritične prilike sa drugovima K. S.om i P. R.om konzumirao alkohol u nekim lokalima, nakon čega su otišli do Markove samoposluge da kupe sendviče, pa su izlazeći iz prodavnice ugledali jednog momka sa djevojkom, a kako su se oni nešto bučnije šalili, ovaj momak se osjetio prozvanim, pa je on kad je već bio sjeo u taksi vozilo vidio da se K. S. i ovaj momak nešto guraju. On je izašao iz kola pa je sa P. R.om, sa pokojnim V. S.om i A. G.om razdvojio Kilibardu i ovog momka, za kojeg je kasnije doznao da je M. V., a nije vidio da je između njih bilo udaranja i niko od njih nije uopšte udarao M. V.a, jer niko od njih ni M.a ni njegovu ženu B.u nije poznavao, niti su sa njima imali bilo kakvih nesporazuma. Upitan na razliku u kazivanju na glavnom pretresu i pred UP PJ Nikšić, okrivljeni T. N.a naveo je da je tačan iskaz koji je dao na glavnom pretresu, jer se bolje sjeća kritičnog događaja. U završnoj riječi okrivljeni T. N.a je naveo da mu je žao što je došlo do kritičnog događaja, ali on nikakve veze nema sa tim.</span>
</p>
<p class="p3"></p>
<p class="p3">
<span>Sud je dokaznom postupku saslušao svjedoka oštećenog M. V.a, svjedoka A. G.a, na saglasan predlog stranaka pročitao iskaz svjedoka oštećene M. B.e i nalaz i mišljenje sudskog vještaka medicinske struke dr B  V  te pročitao izvode iz kaznene evidencije za okrivljene izdate od UP PJ Nikšić. </span>
</p>
<p class="p3"></p>
<p class="p3">
<span>Svjedok oštećeni M. V. naveo je da se ne śeća svih detalja kritičnog događaja s obzirom da je proteklo više od tri godine od kritičnog događaja, pa je ostao  pri iskazu datom pred istražnim sudijom na zapisniku od 12. 02. 2010. godine gdje je naveo da je u ranim jutarnim časovima sa svojom suprugom B.om prolazio pored Markove samoposluge, u kojoj je svratio da bi nešto trgovao. Pri ulasku u samoposlugu sreli su se sa nekoliko momaka koji su bili bučni i koji su galamili, a koji su izlazili iz Markove samoposluge. Nije ih poznavao, ali je kasnije saznao da su to K. S., V. S.o, T. N.a i još dvojica njemu nepoznatih momaka. K. S. je tada počeo vrijeđati njegovu suprugu B.u govoreći joj „kako si dobra da te stavimo na kurac i imaš dobre noge“. On je tada pitao okrivljenog Kilibardu da li on ima sestru i bi li se tako prema njoj ponašao, ali ga je on fizički napao udarivši ga pesnicom, nakom čega ga je počeo udarati pesnicama po glavi i tijelu, a pridružili su mu se i V. i T., pa je on od udaraca koji su mu oni nanijeli pao na koljena, a oni su ga nastavili udarati stisnutim pesnicama i nogama u predjelu glave i tijela. Jedan momak koji je, bio u njihovom društvu pokušao ga je odbraniti, ali nije uspio. U tome su i pobjegli sa lica mjesta, a narednog dana K. S. je došao kod njega kući da bi mu se izvinuo zbog svega toga što se desilo. Nije se pridružio krivičnom gonjenju protiv okrivljenih niti je ispostavio imovinsko pravni zahtjev. </span>
</p>
<p class="p3"></p>
<p class="p3">
<span>Svjedok oštećena M. B  navela je u iskazu da je dana 05. 04. 2009. godine sa suprugom V.om otišla do Markove samoposluge, ispred koje je stajalo pet njoj nepoznatih mladića od kojih joj se jedan obratio riječima „kako si dobra da te stavimo na kurac, imaš dobre noge“. Na te riječi ona se uopšte nije osvrtala, ali je njen suprug V. rekao tom mladiću „imaš li ti sestru“. Nakon toga jedan od njih udario je njenog supruga zatvorenom pesnicom u predjelu glave. Ostala četvorica su priskočila i počela udarati njenog supruga stisnutim pesnicama i nogama po glavi i tijelu, od čega je on pao na zemlju, a oni nijesu prestali zadavati mu udarce. Tukli su ga sve dok nije došla policija i lišila ih slobode. Nije se pridružila krivičnom gonjenju protiv okrivljenih.</span>
</p>
<p class="p3"></p>
<p class="p3">
<span>Svjedok A. G. u iskazu datom pred istražnim sudijom dana 12. 02. 2010. godine naveo je da je dana 05. 04. 2009. godine u ranim jutarnim časovima bio u društvu P. R.a, K. S.a, T. N.e i V. S.a. Prethodno su pili alhoholna pića, nakon čega su došli u Markovu samoposlugu da nešto kupe. Prilikom izlaska iz iste došlo je do prepirke između njemu nepoznatog čovjeka koji je sa jednom ženom ulazio u samoposlugu. K. je bio najviše pijan govoreći nešto tom čovjeku, a on mu je uzvratio „šta me gledaš“, nakon čega su oni otišli i sjeli u taksi koji ih je čekao ispred Markove samoposluge. Onaj čovjek je prišao njihovom vozilu i počeo nešto govoriti K. S.u koji je sjedio na prvom sjedištu. Nakon toga K. S. je izašao iz vozila i tog čovjeka stisnutom pesnicom udario u bradu. On je pao, ali je ubrzo ustao i krenuo put K. S.a, nakon čega je došlo do guranja između njih i K. S. ga je uspio pokositi od čega je on pao na zemlju, a onda su priskočili P., T. i V. i počeli udarati tog čovjeka koji je ležao na zemlji.. Na glavnom pretresu je naveo je da je kritične prilike bio u društvu sa okrivljenim K. S.om, T. N.om, P. R.om i pokojnim V. S.om. Izašli su iz Markove samoposluge i primijetili neku gužvu ispred iste, jer su neki momci bili napali M. V.a, pa su P., K. i T. odmah pritrčali u tu gužvu da bi razdvojili te momke koji su se tukli. Nakon što je upozoren na razlike u kazivanju pred istražnim sudijom i na glavnom pretresu, svjedok je kazao da ne zna koja od ova dva iskaza je tačan jer je prošlo dosta vremena pa se ne može sjetiti svih detalja.</span>
</p>
<p class="p3">
<span> </span>
</p>
<p class="p3">
<span>Nalazom i mišljenjem sudskog vještaka medicinske struke dr B  V , koji je imao u vidu izvještaj ljekara specijaliste Opšte bolnice Nikšić broj 2066 od 05. 04. 2009. godine, navedeno je da je kod M. V.a došlo do povreda lake prirode u vidu krvnih podliva u predjelu glave i tijela i to krvni podliv u čeonom i potiljačnom predjelu poglavine, krvni podliv u predjelu obje potkoljenice, oguljotine kože u predjelu oba koljena. Navedene povrede su mogle nastati dejstvom tvrdo tupe sile srednjeg inteziteta, udarac stisnutom pesnicom, nogom na kojoj je obuća sa tvrdim djonom, drvenom motkom i td., a da su oguljotine u predjelu oba koljena mogle nastati kontaktom povrijedjenih površina – koljena sa neravnom podlogom, pad na asvalt, makadam i beton.</span>
</p>
<p class="p3"></p>
<p class="p3">
<span>Sud je prihvatio iskaze oštećenih M. V.a i  M. B.e, kao i  iskaz svjedoka A. G.a dat pred istražnim sudijom ovog suda, jer su isti jasni odredjeni i uvjerljivi, a i sami okrivljeni K. S. i P. R. su u svojim iskazima pred Upravom policije kazali da su oštećenog svi trojica okrivljenih zajedno udarali po glavi i tijelu. Takodje sud je prihvatio nalaz i mišljenje vještaka B  dr. V  jer je isti potpun, jasan, zasnovan na pravilima struke i nauke. </span>
</p>
<p class="p3"></p>
<p class="p3">
<span>Sud nije prihvatio odbranu okrivljenih da je oštećeni krenuo da napadne okrivljenog K. S.a i da je zbog toga došlo do tuče izmedju njih, budući da su takve odbrane optuženih opovrgnute iskazom svjedoka oštećenog , te svjedoka oštećenih, te svjedoka A. G.a dat pred istražnim sudijom ovog suda, čiji iskazi su u cjelosti potkrijepljeni nalazom i mišljenjem vještaka medicinske struke u pogledu načina i sredstava sa kojim su povrede oštećenom nanijete. Takodje okrivljeni su u svojim iskazima pred Upravom policije, istražnim sudijom i na glavnom pretresu pokazali krajnju nedosljednost, te je sud njihove iskaze cijenio kao neistinite i sračunato date na izbjegavanje krivično pravne odgovornosti. </span>
</p>
<p class="p3"></p>
<p class="p3">
<span>Kod ovih dokaza sud je našao da su okrivljeni kritičnog dana u grupi vršenjem nasilja i drskim bezobzirnim ponašanjem ugrozili spokojstvo oštećenih M. V.a i M. B.e, na način što se okrivljeni K. S. dok je M. V. sa svojom suprugom B.om prolazio pored njih, njegovoj supruzi obratio riječima „kako si dobra, da te stavimo na kurac, imaš dobre noge“, a na pitanje M. V   „da li imaš sestru“, isti ga je udario više puta pesnicom u predjelu glave i tijela, nakon čega su iz vozila izašli P. R. i T. N.a, te ga zajedno sa okrivljenim K. S.om nastavili udarati pesnicama u predjelu glave i tijela od kojih udaraca je pao na trotoar, a zatim su svi skupa nastavili da ga udaraju pesnicama i nogama nanoseći mu tom prilikom lake tjelesne povrede bliže opisane u izreci presude.</span>
</p>
<p class="p3"></p>
<p class="p3">
<span>Imajući u vidu da su okrivljeni kritičnom prilikom u grupi bez ikakvog povoda i razloga napali oštećenog udarajući ga nogama i rukama po  glavi i tijelu, okrivljeni su bili svjesni svoga djela i htjeli njegovo izvršenje, postupajući tako sa direktnim umišljajem usled čega su se u njihovim radnjama pored objektivnih stekli i subjektivni elementi bića krivičnog djela nasilničko ponašanje iz čl.399. Krivičnog zakonika.</span>
</p>
<p class="p3"></p>
<p class="p3">
<span>Sud je cijenio iskaz svjedoka A. G.a dat na glavnom pretresu ali isti nije prihvatio iz razloga što je po mišljenju suda smišljeno dat u cilju pomaganja okrivljenim na izbjegavanje krivične odgovornosti.</span>
</p>
<p class="p3"></p>
<p class="p3">
<span>Prilikom odlučivanja o krivičnoj sankciji, sud je shodno čl. 42 KZ, kao olakšavajuće okolnosti okrivljenima cijenio nezaposlenost, okrivljenom K. S.u raniju neosuđivanost utvrđenu na osnovu izvoda iz kaznene evidencije za okrivljene, okrivljenom P. R.u loše imovno stanje, okrivljenom K. S.u izraženo kajanje, a kao otežavajuću okolnost sud je okrivljenom P. R.u cijenio raniju osuđivanost za istorodno krivično djelo, a okrivljenom T. N.i činjenicu da mu je ranije izricana vaspitna mjera, što je utvrđeno na osnovu izvoda iz kaznene evidencije za okrivljene. Sud je uvjerenja da će se kaznom zatvora u trajanju od šest mjeseci kod okrivljenog P. R.a postići svrha kažnjavanja iz čl. 32 KZ, a u okviru opšte svrhe propisivanja i izricanja krivičnih sankcija iz čl. 4 st. 2 KZ. Taklodje sud je mišljenja da će se uslovnom osudom kojom je okrivljenim K. S.u i T. N.i utvrđena kazna zatvora u trajanju od osam mjeseci koja se neće izvršiti, ako okrivljeni u roku od dvije godine ne učine novo krivično djelo, te da će se postići svrha uslovne osude iz čl. 52 KZ, a u okviru opšte svrhe propisivanja i izricanja krivičnih sankcija iz čl. 4 st. 2 KZ.  </span>
</p>
<p class="p3"></p>
<p class="p3">
<span>Sud je okrivljene, shodno čl. 226 i 229 KZ obavezao na solidarno plaćanje troškova krivičnog postupka u iznosu od 44,00 €, što se odnosi na nagradu sudskom vještaku medicinske struke za urađeni nalaz i mišljenje, kao i da svaki pojedinačno plati iznos od po 30,00 € na ime sudskog paušala, srazmjerno složenosti i trajanju krivičnog postupka te imovnom stanju okrivljenih.</span>
</p>
<p class="p3"></p>
<p class="p3">
<span>Iz iznijetih razloga, shodno čl. 374 ZKP, odlučeno je kao u izreci.</span>
</p>
<p class="p4"></p>
<p class="p2">
<span>OSNOVNI SUD U NIKŠIĆU, dana 11.04.2012.godine.</span>
</p>
<p class="p3"></p>
<p class="p2">
<span>Za tačnost otpravki tvrdi i ovjerava službenik suda.</span>
</p>
<p class="p3"></p>
<table class="t1">
<tbody>
<tr class="r1">
<td class="td1">
<p class="p2">
<span>Zapisničar,</span>
</p>
<p class="p2">
<span>Krištof Stanka, s.r.</span>
</p>
</td><td class="td1">
<p class="p2">
<span>SUDIJA,</span>
</p>
<p class="p2">
<span>Babović Dragan s.r.</span>
</p>
</td>
</tr>
</tbody>
</table>
<p class="p4"></p>
<p class="p4">
<span>PRAVNA POUKA:  Protiv ove presude dozvoljena je žalba u roku od 8 dana, od dana prijema iste, preko ovog suda, Višem sudu Podgorica.</span>
</p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4">
<span>                                                     D-na, 11.04.2012.godine.</span>
</p>
<p class="p4">
<span>                                                     Presudu dostaviti:</span>
</p>
<p class="p9">
<span class="s1">-​&nbsp;</span><span>ODT- u Nikšić,</span>
</p>
<p class="p9">
<span class="s1">-​&nbsp;</span><span>Okrivljenima,</span>
</p>
<p class="p9">
<span class="s1">-​&nbsp;</span><span>U spise predmeta.</span>
</p>
<p class="p4"></p>
<p class="p4"></p>
<p class="p4"></p>
<p class="p4">
<span>S U D I J A,</span>
</p>
<p class="p10"></p>
<p class="p11"></p>
<p class="p11"></p>
<p class="p4"></p>
<p class="p12"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800}
.span3{color:#000000;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1">K.br.536</span><span class="span1">/2014</span>
</p>
<p>
<span class="span1">                                                    U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U NIKŠIĆU</span><span class="span1">, kao prvostepeni krivični, sudija Kovačević Vesna uz sudjelovanje Nikolić Rade, kao zapisničara, rješavajući u krivičnom predmetu protiv okrivljenog  Đilas Dimitrija, zbog krivičnog djela samovlašće iz čl.384 st.1 u vezi st.4 KZ, po privatnoj krivičnoj tužbi privatnih tužilaca Đilas Ratka, Đilas Radomana i Đilas Momira, nakon završenog glavnog i javnog pretresa dana 11.03.2016.godine u prisustvu privatnih tužilaca Đilas Ratka, Đilas Radomana i Đilas Momira i njihovog punomoćnika Čolaković Dragutina, advokata iz Nikšića, okrivljenog Đilas Dimitrija i njegovog branioca Lukovac Veselina, advokata iz Nikšića, istog dana je donio, a dana 14.03.2016.godine i javno objavio</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni:ĐILAS DIMITRIJE, JMBG 1507982260036, od oca Ljubiše i majke Darinke, rođene Odović, rođen 15.07.1982.godine u Nikšiću, sa prebivalištem u Župi – Zagrad, Crnogorac, završio srednju školu</span><span class="span2">, </span><span class="span1">neoženjen, nezaposlen, srednjeg imovnog stanja, ranije osuđivan presudama Osnovnog suda Nikšić K.br.673/12 od 23.11.2012.godine zbog krivičnog djela iz čl.168 st.1 KZ </span><span class="span1">na kaznu zatvora od 2 mjeseca uslovno na 2 godine i K.br.142/12 od 11.07.2012.godine  </span><span class="span1">zbog krivičnog djela iz čl. 403 st.1 KZ na kaznu zatvora u trajanju od 30 dana,</span>
</p>
<p>&nbsp;</p>
<p>&nbsp;</p>
<p>
<span class="span1">Na osnovu člana 373 st.1 tačka 2  Zakonika o krivičnom postupku</span>
</p>
<p>&nbsp;</p>
<p>
<span class="span1">                                </span><span class="span1">OSLOBAĐA SE OD OPTUŽBE</span>
</p>
<p>&nbsp;</p>
<p>
<span class="span1">Da je:</span>
</p>
<p>&nbsp;</p>
<p>
<span class="span1">Dana, 11.11.2014.godine, iako je bio svjestan svog djela i htio njegovo izvršenje samovlasno pribavio pravo za koje smatra da mu pripada, na način što je u šahti koja se nalazi pored kuće Đilas Milutina u selu Zagrad, tkaninom začepio odvodno plastično crijevo vlasništvo privatnih tužilaca koje od šahte vodi ka njihovim kućama, a potom isto iznad šahte prekinuo na tri mjesta i na taj način onemogućio privatne tužioce da pod jednakim uslovima kao i ostali mještani sela Zagrad koriste pijaću vodu sa glavnog voda Kutsko brdo – Zagrad,</span>
</p>
<p>&nbsp;</p>
<p>
<span class="span1">čime bi izvršio krivično djelo samovlašće iz čl.384 st.1 u vezi st.4 Krivičnog zakonika  </span>
</p>
<p>&nbsp;</p>
<p>
<span class="span1">Troškovi krivičnog postupka padaju na teret privatnih tužilaca a koje će sud utvrditi posebnim rješenjem nakon pravosnažnosti presude.</span>
</p>
<p>&nbsp;</p>
<p>&nbsp;</p>
<p>
<span class="span1">                                     O b r a z l o ž e n j e</span>
</p>
<p>&nbsp;</p>
<li>
<span class="span1">Privatnom tužbom privatnih tužilaca Đilas Ratka, Đilas Radomana i Đilas Momira okrivljenom Đilas Dimitriju  stavljeno je na teret izvršenje krivičnog djela samovlašće iz čl.384 st.1 u vezi st.4 Krivičnog zakonika pa je punomoćnik privatnih tužilaca Čolaković Dragutin prije davanja završnih riječi precizirao činjenični opis dok je pravna kvalifikacija ostala neizmijenjena, i u svojoj završnoj riječi ostao pri preciziranoj privatnoj tužbi i predložio sudu da okrivljenog oglasi krivim i osudi po zakonu.</span>
</li>
<p>
<span class="span1">Okrivljeni Đilas Dimitrije je u svojoj odbrani u bitnom naveo da je dana 10. 11. 2014. godine negdje naveče primjetio da nije bilo vode u njegovoj kući, pa je sledećeg dana 11.11.2014 godine otišao do svog strica Đilas Milutina kako bi ga pitao zašto nema vode, s obzirom da se šahta nalazi ispod njegove kuće. Istakao je da je prethodni dan (10.11.2014 godine) primjetio da je neko površinski otkinuo crijevo koje se nalazi 5 metara udaljeno od kuće Đilas Milutina jer mu je to Milutin kazao a koji je i pozvao Rašković Mila da na glavni vod zatvori vodu jer su Đilas Milutinu ulazna vrata od kuće bila poplavljena, te da je razgovarao sa Milutinom šta je najbolje da učine i da dogovorili se da začepe ventil kako bi puštili vodu sa kojom bi se mogli snadbijevati. Naveo je, da pravo na snabdijevanje vodom nijesu imali privatni tužioci, već samo Đilas Milutin koji je dao svoj priključak za vodu, odnosno lijevi krak sa njegove bistijerne Đilas Momiru prije 6 godina da ga koristi, kako bi pripunio svoj bazen, tako da on nije branio privatnim tužiocima da koriste vodu. Konkretnog dana je zajedno sa Đilas Milutinom i Rašković Milom stajao pored šahte kada su došli službenici policije sa Đilas Radomanom i rekli im da je Đilas Vesna prijavila policiji da je nestala voda. Naveo je da nije bio postavljen čep na šahti kada su došli službenici policije, što se može vidjeti i na njihovim fotografijama, već su on i Rašković ušli da postave čep nakon toga, znači u momentu dolaska policije čep nije bio postavljen već je to učinjeno nakon njihovog odlaska. Istakao je da je riječ o privatnoj šahti za kuće Đilas Moma, Đilas Milutina i njega, koju je sam sagradio i finansirao Đilas Milutin. Naveo je da je saznao od Đilas Milutina da je crijevo pokidano 10. 11. 2014.godine oko 19h, kada je on bio na svom radnom mjestu u diskontu u kojem je radio drugu smjenu od 15h do 22h što može da posvjedoči više svjedoka tako da nije začepio odvodnu cijev kako bi ih onemogućio da tužioci ne koriste vodu, niti je izvan šahte prekinuo crijevi na tri mjesta.</span>
</p>
<p>&nbsp;</p>
<p>
<span class="span1">U završnoj riječi je sam i preko svoga branioca istakao da nije dokazano da je počinio predmetno krivično djelo, pa je tražio da ga sud oslobodi od optužbe, a ukoliko sud bude drugačije rezonovao moli isti da mu prilikom odmjeravanja vrste i visine krivične sankcije cijeni kao olakšavajuće okolnosti relativnu mladost, loše materijalne prilike, korektno držanje pred sudom, u nedostatku oteževajućih okolnosti i smatra da bi se tako u konkretnom slučaju i sa uslovnom osudom postigla svrha izricanja krivičnih sankcija.</span>
</p>
<p>&nbsp;</p>
<p>
<span class="span1">U dokaznom postupku sud je neposredno saslušao u svojstvu svjedoka privatne tužioce Đilas Ratka, Đilas Radomana i Đilas Momira isvjedokeĐilas Milutina, Đilas Vesnu, Vuković Vujicu, Jauković Radojicu, Đilas Moma, Đilas Obrada, Rašković Mila, </span><span class="span1">Laketić Milovana, Jovanović Budimira, Stijepović Nikolu i Zmajević Vitomira, pročitao zapisnik o uviđaju Uprave policije CB Nikšić broj Pu. 767 od 11.11.2014.godine, izvršio uvid u potvrdu br.17/15 od 15.04.2015.godine potpisanu od strane predsjednika MZ Župa –Jovanović Budimira, fotodokumentaciju CB NIkšić br. 861/14 od 11.11.2014.godine, rješenje P.br. 1649/14 od 26.11.2014.godine, rješenje P.br. 1649/14 od 23.10.2014.godine i rješenje Gž.br. 2580/15 od 18.12.2015.godine i pročitao izvod iz kaznene evidencije na ime okrivljenog.</span>
</p>
<p>&nbsp;</p>
<p>
<span class="span1">Privatni tužilac saslušan u svojstvu svjedoka Đilas Ratko je u svom iskazu u bitnom  naveo da mu je dana 11.11.2014.godine nestala voda u kući, a nakon čega ga je obavjestio brat Đilas Radoman da je to učinio Đilas Dimitrije, jer je istog kada je došao sa policijom kod šahte zatekao u šahti Dimitrije koji je u rukama imao kliješta – rojsange ali da on nije vidio Đilas Dimitija da je otkinuo ventil niti crijevo za vodu. Naveo je da prije tog događaja nikada nije imao problem sa Đilas Dimitrijem, pa čak ni oko vode.</span>
</p>
<p>&nbsp;</p>
<p>
<span class="span1">Privatni tužilac saslušan u svojstvu svjedoka Đilas Radoman je u svom iskazu u bitnom  naveo da dana 11.11.2014.godine kada se ujutro probudio u njegovoj kući nije bilo vode, a kada je ista nestala ne može se izjasniti, zbog čega je njegova supruga pozvala policiju. Posle izvjesnog vremena došli su službenici policije sa kojima se on sreo u blizini šahte. Kada je sa policijom prišao šahti vidio je samo Đilas Dimitrija u njoj i isti je u rukama držao kliješta - rojsange. Službenici policije su Dimitriju objasnili da je slučaj prijavila Đilas Vesna, pa je Dimitrije  njima odgovorio da oni nemaju pravo na vodu i da im ne da vodu. Nakon toga službenici policije su prišli šahti, slikali je i udaljili se sa lica mjesta. Naveo je da ta šahta ima 4 priključka i to za Đilas Milutina, Đilasa Miletu, Đilas Dimitrija i četvrti priključak za njega i njegovu braću. Naveo je da se ta šahta koja nema poklopac nalazi na zemlji Đilas Milutina. Takođe je naveo da dana 11.11.2014.godine nije vidio u kakvom je stanju crijevo koje ide ka njihovim kućama.</span>
</p>
<p>&nbsp;</p>
<p>
<span class="span1">Privatni tužilac saslušan u svojstvu svjedoka Đilas Momir je u svom iskazu u bitnom  naveo da mu je dana 11.11.2014.godine oko 22h nestala voda u kući, ali on nije vidio Đilas Dimitrija da je začepio odvodnu cijev ili da je crijevo prekinuo. Ta šahta u čijoj su izgradnji učestvovali Đilas Radoman, Milutin, Dimitrije i on je udaljena od njegove kuće 140 metara. Istakao je da dana 11.11.2014.godine nije išao na mjesto gdje je prekinuto crijevo. Takođe je naveo da je to crijevo bilo ukopano, a da se sada nalazi na površini i da isto do njihovih kuća prelazi preko imanja Đilas Milutina. Sa Đilas Milutinom je imao problema oko vode jer im je isti prije dvije godine zavrnuo ventil tako da su ostali bez vode, dok sa Dimitrijem nije imao nikada nikakvih problema.</span>
</p>
<p>&nbsp;</p>
<p>
<span class="span1">Svjedok Đilas Milutin je u svom iskazu u bitnom naveo da je prije desetak godina kada je uradjen glavni vod u mjestu Zagrad uradio i svoj sekundarni vod, za sebe i još dvije kuće, tako da ukupno ima tri priključka, za njega Đilas Ljubišu ( otac okrivljenog)  i Đilas Miletu, te da je nakon toga svoj priključak posudio Đilas Momiru kako bi mogao pripuniti svoju bistijernu kad mu nestane voda i to negdje 2013 godine, da bi zatim braća Momirova došla da i oni traže pravo na vodu zbog čega je istu zatvorio pa su ga zbog toga te godine prijavili policiji. Što se tiče ovog dogadja sjeća se da mu je dana 9.11. 2014 godine Đilas Momo kazao da je dao čekić i bonseg Đilas Radomanu da otkine ventil jer je voda puštala svuda po šahti a što mu je potvrdio i Rašković Dejan. Dana 10. 11. 2014.godin nije mogao izaći iz kuće s </span><span class="span1">obzirom da je crijevo bilo otkinuto i plavilo je kako sa ventila iz šahte tako i crijeva koje je bilo prekinuto, iz kog razloga je pozvao Rašković Mila koji je zatvorio vodu na glavni vod. Kako zbog toga nijesu sledećeg dana imali vodu on je Dimitriju rekao da začepe mjesto gdje je slomljen ventil  iz kog razloga mu je dao jedno jelovo drvo i da će kada začepe ventil, spriječiti dalje plavljenje vode a istovremeno će moći će da se snabdijevaju vodom sa glavnog voda, zbog čega su se oko 11 časova ispred kuće sastali Đilas Radoman, Rašković Mile, Dendić Milosav, Đurović Rade i Đilas Dimitrije, nakon čega je Dimitrije uzeo jelovo drvo kako bi začepio ventil obzirom da je puštao i da je šahta bila puna vode kako bi isto dalje spriječio. U tom trenutku su došli službenici policije i fotografisali šahtu, ventil i crijevo. Kada je došla policija Rašković i Đilas Dimitrije su ušli u šahtu a ko je od njih tačno začepioi cijev nije sigurana ali se sjeća da je u šahtu prvi ušao Rašković koji se razumije oko vode. Prednje je učinjeno kako ne bi puštala voda na tom mjestu a zatim su na glavni vod puštili vodu kako bi imali svi da je koriste. Istakao je da ne zna ko je prekinuo crijevo i da je isto bilo prekinuto samo na jednom mjestu kada je dolazila policija, a kada su izlazili vještaci na lice mjesta isto je bilo prekinuto na tri mjesta. U šahti se nalaze tri priključka i to za Đilas Ljubišu - oca Đilas Dimitrija, Đilas Miletu i za njega, dok četvrti priključak ne postoji tako da Đilas Ratko, Đilas Radoman i Đilas Momir nemaju pravo da se snadbijevaju vodom sa glavnog voda koji je izgradjen za mještane Zagrda kao ni sa ovog sekundarnog voda koji je on napravio jer nijesu mještani Zagrada već sela Kuta osim što je on dao Momiru da može koristiti jedan priključak ponekad ljeti tako da smatra da su ovo crijevo ispred njegove kuće upravo prekinuli Đilas Ratko, Đilas Radoman ili Đilas Momira, odnosno neko od njih.</span>
</p>
<p>&nbsp;</p>
<p>
<span class="span1">Svjedok Đilas Vesna je u svom iskazu u bitnom navela da je dana 11.11.2014.godine pošto joj je nestala voda u kući, pozvala policiju i prijavila Đilas Dimitrija. Nakon izvjesnog vremena pošto je policija izašla na lice mjesta došli su kod nje kući i rekli joj da kada su izašli na lice mjesta i objasnili Đilas Dimitriju zbog čega ga je prijavala, i da je isti je tom prilikom držao rojsange u rukama i rekao: „Vesna nema šta tu da traži“. Navela je da ona nije vidjela Đilas Dimitrija da je lomio ručke na ventilu, ali ističe da joj je poslije tog događaja Dimitrije priznao da je on to uradio. Istakla je da je Đilas Dimitrije njima više puta gasio vodu.</span>
</p>
<p>&nbsp;</p>
<p>
<span class="span1">Svjedok Vuković Vujica je u svom iskazu u bitnom naveo da njemu nije poznato ko je začepio i prekinuo odvodnu cijev koja vodi od Kutskog brda ka kućama Đilasa.Ističe da je u postupku izvršenja privremene mjere izlazio sa kolegom Jaukovićem i jednim vodoinstalerom na lice mjesta i da je tom prilikom taj vodoinstalater otkinuo dio crijeva gdje je bio začepljen.</span>
</p>
<p>&nbsp;</p>
<p>
<span class="span1">Svjedok Jauković Radojica je u svom iskazu u bitnom naveo da je 12.11.2014.godine u postupku izvršenja privremene mjere izlazio na lice mjesta u selu Zagrad i da njemu nije poznato ko je začepio odvodnu cijev i ko je prekinuo crijevo na 3 mjesta iznad šahte koja vodi sa Kutskog brda prema kućama Đilasa.</span>
</p>
<p>&nbsp;</p>
<p>
<span class="span1">Svjedok Đilas Momo je u svom iskazu u bitnom naveo da mu je jedne prilike a ne može da se sjeti tačnog datuma u novembru 2014 godine Đilas Radoman tražio materijal jer mu je bio zatvoren ventil kako bi odvio isti i puštio vodu pa je istom dao kliješta i bonsenk koji je otkinuo ručicu sa ventila sa kojim se otvara i zatvara voda i na taj način puštio vodu. Osim prednjeg njemu nije poznato da je crijevo koje vodi </span><span class="span1">prema kući Đilasa bilo prekinuto, niti zna da li su oni imali vode ili ne, obzirom da ima svoj posebni priključak, a kad nema vode ima bistijernu koju koristi.</span>
</p>
<p>&nbsp;</p>
<p>
<span class="span1">Svjedok Đilas Obrad je u svom iskazu u bitnom naveo da njemu nije poznato ko je začepio odvodnu cijev ali se sjeća da je negdje u novembru mjesecu Đilas Radoman govorio da mu je neko zatvorio vodu, pa mu je iz tog razloga donio kliješta i bonseng od svog brata Đilas Moma koji je nakon toga otkinuo ćetvrtku koja se nalazi na ventilu za vodu a zatim uzeo daske i poklopio šahtu gdje se nalazio taj ventil.</span>
</p>
<p>&nbsp;</p>
<p>
<span class="span1">Svjedok Rašković Mile je u svom iskazu u bitnom naveo da ga je jedne večeri nazvao Đilas Milutin i zamolio ga da mu zatvori vodu na glavnu šahtu jer mu je zbog jakog pritiska voda izbijala ispred kuće, pa je on došao i zatvorio vodu. Sjeća se da je crijevo bilo puklo ispred Milutinove kuće tačnije ulaznih vrata jer je tu voda izbijala na sve strane dok je on lično nije zatvorio. Sjutri dan nazvao ga je Đilas Dimitrije i zamolio ga da stave čep na tu stranu ventila gdje pušta voda a što su i zajedno učinili kako voda ne bi izbijala ali da su se sa druge strane ventila vodom mogli snadbijevati. Kada su on i Đilas Dimitrije u šahti stavljali čep to su učinili na način što je Dimitrije držao ventil a on je lično jelovim drvetom isto začepio i to u prisustvu službenika policije koji su stajali pored šahte a zatim su slikali mjesto gdje je pokidano crijevo i šahtu. Naveo je da ta šahta nema poklopac, ali se preko nje nalaze daske. Takodje je objasnio da je dva dana prije nego što je začepio ovoj ventil dao svoja kliješta sinu Đilas Radoma kako bi Radoman otvorio vodu pod kuću u ovoj istoj šahti. Istakao je da ne zna na kolika mjesta je crijevo prekinuto ni ko je to učinio ali da je bilo prekinuto prve večeri a da je on sledećeg dana jelovim drvetom začepio ovaj ventil u šahti. </span>
</p>
<p>&nbsp;</p>
<p>
<span class="span1">Svjedok Laketić Milovan je u svom iskazu u bitnom naveo da je kao službenik policije  izašao na lice mjesta sa kolegom Stijepovićem i zatekao da je crijevo skinuto iz šahte i da je isto bilo izbušeno na nekolika mjesta, što je on i fotografisao. Istakao je da se nekoliko lica nalazilo oko sporne  šahte i da su nešto radili u njoj. Naveo je da je sve konstatovao u zapisniku.</span>
</p>
<p>&nbsp;</p>
<p>
<span class="span1">Svjedok Jovanović Budimir je u svom iskazu u bitnom naveo da njemu nije poznato ko je začepio odvodnu cijev i crijevo. Istakao je da je on kao Predsjednik MZ Župa odobrio da se izda potvrda na zahtjev Đilas Ratka kojom trvdi da su porodice Ratka Momira i Radomana Đilasa bili korisnici vode sa vodovoda Bare Bojovića – Zagrad i da su imali sva prava na korišćenje vodom kao i ostali mještani zagrada a da su se priključili ispod kuže Đilas Milutina.</span>
</p>
<p>&nbsp;</p>
<p>
<span class="span1">Svjedok Stijepović Nikola je u svom iskazu u bitnom naveo da je prilikom izlaska na licu mjesta kao službenik policije vidio dva ili tri lica pored šahte a da li li je neko od njih nešto radio u njoj ne može da se izjasni. Istakao je da je primjetio oštećenja na crijevu koji vodi od šahte prema kući Đilas Vesne.</span>
</p>
<p>&nbsp;</p>
<p>
<span class="span1">Svjedok Zmajević Vitomir je u svom iskazu u bitnom naveo da je bio angažovan od Boksita da radi priključke za stanovnike sela Zagrad po njihovom pozivu. Istakao je da šahta sa koje je priključio Đilas Ratka, Radomana i Momira ima tri priključka  i to jedan za Đilas Milutina, drugi za Đilas Moma i treći za Đilas Ratka, Radomana i Momira.</span>
</p>
<p>&nbsp;</p>
<p>
<span class="span1">Zapisnikom o uviđaju uprave policije CB Nikšić Pu.br. 767 od 11.11.2014.godine je konstatovano da je ekipa za vršenja uviđaja CB Nikšić utvrdila da se šahta iz koje se mještani sela Zagrad snadbijevaju vodom nalazi u neposrednoj blizini kuće vlasništvo Đilas Milutina, sa lijeve strane puta koji vodi do kuće Đilas Vesne. Pregledom lica mjesta, nedaleko od šahte vidljivo je rasječeno crijevo za vodu koje vodi u pravcu kuće Đilas Vesne.</span>
</p>
<p>&nbsp;</p>
<p>
<span class="span1">Iz potvrde MZ Župa Nikšićka br. 17/2015 od 15.04.2015.godine proizilazi da su porodice Đilas Ratka, Momira i Radomana bili korisnici vode sa vodovoda Bare Bojovića – Zagrad. Pomenuti korisnici su imali sva prava na korišćenje tog vodovoda, kao i svi mještani sela Zagrad. Isti su priključeni na vodovodnoj mreži ispod kuće Đilas Milutina akoju potvrdu je izdao Jovanović Budimir kao predsjednik MZ Župa.</span>
</p>
<p>&nbsp;</p>
<p>
<span class="span1">Uvidom u fotodokumentaciju broj 861/14 od 11.11.2014.godine koju je sačinila UP CB Nikšić utvrđeno je da fotografisano oštećenje crijeva za vodu u mjestu Zagrad.</span>
</p>
<p>&nbsp;</p>
<p>
<span class="span1">Uvidom u zaključak I.br. 701/2014 Osnovnog suda u Nikšiću konstatovano je da je određeno sprovođenje rješenja o izvršenju navedenog suda I.br. 701/14 od 04.12.2014.godine, radi povezivanja presječene vodovodne cijevi u šahti koja se nalazi u selu Zagrad, pored kuće Đilas Milutina, sa glavnim vodovodom Kucko brdo – selo Zagrad. Izvršnim radnjama rukovodiće radnici tog suda Vuković Vujica i Delić Igor.</span>
</p>
<p>&nbsp;</p>
<p>
<span class="span1">Uvidom u rješenje P.br. 1649/14 od 26.11.2014.godine Osnovnog suda u Nikšiću konstatovano je da se usvaja predložena privremena mjera, pa se nalaže tuženom Đilas Dimitriju da uspostavi pređašnje stanje kao što je bilo prije 11.11.2014.godine, tako što će u šahti koja se nalazi u selu Zagrad, pored kuće Đilas Milutina, povezati odvodne cijevi koje vode ka kućama tužilaca sa glavnim vodovodom koji od Kutskog brda vodi kroz selo Zagrad i time omogućiti tužiocima Đilas Ratku, Đilas Radomanu i  Đilas Momiru nesmetani posjed prava korišćenja pijaće vode ili da na zahtjev tužilaca, stručno lice- zaposleni radnik JP Vodovod i Kanalizacija Nikšić, poveže presječene vodovodne cijevi u roku od 24 časa od prijema tog rješenja, a pod prijetnjom prinudnog izvršenja.</span>
</p>
<p>&nbsp;</p>
<p>
<span class="span1">Uvidom u rješenje Osnovnog suda Nikšić P.br. 1649/14 od 23.10.2014.godine i rješenje Višeg suda u Podgorici Gž.br. 5820/15 od 18.12.2015.godine konstatovano je da se navedenim rješenjem Višeg suda Podgorica potvrĐeno rješenje Osnovnog suda u Nikšiću P.br. 1649/14 od 23.10.2014.godine kojim se odbija tužbeni zahtjev tužilaca Đilas Ratka, Radomana i Momira kojim su tražili da se utvrdi da je tuženi Đilas Dimitrije zasmetao tužioce u poslednjem faktičkom posjedu korišćenja pijaće vode sa glavnog vodovoda koji od Kutskog brda vodi ka selu Zagrad a na način da je dana 11.11. 2014 godine u šahti koja se nalazi u selu Zagrad sa glavnog voda začepio tekstilnom tkaninom a potom presjekao na tri mjesta odvodnu cijev koja vodi ka porodičnim stambenim kućama tužilaca i time ih onemogućio da se koriste pijaćom vodom.</span>
</p>
<p>&nbsp;</p>
<p>
<span class="span3">Ocjenom svih provedenih dokaza, kako pojedinačno tako i u njihovoj međusobnoj vezi, i dovodeći ih u vezu sa navodima odbrane okrivljenog, sud je našao da nema dokaza da je okrivljeni izvršio krivično djelo </span><span class="span1">samovlašće iz čl.384 st.1 u vezi st.4 </span><span class="span1">Krivičnog zakonika Crne Gore,</span><span class="span3"> bliže opisanog u izreci ove presude, a ovo iz sljedećih razloga:</span>
</p>
<p>&nbsp;</p>
<p>
<span class="span3">Privatnom tužbom privatnih tužilaca </span><span class="span1">Đilas Ratka, Đilas Radomana i Đilas Momira</span><span class="span3"> stavljeno je na teret da je okrivljeni Đilas Dimitrije dana </span><span class="span1">11.11.2014.godine, iako je bio svjestan svog Djela i htio njegovo izvršenje samovlasno pribavio pravo za koje smatra da mu pripada, na način što je u šahti koja se nalazi pored kuće Đilas Milutina u selu Zagrad, tkaninom začepio odvodno plastično crijevo vlasništvo privatnih tužilaca koje od šahte vodi ka njihovim kućama, a potom isto iznad šahte prekinuo na tri mjesta i na taj način onemogućio privatne tužioce da pod jednakim uslovima kao i ostali mještani sela Zagrad koriste pijaću vodu sa glavnog voda Kutsko brdo – Zagrad.</span>
</p>
<p>&nbsp;</p>
<p>
<span class="span3">Činjenični navodi privatne tužbe, a za koje je sud vezan u ovom postupku nijesu potvrđeni dokazima izvedenim na glavnom pretresu. </span><span class="span1">Odbrana okrivljenog da nije začepio odvodnu crijevo u namjeri da privatni tužioci ne bi mogli da se snadbijevaju vodom i da nije izvan šahte prekinuo crijevo na tri mjesta, te da je dana 10.11.2014.godine primjetio da je neko površinski otkinuo crijevo koje se nalazi 5 metara udaljeno od kuće Đilas Milutina i da su istom ulazna vrata od kuće bila poplavljena, kao i da je saznao od Đilas Milutina da je crijevo pokidano toga dana oko 19 h, u vrijeme u koje je bio na svom radnom mjestu u diskontu u kojem je radio drugu smjenu od 15h do 22h, kao i da je sledećeg dana u vrijeme kada su službenici policije izašli na lice mjesta, sa Đilas Milutinom i Rašković Milom stajao pored šahte, te da su se on i Rašković Mile spuštili u u šahtu i stavili čep na polomljeni ventil kako ista ne bi plavila po imanju i kako mogli da koristi vodu sa glavnog voda, u cjelosti je potkrijepljena iskazom svjedoka Đilas Milutina da dana 10.11.2014. godine nije mogao izaći iz kuće s obzirom da je crijevo za vodu ispred njegove kuće bilo prekinuto, zbog čega je pozvao Rašković Mila koji je zatvorio vodu na glavni vod a sledećeg dana u dogovoru sa Rašković Milom i okrivljenim  Đilas Dimitrijem odlučio je  da začepi mjesto gdje je slomljen ventil i da zatvore vodu, obzirom da je voda bila u šahti i da je  voda plavila kako iz ventila tako i crijeva koje je bilo prekinuto iz kog razloga je dao okrivljenom Đilas Dimitriju jedno jelovo drvo da sa istim začepe ventil, i na taj način spriječe dalje plavljenje vode, te da su okrivljeni Đilas Dimitrije i Rašković Mile začepili mjesto na polomljenom ventilu a sve u namjeri da voda ne bi plavila, te potkrijepljena iskazom Rašković Mila da ga je jedne večeri nazvao Đilas Milutin i zamolio ga da mu zatvori vodu na glavnu šahtu jer mu je zbog jakog pritiska voda izbijala ispred kuće, što je on učinio, i primijetio da je crijevo bilo prekinuto ispred kuće Milutinove kao i da su ga sledećeg dana Đilas Dimitrije i Milutin zamolili da stave čep na tu stranu ventila gdje pušta voda, pa su on i Dimitrije spuštili u šahti i  Dimitrije je držao ventil a Rašković je lično jelovim drvetom isto začepio. </span>
</p>
<p>&nbsp;</p>
<p>
<span class="span1">Sud je takodje iz iskaza Đilas Moma, Đilas Obrada i Rašković Mila utvrdio da je privatni tužilac Đilas Radoman dan - dva prije kritičnog dogadjaja tražio čekić i bonsebg preko svog sina kako bi otvorio ventil u šahti jer nije imao vode, te da je otkinuo ručicu sa ventila sa kojim se otvara i zatvara voda i na taj način puštio vodu.</span>
</p>
<p>&nbsp;</p>
<p>
<span class="span1">Iz prednjih dokaza sud zaključuje da je Rašković Mile konkretnog dana 11.11.2014 godine a pošto je predhodne noći prekinuto crijevo ispred kuće Đilas Milutina i nakon što je poplavljeno njegovo imanje, začepio jelovim drvetom ventil u spornoj šahti po odobrenju Đilas Milutina i okrivljenog Dimitrija a u kojoj radnji mu je i pomogao </span><span class="span1">okrivljeni Dimitrije na način što je držao ventil ( što ni sam okrivljeni ne negira i to je jedina radnja koju je sud u ovom postupku utvrdio da je okrivljeni preduzeo ali ne u namjeri da pribavi neko svoje pravo za koje smatra da mu pripada i time onemogući privatne tućioce da koriste vodu) obzirom da je ventil sa jedne strane bio oštećen i da je na tu stranu ventila puštala voda i da su prednje učinili kako voda ne bi izbijala i obzirom da je predhodnu noć pokidano crijevo ispred kuće Đilas Milutina zbog čega je Rašković i morao zatvoriti vodu. Prednje ukazuje na činjenicu da je jelovim drvetom ventil začepljen (ne sa namjerom da se privatni tužioci ostave bez vode jer isto svakako ne bi bilo učinjeno u prisustvu službenika policije i to pošto je Đilas Vesna prijavila okrivljenog kao izvršioca predmetnog djela) zato što je bio slomljen ventil iz kog je izbijala voda i plavila u šahti kao i zbog crijeva koje je bilo prekinuto, kako bi se spriječilo dalje plavljenje vode, zbog čega su okrivljeni Đilas Dimitrije, Rašković Mile i Đilas Milutin po predhodnom dogovoru reagovali kako bi na neki način riješiti problem plavljenja vode i problem oko snadbijevanje vodom, tako da iz prednjih dokaza sud zaključuje da okrivljeni nije preduzeo ni jednu radnju kojom bi onemogućio privatne tužioce da pod jednakim uslovima kao i ostali mještani sela Zagrad koriste pijaću vodu sa glavnog voda Kutsko brdo – Zagrad na način kako se to okrivljenom stavlja na teretu.</span>
</p>
<p>&nbsp;</p>
<p>
<span class="span1">U prilog prednjeg zaključka je i činjenica da je preciziranom privatnom tužbom okrivljenom stavljeno na teret da je dana 11.11.2014.godine počinio krivično djelo na način i mjesto kako je to bliže opisano u privatnoj tužbi, a sud je utvrdio iz iskaza okrivljenog Đilas Dimitrija i svjedoka Rašković Mila i Đilas Milutina </span><span class="span1">da je crijevo prekinuto dana 10.11.2014. godine i da je tom prilikom poplavio ulaz kuće Đilas Milutina, nakon čega je isti pozvao Rašković Mila i </span><span class="span1">zamolio ga da mu zatvori vodu na glavnu šahtu jer mu je zbog jakog pritiska voda izbijala ispred kuće, što je kasnije istog dana Rašković i učinio.</span>
</p>
<p>&nbsp;</p>
<p>
<span class="span1">Osim prednjeg, činjenica je da se niko od privatnih tužilaca nije izjasnio da je vidio okrivljenog Đilas Dimitrija da je on začepio odvodnu crijevo tkaninom i prekinuo crijevo, kao i činjenica da su iskazi privatnih tužilaca Đilas Radomana i Đilas Momira kontradiktorni u pogledu vremena kada su ostali bez vode, jer Đilas Radoman ističe da ujutro 11.11.2014. kada se probudio nije bilo vode, dok Đilas Momir ističe da je bez vode ostao istog dana oko 22 časa.</span>
</p>
<p>&nbsp;</p>
<p>
<span class="span1">Sud je cijenio i navode svjedoka Đilas Moma, Đilas Obrada, Vuković Vujice, Jauković Radojice, Stijepović Nikole, Laketić Milovana i Zmajević Vitomira koji su u svom iskazu na glavnom pretresu izjavili da im nije poznato ko je začepio odvodnu cijev i prekinuo crijevo, pa pošto isti nijesu bili očevidci događaja, niti su se izjasnili o bitnim okolnostima predmetnog događaja, njihovi iskazi nijesu mogli da utiču na to da se donese drugačija odluka suda.</span>
</p>
<p>&nbsp;</p>
<p>
<span class="span1">Sud nije cijenio iskaz svjedoka Đilas Vesne koja je navela da je njoj okrivljeni Đilas Dimitrije poslije kritičnog događaja rekao da je on sve to uradio, iz razloga jer je svjedok Đilas Vesna supruga privatnog tužilaca Đilas Radomana i s obzirom da je ona prijavila kritični događaj policiji, pa je njen iskaz zbog bliskog srodstva sud cijenio kao subjektivan i pristrasan, jer je usmjeren prvenstveno u pravcu da se okrivljeni oglasi krivim.</span>
</p>
<p>&nbsp;</p>
<p>
<span class="span1">Sud nije provodio dokaz saslušanja svjedoka Rašković Dejana obzirom da je sud u toku postupka u potpunosti utvrdio činjenično stanje i obzirom da se radi o maloljetnom licu, te provođenje ovog dokaza ne bi uticalo na drugačiju odluku suda u ovoj krivično pravnoj stvari, a isti bi vodio samo odugovlačenju postupka.  </span>
</p>
<p>&nbsp;</p>
<p>
<span class="span1">Sud nije prihvatio predlog okrivljenog Đilas Dimitrija, da se kao dokaz provede saslušanje svjedoka Rašković Tanje, Rašković Veska, Đilas Zdravka, Đilas Ivana, Đilas Rada, Đilas Ivane, Đilas Dušanke, Đilas Darinke, Đilas Radinke, Đilas Mirjane, Popović Dragana, Đilas Žarka, Odović Dragutina i Odović Marka, s obzirom da je sud u toku postupka u potpunosti utvrdio činjenično stanje, te provođenje ovih dokaza ne bi uticalo na drugačiju odluku suda u ovoj krivično pravnoj stvari, a isti bi vodili samo odugovlačenju postupka. </span>
</p>
<p>
<span class="span1">Prednji zaključak suda ima uporište u rješenju Višeg suda u Podgorici Gž.br. 5820/15, kojim je potvrdjeno rješenje P.br. 1649/14od 26.11.2014.godine Osnovnog suda u Nikšiću,</span><span class="span2"> </span><span class="span1">i odbijen tužbeni zahtjev tužilaca Đilas Ratka, Radomana i Momira kojim su tražili da se utvrdi da je tuženi Đilas Dimitrije zasmetao tužioce u poslednjem faktičkom posjedu korišćenja pijaće vode sa glavnog vodovoda koji od Kutskog brda vodi ka selu Zagrad a na način da je dana 11.11. 2014 godine u šahti koja se nalazi u selu Zagrad sa glavnog voda začepio tekstilnom tkaninom a potom presjekao na tri mjesta odvodnu cijev koja vodi ka porodičnim stambenim kućama tužilaca i time ih onemogućio da se koriste pijaćom vodom.</span>
</p>
<p>
<span class="span3">Kako u konkretnom slučaju nije dokazano da je</span><span class="span1"> da je crijevo začepljeno nekom tkaninom od strane okrivljenog i pokidano a </span><span class="span3">na način i u namjeri  kako je to predstavljeno u privatnoj tužbi a za koju je sud vezan, to je sud o sumnji o postojanju svih činjenica, koje čine obilježje krivičnih djela, shodno čl. 3 st. 3 Zakonika o krivičnom postupku, odlučio na način, kako je to povoljnije za okrivljenog i istog shodno čl. 373 stav 1 tačka 2 Zakonika o krivičnom postupku, oslobodio od optužbe. </span>
</p>
<p>&nbsp;</p>
<p>
<span class="span3">Kako  je okrivljeni oslobođen od optužbe, to troškovi krivičnog postupka padaju na teret </span><span class="span1">privatnih tužilaca, a koje će sud utvrditi posebnim rješenjem nakon pravosnažnosti presude shodno čl.230 st. 3 </span><span class="span3">Zakonika o krivičnom postupku.</span>
</p>
<p>
<span class="span3">Na osnovu izloženog, u smislu čl. 373 st.1 tač. 2 Zakonika o krivičnom postupku odlučeno je kao u izreci.</span>
</p>
<p style="text-align:center;">
<span class="span1">OSNOVNI SUD U NIKŠIĆU, dana 14 .03.2016.godine</span>
</p>
<p>&nbsp;</p>
<p>&nbsp;</p>
<p>
<span class="span1">Zapisničar,                                                                                   S U D I J A,</span>
</p>
<p>
<span class="span1">Rada Nikolić,s.r.                                                                     Vesna Kovačević,s.r.</span>
</p>
<p>&nbsp;</p>
<p style="text-align:center;">
<span class="span1">Za tačnost otpravka tvrdi i ovjerava</span>
</p>
<p style="text-align:center;">
<span class="span1">službenik suda</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA:Protiv ove presude nezadovoljna stranka ima pravo                            </span><span class="span1"></span><span class="span1">          žalbe u roku od  8 dana od dana prijema iste preko </span><span class="span1"></span><span class="span1"></span><span class="span1"></span><span class="span1">          ovog suda, Višem sudu Podgorica.</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
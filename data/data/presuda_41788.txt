<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
</style>
<meta content="vladimir.novovic" name="author">
</head>
<body class="b1 b2">
<p class="p1">
<span>K.br. 77/12</span>
</p>
<p class="p1"></p>
<p class="p2">
<!--Image link to '0.jpg' can be here-->
</p>
<p class="p2"></p>
<p class="p2"></p>
<p class="p2">
<span>U IME CRNE GORE</span>
</p>
<p class="p3"></p>
<p class="p4">
<span>OSNOVNI SUD U DANILOVGRADU, kao krivični, po sudiji pojedincu Vladimiru Novoviću, uz učešće Branke Nikolić kao zapisničara, u krivičnom predmetu protiv okrivljenog S.D. iz D., zbog krivičnog djela kradja iz čl.239 st.1 KZ, odlučujući po optužnom predlogu Osnovnog državnog tužilaštva iz Podgorice Kt.br.1152/12 od 13.08.2012.godine, koji je na glavnom pretresu zastupao Grujo Radonjić, zamjenik ODT-a iz Podgorice, nakon održanog glavnog i javnog pretresa u prisustvu zastupnika optužbe dana 06.02.2013.godine, donio je dana 06.02.2013.godine i istog dana javno objavio </span>
</p>
<p class="p4"></p>
<p class="p2">
<span>PRESUDU</span>
</p>
<p class="p2"></p>
<p class="p4">
<span>Okrivljeni S.D., od oca Z. i majke N. rođene V., rođen ....godine u N.-R. S., sa mjestom prebivališta u D.-Ž. b.b., državljanin R. S., pismen, završio 5 razreda osnovne škole, fizički radnik, neoženjen, bez djece, lošeg imovnog stanja, osuđivan presudom suda u Podgorici br.K.117/09 od 05.11.2009.godine, zbog krivičnog djela iz čl.206 st.3 KZ na kaznu zatvora u trajanju od 2 godine i presudom suda u Podgorici br.K.09/976 od 19.10.2010.godine, zbog krivičnog djela iz čl. 204 st.1 KZ na kaznu zatvora u trajanju od 3 mjeseca. </span>
</p>
<p class="p4"></p>
<p class="p2">
<span>Kriv je</span>
</p>
<p class="p4"></p>
<p class="p4">
<span>Što je:</span>
</p>
<p class="p4"></p>
<p class="p4">
<span>Dana 04.avgusta 2012.godine, u prodavnici "Roda", koja se nalazi u mjestu Spuž, opština Danilovgrad, tuđu pokretnu stvar oduzeo drugom, u namjeri da njenim prisvajanjem sebi pribavi protivpravnu imovinsku korist u vrijednosti preko 150,00 eura, svjestan svog djela čije je izvršenje htio, a znajući da je njegovo djelo zabranjeno, na način što je iskoristio nepažnju zaposlenih i sa pulta oduzeo i prisvojio novčanik, vlasništvo oštećene J.R., u kojem se nalazio novac u iznosu od 12,00 eura, kao i lična karta i zdravstvena knjižica na ime oštećene, i na taj način sebi pribavio protivpravnu imovinsku korist u vrijednosti oduzetog novca.    </span>
</p>
<p class="p4"></p>
<p class="p4">
<span>- čime je počinio krivično djelo krađa iz čl. 239 st.1 KZ. </span>
</p>
<p class="p4"></p>
<p class="p4">
<span>Pa ga sud primjenom citiranih zakonskih propisa, te čl.4, 5, 15, 32, 36, 42 i 51 KZ i čl.226, 229 i 374 ZKP-a</span>
</p>
<p class="p3"></p>
<p class="p2">
<span>O S U Đ U J E</span>
</p>
<p class="p3"></p>
<p class="p4">
<span>Na kaznu zatvora u trajanju od 3 (tri) mjeseca, u koju kaznu mu se uračunava vrijeme za koje je bio lišen slobode od strane Uprave policije Ispostava Danilovgrad od 06.08.2012.godine od 16,00 časova do 06.08.2012.godine do 19,30 časova.  </span>
</p>
<p class="p4"></p>
<p class="p4">
<span>Dužan je okrivljeni da na ime troškova krivičnog postupka - sudskog paušala uplati ovom sudu iznos od 30,00 eura, a u roku od 15 dana po pravosnažnosti presude.</span>
</p>
<p class="p4"></p>
<p class="p4"></p>
<p class="p2">
<span>O b r a z l o ž e nj e</span>
</p>
<p class="p3"></p>
<p class="p4">
<span>Optužnim predlogom Osnovnog državnog tužilaštva iz Podgorice Kt.br.1152/12 od 13.08.2012.godine, stavljeno je na teret okrivljenom S.D.u da je počinio krivično djelo kradja iz čl.239 st.1 KZ. Zastupnik optužbe je u završnoj riječi precizirao činjenični opis krivičnog djela na način određen kao u izreci presude, dok je pravna kvalifikacija ostala ista. Predložio je da sud okrivljenog oglasi krivim i osudi u okviru zakonom propisane kazne.   </span>
</p>
<p class="p4"></p>
<p class="p4">
<span>Glavni pretres od 06.02.2013.godine sud je shodno čl.457 ZKP-a održao u odsustvu uredno pozvanog okrivljenog S.D.a koji je prethodno bio saslušan, a njegovo prisusto nije bilo nužno.</span>
</p>
<p class="p4"></p>
<p class="p4">
<span>Okrivljeni S.D. u odbrani datoj u istražnom postupku u bitnom je naveo da je kritičnog dana otišao do mosta u Spužu, kako bi se kupao na rijeci Zeti i da je na rijeci Zeti bio negdje do 16,00 časova. Obzirom da je bio gladan otišao je u prodavnicu "Roda" kako bi kupio neku kiflu da pojede. Kod sebe je imao 1-1,50 eura. Kada je ušao u prodavnicu vidio je da za kasom stoji jedna radnica, a zatim se uputio prema policama gdje stoji hljeb i pecivo. Sa lijeve strane od polica nalazila se vitrina sa mesnim proizvodima. Na mjestu gdje se reže hljeb vidio je novčanik braon boje. Kada je vidio da u prodavnici nema mušterija i radnika uzeo je novčanik i sakrio ga je ispod majice. Odmah potom je izašao iz prodavnice. Po izlasku iz prodavnice kada se udaljio 1-1,5 km i došao do zida koji odvaja put od dvorišta crkve u Spužu, izvadio je novčanik, pretresao ga i iz njega uzeo sav novac koji je našao. Tvrdi da je bilo ukupno 13,00 eura. Novčanik i dokumenta koja su bila u njemu je bacio preko zida. Poslije toga je otišao u drugu prodavnicu u Spužu, gdje je za predmetni novac kupio hranu i cigarete. U odbrani datoj na glavnom pretresu u bitnom je ponovio odbranu iz istražnog postupka, s tim što je dodao da priznaje izvršenje krivičnog djela, da je kriv, da nije znao koliko je novca u novčaniku, da je imao namjeru da uzme sve ono što bude u novčaniku i da se kaje zbog učinjenog. </span>
</p>
<p class="p4"></p>
<p class="p4">
<span>Sud je na glavnom pretresu u dokaznom postupku saslušao svjedoka-oštećenu J.R., pročitao potvrdu o privremeno oduzetim predmetima Uprave policije Ispostava Danilovgrad Ku.br. 89/12 od 06.08.2012.godine izdatu na ime okrivljenog S.D.a, pročitao potvrdu o vraćanju  privremeno oduzetih predmeta Uprave policije Ispostava Danilovgrad Ku.br. 89/12 od 06.08.2012.godine izdatu na ime oštećene R.J., pročitao kopiju uvjerenja o državljanstvu izdatog od strane opštinske uprave opštine Negotin br.204-1-1894/2012-IV-01 od 19.06.2012.godine, pročitao kopiju izvoda iz matične knjige rođenih koja se vodi za matično područje Negotin, pod tekućim brojem 69/252 za 1988. godinu, br.204-1-2971/2012-IV-01, izvršio uvid u foto-dokumentaciju Uprave policije Ispostava Danilovgrad br.21-03-240/12-324 od 06.08.2012.godine i pročitao izvod iz kaznene evidencije Ministarstva unutrašnjih poslova Republike Srbije od 04.01.2013.godine izdat na ime okrivljenog.</span>
</p>
<p class="p4"></p>
<p class="p4">
<span>Svjedok-oštećena J.R. u iskazu datom u istražnom postupku i na glavnom pretresu u bitnom je navela da je zaposlena kao prodavačica u prodavnici "Roda", koja se nalazi u Spužu. Dana 04.08.2012.godine bila je na poslu na sektoru suhomesnatih proizvoda. U jednom trenutku svoj novčanik braon boje ostavila je na pultu pored mašine za rezanje mesa i otišla je u magacin kako bi uzela robu. Poslije izvjesnog vremena se vratila i vidjela je da joj nema novčanika. Obzirom da šef prodavnice nije bio tu tog dana, kao ni narednog dana, u ponedjeljak 06.08.2012.godine pregledali su video snimak sa sigurnosnih kamera od subote, tj. 04.08.2012.godine i utvrdili su da je jedna muška osoba ukrala njen novčanik. Nakon toga podnijela je prijavu policiji i istog dana njoj je vraćen novčanik. U policiji je potpisala potvrdu. Novčanik je bio braon boje i u istom se nalazila lična karta i zdravstvena knjižica kao i novac u iznosu od najmanje 12,00 eura. U policiji joj je vraćen novčanik sa ličnim dokumentima, dok novca nije bilo. Nije se pridružila krivičnom gonjenju protiv okrivljenog i nije postavila imovinsko-pravni zahtjev.  </span>
</p>
<p class="p4"></p>
<p class="p4">
<span>Iz potvrde o privremeno oduzetim predmetima Uprave policije Ispostava Danilovgrad Ku.br. 89/12 od 06.08.2012.godine izdate na ime okrivljenog S.D.a utvrđuje se da je od okrivljenog S.D. oduzet novčanik braon boje, zdravstvena knjižica na ime J.R. i lična karta na ime J.R..</span>
</p>
<p class="p4"></p>
<p class="p4">
<span>Iz potvrde o vraćanju  privremeno oduzetih predmeta Uprave policije Ispostava Danilovgrad Ku.br. 89/12 od 06.08.2012.godine izdate na ime oštećene R.J. utvrđuje se da je oštećenoj J.R. vraćen novčanik braon boje, zdravstvena knjižica na ime J.R. i lična karta na ime J.R..</span>
</p>
<p class="p4">
<span> </span>
</p>
<p class="p4"></p>
<p class="p4">
<span>U kopiji uvjerenja o državljanstvu izdatom od strane opštinske uprave opštine Negotin br.204-1-1894/2012-IV-01 od 19.06.2012.godine navedeno je da je okrivljeni S.D. državljanin Republike Srbije. </span>
</p>
<p class="p4"></p>
<p class="p4">
<span>U kopiji izvoda iz matične knjige rođenih koja se vodi za matično područje Negotin, pod tekućim brojem 69/252 za 1988. godinu, br.204-1-2971/2012-IV-01, navedeno je da je okrivljeni S.D. rođen 12.02.1988.godine u Negotinu, da mu je otac Z., a majka N.. </span>
</p>
<p class="p4"></p>
<p class="p4">
<span>U foto-dokumentaciji Uprave policije Ispostava Danilovgrad br.21-03-240/12-324 od 06.08.2012.godine, nalaze se fotografije šireg i bližeg izgleda lica mjesta gdje je pronađen novčanik braon boje, zdravstvena knjižica na ime J.R. i lična karta na ime J.R..</span>
</p>
<p class="p4">
<span> </span>
</p>
<p class="p4">
<span>Iz izvoda iz kaznene evidencije Ministarstva unutrašnjih poslova Republike Srbije od 04.01.2013.godine izdatog na ime okrivljenog S.D.a utvrđuje se da je isti osuđivan presudom suda u Podgorici br.K.117/09 od 05.11.2009.godine, zbog krivičnog djela iz čl.206 st.3 KZ na kaznu zatvora u trajanju od 2 godine i presudom suda u Podgorici br.K.09/976 od 19.10.2010.godine, zbog krivičnog djela iz čl. 204 st.1 KZ na kaznu zatvora u trajanju od 3 mjeseca. </span>
</p>
<p class="p4"></p>
<p class="p4">
<span>Sud je cijenio iskaz svjedoka-oštećene J.R. pa je našao da se ista objektivno i istinito izjasnila o činjenicama važnim za ovu krivičnu stvar. Njen iskaz stoji u skladnoj vezi sa potvrdom o privremeno oduzetim predmetima Uprave policije Ispostava Danilovgrad Ku.br. 89/12 od 06.08.2012.godine izdatom na ime okrivljenog S.D.a, potvrdom o vraćanju  privremeno oduzetih predmeta Uprave policije Ispostava Danilovgrad Ku.br. 89/12 od 06.08.2012.godine izdatom na ime oštećene R.J. i foto-dokumentacijom Uprave policije Ispostava Danilovgrad br.21-03-240/12-324 od 06.08.2012.godine.</span>
</p>
<p class="p4"></p>
<p class="p4">
<span>Sud je cijenio priznanje okrivljenog dato u odbranama u istražnom postupku i na glavnom pretresu, pa je isto prihvatio kao istinito, potpuno i jasno. Priznanje okrivljenog u potpunosti korespondira sa iskazom svjedoka-oštećene J.R., potvrdom o privremeno oduzetim predmetima Uprave policije Ispostava Danilovgrad Ku.br. 89/12 od 06.08.2012.godine izdatom na ime okrivljenog S.D.a, potvrdom o vraćanju  privremeno oduzetih predmeta Uprave policije Ispostava Danilovgrad Ku.br. 89/12 od 06.08.2012.godine izdatom na ime oštećene R.J. i foto-dokumentacijom Uprave policije Ispostava Danilovgrad br.21-03-240/12-324 od 06.08.2012.godine.</span>
</p>
<p class="p4"></p>
<p class="p4">
<span>Na osnovu naprijed izložene činjenične gradje koja proizilazi iz sadržine dokaza provedenih na glavnom pretresu, ovaj sud je nesumnjivo utvrdio da je okrivljeni S.D. počinio krivično djelo krađa iz čl. 239 st.1 KZ. Naime, okrivljeni je dana 04.avgusta 2012.godine, u prodavnici "Roda", koja se nalazi u mjestu Spuž, opština Danilovgrad, tuđu pokretnu stvar oduzeo drugom, u namjeri da njenim prisvajanjem sebi pribavi protivpravnu imovinsku korist u vrijednosti preko 150,00 eura, svjestan svog djela čije je izvršenje htio, a znajući da je njegovo djelo zabranjeno, na način što je iskoristio nepažnju zaposlenih i sa pulta oduzeo i prisvojio novčanik, vlasništvo oštećene J.R., u kojem se nalazio novac u iznosu od 12,00 eura, kao i lična karta i zdravstvena knjižica na ime oštećene, i na taj način sebi pribavio protivpravnu imovinsku korist u vrijednosti oduzetog novca.    </span>
</p>
<p class="p4"></p>
<p class="p4">
<span>Naime, iz odbrana okrivljenog S.D.a iz istražnog postupka i sa glavnog pretresa u kojima je priznao izvršenje krivičnog djela utvrđuje se da je kritičnog dana ušao u prodavnicu "Roda", koja se nalazi u mjestu Spuž, da je primijetio novčanik na pultu, da je kada se uvjerio da nema nikog od zaposlenih uzeo novčanik, sakrio ga ispod majice, izašao iz prodavnice i kada se udaljio od iste i došao do zida koji odvaja put od dvorišta crkve u Spužu pretresao je novčanik i iz njega uzeo 12,00 eura, a novčanik i dokumenta bacio preko zida. Iz iskaza svjedoka-oštećene J.R. utvrđuje se da je ona dana 04.08.2012.godine bila na poslu u prodavnici "Roda", da je u jednom trenutku ostavila novčanik braon boje na pultu, a u kojem se nalazilo 12,00 eura i njena lična karta i zdravstvena knjižica, te da joj je taj novčanik dok se nalazila u magacinu ukraden. Sa ovakvim činjeničnim utvrđenjem u skladnoj vezi stoje potvrda o privremeno oduzetim predmetima Uprave policije Ispostava Danilovgrad Ku.br. 89/12 od 06.08.2012.godine izdata na ime okrivljenog S.D.a, potvrda o vraćanju  privremeno oduzetih predmeta Uprave policije Ispostava Danilovgrad Ku.br. 89/12 od 06.08.2012.godine izdata na ime oštećene R.J. i foto-dokumentacija Uprave policije Ispostava Danilovgrad br.21-03-240/12-324 od 06.08.2012.godine, iz kojih dokaza proizilazi da je od okrivljenog oduzet novčanik braon boje, zdravstvena knjižica na ime J.R. i lična karta na ime J.R., a koji predmeti su potom vraćeni vlasniku-oštećenoj J.R.. Okrivljeni priznaje i da prethodno nije znao koliko je novca bilo u novčaniku, te da je imao namjeru da uzme sve ono što bude u novčaniku iz čega proizilazi da je njegova namjera bila da oduzimanjem tuđe pokretne stvari drugom i prisvajanjem sebi pribavi protivpravnu imovinsku korist u vrijednosti preko 150,00 eura. </span>
</p>
<p class="p4"></p>
<p class="p4">
<span>Krivično djelo krađa iz čl.239 st.1 KZ čini onaj ko tuđu pokretnu stvar oduzme drugom, u namjeri da njenim prisvajanjem sebi ili drugom pribavi protivpravnu imovinsku korist. Imajući u vidu citiranu zakonsku odredbu, te naprijed utvrđeno činjenično stanje sud nalazi da se u radnjama okrivljenog stiču sva bitna obilježja bića krivičnog djela krađa iz čl. 239 st.1 KZ.</span>
</p>
<p class="p4">
<span> </span>
</p>
<p class="p4">
<span>Sud je u konkretnom slučaju cijenio psihički odnos okrivljenog prema izvršenom krivičnom djelu, pa je našao da je, postupajući na naprijed utvrđeni način, predmetno krivično djelo učinio sa direktnim umišljajem, jer je bio svjestan svog djela i htio je njegovo izvršenje. </span>
</p>
<p class="p4"></p>
<p class="p4">
<span>Sud je cijenio i druge provedene dokaze pa je našao da su bez uticaja na drugačiju odluku u ovoj krivičnoj stvari.</span>
</p>
<p class="p4"></p>
<p class="p4">
<span>Zastupnik optužbe je na glavnom pretresu odustao od dokaznog predloga da se vrši uvid u CD, tj. snimak izuzet sa uređaja za video-nadzor, pa je sud odredio da se ovaj dokaz ne izvodi, obzirom da je činjenično stanje bilo u dovoljnoj mjeri utvrđeno, a provođenje ovog dokaza vodilo je nepotrebnom odugovlačenju postupka.</span>
</p>
<p class="p4"></p>
<p class="p4">
<span>Sud je prilikom odlučivanja o kazni imao u vidu sve okolnosti na strani okrivljenog u smislu čl.42 KZ, pa je od olakšavajućih okolnosti našao da je priznao izvršenje krivičnog djela i da se oštećena nije pridružila krivičnom gonjenju, a od otežavajućih okolnosti da je osudjivan presudom suda u Podgorici br.K.117/09 od 05.11.2009.godine, zbog krivičnog djela iz čl.206 st.3 KZ na kaznu zatvora u trajanju od 2 godine i presudom suda u Podgorici br.K.09/976 od 19.10.2010.godine, zbog krivičnog djela iz čl. 204 st.1 KZ na kaznu zatvora u trajanju od 3 mjeseca, pa je okrivljenom izrekao kaznu zatvora u trajanju od 3 (tri) mjeseca, nalazeći da je ista adekvatna težini učinjenog krivičnog djela i ličnosti okrivljenog kao učinioca, te da će se ovakvom kaznom postići svrha kažnjavanja iz čl.32 KZ i na taj način dovoljno uticati na okrivljenog da ubuduće ne vrši ista ili slična krivična djela u okviru opšte svrhe propisivanja i izricanja krivičnih sankcija iz čl.4 st.2 KZ. </span>
</p>
<p class="p4"></p>
<p class="p4">
<span>Na osnovu čl.51 KZ okrivljenom se u izrečenu kaznu ima uračunati vrijeme za koje je bio lišen slobode od strane Uprave policije Ispostava Danilovgrad od 06.08.2012.godine od 16,00 časova do 06.08.2012.godine do 19,30 časova. </span>
</p>
<p class="p4"></p>
<p class="p4">
<span>O troškovima krivičnog postupka odlučeno je na osnovu čl.226 i 229 ZKP-a, pa kako je okrivljeni oglašen krivim, isti je obavezan da plati ovom sudu na ime troškova krivičnog postupka - sudskog paušala iznos od 30,00 eura, koji iznos je odmjeren srazmjerno trajanju, složenosti ovog postupka i imovnom stanju okrivljenog. Navedeni iznos okrivljeni je dužan platiti u roku od 15 dana po pravosnažnosti presude.</span>
</p>
<p class="p4"></p>
<p class="p4">
<span>Na osnovu izloženog, a primjenom čl. 374 ZKP-a, odlučeno je kao u izreci ove presude. </span>
</p>
<p class="p4"></p>
<p class="p4"></p>
<p class="p4">
<span>   ZAPISNIČAR, 				                        S U D I J A,</span>
</p>
<p class="p4">
<span>   Branka Nikolić           	                                           Vladimir Novović</span>
</p>
<p class="p4"></p>
<p class="p4"></p>
<p class="p4">
<span>D-na:</span>
</p>
<p class="p4">
<span>1.ODT Podgorica</span>
</p>
<p class="p4">
<span>2.Okrivljenom S.D.u</span>
</p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p5"></p>
<p class="p5"></p>


</body>
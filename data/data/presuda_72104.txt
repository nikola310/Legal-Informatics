<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.74930555in 1.0in 1.0in 1.0in;}
.s1{font-weight:bold;}
.s2{color:black;}
.s3{font-weight:bold;color:black;}
.s4{color:black;font-variant:small-caps;}
.s5{font-size:12pt;color:black;}
.s6{font-family:Times New Roman;color:black;}
.s7{font-family:Times New Roman;}
.s8{font-family:Times;}
.s9{font-family:Times;color:black;}
.p1{text-align:end;hyphenate:auto;font-family:Times New Roman;font-size:13pt;}
.p2{text-align:center;hyphenate:auto;font-family:Times New Roman;font-size:13pt;}
.p3{text-indent:0.5in;margin-left:4.5in;text-align:start;hyphenate:auto;font-family:Times New Roman;font-size:13pt;}
.p4{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p5{text-align:start;hyphenate:auto;font-family:Times New Roman;font-size:13pt;}
.p6{text-align:justify;hyphenate:auto;font-family:Times New Roman;font-size:13pt;}
.p7{text-indent:0.5in;text-align:start;hyphenate:auto;font-family:Times New Roman;font-size:13pt;}
.p8{text-align:center;hyphenate:auto;font-family:Times;font-size:13pt;}
.p9{text-indent:0.5in;margin-top:0.06944445in;margin-bottom:0.06944445in;text-align:start;hyphenate:auto;font-family:Times;font-size:13pt;}
.p10{text-indent:0.5in;text-align:justify;hyphenate:auto;font-family:Times;font-size:13pt;}
.p11{text-align:start;hyphenate:auto;font-family:Times;font-size:13pt;}
.p12{text-indent:0.5in;margin-bottom:0.083333336in;text-align:justify;hyphenate:auto;font-family:Times;font-size:13pt;}
.p13{margin-bottom:0.083333336in;text-align:start;hyphenate:auto;font-family:Times;font-size:13pt;}
.p14{text-indent:0.5in;margin-bottom:0.083333336in;text-align:start;hyphenate:auto;font-family:Times;font-size:13pt;}
.p15{margin-bottom:0.083333336in;text-align:start;hyphenate:auto;font-family:Times New Roman;font-size:13pt;}
.p16{text-align:start;hyphenate:auto;font-family:Times New Roman;font-size:12pt;}
</style>
<meta content="miljana.minic" name="author">
</head>
<body class="b1 b2">
<p class="p1">
<span class="s1">  K.br.202/11</span>
</p>
<p class="p2"></p>
<p class="p1"></p>
<p class="p1"></p>
<p class="p3"></p>
<p class="p2"></p>
<p class="p2"></p>
<p class="p2">
<span class="s1">          </span>
</p>
<p class="p2">
<span class="s1">U IME CRNE GORE</span>
</p>
<p class="p2"></p>
<p class="p4">
<span class="s1">OSNOVNI SUD U BARU</span><span>, kao prvostepeni krivični, sudija G. Š., kao sudija pojedinac, sa zapisničarom M. M., u krivičnom predmetu optuženog </span><span class="s1">V. S., </span><span>zbog krivičnog djela teška krađa iz čl. 240 st.1 tč.1 Krivičnog zakonika, po optužnici Osnovnog državnog tužilaštva iz Bara Kt. br. 525/10 od 20.06.2011. godine, nakon održanog glavnog javnog pretresa u prisustvu zastupnika optužbe zamjenika Osnovnog državnog tužioca u Baru B. D. i optuženog, dana 25.06.2012. godine donio je i javno objavio</span>
</p>
<p class="p5"></p>
<p class="p2">
<span class="s1">PRESUDU</span>
</p>
<p class="p6"></p>
<p class="p4">
<span class="s2">Optuženi </span><span class="s3">V. S.</span><span class="s2">, od oca V. i majke R., rođene P., rođen ... godine u Ž., sa prebivalištem u S. . kod M.M., ili u Srbiji, B. Z. Đ. br.., N., otac 2 maloljetne djece, pismen, završio srednju školu, lošeg imovnog stanja, neosuđivan,</span>
</p>
<p class="p6"></p>
<p class="p7">
<span class="s1">Na osnovu čl. 373 tačka 2. ZKP-a </span>
</p>
<p class="p8"></p>
<p class="p8">
<span class="s3">OSLOBAĐA SE OD OPTUŽBE</span>
</p>
<p class="p9">
<span class="s3">Da je:</span>
</p>
<p class="p4">
<span class="s2">Dana 23 septembra 2010. godine oko 12.30 časova u</span><span class="s4"> </span><span class="s2">nijcstu Suvi potok, u blizini Parohijskog doma u Sutomoru, Opština Bar, oduzeo tuđu pokretnu stvar - putničko motorno vozilo marke »Peugeot 205«. bijele boje, reg. oznake BR ... sa brojem šasije ... vlasnišlvo oštećene L. Z., u namjeri da njegovim prisvajanjem pribavi sebi protivpravnu imovinsku korist prcko 150,00 €, na način što je podesnim sredstvom otključao vozilo i isto pomoću vučnog vozila odšlepao do mjesta »Đuričine Vode« u </span><span class="s4"> </span><span class="s2">Sutomoru. na zemljani plato pored puta, gdje su ga pronašli službenici Uprave policije Područne jedinice Bar, koje je bilo otključano i sa kojeg su skinuta oba desna točka, a čija vrijednost iznosi 100,00 €;</span>
</p>
<p class="p5"></p>
<p class="p4">
<span class="s2">-čime bi učinio krivično djelo - </span><span class="s3">teška krađa iz čl. 240 st. 1 tač.1. Krivičnog zakonika.</span>
</p>
<p class="p6"></p>
<p class="p10">
<span>Jer nije dokazano da je učinio djelo za koje je optužen.</span>
</p>
<p class="p10"></p>
<p class="p11">
<span>	Troškovi krivičnog postupka padaju na teret budžetskih sredstava suda.</span>
</p>
<p class="p4"></p>
<p class="p2">
<span class="s1">O b r a z l o ž e n j e</span>
</p>
<p class="p6"></p>
<p class="p4">
<span>Optužnicom Osnovnog državnog tužilaštva u Baru Kt. br. 525/10 od 20.06.2011. godine, stavljeno je na teret optuženom izvršenje krivičnog djela bliže opisanog u izreci presude. </span>
</p>
<p class="p6"></p>
<p class="p4">
<span>Optuženi je u svojoj odbrani izjavio da u</span><span class="s2"> Sutomoru radi u preduzeću za prikupljane otpadnih sirovina vlasništvo B. M. iz N., u firmi radi oko mjesec ipo dana, mada nije zvanično prijavljen. Krajem jula mjeseca tekuće godine od komšija je saznao da je u naselju Suvi Potok, tačno preko puta Parohiskog doma u jarku pored pula odbačeno vozilo marke »Peugeot 205« reg.oznaka ..., koje je prema saznanjima koje je dobio tu već stajalo netaknuto tri, četiri mjeseca. Kako se zaposlio u navedenoj firmi, obzirom na djelatnost iste pokušao je da sazna ime vlasnika kako bi otkupili školjku od vozila.U policiji je saznao da je vozilo registrovano na Š. A. iz Bara. Pošao je prije dvadesetak dana u poštu u Sutomoru i počeo da koristi telefonski imenik i poziva lica sa prezimenom Š. Od jedne gospođe koja se javila dobio je broj mobilnog telefona od lica koje se zove Š. A. Zvao je na taj broj koji je bio tog dana isključen. Poslije dan dva ponovo je sa njegovog mobilnog broja ..., pozvao taj broj teletbna i dobio je lice koje mu se prestvailo kao Š. A. kome se prestavio čime se bavi i šta ga zanima i dogovorili su da se nađu tog dana oko 21,00 časova pored pomenutog vozila. Na vozilu su u tom trenutku bila sva četiri točka i vrata od vozača sigurno nisu bila zaključana kao ni gepek, a to mu je poznato jer je to lice otvaralo pomenuta vrata. Na licu mjesta su se dogovorili oko cijene u iznosu od 50 €, koju mu je isplatio. On je uvijek nešto novca imao od gazde, a nije se mogao tačno izjasniti da li je napisana potvrda o isplati novca. Tom prilikom pitao ga je da li su potrebni ključevi i saobraćajna dozvola od vozila, našta mu je rekao da bi ključevi valjali da bi se volan otključao radi šlepanja. Isti mu je rekao da nema ključeve kod sebe te da mu se negdje javi kada dođe u Bar da preuzme ključeve. Posebno napominje da je to lice bilo u društvu još jednog lica, da su došli vozilom marke »Golf 3«, tamne, crne ili plave boje, a nije siguran jer je bila noć.To lice koje se prestavilo kao Š. bilo je nižeg rasta, sigurno niži od 180 cm, kratko ošišan, obučen u majicu, šorc i patike. Drugi momak je bio mršav i viši od njega. Sve je to trajalo par minuta. Desetak dana nakon tog događaja su odlučili da vozilo prenesu na plato koji se nalazi u Spičanskom polju pored jee zaobilaznice u Sutomoru i tog dana su namjeravali da prevezezu sva vozila koja su kupili. To vozilo su zatekli na istom mjestu bez točkova sa prednje i zadnje strane, jedan od točkova je nestao, a drugi je bio nedaleko od vozila i isti je lično ubacio u vozilo pošto ga je bez problema otvorio jer je bilo otključano.Vozilo su odšlepali.radilo se o vremenu od oko 12,00 časova u podne i vozilo su odšlepali na plato koji se nalazi na udaljenosti ne većoj od 200 metara od mjesta gdje se nalazilo vozilo.Vozilo su odšlepali on i njegov gazda B. M. sa bijelom ladom koja je služila kao šlep. Nakon sat vremena pozvao ga je gazda i vikao da je zvala policija vezano za predmetno vozilo. On je odmah kontaktirao policiju i dugovorio se kada da dođe i da riješi taj problem. On je u policiji pregledao više fotografija  nekih njemu nepoznatih lica, a pored ostalog pokazali su mu i fotografiju jednog lica za koga su mu saopštili da se zove Š. A.. On je policiji tada saopštio da to lice koje mu je pokazano kao Š. A. nije lice koje se njemu predstavio kao Š. A. s kojim je on razagovarao pored vozila, a prije toga telefonskim putem, a prije toga policija mu je saopštila da se Š. A. u vrijeme kada je on preuzeo vozilo na licu mjesta nalazio na brodu i da jeim tim nije mogao biti pored ovog vozila. On je u policiji  bio nakon nekih 15 dana. U optužnici je kao mjesto izvršenja krivičnog djela naveden 23.septembar 2010. godine, vozilo je kupljeno oko 15 septembra, a 23. septembra je preuzeto, on je u policiji saslušan 23. septembra, a kao osumnjičeni je saslušan 27. septembra. On policiji nije bio u mogućnosti da da broj telefona Š. A. jer u toku dana on obavi sigurno 30-tak razgovora sa nepoznatim brojevima, tako da u to vrijeme on taj broj nije imao više u memoriji pozvanih brojeva i iz tog razloga nije bio u mogućnosti policiji da preda broj. Koliko se sjeća on je prvo otvorio telefonski imenik, pronašao je jednog čovjeka sa prezimenom Š. koji živi u Baru, nakon toga taj čovjek mu je dao broj mobilnog telefona koji je on pozvao i lice mu se predstavilo kao Š. A.. Njegov gazda B. M. je bio vlasnik firme koja je od Opštine Bar imala saglasnost da vrši otkup starih vozila. Prilikom otkupa vozila prije ovog događaja nisu provjeravali ko su vlasnici ili da li postoji saglasnost za reciklažu vozila. Tačnije ljudi bi dolazili kod njih, nudili bi im da otkupe vozilo, oni bi plaćali dogovoreni iznos i u tom slučaju nisu provjeravali ko je vlasnik vozila, jer se radilo o vozilima koja su u takvom stanju, da su se mogla iskoristiti jeo za preradu, a predmetno vozilo mu nije ličilo kao takvo vozilo, ali već dvije godine je bila istekla registracija jer su se još uvijek nalazile registracije sa zastavom SRJ. Kada je on tog Š. A. pozvao da bi se interesovao oko mogućnosti kupovine vozila, on ga je pitao da li je on Š. A., čije se vozilo nalazi pored Parohijskog doma, on mu je tada odgovorio da jeste i nakon toga su se dogovorili da se nađu pored vozila. On je tom momku dao iznos od 50 €.  Potvrde o otkupu vozila bile su kod vlasnika firme tako da on tom licu nije tom prilikom predao potvrdu. Cijena otkupa svakog vozila bila je 50 €, tako da on nije imao problem da vlasniku firme dokazuje da je primio veći iznos od toga. </span>
</p>
<p class="p4"></p>
<p class="p4">
<span>U dokaznom postupku saslušani su oštećena L. Z. i svjedok B. M., na saglasan predlog stranaka pročitan je iskaz svjedoka Š. A., pročitani su : </span><span class="s2">potvrrda UP PJ Bar o vraćanju privremeno oduzetih predmeta od 23.09.2010. godine, na ime L. Z., nalaz i mišljenje sudskog vještaka finansijske struke K. Š. od 13.06.2011. godine, izvod iz kaznene evidencije na ime V. S. UP PJ Pljevlja ispostava Žabljak br. 31-04 br.245/10-2632/1 od 8.12.2010. godine, dopis MUP PJ Bar br. 19-03/2 -233/11-1380 od 4.05.2011. godine, </span>
</p>
<p class="p6"></p>
<p class="p6">
<span class="s2">	Oštećena </span><span class="s3">L.Z.</span><span class="s2"> je izjavila da je j</span><span>ula mjeseca 2008. godine predmetno vozilo njena porodica je kupila od Nj. R. koji je kako je njoj poznato vozilo kupio od A. Š. Sva dokumentacija za to vozilo je glasila na ime A. Š. Juna mjeseca 2010. godine kada je vozila unuku u školu vozilo se ugasilo u blizini Parohijskog doma u Sutomoru zbog kvara. Isto je ostavila na tom mjestu na način što ga je parkirala pored puta. Septembra mjeseca primijetila je da vozila nema, jer je svakodnevno prolazila tuda, jer joj kćerka živi u blizini. Pitala je komšinicu kćerke da li je vidjela ko je odvezao vozilo, a ona joj je odgovorila da je isti odšlepan nekim bijelim kombijem. Slučaj je prijavila policiji, a kako je znala da se u blizini nalaze Romi koji se bave otkupom starog gvožđa, a kako su isti u par navrata i tražili od nje da otkupe vozilo, otišla je do mjesta gdje se oni nalaze da vidi da auto nije tamo. Vozilo nije bilo tamo. Istog dana prolazeći slučajno pored jednog platoa gdje su se nalazile neke cijevi, vidjela je da je parkirano vozilo i još dva-tri auta, tačnije samo školjke od tih auta. Vidjela je čovjeka koji ulazi u njeno vozilo, pa je ga pitala je li to njegov auto, a on joj je odgovorio da nije te da su jutros isto dovezli neki momci sa Maljevika, koji voze bijelog džipa. Sve to je prijavila policiji, koja je ubrzo došla. Naglašava da na autu nijesu bila dva bočna desna točka kao ni akumulator. Vozilo joj je od strane policije vraćeno. </span><span class="s2">Predmetno vozilo su kasnije prodali za 80 €. Kada je ona napustila vozilo prije parkiranja na licu mjesta ona je vozilo zaključala. Ona je svakodnevno prolazila i vozilo se nalazilo na tom mjestu jer joj u blizini živi kćerka i ona je posjećivala kćerku. Kada je vozilo ostavljeno, u  gepeku vozila su se nalazili dizalica, rezervni točak, ključ za zamjenu točkova. Tog alata nije bilo u vozilu kada su ga preuzeli.</span>
</p>
<p class="p6"></p>
<p class="p6">
<span class="s2">	Svjedok </span><span class="s3">B. M.</span><span class="s2"> je izjavio da </span><span>radi za firmu »K. s.« iz N., koja se bavi otkupom sekudarnih sirovina, odnosno transportom neupotrebljivih vozila čiji je vlasnik nepoznat. Za njih on otkupljujem napuštena vozila na teritoriji Opštine Bar. O svemu on posjeduje rješenje izdato od Sekretarijata za uređenje prostora, komunalno stambene poslove i zaštitu životne sredine Opštine Bar. V. S. poznaje iz grada. Prije cijelog događaja od njega je kupio možda jedno-dvoje auta. Predmetnog dana on ga je pozvao i obavjestio da ima za prodaju vozilo marke »Pežo 205«, za koje bi mu on platio iznos od 50 €. On je došao iz Ulcinja i sa V. otišao da vidi o kojem se vozilu radi. Vozilo se nalazilo porcd puta u jednom kanalu, postavljeno na stranu i tada nije imalo čini mu se jedan ili dva točka. Njemu je to vozilo poznato od ranije, jer tim putem prolazi gotovo svaki dan. Na istom mjestu se nalazilo čini mu se već pola godine, ako ne i cijelu godinu. U blizini mjesta gdje se nalazilo to vozilo, nalazi se i parking prostor Tehno puta koji on koristi za odlaganje starih vozila. Toga dana, pored predmetnog vozila, on je sa V.em odšlepao još troje vozila. Ne može se sjetiti da li je to vozilo baš on odšlepao ili neko od radnika. Naglašava da on vozila otkupljuje od radnika kao što je V. i njima plaća, on ne provjerava ko su vlasnici i da li postoji njihova saglasnost za kupovinu radi reciklaže. V. mu je rekao da je predmelno vozilo kupio od L. ili L. iz Bara. On dalje nije provjeravao istinitost njegove tvrdnje. On je u policiji dao svoj iskaz, a predmetno vozilo je od strane njih oduzeto.</span>
</p>
<p class="p6"></p>
<p class="p4">
<span class="s2">Svjedok </span><span class="s3">Š. A.</span><span class="s2"> je izjavio da je bio vlasnik vozila marke »Pežo 205« bijele boje, reg. oznaka ... Negdje tokom 2006. godine isto je prodao, ne može se sjetiti tačno kome s obzirom da je prošlo pet godina. Sa istim nije zaključio kupoprodajni ugovor, a vozilo je prodao za iznos ispod 100 €, ali se ne može sjetiti tačno koliko. Radilo se o mlađoj muškoj osobi možda nekih 35- 36 godina, nižeg rasta, crnoj. Čini mu se da je radio kao konobar u diskoteci Fratelo u Sutomoru. Bliže podatke nema. Vozilo je bilo u lošem stanju, on je rekao da će mu se javiti kad bude htio da prevede vozilo na svoje ime, ali to nije nikada učinio. Auto je bilo parkirano u blizini kafića »Napoleon« u Baru. Što se dalje dešavalo sa vozilom nije mu poznato. Niko ga septembra 2010. godine nije zvao kako bi kupio to vozilo od njega. Prilikom prodaje auta kupcu je predao saobraćajnu dozvoiu koja je glasila na njegovo ime.</span>
</p>
<p class="p6"></p>
<p class="p4">
<span class="s2">Iz potvrrde UP PJ Bar o vraćanju privremeno oduzetih predmeta od 23.09.2010. godine, na ime L.Z. utvrđeno je da je oštećenoj vraćeno vozilo marke Pežo 205, broj šasije ..., bez desnih točkova.  </span>
</p>
<p class="p4"></p>
<p class="p4">
<span class="s2">Iz nalaza i mišljenja sudskog vještaka finansijske struke K. Š. od 13.06.2011. godine utvrđeno je da je vozilo marke </span><span class="s5">»Peugeot« tip 205 godina proizvodnje 1990, na dan spornog događaja 23.09.2010. godine bilo u potpunosti amortizovano i zbog kvara duže vrijeme van upotreba, pa je njegova rezidualna vrijednost /preostala vrijednost koju bi vlasnik realno ostvario da je otuđio predmetno vozilu u vrijeme spornog događaja  iznosila najviše 100,00 €.</span>
</p>
<p class="p4"></p>
<p class="p4">
<span class="s2">Iz izvoda iz kaznene evidencije na ime V. S. UP PJ Pljevlja ispostava Žabljak br. 31-04 br.245/10-2632/1 od 8.12.2010. godine utvrđeno je da optuženi nije osuđivan. </span>
</p>
<p class="p4"></p>
<p class="p4">
<span class="s2">Iz dopisa MUP PJ Bar br. 19-03/2 -233/11-1380 od 4.05.2011. godine utvrđeno je da je predmetno vozilo registrovano na ime Š. A.. Registarske tablice broj ... zamijenjene su oznakama broj ... </span>
</p>
<p class="p6"></p>
<p class="p4">
<span class="s2">Zastupnik optužbe je na glavnom pretresu navela da je oštećena navela da je predmetno vozilo bilo zaključano, a u trenutku kada je vozilo bilo vraćeno u njemu se nisu nalazili dizalica, rezervni točak i ključ za zamjenu točkova pa je predložila da navedeni djelovi budu predmet vještačenja od strane vještaka finansijske struke. Kako je ocijenjeno da je činjenično stanje utvrđeno odbijen je navedeni dokazni predlog. </span>
</p>
<p class="p4"></p>
<p class="p4">
<span>Ocjenom izvedenih dokaza nije dokazano da je optuženi učinio krivično djelo predstavljeno u dispozitivu. Optuženi u svojoj odbrani ne priznaje da je učinio krivično djelo. </span>
</p>
<p class="p4"></p>
<p class="p4">
<span class="s2">U postupku je utvrđeno da je optuženi dana 23.09.2010. godine pozvao svjedoka B. M., kome je i ranije prodavao stara vozila, obavještavajući da ima na prodaju jedno vozilo, da je vozilo nakon toga prenijeto na mjesto na koje je svjedok B. i ranije odlagao vozila. Optuženi je u svojoj odbrani izjavio da je kada je vidio predmetno vozilo koje je bilo parkirano u blizini Parohijskog doma u Sutomoru, preko policije i koristeći telefonski imenik utvrdio da je vlasnik vozila Š. A., da je od jedne ženske osobe sa prezimenom Š. saznao broj tog lica i da se sa njim dogovorio da mu vozilo proda za iznos od 50 €. Optuženi je detaljno opisao izgled tog lica, vozilo sa kojim je došao na lice mjesta, izgled lica sa kojim se nalazio u društvu. Sud je navedeni dio odbrane cijenio kao neosnovan i kao pokušaj izbjegavanja krivice. Prije svega, nelogično je da je okrivljenom ženska osoba sa prezimenom Š. dala broj telefona Š. A., da je on pozvao drugo lice koje mu se predstavilo kao Š. A., i da je to lice na lice mjesta došlo sa još jednim licem, i sa vozilom koje je optuženi mogao da vidi i na taj način otkrije identitet tog lica. Sve navedeno posebno kada se ima u vidu iskaz svjedoka B.a koji je izjavio da mu je optuženi </span><span>rekao da je predmetno vozilo kupio od L. ili L. iz Bara. Imajući u vidu navedeni iskaz svjedoka, po ocjeni suda, optuženi je dobro znao ko je vlasnik vozila, a kada se ima u vidu da je vlasnik osoba sa prezimenom L., dolazi se do nesumnjivog zaključka da je optuženi svjedoku saopštio to prezime. Optuženi je oduzeo predmetno vozilo u namjeri pribavljanja protivpravne imovinske koristi.</span>
</p>
<p class="p4"></p>
<p class="p10">
<span>Po ocjeni suda optuženi je učinio krivično djelo sitna krađa iz čl. </span><span class="s6">246 st.1 Krivičnog zakonika.</span><span class="s7"> Za postojanje navedenog krivičnog djela potrebno je da budu ispunjeni objektivni uslov, odnosno da </span><span class="s6">vrijednost ukradene stvari ne prelazi iznos od 150 €, i subjektivni uslov da je učinilac išao za tim da pribavi malu imovinsku korist. Vrijednost oduzetog vozila iznosi najviše 100 € prema nalazu i mišljenju vještaka finansijske struke. Dakle, u konkretnom slučaju ispunjen je objektivni uslov. Po ocjeni suda optuženi je išao za tim ta pribavi malu imovinsku korist, na što ukazuje činjenica da je predmetno vozilo prodao za iznos od 50 €. U postupku nije dokazano da je okrivljeni pored vozila oduzeo dizalicu, rezervni točak i ključ za zamjenu točkova. Iz iskaza svjedoka B. M.a utvrđeno je da kada je došao do vozila na istom nije bilo dva točka. Vozilo se nalazilo pored puta na prometnom mjestu, koje je bilo dostupno svima, a ni jedan dokaz ne ukazuje da je predmetne stvari oduzeo optuženi osim pretpostavke da je optuženi koji je oduzeo vozilo oduzeo i navedene stvari. Zbog činjenice da su prije prodaje vozila svjedoku B. M.u na vozilu bila oduzeta dva točka, jasno je da su i prije oduzimanja vozila od strane optuženog na vozilu oduzimane stvari. </span>
</p>
<p class="p4"></p>
<p class="p4">
<span class="s2">Iz svega navedenog proizilazi da se u radnjama optuženog stiču obilježja krivičnog djela sitna krađa iz čl. 246 st.1 Krivičnog zakonika. Međutim, za krivično djelo s</span><span>itna krađa iz člana 246 st.1 Krivičnog zakonika, ako je krivično djelo učinjeno prema građanima, krivično gonjenje se preduzima po privatnoj tužbi.</span><span class="s8"> Prema stavu sudske prakse, ako je u toku glavnog pretresa utvrđeno da je optuženi učinio krivično djelo za koje se gonjenje preduzima po privatnoj tužbi, </span><span>a oštećeni se pridružio krivičnom gonjenju, sud optuženog može oglasiti krivim za izvršenje krivičnog djela za koje je predviđeno gonjenje po privatnoj tužbi, jer se smatra da je oštećeni pridružujući se krivičnom gonjenju protiv optuženog preduzeo krivično gonjenje i postoji zahtjev ovlašćenog tužioca. Oštećena L. Z. se nije pridružila krivičnom gonjenju, pa iz tog razloga sud optuženog nije mogao oglasiti krivim za navedeno krivično djelo. </span>
</p>
<p class="p6"></p>
<p class="p4">
<span>U postupku nije dokazao da je optuženi učinio krivično djelo koje mu je stavljeno na teret, niti krivično djelo </span><span class="s2">sitna krađa iz čl. 246 st.1 Krivičnog zakonika</span><span> iz kojih razloga je </span><span class="s9">donijeta presuda kojom se oslobađa od optužbe na osnovu </span><span class="s8">čl. </span><span>373 tačka 2</span><span class="s1"> </span><span class="s8">ZKP.</span>
</p>
<p class="p6"></p>
<p class="p12">
<span>Odluka o troškovima krivičnog postupka zasniva se na odredbi čl. 230. st.1 ZKP, zbog čega troškovi krivičnog postupka padaju na teret budžetskih sredstava suda.</span>
</p>
<p class="p13"></p>
<p class="p14">
<span>Na osnovu izloženog odlučeno je kao u izreci presude</span>
</p>
<p class="p6"></p>
<p class="p2">
<span class="s1">OSNOVNI SUD U BARU</span>
</p>
<p class="p2">
<span class="s1">Dana 25.06.2012. godine</span>
</p>
<p class="p15"></p>
<p class="p15"></p>
<p class="p15">
<span class="s1">     Zapisničar				                                               S U D I J A</span>
</p>
<p class="p15">
<span class="s1">  M. M. 				                                        G. Š.</span>
</p>
<p class="p5"></p>
<p class="p6">
<span class="s1">PRAVNA POUKA</span><span>: Protiv ove presude može se</span>
</p>
<p class="p6">
<span> izjaviti žalba Višem sudu u Podgorici u roku od</span>
</p>
<p class="p6">
<span>15 dana od dana prijema pismenog otpravka,</span>
</p>
<p class="p6">
<span> Preko ovog suda, u dva primjerka.</span>
</p>
<p class="p7"></p>
<p class="p7"></p>
<p class="p5">
<span class="s1">DNA</span><span>:	  - 1 x Osnovno državno tužilaštvo Bar  </span>
</p>
<p class="p7">
<span>  - 1 x optuženi</span>
</p>
<p class="p5">
<span>             - 1 x u spise </span>
</p>
<p class="p7">
<span>	  </span>
</p>
<p class="p16"></p>


</body>
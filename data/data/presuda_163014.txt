<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-indent:0.625in;text-align:center;hyphenate:auto;font-family:Verdana;font-size:12pt;}
.p2{text-indent:0.625in;text-align:end;hyphenate:auto;font-family:Verdana;font-size:12pt;}
.p3{text-align:center;hyphenate:auto;font-family:Verdana;font-size:12pt;}
.p4{text-align:start;hyphenate:auto;font-family:Verdana;font-size:12pt;}
.p5{text-indent:0.5in;text-align:justify;hyphenate:auto;font-family:Verdana;font-size:12pt;}
.p6{text-align:justify;hyphenate:auto;font-family:Verdana;font-size:12pt;}
.p7{text-indent:0.5833333in;text-align:justify;hyphenate:auto;font-family:Verdana;font-size:12pt;}
.p8{text-indent:0.5833333in;text-align:start;hyphenate:auto;font-family:Verdana;font-size:12pt;}
.p9{text-indent:0.5in;text-align:start;hyphenate:auto;font-family:Verdana;font-size:12pt;}
.p10{text-align:start;hyphenate:auto;font-family:Times New Roman;font-size:12pt;}
</style>
<meta content="violeta.raicevic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span>K.br.192/12</span>
</p>
<p class="p3"></p>
<p class="p3">
<span>U IME CRNE GORE</span>
</p>
<p class="p4"></p>
<p class="p5"></p>
<p class="p6">
<span>	OSNOVNI SUD U BIJELOM POLJU,  sudija Raičević Violeta uz učešće namještenika suda  Ljiljane Joksimović kao zapisničara u krivičnom predmetu protiv  okrivljenog  T.M.a iz P.a zbog krivičnog djela  izdavanje čeka i sredstava bezgotovinskog  plaćanja bez pokrića iz čl.263.st.3. u vezi st.2.KZ, po optužnici ODT-a u B.Polju Kt.br.438/11-2 od 09.05.2012. godine,  nakon održanog  usmenog glavnog  i javnog pretresa, u prisustvu  zamjenika ODT-a Nišavić Tanje,  okrivljenog T.M.a i njegovog branioca adv. K.R.a adv. u Pljevljima,i predstavnika oštećengo D. "P.G." dana 14.06.2012.godine donio je i javno objavio:</span>
</p>
<p class="p6"></p>
<p class="p6"></p>
<p class="p3">
<span>P R E S U D U</span>
</p>
<p class="p6"></p>
<p class="p7">
<span>Okrivljeni T.M.O, jmbg.., od oca S. i majke  D., rodjene J., rodjen ....godine u Pljevljima, sa prebivalištem u  ulici M.T.br.19, opština Pljevlja, državljanin Crne Gore, oženjen, otac dvoje djece, pismen, sa završenom srednjom školom,  po zanimanju vozač, lošeg imovnog stanja, neosudjivan.</span>
</p>
<p class="p7"></p>
<p class="p6"></p>
<p class="p3">
<span>K R I V      J E</span>
</p>
<p class="p8">
<span>Što je:</span>
</p>
<p class="p9"></p>
<p class="p7">
<span>Dana 13.05.2010.godine  u B.Polju  u svojstvu izvršnog direktora D. "S.a" iz P.a, izdao mjenicu serije  AA 0586544 na iznos od 3.901,73 € za robu  koju je u toku 2010.godine, preuzeo od oštećenog "P.G." D. iz B.Polja i ako je znao da D. "S.a" nije imalo pokriće na svom žiro računu u vrijeme izdavanja mjenice i tom društvu a na štetu oštećenog "P.G." D., pribavio protivpravnu imovinsku korist u iznosu od 3.901,73 €.</span>
</p>
<p class="p7"></p>
<p class="p5">
<span>-čime je izvršio  krivično djelo izdavanje čeka i sredstava bezgotovinskog  plaćanja bez pokrića iz čl.263.st.3. u vezi st.2. Krivičnog zakonika Crne Gore,</span>
</p>
<p class="p5"></p>
<p class="p6">
<span>	-pa mu sud primjenom citiranog zakonskog propisa, te čl. 2, 4, 5, 13, 15, 32, 36, 42, 52, 53 i 54 Krivičnog zakonika Crne Gore /KZ/ i čl. 226, 229, 239 i 374 Zakonika o krivičnom postupku Crne Gore /ZKP/, i z r i č e ,     </span>
</p>
<p class="p6"></p>
<p class="p3">
<span>USLOVNU OSUDU</span>
</p>
<p class="p6"></p>
<p class="p6">
<span>	Kojom mu utvrdjuje kaznu zatvora u trajanju od 1 /jedne/ godine  i istovremeno odredjuje da se kazna  neće izvršiti ukoliko okrivljeni u roku od 2/dvije/  godine po pravosnažnosti presude ne izvrši novo krivično djelo.</span>
</p>
<p class="p6"></p>
<p class="p6">
<span>	Okrivljeni se obavezuje na plaćanje paušala ovom sudu u iznosu od 30,oo € /trideseteura/, te na ime troškova krivičnog postupka u iznosu od 115,50 €( sto petnaest eura i pedeset centi) a sve  na žiro račun broj 832-151-35, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p class="p6"></p>
<p class="p7">
<span>Obavezuje se okrivljeni da oštećenom preduzeću D. "P.G." iz B.Polja  uplati iznos od 3.604,53 €, na ime naknade pričinjene štete, u roku od 15 dana po  pravosnažnosti presude.</span>
</p>
<p class="p7"></p>
<p class="p6"></p>
<p class="p3">
<span>O b r a z l o ž e n j e</span>
</p>
<p class="p4"></p>
<p class="p6">
<span>	</span>
</p>
<p class="p5">
<span>Optužnicom  ODT-a u B.Polju, Kt.br.438/11-2 od 09.05.2012.godine, okrivljenom T.M.u iz P.a,  stavljeno je na teret izvršenje krivičnog djela izdavanje čeka i sredstava bezgotovinskog  plaćanja bez pokrića iz čl.263.st.3. u vezi st.2. Krivičnog zakonika Crne Gore,</span>
</p>
<p class="p5"></p>
<p class="p5">
<span>Glavni pretres je održan i zaključen u prisustvu   zamjenika ODT-a,   okrivljenog, njegovog branioca i predstavnika oštećenog  D."P.G.".</span>
</p>
<p class="p5">
<span> </span>
</p>
<p class="p5">
<span>Zamjenik ODT-a je u završnoj riječi  predložila sudu da okrivljenog oglasi krivim i osudi na kaznu po zakonu.</span>
</p>
<p class="p5"></p>
<p class="p6">
<span>	Ovlašćeni predstavnik oštećenog D. "P.G." se pridružio krivičnom gonjenju protiv okrivljenog, i postavio je imovinsko pravni zahtjev u iznosu od 3.604,53 €, obzirom da je  u medjuvremenu okrivljeni platio neke od računa.</span>
</p>
<p class="p5"></p>
<p class="p5">
<span>Okrivljeni T.M.o u svojoj odbrani tokom postupka u bitnom   je istakao da je izvrši direktor preduzeća  D. "S.a" koje se nalazi u Pljevljima. Dana 13.05.2010.godine  sa preduzećem "P.G." D. iz B.Polja zaključio je ugovor o kupoprodaji mješovite robe  i potpisao  jednu bjanko mjenicu  u koju nije unio  novčani iznos  a ovo iz razloga  što je njegovo  preduzeće tek počelo da posluje, pa na svom žiro računu kod Atlas banke nije imao  novčanih sredstava. Nije sporio dug  koji ima prema preduzeću "P.G." a smatra da je novčani iznos od 3.901,73 € u mjenicu unio  najvjerovatnije dobavljač preduzeća  "P.G." iz B.Polja,  kada je vlasnik preduzeća htio da naplati svoje potraživanje  prema preduzeću  D. "S.a".Posjeduje fakture o poslovanju preduzeća i  kupoprodaji robe.Kada je prvi put preuzeo robu od preduzeća  "P.G." njegov dug prema njima iznosio negdje oko 3.000,00 €. Uslov preduzeća "P.G.",  prilikom otpočinjanja poslovne saradnje je bio da se zaključi ugovor o  kupoprodaji robe i da se potpiše mjenica.Nije sporio da je potpisao  mjenično ovlašćenje  od 13.05.2010.godine i isto ovjerio pečatom preduzeća. Izrazio je spremnost da svoja dugovanja prema oštećenom  preduzeću izmiri.</span>
</p>
<p class="p7"></p>
<p class="p7">
<span>U završnoj riječi branilac okrivljenog, čiju završnu riječ je okrivljeni prihvatio,  u bitnom je istakao  da okrivljeni nije imao namjeru da prevari oštećenog ili izbjegne izmirenje duga što se utvrdjuje iz  dvije uplate koje je izvršio oštećeni pa je predlažio sudu da istog oslobodi od optužbe. </span>
</p>
<p class="p7"></p>
<p class="p7">
<span>Radi utvrđivanja odlučnih činjenica i krivične odgovornosti okrivljenog, sud je u dokaznom postupku na glavnom pretresu izveo sledeće dokaze:  saslušao predstavnika oštećenog preduzeća D."P.G." iz B.Polja, izvršio ugovor o poslovnoj saradnji br.15 zaključen dana 13.05.2010.godine izmedju  "P.G. " iz B.Polja i "S.a"D. Pljevlja, izvršio uvid u   kopiju mjenice serije  AA 0586544 od 13.05.2010.godine izvršio uvid u kopiju mjeničnog ovlašćenja od 13.05.2010.godine, u kopiju  debitnog naloga od 27.09.2011.godine, pročitao nalaz i mišljenje vještaka ekonomske struek D.Ć.a od 13.12.2011.godine, izvršio uvid u akt  Atlas banke Filijala B.Polje br.1411 od 28.09.2011.godine, te finasijsku karticu za 2010 i 2011.godinu, analitičku karticu od 01.10. do 31.12.2010.godine i pregled analitike i  izvršio uvid u izvod iz KE na ime okrivljenog.Drugih predloga za dopunu dokaznog postupka nije bilo.</span>
</p>
<p class="p7"></p>
<p class="p7">
<span>Sud je cijeneći dokaze pojedinačno i u medjusobnoj povezanosti dovodeći ih u vezu sa navodima odbrane okrivljenog  utvrdio činjenično stanje i na osnovu istog zaključio da je okrivljeni  T.M.o   izvršio krivično djelo  izdavanje čeka i sredstava bezgotovinskog plaćanja bez pokrića iz čl.263.st.3. u vezi st.2.Krivičnog zakonika Crne Gore, zbog čega je kriv i krivično odgovoran.</span>
</p>
<p class="p7"></p>
<p class="p7">
<span>Sud je cijenio odbranu okrivljenog  kao djelimično priznanje krivičnog djela za koje je oglašen krivim jer nije sporio da je odnosnom prilikom,  izdao mjenicu serije AA 0586544 prilikom zaključenja poslovne saradnje  i kupoprodajnog ugovora sa  preduzećem "P.G.", u svojstvu izvršnog direktora D."S.a", te da u vrijeme izdavanja mjenice tj. na dan 13.05.2010.godine, nije imao pokriće na svom žiro računu. Takodje  je nesporno  da je tom prilikom  potpisao i mjenično ovlašćenje i ovjerio pečatom svog preduzeća.Medjutim,  navode koje je istakao  u pogledu okolnosti  da   je predmetna roba bila prva roba koju je nabavljao za tek novootvorenu prodavnicu, te da  pri tom nije imao namjeru  da prevari oštećenog  ili izbjegne izimirenje duga  sud ne prihvata i cijeni ih sračunatim na izbjegavanje krivične odgovornosti ili pak umanjenje sopstvene krivice. </span>
</p>
<p class="p7"></p>
<p class="p7">
<span>Naime, iz nalaza i mišljenja vještaka ekonomske struke D.Ć.a od  31.10.2011.godine utvrdjuje da je okrivljeni  kao odgovorno lice u  u preduzeću D. "S.a" iz P.a  dana 13.05.2011.godine,  preduzeću D. "P.G." iz B.Polja izdao mjenicu  na iznos od 3.901,73 €, sa rokom dospjeća 27.09.2011.godine, da na žiro računu preduzeća  D. "S.a" na dan izdavanja mjenice  nije bilo novčanih sredstava  te da je dug  okrivljenog prema oštećenom preduzeću na dan podnošenja mjenice na naplatu 27.09.2011.godine iznosio 3.901,73 €, te da je  okrivljeni  pričinio štetu  oštećenom preduzeću neplaćanjem duga u naznačenom iznosu a svom preduzeću  pribavio imovinsku korist.</span>
</p>
<p class="p7"></p>
<p class="p7">
<span>Iz ugovora o poslovnoj saradnji br.15 sud je utvrdio da je isti zaključen izmedju preduzeća "P.G." D. B.Polje i preduzeća "S.a" D. Pljevlja koga zastupa T.M.o - direktor  na dan  13.05.2005.godine iz istog se utvrdjuje broj žiro računa  preko kojeg će se poslovati te da je predmet ugovora kupoprodaja robe iz  asortimana prodavača za koju je  kupac registrovan.Istim ugovorom je odredjeno da se od strane  kupca kao garncija plaćanja prodavcu izda mjenica  i  da se kupac obavezuje da uz mjenicu dostavi mjenično ovlašćenje. </span>
</p>
<p class="p7"></p>
<p class="p7">
<span>Iz  predmetne mjenice AA 0586544 se  utvrdjuje da je ista  izdata dana 13.05.2010.godine u B.Polju na iznos od 3.901,73 € te da ista dospijeva dana 27.09.2011.godine kao i da je potpisana  potpisom okrivljenog T.M.a i ovjerena  pečatom preduzeća  D. "S.a". Uz mjenicu je potpisano i ovjereno od strane istog i mjenično  pismo - ovlašćenje za  korisnika blanko  potpisanih mjenica  a kojim se obavezao  izdavalac mjenice da je izdao mjeničnom povjeriocu  "P.G." D.B.Pollje blanko potpisanu mjenicu u iznosu od 3.901,73 €  kao sredstvo obezbedjenja plaćanja po ugovoru broj 15/10, te da je saglasan da je mjenični povjerilac  može sam popuniti blanko mjenice i zahtijevati naplatu  po istim  u slučaju da  mjenični dužnik u ugovorenom roku ne plati svoje obaveze prema  mjeničnom povjeriocu.</span>
</p>
<p class="p7"></p>
<p class="p7">
<span>Sud nije prihvatio odbranu okrivljenog  u dijelu tvrdnji da  kod njega nije postojala  namjera, da u vrijeme izdavanja mjenice  oštećenog  prevari odnosno izbjegne izmirenje duga, a ovo sa razloga što je radnja  izvršenja ovog krivičnog djela  izdavanje ili stavljanje u promet  mjenice bez pokrića uz pribavljanje protivpravne imovinske koristi u  zakonom  odredjenom iznosu, što sve čini  objektivna obilježja bića ovog krivičnog djela, a na subjektivnom planu potreban je umišljaj koji mora da obuhvati svijest da ček, mjenicu  ili drugo sredstvo plaćanja nema pokriće. Prema tome, namjera nije  bitan elemenat bića ovog krivičnog djela.</span>
</p>
<p class="p7"></p>
<p class="p7">
<span>Iz izvedenih dokaza jasno  proizilazi da je stanje na žiro računu preduzeća okrivljenog na dan izdavanja mjenice  bilo nula  što znači  da u vrijeme izdavanja mjenice  okrivljeni nije imao pokriće na žiro računu svog preduzeća. Pored toga,  jasno je  da je okrivljeni izvršio predmetno krivično djelo  jer je u momentu izdavanja mjenice  znao da na svom  žiro računu nema sredstava za plaćanje, a kada se krivično djelo   smatra svršenim i tek ukoliko u tom momentu  stvarnog izdavanja mjenice  i početka poslovne saradnje  nije imao sredstava na računu a znao je za to,  radi se o predmetnom krivičnom djelu.</span>
</p>
<p class="p7"></p>
<p class="p7"></p>
<p class="p7">
<span>Imajući u vidu izloženo, i to   materijalne dokaze  koje čine ugovor o poslovnoj saradnji, mjenično pismo - ovlašćenje od 13.05.2010.godine, finasijske kartice, fotokopija mjenice AA 0586544 od 13.05.2010.godine i debitni nalog i stim u vezi nalaz i mišljenja vještaka ekonomske struke nedvosmisleno se zaključuje da je okrivljeni  T.M.o dana 13.05.2010.godine  u B.Polju  u svojstvu izvršnog direktora D. "S.a" iz P.a, izdao mjenicu serije  AA 0586544 na iznos od 3.901,73 € za robu  koju je u toku 2010.godine, preuzeo od oštećenog "P.G." D. iz B.Polja i ako je znao da D. "S.a" nije imalo pokriće na svom žiro računu u vrijeme izdavanja mjenice i tom društvu a na štetu oštećenog "P.G." D., pribavio protivpravnu imovinsku korist u iznosu od 3.901,73 €.</span>
</p>
<p class="p7"></p>
<p class="p7">
<span>U radnjama okrivljenog i postupanju na opisani način stekla su se sva obilježja krivičnog djela izdavanja čeka i sredstava bezgotovinskog plaćanja bez pokrića iz čl.263.st.3. u vezi st.2.KZ.Okrivljeni je bio svjestan da  ne postoji pokriće  na žiro računu njegovog preduzeća  za mjenicu koju je izdao odnosnom prilikom, pa je  izdao mjenicu i na štetu oštećenog D. "P.G." pribavio  protiv pravnu imovinsku korist u naznačenom iznosu, dakle  bio je svjestan svog djela i htio njegovo  izvršenje što ukazuje da je riječ o njegovom umišljaju.</span>
</p>
<p class="p7"></p>
<p class="p7">
<span>Za predmetno krivično djelo u Krivičnom zakoniku je zaprijećena je kazna zatvora  od jedne do osam godina.</span>
</p>
<p class="p7"></p>
<p class="p5">
<span>Odlučujući o vrsti i visini kazne okrivljenom, sud je cijenio sve okolnosti iz čl. 42 KZ CG, pa je na strani okrivljenog kao olakšavajuće okolnosti našao da je porodičan čovjek, koji je oženjen, otac dvoje djece, lošeg imovnog stanja do sada neosudjivan, te da je isti  izrazio spremnost  da  oštećenom preduzeću naknadi pričinjenu štetu. Sa tih razloga sud je okrivljenom  izrekao uslovnu osudu  kojom  mu je utvrdio kaznu zatvora u trajanju od jedne godine i  istovremeno odredio da se ista neće izvršiti  ukoliko okrivljeni u roku od dvije godine  dana ne izvrši novo krivično djelo. Sud je mišljenja da će se sa uslovnom osudom, kao mjerom upozorenja, postići svrha kažnjavanja u okviru opšte svrhe izricanja krivičnih sankcija i uticati na okrivljenog  da u buduće ne vrši krivična djela, a time ostvariti ciljevi specijalne i generalne prevencije, shodno čl.32.KZ.</span>
</p>
<p class="p6"></p>
<p class="p5">
<span>Sud je obavezao okrivljenog na plaćanje paušala u iznosu od 30,oo € /trideseteura/,  koji paušal je odredjen  s obzirom na složenost i trajanje postupka  i na imoivnske prilike, shodno čl.226 ZKP CG.</span>
</p>
<p class="p5"></p>
<p class="p5">
<span>Sud je obavezao okrivljenog na plaćanje troškova postupka u iznosu od 115,50 € koji troškovi se odnose na nagradu vještaku ekonsmke struke, shodno čl.229.ZKP CG.</span>
</p>
<p class="p6">
<span>	</span>
</p>
<p class="p6">
<span>	Sud  je obavezao okrivljenog  da oštećenom preduzeću na ime naknade pričinjene štetee uplati iznos od 3.604,53 €, u roku  15 dana po pravnosnažnosti presude, shodno čl.239.ZKP-a.</span>
</p>
<p class="p6"></p>
<p class="p5">
<span>Sa iznijetog odlučeno je kao u izreci presude, shodno čl. 374 ZKP-a.</span>
</p>
<p class="p6"></p>
<p class="p3">
<span>OSNOVNI SUD U BIJELOM POLJU</span>
</p>
<p class="p3">
<span>Dana, 14.06.2012. godine.</span>
</p>
<p class="p3"></p>
<p class="p3">
<span>Zapisničar, 					                     S u d i j a,</span>
</p>
<p class="p6">
<span>      Ljiljana Joksimović s.r 			              Violeta Raičević s.r</span>
</p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p10"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span class="span1"></span>
</p>
<p style="text-align:right">
<span class="span1">K. br. 861/17</span>
</p>
<p>
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, kao krivični, prvostepeni, po sutkinji Željki Jovović, uz učešće samostalnog referenta Danijele Rajković kao zapisničarke, u krivičnom predmetu protiv optuženog R</span><span class="span1">.</span><span class="span1"> B</span><span class="span1">.</span><span class="span1"> O</span><span class="span1">.</span><span class="span1"> zbog krivičnog djela teška krađa iz čl. 240 st. 1 tač. 1  Krivičnog zakonika Crne Gore, rješavajući po optužnici ODT-a Podgorica Kt. br. 1333/17 od 04. 12. 2017. godine, nakon glavnog i javnog pretresa održanog dana 23. 01. 2018. godine, u prisustvu zastupnika optužbe Vukasa Radonjića, državnog tužioca u ODT-u Podgorica, optuženog i njegovog branioca, adv. M</span><span class="span1">.</span><span class="span1"> M</span><span class="span1">.</span><span class="span1"> iz Podgorice, izrekao je i dana 24. 01. 2018. godine javno objavio </span>
</p>
<p>&nbsp;</p>
<p>
<span class="span1">P R E S U D U</span>
</p>
<p>&nbsp;</p>
<p>
<span class="span1">Optuženi:</span>
</p>
<p>&nbsp;</p>
<p>
<span class="span1">R</span><span class="span1">.</span><span class="span1"> B</span><span class="span1">.</span><span class="span1"> O</span><span class="span1">.</span><span class="span1">, lični broj CC</span><span class="span1">xxxxxxxx</span><span class="span1">, od oca K</span><span class="span1">.</span><span class="span1"> H</span><span class="span1">.</span><span class="span1"> i majke V</span><span class="span1">.</span><span class="span1">, djevojačko porodično ime O</span><span class="span1">.</span><span class="span1">, rođen </span><span class="span1">xx</span><span class="span1">. novembra 19</span><span class="span1">xx</span><span class="span1">. godine u Bogoti, Kolumbija, gdje i stanuje CRA </span><span class="span1">x</span><span class="span1">, državljanin Kolumbije, ne razumije crnogorski jezik, a njegov jezik je španski, razveden, otac dvoje maloljetne djece, pismen, završio srednju školu, srednjeg imovnog stanja, neosuđivan, u pritvoru po rješenju Osnovnog suda u Podgorici Kri. br. 587/17 od 21. 11. 2017. godine, koji se računa od 19. novembra 2017.godine, od 06:00 časova kao dana i časa lišenja slobode.</span>
</p>
<p>&nbsp;</p>
<p>
<span class="span1">      Kriv je</span>
</p>
<p>&nbsp;</p>
<p>
<span class="span1">Što je:</span>
</p>
<p>&nbsp;</p>
<p>
<span class="span1">Dana </span><span class="span1">18. novembra 2017.godine, oko 22:35 časova, u Podgorici, u Ulici Cetinjski put, u Tržnom centru "Delta city", svjestan svog djela, čije je izvršenje htio i znajući da je isto zabranjeno, provaljivanjem tuđu pokretnu stvar oduzeo drugom, u namjeri da njenim prisvajajnjem sebi pribavi protivpravnu imovinsku korist, na način što je šrafcigerom otvorio zaključanu fioku u okviru pulta oštećenog privrednog društva "M-tel" i iz nje oduzeo i prisvojio plastičnu kesu sa natpisom "NLB banka" u kojoj  je bilo 5.651,25 eura dnevnog pazara, a sebi pribavio protivpravnu imovinsku korist</span>
</p>
<p>
<span class="span1">- čime je </span><span class="span1">izvršio</span><span class="span1"> krivično djelo teška krađa iz čl. 240 st. 1 tač. 1 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Pa ga sud na osnovu čl. 4. st. 2, 32, 36, 42 st. 1, čl. 45 st. 1 tač. 3, 46 st. 1 tač. 4 i 51 Krivičnog zakonika Crne Gore, te čl. 226, 229, 239 i 374 Zakonika o krivičnom postupku,</span>
</p>
<p>&nbsp;</p>
<p>
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na kaznu zatvora u trajanju od 3 (tri) mjeseca, u koju kaznu se uračunava vrijeme provedeno u pritvoru od 19. novembra 2017.godine, od 06:00 časova, pa nadalje.</span>
</p>
<p>&nbsp;</p>
<p>
<span class="span1">Obavezuje se optuženi da plati </span><span class="span1">na ime </span><span class="span1">troškova krivičnog postupka iznos od 30,00 eura, u roku od 15 dana po pravosnažnosti presude, pod prijetnjom prinudnog izvršenja, </span><span class="span1">dok će sud o troškovima koji se odnose na nagradu braniocu postavljenom po službenoj dužnosti,odlučiti posebnim rješenjem shodno čl. 227 st. 2 Zakonika o krivičnom postupku. </span>
</p>
<p>&nbsp;</p>
<p>
<span class="span1">Oštećeno privredno društvo</span><span class="span1"> </span><span class="span1">"M-tel" se radi ostvarivanja imovinskopravnog zahtjeva upućuje na parnični postupak.</span>
</p>
<p>&nbsp;</p>
<p>
<span class="span1">O b r a z l o ž e nj  e</span>
</p>
<p>&nbsp;</p>
<p>
<span class="span1">Optužnicom ODT-a Podgorica Kt. br. 1333/17 od 04. 12. 2017. godine stavljeno je na teret optuženom R</span><span class="span1">.</span><span class="span1"> B</span><span class="span1">.</span><span class="span1"> O</span><span class="span1">.</span><span class="span1"> izvršenje krivičnog djela teška krađa iz čl. 240 st. 1 tač. 1 Krivičnog zakonika Crne Gore. Zastupnik optužbe je u završnoj riječi naveo da smatra da je krivica optuženog nesumnjiva i zasniva se na njegovom priznanju datom pred sudom koje je jasno i potpuno i u skladu sa u istrazi prikupljenim dokazima od kojih je većina izvedena i na glavnom pretresu. Na taj način je utvrđeno da je optuženi šrafcigerom provalio zatvoreni prostor - fioku u pultu oštećenog privrednog društva i iz nje oduzeo i prisvojio kesu sa novcem, a iz potvrde o privremeno oduzetim predmetima policije je utvrđeno da je u toj kesi u momentu vraćanja bio onaj iznos koji državni tužilac optuženom stavlja na teret, kao protivpravno pribavljenu imovinsku korist. Bez obzira što oštećeni tvrdi da je u oduzetoj kesi bio veći iznos za gotovo 95 eura optužba za to nema dokaza i bilo bi nepravilno i nezakonito da istrajava na takvom tvrđenju. Predložio je da se optuženi oglasi krivim, a da se prilikom odmjeravanja kazne, koja mora biti zatvorska ima u vidu njegovo današnje priznanje kojim je znatno doprinio ekonomičnosti i efikasnosti krivičnog postupka, izraženo kajanje, njegove porodične prilike u vidu toga da je otac dvoje malodobne djece i stav oštećenog u pogledu krivičnog progona, kao i motivi koji su opredijelili optuženog za izvršenje krivičnog djela, odnosno da je oduzeti novac imao namjeru da koristi za liječenje djeteta što tužilac ne može osporiti, pa na kraju i činjenica da je oduzeti novac vraćen, a da u postupku nisu prikupljeni dokazi da je upravo optuženi zadržao iznos između pronađenog novca i onog za koji oštećeni tvrdi da se nalazi u kesi. U nedostatku otežavajućih okolnosti smatra da iznijetim okolnostima treba dati karakter naročito olakšavajućih što istovremeno opredjeljuje da i visina zatvorske kazne može biti ublažena ispod zakonom propisanog minimuma, odnosno na 3 (tri) mjeseca zatvora, što je i konačan predlog državnog tužioca u pogledu visine kazne.</span>
</p>
<p>
<span class="span1">Optuženi R</span><span class="span1">. B.</span><span class="span1"> O</span><span class="span1">.</span><span class="span1"> se u prethodnom postupku branio ćutanjem, dok je na glavnom pretresu iznio odbranu u kojoj je priznao izvršenje krivičnog djela stavljenog na teret, pojašnjavajući da se kritične večeri nalazio u "Delti" i da mu je bio potreban novac jer se njegov najmladji sin nalazio u bolnici, pa je morao da plati njegovo liječenje. Dan prije ovog događaja je bio u "Delti" i vidio je da jedan gospodin, koji je radio na pultu, pakuje novac i ostavlja ga ispod pulta, u fioku. Tu noć, kada su svi iz ovog pulta otišli, je ušao, uzeo koverat sa novcem, i napustio "Deltu". Međutim, odmah na izlazu zaustavilo ga je obezbjeđenje i on nije pružao otpor već je odmah sarađivao. Kovertu sa novcem, koji je otuđio, je bacio u kantu za smeće koja se nalazila na izlazu iz "Delte". Novac nije prebrojao jer nije imao vremena to da uradi, sve je bilo zapakovano, a on je odmah uhvaćen. Žao mu je što je izvršio ovo krivično djelo, svakog dana se kaje sve više i nešto slično se neće ponoviti. U završnoj riječi je naveo da se iskreno kaje zbog onog što je učinio. Nije ranije osuđivan i učinio je to bez mnogo razmišljanja. Zamolio je sud da prihvati predlog tužioca i izrekne mu minimalnu kaznu.</span>
</p>
<p>
<span class="span1">Branilac optuženog, advokat M</span><span class="span1">.</span><span class="span1"> M</span><span class="span1">.</span><span class="span1"> je u završnoj riječi naveo da je krivica optuženog dokazana, kako priznanjem samog optuženog, tako i dokazima koji su sprovedeni na glavnom pretresu, pa je ukazao na olakšavajuće okolnosti koje opredjeljuje sud u pogledu izricanja visine kazne, a to su korektno držanje, kako u postupku sprovedene istrage, tako i na glavnom pretresu, priznanje djela, iskreno i neskriveno kajanje zbog izvršenog krivičnog djela, ne pridruživanje oštećenog krivičnom gonjenju, motiv za izvršenje ovog djela, da novac nije bio namijenjen "za njega", već zbog teških materijalnih prilika za njegovo </span><span class="span1">malodobno dijete, obzirom da je isto bilo bolesno, činjenicu  da se radi o porodičnom čovjeku, ocu dvoje djece koji nije ranije osuđivan. Sve ove okolnosti opredjeljuju ga da u ime optuženog prihvati krivicu i visinu predložene zatvorske kazne. Ukazao je i da optuženi nije oduzeo iznos od 94,96 eura, jer i da je htio, nije mogao, obzirom da je čitavi događaj trajao veoma kratko, a kesa nije otvarana, pa nije imao kontakt sa novčanim apoenima već samo sa kesom. Uostalom, kada bi se na ovaj iznos dodali i tih 94,96 eura ne bi bili od uticaja u ovom postupku. Stoga je zamolio sud da prihvati predloženu kaznu tužioca.</span>
</p>
<p>
<span class="span1">U dokaznom postupku sud je saslušao svjedokinju - predstavnicu oštećenog preduzeća "M-tel" E</span><span class="span1">.</span><span class="span1"> R</span><span class="span1">.</span><span class="span1">, pročitao zapisnik o uviđaju Uprave policije Centar bezbjednosti Podgorica broj 897/17 od 19. novembra 2017. godine, potvrdu o privremeno oduzetim predmetima Uprave policije - Centar bezbjednosti Podgorica  Ku. br. 897/17 od 19. 11. 2017. godine, izdata na ime V</span><span class="span1">.</span><span class="span1"> M</span><span class="span1">.</span><span class="span1">, potvrdu o vraćanju privremeno oduzetih predmeta Uprave policije - Centar bezbjednosti Podgorica Ku. br. 897/17 od 19. novembra 2017. godine izdatu na ime L</span><span class="span1">.</span><span class="span1"> D</span><span class="span1">.</span><span class="span1">, izvršio uvid u fotodokumentaciju Uprave policije - Centra bezbjednosti Podgorica broj 59-10-244-2542/2611</span><span class="span1"> od 19. 11. 2017. godine, i u fotodokumentaciju Uprave policije - Centra bezbjednosti Podgorica broj 59-10-244-2542/2610 od 18. 11. 2017. </span><span class="span1">g</span><span class="span1">odine, na saglasan predlog stranaka pročitao iskaze svjedoka Ž</span><span class="span1">.</span><span class="span1"> A</span><span class="span1">.</span><span class="span1"> dat na zapisniku pred ODT-om od 28. 11. 2017. godine, M</span><span class="span1">.</span><span class="span1"> V</span><span class="span1">. </span><span class="span1">dat na zapisniku pred ODT-om od 28. 11. 2017. godine i L</span><span class="span1">.</span><span class="span1"> D</span><span class="span1">.</span><span class="span1"> dat na zapisniku pred ODT-om od 30. 11. 2017. godine.</span>
</p>
<p>
<span class="span1"> Svjedokinja - predstavnica oštećenog preduzeća "M-tel" E</span><span class="span1">.</span><span class="span1"> R</span><span class="span1">.</span><span class="span1"> je u svom iskazu navela da je zaposlena na mjestu šefa pravne službe i nema neposrednih saznanja o samom događaju, već je putem elektronske pošte obaviještena od strane kolega da je 18. novembra, u večernjim časovima izvršena krađa u njihovoj poslovnici u Tržnom centru "Delta city". Obaviještena je da je otuđen novac u iznosu od 5.746,21 euro, nakon čega je novac vraćen, ima informaciju da je počinilac uhvaćen i da je novac od njega oduzet iste večeri, a naknadno je njihovom službeniku uz zapisnik predat novac u iznosu 5.651,25 eura. Ne zna zašto je njima vraćen novac umanjen za iznos od 94,96 eura, imajući u vidu da je novac stajao u kesi, a kesa u fioci zaključana, a pri činjenici da je novac odmah po samom događaju oduzet od počinioca. Ne pridružuje se krivičnom gonjenju protiv optuženog, a ispostavila je imovinsko pravni zahtjev u iznosu od 94,96 eura, koji iznos im nije vraćen.</span>
</p>
<p>
<span class="span1">Svjedok Ž</span><span class="span1">.</span><span class="span1"> A</span><span class="span1">.</span><span class="span1"> je u svom iskazu naveo da je zaposlen na mjestu obezbjeđenja Tržnog centra "Delta City". Dana 18. novembra je negdje oko 22,40 minuta obaviješten od strane kolega iz monitoringa da je izvršena krađa na prodajnom pultu "M-tela", kojom prilikom mu je saopšten i detaljan opis lica koje je izvršilo krađu. Uputio se prema glavnom izlazu iz Tržnog centra, i ispred je vidio kako lice koje odgovara ovom opisu ulazi u taksi vozilo. Prišao je taksiju, otvorio zadnja desna vrata i zamolio ovo lice da izađe iz vozila, takođe je utvrdio da ovo lice ne govori naš jezik, pa mu je na engleskom jeziku saopštio da sačeka par minuta, kako bi došla policija. Ovo lice nije pružalo otpor, čekao je sa njim, a on nije primjenjivao fizičku silu prema njemu. Praksa je da uvijek kada imaju neke aktivnosti, odnosno kada preduzimaju neke službene radnje, uvijek bude to snimljeno putem video nadzora. Kada su ušli u Tržni centar, ovo lice je iz unutrašnjeg džepa svoje jakne izvadio neki predmet, za koji on u tom trenutku nije znao šta je, i bacio ga u kantu za đubre. Pogledao je u kantu, vidio da se radi o šrafcigeru, zatim ga je uzeo i ostavio na poklopcu od kante. Čuo je zvuk metala, koji je lupio prilikom bacanja ovog predmeta u kantu, a kada je pogledao u kantu u njoj je, osim ovog šrafcigera, bilo i nekih sitnih papira. Sa još dvojicom kolega je stajao sa ovim licem cijelo vrijeme, do dolaska službenika Uprave policije, i tom prilikom nije primijetio da je ovo lice imalo bilo kakvu kesu kod sebe. Niti on, niti bilo ko od njegovih kolega ga nije pretresao, a prilikom pretresa policije, ne sjeća se šta je isti imao, misli da su samo bile cigarete, telefon i pasoš. Njegove kolege i on nisu znali šta je ovo lice oduzelo prilikom dolaska policije. </span>
</p>
<p>
<span class="span1">Svjedok M</span><span class="span1">. V.</span><span class="span1"> je u svom iskazu naveo da je vozio taksi i tog 18. novembra oko 22,00 časa, bio je parkiran ispred Tržnog centra "Delta City", gdje je čekao mušteriju. U jednom trenutku zadnja desna vrata od njegovog vozila otvorilo je muško lice i reklo mu da ga vozi u hotel "Hilton". Naglasio je da ovo lice nije dobro govorilo naš jezik, ali je nekako razumio gdje treba da ga vozi. Kada je trebalo da krene iz "Delta City" je izašao radnik obezbjeđenja i rekao da izađe iz vozila. Nije znao da li se to odnosi na njega ili na ovo lice koje je bilo u njegovom taksiju, pa je čak i pitao zašto treba da izađe, ali je radnik obezbjeđenja rekao da se to odnosi na ovo lice i ono je odmah izašlo i krenulo da bježi. Htio je da pomogne, pa je svojim tijelom prepriječio put ovom licu, kako ne bi mogao da pobjegne. U jednom momentu, dok je radnik obezbjeđenja razgovarao na "toki vokiju" i pozvao pojačanje, ovo lice je iz jakne izvadilo jednu plastičnu kesu i bacilo ju je u kantu za smeće, koja je bila pored. Ta kanta se nalazi ispred tržnog centra sa lijeve strane kada se izlazi, gdje se parkiraju bicikla i motori. Nakon ovoga, radnici obezbjeđenja su uveli ovo lice u Tržni centar, a on je iz kante za smeće izvadio kesu, kada je utvrdio da se radi o plavoj plastičnoj kesi na kojoj je pisalo "NLB". Kesa je bila presavijena, a u njoj je bila velika količina novca. Sa novcem se uputio prema svojoj kući, gdje je u dogovoru sa svojom majkom odlučio da novac ponese u policiju. Iste noći je novac predao policijskom službeniku koji se preziva M</span><span class="span1">.</span><span class="span1">, i potpisao potvrdu o privremeno oduzetim predmetima. Pojasnio je da su se u ovoj kesi nalazila dva svežnja novca, koji su bili obmotani bijelim papirima od kase, na jednom je pisalo 800,00 eura, a na drugom 4.650,00 eura i sitan novac u iznosu od 1,25 eura. Kada je bio u policiji, bila su prisutna tri policijska službenika koja su pred njim zajedno prebrojavali novac, i utvrdili da ima tačno 5.651,25 eura. Službenici policije su mu saopštili da je ovom prilikom otuđeno više novca i da nedostaje nekih 100,00 eura, ali on tvrdi da je u ovoj kesi koju je našao bilo samo ovoliko novca. Nije vidio da je ovo lice u tom vremenskom intervalu, koje je vrlo kratko trajalo, zavlačio ruku u ovu kesu i bilo što iz nje izvlačio. Kada je došao kući, on je ovaj novac prebrojao, utvrdio da se radi o pomenutom iznosu, odnosno da se poklapao iznos novca i onoga što je pisalo na pomenutim bijelim trakama, koje trake je predao zajedno sa novcem i kesom policiji.</span>
</p>
<p>
<span class="span1">Svjedok D</span><span class="span1">.</span><span class="span1"> L</span><span class="span1">.</span><span class="span1"> je u svom iskazu naveo da je zaposlen na mjestu agenta prodaje u privrednom društvu "M-tel", u poslovnici koja se nalazi u tržnom centru Delta city. Dana 18. novembra se nalazio na svom radnom mjestu u vremenskom intervalu od 16 do 22 časa. Kada je završio sa svojim obavezama pošao je kući i telefonom je obaviješten od strane radnika obezbjeđenja tržnog centra da je u njihovoj poslovnici bila krađa, a da oni ne znaju šta je tom prilikom bilo otuđeno i da je potrebno da dodje kako bi to utvrdio. Nema neposrednih saznanja o ovom događaju, jer kao što je rekao, nije bio tu. U fioci iza mjesta gdje stoji agent prodaje stoji novac od pazara, i takva je praksa već godinama. Ovom prilikom u fioci je stajala kesa sa novcem od 5.746,25 eura zajedno sa dvije uplatnice na taj iznos. Takođe je postojao i novac u iznosu od 200,00 eura u kasi, koji je bio depozit. Kada se vratio u poslovnicu vidio je da je kesa koja je tu stajala otuđena, takođe je provjerio i kasu sa depozitom, međutim, novac od 200,00 eura nije bio otuđen. Napomenuo je da ove dvije uplatnice, koje je pomenuo prilikom vraćanja novca, nisu bile vraćene. U potpunosti je siguran da je u ovoj kesi sa pazarom bio novac u iznosu od 5.746,25 eura. Kesa u kojoj je stajao pazar je plastična kesa bež boje sa natpisom "NLB banka". Praksa je da obično, iz razloga što ima puno novca, podijele novac i to tako što papirnim trakama spoje izvjesnu količinu novca i na traci hemijskom olovkom napišu taj iznos koji je spojen. Oni to rade nekoliko puta u toku smjene. Što se tiče konkretne prilike, ne može se tačno izjasniti, ali zna da su bila dva svežnja novca, koja su bila oblijepljena trakama i na trakama je bio naznačen iznos novca, ali isto tako je bio i novac koji nije bio u svežnjima nego je bio posebno. Taj novac koji je bio posebno, misli da je iznosio oko 95 eura. Siguran je da je ovih 95 eura bilo odvojeno od ranije pomenutog novca i da je postojao u kesi. Kada mu je policajac vratio novac u 03,00 časova ujutro sjeća se da je bio iznos novca umanjen za 94 i nešto eura, te se sjeća da tom prilikom nije bilo onih traka koje je ranije pomenuo, a na kojima je bio ispisan iznos novca. Ne može se sjetiti u kojim apoenima je bio novac u </span><span class="span1">iznosu od 94 eura, a što se tiče kese, ona nije bila zapečaćena, odnosno zalijepljena, ali je bila jednom presavijena. Prilikom brojanja novca u Upravi policije, službenik Uprave policije mu je dao dva svežnja novca, obmotana bijelim trakama, kojom prilikom je on utvrdio da nedostaje novac u iznosu od 94 eura. Međutim, kasnije u drugoj kancelariji mu je drugi službenik Uprave policije vratio novac, ali bez traka koje je ranije pomenuo. Iznos koji je bio ispisan na trakama se složio sa iznosom novca koji je izbrojao, ali tu nije bilo tih 94 eura, koje u policiji uopšte nije vidio, niti su mu vraćeni. </span>
</p>
<p>
<span class="span1">Iz zapisnika o uviđaju Uprave policije Centar bezbjednosti Podgorica broj 897/17 od 19. novembra 2017. godine utvrđeno je da je dana 18. 11. 2017. godine obaviještena Stanica za poslove dežurstva CB Podgorica od strane radnika obezbjeđenja u Delta City M</span><span class="span1">.</span><span class="span1"> M</span><span class="span1">.</span><span class="span1"> da je jedno lice otuđilo novac iz poslovnice "M Tel-a". Poslovnica firme "M-tel" DOO locirana je u holu objekta Delta city u ulici Cetinjski put. Poslovnica se nalazi pravo od glavnog ulaza u objekat "Delta city". Po izjavi agenta za prodaju pomenute firme L</span><span class="span1">.</span><span class="span1"> D</span><span class="span1">.</span><span class="span1">, fioke unutar naplatnog pulta su bile zaključane. Novac koji je prisvojen od strane NN počinioca nalazio se u gornjoj lijevoj fioci unutar naplatnog pulta. Na ovoj fioci nema tragova djelovanja podesnim sredstvom. U kanti za smeće naspram poslovnice zatečen je šrafciger, koji je po izjavi radnika obezbjeđenja odbačen od strane NN počinioca, koji je izuzet sa lica mjesta. Konstatovano je da je u vremenu od 22,35 časova NN počinilac ušao unutar naplatnog pulta poslovnice firme "M-Tel", potom je najvjerovatnije fizičkom silom odvalio fioku sa lijeve gornje strane unutar naplatnog pulta i po izjavi L</span><span class="span1">.</span><span class="span1"> D</span><span class="span1">.</span><span class="span1"> iz iste prisvojio 5 746,21 eura pazara. Novac se nalazio u kesi za transport novca NLB. Kriminalistički tehničar je izvršio pregled vozila ali nisu pronađeni tragovi podobni za identifikaciju počinioca.</span>
</p>
<p>
<span class="span1">Iz potvrde o privremeno oduzetim predmetima Uprave policije - Centar bezbjednosti Podgorica  Ku. br. 897/17 od 19. novembra 2017. godine, izdata na ime Vukmirović Marka utvrdjeno je da je ovlašćeni policijski službenik Uprave policije</span><span class="span1"> </span><span class="span1">- Centra bezbjednosti Podgorica od lica V</span><span class="span1">.</span><span class="span1"> M</span><span class="span1">.</span><span class="span1"> privremeno oduzeo sledeće predmete: 21 novčanicu u apoenima od 100 eura, 54 novčanice u apoenima od po 50 eura, 20 novčanica u apoenima od po 20 eura, 45 novčanica od po 10 eura i kovane novčanice u apoenima od po 1 euro, 20 centi i 5 euro centi.</span>
</p>
<p>
<span class="span1">Iz potvrde o vraćanju privremeno oduzetih predmeta Uprave policije - Centar bezbjednosti Podgorica Ku. br. 897/17 od 19. novembra 2017. godine izdatu na ime L</span><span class="span1">.</span><span class="span1"> D</span><span class="span1">.</span><span class="span1"> utvrdjeno je da je ovlašćeni policijski službenik Uprave policije CB Podgorica dana 19. 11. 2017. godine izvršio vraćanje predhodno navedenih, privremeno oduzetih, predmeta L</span><span class="span1">.</span><span class="span1"> D</span><span class="span1">.</span><span class="span1">.</span>
</p>
<p>
<span class="span1">Iz fotodokumentacije Uprave policije - Centra bezbjednosti Podgorica broj 59-10-244-2542/2611 od 19. 11. 2017. godine utvrđen je izgled kese u kojoj se nalazio novac otuđen izvršenjem krivičnog djela kao i izgled novca otuđenog izvršenjem krivičnog djela, dok je iz fotodokumentacije Uprave policije - Centra bezbjednosti Podgorica broj 59-10-244-2542/2610 od 18. 11. 2017. godine utvrđen izgled lica mjesta izvršenja krivičnog djela, fioke u kojoj se nalazio novac otuđen izvršenjem krivičnog djela, izgled sredstva izvršenja krivičnog djela - šrafcigera i kante za smeće u koju je nakon izvršenja bačeno sredstvo izvršenja krivičnog djela.</span>
</p>
<p>
<span class="span1"> Ocjenom provedenih dokaza, kako pojedinačno, tako i u njihovoj međusobnoj vezi i dovodeći ih u vezu sa odbranom optuženog sud je na nesumnjiv način utvrdio da je optuženi dana </span><span class="span1">18. novembra 2017.godine, oko 22:35 časova, u Podgorici, u Ulici Cetinjski put, u Tržnom centru "Delta city", svjestan svog djela, čije je izvršenje htio i znajući da je isto zabranjeno, provaljivanjem tuđu pokretnu stvar oduzeo drugom, u namjeri da njenim prisvajajnjem sebi pribavi protivpravnu imovinsku korist, na način što je šrafcigerom otvorio zaključanu fioku u okviru pulta oštećenog privrednog društva "M-tel" i iz nje oduzeo i prisvojio plastičnu kesu sa natpisom "NLB banka" u kojoj je bilo 5.651,25 eura dnevnog pazara, a sebi pribavio protivpravnu imovinsku korist</span><span class="span1">, čime je ostvario sva bitna objektivna </span><span class="span1">i subjektivna obilježja bića krivičnog djela </span><span class="span1">teška krađa iz čl. 240 st. 1 tač. 1 Krivičnog zakonika Crne Gore.</span>
</p>
<p>
<span class="span1">Činjenično stanje sud je utvrdio iz iskaza svjedoka Ž</span><span class="span1">.</span><span class="span1"> A</span><span class="span1">.</span><span class="span1">, zaposlenog na mjestu obezbjeđenja </span><span class="span1">Tržnog centra "Delta City", koji je naveo da je 18. novembra radio smjenu od 12,00 časova uveče i negdje oko 22,40 minuta je obaviješten od strane kolega iz monitoringa da je izvršena krađa na prodajnom pultu "M-tela", kojom prilikom mu je saopšten i detaljan opis lica koje je izvršilo krađu. Kako se uputio prema glavnom izlazu iz Tržnog centra ispred je vidio kako lice koje odgovara ovom opisu ulazi u taksi vozilo, pa je prišao taksiju, otvorio zadnja desna vrata i zamolio ovo lice da izađe iz vozila i sačeka par minuta, kako bi došla policija. Kada su ušli u Tržni centar, ovo lice je iz unutrašnjeg džepa svoje jakne izvadio neki predmet, za koji on u tom trenutku nije znao šta je, i bacio ga u kantu za đubre. Kada je pogledao u kantu vidio je da se radi o šrafcigeru, zatim ga je uzeo i ostavio na poklopcu od kante, a što je potvrđeno i fotodokumentacijom Uprave policije - Centra bezbjednosti Podgorica broj 59-10-244-2542/2610 od 18. 11. 2017. godine. Iz iskaza svjedoka M</span><span class="span1">.</span><span class="span1"> V</span><span class="span1">.</span><span class="span1"> utvrđeno je da je 18. novembra oko 22,00 časa, dakle, u vrijeme izvršenja krivičnog djela, svojim taksi vozilom bio parkiran ispred Tržnog centra "Delta City" kada je u jednom trenutku zadnja desna vrata od njegovog vozila otvorilo muško lice i reklo mu da ga vozi u hotel "Hilton". Kada je trebalo da krene iz "Delta City" je izašao radnik obezbjeđenja i rekao da izađe iz vozila licu koje je sjelo u njegov taksi. U jednom momentu, dok je radnik obezbjeđenja razgovarao na svom "toki vokiju" i pozvao pojačanje, ovo lice je iz jakne izvadilo jednu plastičnu kesu i bacilo ju je u kantu za smeće koja je bila pored, a nakon ovoga, radnici obezbjeđenja su uveli ovo lice u Tržni centar. Svjedok je iz ove kante za smeće izvadio plastičnu kesu na kojoj je pisalo "NLB", koja je bila presavijena, a u njoj je bila velika količina novca, tačnije 5.651,25 eura, što mu je poznato jer su policijski službenici pred njim zajedno prebrojali novac. Iste noći je novac predao policijskom službeniku što je potvrđeno i potvrdom o privremeno oduzetim predmetima Uprave policije - Centar bezbjednosti Podgorica Ku. br. 897/17 od 19. novembra 2017. godine, izdate na ime V</span><span class="span1">.</span><span class="span1"> M</span><span class="span1">.</span><span class="span1">. Iz iskaza svjedoka D</span><span class="span1">.</span><span class="span1"> L</span><span class="span1">.</span><span class="span1"> utvrđeno je da je, nakon što je obaviješten telefonom od strane radnika obezbjeđenja tržnog centra da je u njihovoj poslovnici bila krađa, pregledom fioke gdje inače stoji novac od pazara utvrdio da nedostaje plastična kesa sa natpisom "NLB banka" što je potvrđeno i zapisnikom o uviđaju Uprave policije Centar bezbjednosti Podgorica broj 897/17 od 19. novembra 2017. godine i priloženom fotodokumentacijom Uprave policije - Centra bezbjednosti Podgorica broj 59-10-244-2542/2611 od 19. 11. 2017. godine. Uostalom, optuženi je u svojoj odbrani i sam priznao izvršenje krivičnog djela koje mu se stavlja na teret i pojasnio da kada su svi zaposleni iz oštećenog privrednog društva "M-tel" otišli, on je ušao, uzeo koverat sa novcem i napustio "Deltu", međutim, odmah na izlazu zaustavilo ga je obezbjeđenje. Kovertu sa novcem koji je bio otuđio je bacio u kantu za smeće koja se nalazila na izlazu iz "Delte", pri čemu novac koji se nalazio unutra nije prebrojao jer nije imao vremena to da uradi.</span>
</p>
<p>
<span class="span1">Sud nalazi da je optuženi, postupajući na naprijed opisani način, bio svjestan da oduzima novac kao tuđu pokretnu stvar u namjeri da njenim prisvajanjem sebi pribavi protivpravnu imovinsku korist. Krivično djelo je izvršio </span><span class="span1">provaljivanjem, na način što je šrafcigerom otvorio zaključanu fioku u okviru pulta oštećenog privrednog društva "M-tel"</span><span class="span1">, što je prema činjeničnom stanju utvrđenom tokom postupka nesporno i htio, pa se njegov subjektivni odnos prema učinjenom krivičnom djelu manifestuje kao direktni umišljaj, čime je pored objektivnih ostvaren i subjektivni elemenat krivičnog djela teška krađa iz čl. 240 st. 1 tač. 1 Krivičnog zakonika Crne Gore.</span>
</p>
<p>
<span class="span1">Imajući u vidu utvrđeno činjenično stanje, sud je na predlog zastupnika optužbe, donio rješenje da se na glavnom pretesu neće provoditi dokaz uvid u video snimak sa video nadzora tržnog centra "Delta siti".  </span>
</p>
<p>
<span class="span1">Odlučujući o kazni za optuženog sud je, u smislu čl. 42 st. 1 Krivičnog zakonika Crne Gore, cijenio sve okolnosti koje utiču da kazna bude manja ili veća (olakšavajuće i otežavajuće okolnosti), pa je na strani optuženog R</span><span class="span1">.</span><span class="span1"> B</span><span class="span1">.</span><span class="span1"> O</span><span class="span1">.</span><span class="span1"> kao olakšavajuće okolnosti cijenio priznanje izvršenja krivičnog djela kojim je doprinio ekonomičnosti i efikasnosti krivičnog postupka, ispoljeno kajanje, njegovu porodičnost i činjenicu da je otac dvoje </span><span class="span1">maloljetne djece, motiv zbog kojeg je izvršio krivično djelo - za pokrivanje troškova za liječenje bolesti malodobnog djeteta, stav oštećenog koji se nije pridružio krivičnom gonjenju, dok otežavajućih okolnosti sud nije našao. Prednje olakšavajuće okolnosti sud je cijenio kao naročito olakšavajuće i optuženom, shodno </span><span class="span1">čl. 45 st. 1 tač. 3 i 46 st. 1 tač. 4, </span><span class="span1">ublažio kaznu ispod zakonskog minimuma, osuđujući ga, shodno čl. 36 Krivičnog zakonika Crne Gore, na kaznu zatvora u trajanju od 3 (tri) mjeseca, u koju kaznu mu je, saglasno čl. 51 st. 1 Krivičnog zakonika Crne Gore, uračunato vrijeme provedeno</span><span class="span1"> u pritvoru, kako je to precizirano u izreci presude.</span><span class="span1"> </span><span class="span1">Sud nalazi da je izrečena kazna adekvatna stepenu krivice optuženog i težini učinjenog krivičnog djela, te da će se istom ostvariti svrha kažnjavanja predviđena čl. 32 Krivičnog zakonika Crne Gore i u dovoljnoj mjeri na optuženog uticati da ubuduće ne vrši ovakva ili slična krivična djela, a u okviru opšte svrhe izricanja krivičnih sankcija iz čl. 4 st. 2 Krivičnog zakonika Crne Gore.</span>
</p>
<p>
<span class="span1">Sud je oštećeno privredno društvo "M-tel", shodno članu 239 Zakonika o krivičnom postupku, uputio da imovinskopravni zahtjev u iznosu od 94,96 eura, na koji iznos je predstavnica oštećenog preduzeća "M-tel" E</span><span class="span1">.</span><span class="span1"> R</span><span class="span1">.</span><span class="span1"> podnijela imovinsko pravni zahtjev, ostvari u parničnom postupku, imajući u vidu da je činjeničnim opisom optužnice, optuženom stavljeno na teret da je otuđio iznos od 5.651,25 eura, koji iznos je vraćen oštećenom, kako to proizilazi iz potvrde o vraćanju privremeno oduzetih predmeta Uprave policije - Centar bezbjednosti Podgorica Ku. br. 897/17 od 19. novembra 2017. godine.</span>
</p>
<p>
<span class="span1">Budući je optuženi oglašen krivim, sud ga je obavezao da na ime troškova krivičnog postupka plati iznos od 30,00 € na ime paušala, kao dijela troškova krivičnog postupka, koji je srazmjeran trajanju i složenosti krivičnog postupka i imovnim prilikama optuženog, shodno čl. 226 i 229 Zakonika o krivičnom postupku, dok će sud o troškovima koji se odnose na nagradu braniocu postavljenom po službenoj dužnosti odlučiti posebnim rješenjem, shodno čl. 227 st. 2 Zakonika o krivičnom postupku.</span>
</p>
<p>
<span class="span1">Na osnovu izloženog, primjenom čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, dana 24. 01. 2018. godine</span>
</p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:2.7in;vertical-align:top">
<div>
<span class="span1">ZAPISNIČARKA:</span>
</div>
</td><td style="width:3.75in;vertical-align:top">
<div>
<span class="span1">SUTKINJA:</span>
</div>
</td>
</tr>
<tr style="">
<td style="width:2.7in;vertical-align:top">
<div>
<span class="span1">Danijela Rajković,s.r.</span>
</div>
<p>&nbsp;</p>
</td><td style="width:3.75in;vertical-align:top">
<div>
<span class="span1">   Željka Jovović,s.r.</span>
</div>
<p>&nbsp;</p>
</td>
</tr>
<tr style="">
<td style="width:1.95in;vertical-align:top">
<div>
<span class="span1">PRAVNA POUKA:</span>
</div>
</td><td style="width:3.5in;vertical-align:top">
<div>
<span class="span1">Protiv ove presude dozvoljena je žalba u roku od 15 dana od dana prijema pismenog otpravka iste, preko ovog suda Višem sudu u Podgorici. </span>
</div>
<p>&nbsp;</p>
</td>
</tr>
</tbody></table>
<p></p>
<p>
<span class="span1">ZTO Danijela Rajković</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">ZAPISNIČARKA                                                                           SUTKINJA</span>
</p>
<p>
<span class="span1">  Danijela Rajković                                                                        Željka Jovović</span>
</p>
<p>&nbsp;</p>
<p>
<span class="span1">DN-a: Po primjerak presude dostaviti:</span>
</p>
<p>
<span class="span1">- ODT-u Podgorica,</span>
</p>
<p>
<span class="span1">- Optuženom i njegovom braniocu, adv. M</span><span class="span1">.</span><span class="span1"> M</span><span class="span1">.</span>
</p>
<p>
<span class="span1">- oštećenom po pravosnažnosti</span>
</p>
<p>
<span class="span1">- a/a.</span>
</p>
<p>
<span class="span1">Postupljeno dana ______________</span>
</p>
<p>
<span class="span1">Radnik suda __________________</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span>K. br. 355/18</span>
</p>
<p style="text-align:center;">
<span></span>
</p>
<p>&nbsp;</p>
<p style="text-align:center;">
<span>U IME CRNE GORE</span>
</p>
<p>&nbsp;</p>
<p>
<span>OSNOVNI SUD U PODGORICI, kao prvostepeni, krivični, po sutkinji Željki Jovović, uz učešće samostalnog referenta Danijele Rajković kao zapisničarke, u krivičnom postupku protiv okrivljenog R</span><span>.</span><span> Ž</span><span>.,</span><span> iz Podgorice, zbog krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore, odlučujući po optužnom predlogu ODT-a Podgorica Kt. br. 477/18 od 26. 06. 2018. godine, nakon glavnog i javnog pretresa održanog dana 10. 09. 2018. godine, u prisustvu zastupnika optužbe Šćekić Igora, po ovlašćenju ODT Podgorica i okrivljenog, izrekao je i istog dana javno objavio </span>
</p>
<p>&nbsp;</p>
<p style="text-align:center;">
<span>P R E S U D U</span>
</p>
<p>&nbsp;</p>
<p>
<span>Okrviljeni:</span>
</p>
<p>&nbsp;</p>
<p>
<span>Ž</span><span>.</span><span> R</span><span>.</span><span>, JMB </span><span>xxxxxxxxxxxxx</span><span>, od oca V</span><span>.</span><span> i majke D</span><span>.</span><span>, rodjene M</span><span>.</span><span>, rodjen </span><span>xx</span><span>. </span><span>xx. 19xx</span><span>. godine, u P</span><span>.</span><span>, sa prebivalištem u mjestu ro</span><span>djenja</span><span>, državljanin Crne Gore, govori i razumije crnogorski jezik, po zanimanju radnik, oženjen, otac troje djece, završio osnovnu školu, zaposlen, srednjeg imovnog stanja, neosudjivan.</span>
</p>
<p>&nbsp;</p>
<p style="text-align:center;">
<span>Kriv je</span>
</p>
<p>&nbsp;</p>
<p>
<span>Što je:</span>
</p>
<p>&nbsp;</p>
<p>
<span>Dana 21. novembra 2017. godine, oko 23:00 časa, u Podgorici, na raskrsnici Bulevara Josipa Broza Tita i Ulica Radomira Ivanovića i Georgija Zukova, ne  pridržavajući se saobraćajnog propisa iz čl. 26 st. 2 ZOBS-a na putevima, ugrozio  saobraćaj i doveo u opasnost život i tijelo ljudi,  na način što je, upravljajući putničkim vozilom marke "Audi A6", registarskih oznaka PG FV </span><span>xxx</span><span>, desnom saobraćajnom trakom, desne kolovozne trake, Ulice Georgija Zukova, iz pravca naselja Zabjelo, vozilom ušao  u označenu raskrsnicu sa kružnim tokom saobraćaja i iz desne saobraćajne trake započeo prelazak u lijevu saobraćajnu traku, a da se prethodno nije uvjerio da to može učiniti na bezbjedan način, pa je tako ušao u putanju kretanja putničkog vozila marke "Mercedes A", registarskih oznaka PG EV</span><span>xxx</span><span>,</span><span> kojim je upravljala oštećena B.</span><span> E</span><span>.</span><span>, usljed čega je prednjim lijevim dijelom vozila "Audi A6" udario u prednji desni ugao vozila "Mercedes A", nakon čega se vozilo "Mercedes A" odbilo ulijevo i prešlo na razdjelno ostrvo kojom prilikom je oštećena zadobila laku tjelesnu povredu  u  vidu istegnuća vratnog dijela kičmenog stuba, kojom prilikom je okrivljeni bio svjestan da svojom nepropisnom vožnjom može ugroziti javni saobraćaj i prouzrokovati zabranjenu posljedicu, ali je olako držao da do toga neće doći,</span>
</p>
<p>
<span>- čime je izvršio krivično dijelo ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore.</span>
</p>
<p>&nbsp;</p>
<p>
<span>Pa mu sud primjenom čl. 4 st. 2, 42 st. 1, 52, 53, 54 Krivičnog zakonika Crne Gore, te čl. 226, 229, 374 Zakonika o krivičnom postupku, izriče</span>
</p>
<p>&nbsp;</p>
<p style="text-align:center;">
<span>USLOVNU OSUDU</span>
</p>
<p>
<span>      </span>
</p>
<p>
<span>S tim, što mu utvrdjuje kaznu zatvora u trajanju od 30 (trideset) dana i istovremeno odredjuje da se ista neće izvršiti, ako okrivljeni u roku od 1 (jedne) godine po pravosnažnosti presude ne izvrši novo krivično dijelo.</span>
</p>
<p>&nbsp;</p>
<p>
<span> Obavezuje se okrivljeni  da plati  na ime troškova krivčinog postupka iznos od 178,50 eura, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p style="text-align:center;">
<span>O b r a z l o ž e nj e</span>
</p>
<p>&nbsp;</p>
<p>
<span>Optužnim predlogom ODT Podgorica Kt. br. 477/18 od 26. 06. 2018. godine, stavljeno je na teret okrivljenom R</span><span>.</span><span> Ž</span><span>. </span><span>izvršenje krivičnog dijela  ugrožavanja javnog saobraćaja iz čl. 339 st. 3 u vezi st. 1 Krivičnog zakonika Crne Gore.</span>
</p>
<p>
<span>Zastupnik optužbe je u završnoj riječi izjavio, da u cjelosti ostaje pri podnijetom optužnom predlogu, da smatra da je krivica okrivljenog nesumljivo dokazana njegovim jasnim i potpunim priznanjem, koje je potvrdjeno provedenim dokazima tokom postupka.  Predložio je sudu da okrivljenog oglasi krivim i osudi po zakonu.</span>
</p>
<p>
<span>Okrivljeni Ž</span><span>.</span><span> R</span><span>.</span><span> je u svojoj odbrani naveo da je kritičnog dana, u kasnim večenjim satima upravljao vozilom svoga druga, marke "Audi" reg. oznaka PG FV </span><span>xxx,</span><span> krećući se iz pravca Zete u pravcu kružnog toka, koji se nalazi u blizini restorana 13 Jul. Bio je sam u vozilu i po prilasku kružnom toku u isti se uključio, tako što  je ušao u spoljašnju, desnu saobraćajnu traku, da bi se potom prestrojio u unutrašnju - lijevu saobraćajnu traku kružnog toka. Odmah po prestrojavanju u lijevu saobraćajnu traku osjetio je udar u lijevi dio svoga vozila, od strane vozila koje se kretalo unutrašnjom trakom, čije se marke nije mogao sjetiti. Vozilom koje ga je udarilo upravljala je jedna ženska osoba, koja mu se kasnije predstavila, a čije ime je u medjuvremenu zaboravio, a ista je u vozilu bila sa svojom kćerkom. Nakon saobraćajne nezgode su izašli iz vozila i sačekali policiju koja je izvršila uvidjaj. Interesovao se kod te žene i njene kćerke da li su možda povrijedjene u nezgodi i one su mu rekle da su dobro. Razmijenili su brojeve telefona i nakon nezgode se slušali, s tim da ga niko nikada nije obavijestio da je nakon nezgode zadobio povrede. Priznaje da je odgovoran za predmetu saobraćajnu nezgodu i žao mu je što je došlo do iste. Nije mu bila namjera da neoprezno vozi, niti da svojom vožnjom bilo koga ošteti ili povrijedi. Ukazao je da je nadoknadio štetu koja je na tom drugom vozilu prouzrokovana u saobraćajnoj nezgodi i platio registraciju za to vozilo. Nakon dolaska policije na lice mjesta niko od učesnika nezgode nije zatražio da mu se ukaže ljekarska pomoć niti pak da u tom cilju bude prevezen do ljekarske ustanove. Svi učesnici saobraćajne nezgode, kako on tako i dvije ženske osobe iz drugog vozila bile su prisutne za sve vrijeme vršenja uvidjaja. U završnoj riječi je izjavio da mu je žao što je došlo do nezgode i što je oštećena povrijedjena. Nakon nezgode interesovao se za njeno zdravlje, platio joj registraciju, kao vid pažnje, i nadoknadio joj štetu. </span>
</p>
<p>
<span>Sud je u dokaznom postupku pročitao zapisnik o uvidjaju Uprave policije CB Podgorica broj 1662/2017 od 21. 11. 2017. godine, izvršio uvid u skicu lica mjesta predmetne saobraćajne nezgode, pročitao medicinsku dokumentaciju izdatu na ime B</span><span>.</span><span> E</span><span>.</span><span>, po saglasnom predlogu stranka pročitao nalaz i mišljenje vještaka medicinske struke Prof. dr M</span><span>.</span><span> Š</span><span>.</span><span> od 20. 03. 2018. godine i nalaz i mišljenje sudskog vještaka saobraćajne struke dipl. ing. D</span><span>.</span><span> S</span><span>.</span><span> od 12. 06. 2018. godine,  pročitao Uvjerenje iz kaznene evidencije na ime </span><span>okrivljenog KE 794/18 od 05. 07. 2018. godine i na saglasan predlog stranaka pročitao iskaz svjedoka E</span><span>.</span><span> B</span><span>.</span><span> dat na zapisniku pred ODT -om Podgorica 23. 02. 2018. godine.</span>
</p>
<p>
<span>Svjedok oštećena B</span><span>.</span><span> E</span><span>.</span><span> je u svom iskazu navela da je dana 21.11.2017. godine, oko 23:00 časa upravljala vozilom marke " Mercedes Benz" PG EV </span><span>xxx</span><span>. Sa njom u vozilu je bila njena kćerka mldb B</span><span>.</span><span> E</span><span>.</span><span>, koja je sjedjela na mjestu suvozača. Kretala se lijevom saobraćajnom trakom desne kolovozne trake, ul. Georgija Zokova iz pravca naselja Zabjelo u pravcu kružnog toga, koji se nalazi na raskrisnici sa ulicama Josipa Broza i Radomira Ivanovića. U kružni tok se uključila propisno i kretala se unutrašnjom saobraćajnom trakom, a vozilo "Audi" spoljnom saobraćajnom trakom koje je odjednom prešlo u njenu saobraćajnu traku i presjeklo joj putanju kretanja i udarilo u prednji desni bočni dio njenog vozila. Objasnila je da nije uspjela da izbjegne kontakt sa tim vozilom, iz razloga što se ono odjednom stvorilo ispred nje. U nezgodi su ona i kćerka zadobile povrede. Prisustvovala je uvidjaju kao i vozač vozila "Audi". Dodala je da se njeno vozilo usljed udara odbilo i prešlo na zemljani dio kružnog toka. Nakon nezgode vozač vozila " Audi" se interesovao za njihovo zdravlje. U svoje ime i kao zakonska zastupnica svoje maloljetne kćerke nije se pridružila krivičnom gonjenju i nije postavila imovinsko pravni zahtjev. </span>
</p>
<p>
<span>Iz</span><span> zapisnika o uvidjaju Uprave policije CB Pogdorica broj 1662/2017 od 21. 11. 2017. godine i skice lica mjesta predmetne saobraćajne nezgode, </span><span>utvrđeno je da je lice mjesta saobraćajne nezgode raskrsnisa ulica Radomira Ivanovića, Ulice Georgija Zukova i Bul. Josipa Broza Tita. Ista je regulisana kao kružni tok koji je podijeljen na dvije saobraćajne trake. Ul. Georgija Zukova je fizički podijeljena na dvije kolovozne trake, dok je desna kolovozna traka gledano od pravca Zabjela u pravcu kružnog toka podijeljena na dvije saobraćajne trake. Kružni tok je regulisan vertikalnom saobraćajnom signalizacijom, tako što je na svakom uključenju u kružni tok postavljen saobraćajni znak "nailazak na put sa pravom prvenstva prolaza". P/mv. reg. oznaka PG FV </span><span>xxx</span><span> zatečeno je u kružnom toku u desnoj saobraćajnoj traci, prednjim dijelom okrenuto u pravcu Ul. Radomira Ivanovića, gledano od pravca Ul. Georgija Zukova, malo iskošeno ulijevo. P/mv. reg. oznaka PG EV </span><span>xxx </span><span> zatečeno je na zemljanom dijelu u sredini kružnog toka, prednjim dijelom okrenuto u pravcu Ul. Georgija Zukova, gledano od pravca Ul. Josipa Broza Tita. Od materijalnih tragova na licu mjesta zatečeni su tragovi laka, stakla i plastike, skoncentrisani u lijevoj saobraćajnoj traci.</span>
</p>
<p>
<span>Iz nalaza i mišljenja  sudskog vještaka saobraćajne struke</span><span> dipl. ing. D</span><span>.</span><span> S</span><span>.</span><span> od 12. 06. 2018. godine, proizilazi da se vozilo " Audi " A6, reg. oznaka PG FV </span><span>xxx</span><span> neposredno prije kontakta kretalo brzinom od oko 36,50 km/h, dok se vozilo "Mercedes A" reg. oznaka PG EV </span><span>xxx</span><span> kretalo brzinom od oko 36,00 km/h. Vozilo "Audi  A6" reg. oznaka PG  FV </span><span>xxx</span><span> od uključivanja na unutrašnju saobraćajnu traku do mjesta kontakta, u poprečnom smislu, prešlo je rastojanje od oko 1,00-1,50m. Psihofizička sekunda, odnosno vrijeme potrebno da vozilo započne intezivno kočenje maksimalnim usporenjem, sastoji se od vremena reakcije vozača, vremena odziva sistema za  kočenje, vremena  porasta usporenja i za pmv iznosi 1,10s. Vozilo Audi A6 PG FV </span><span>xxx</span><span> u okviru psihofizičke sekunde prelazilo je rastojanje od 11,10m. Na skici lica mjesta nisu evidentirani tragovi koji bi ukazivali na to da su vozači navedenih vozila prije kontakta preduzeli radnje intezivnog kočenja u cilju izbjegavanja nezgode, što se objašnjava činjenicom da je od pojave opasne situacije do trenutka kontakta protekao vremenski interval kraći od 1,10s. Dakle, vozač vozila Mercedes PG EV </span><span>xxx</span><span>, u konkretnoj saobraćajnoj situaciji nije imao vremensko prostornih mogućnosti da bilo kojom reakcijom na komande vozila izbjegne kontakt, jer mu je vozilo "Audi A6" PG FV </span><span>xxx</span><span> u putanju kretanja ušlo u veoma kratkom vremenskom intervalu tj. intervalu kraćem od psihofizičke sekunde. Vještak zaključuje da je vozač vozila "Audi A6" PG FV </span><span>xxx</span><span> radnju prelaska na unutrašnju saobraćajnu traku raskrsnice sa kružnim tokom </span><span>saobraćaja otpočeo, ne uvjerivši se da istu može bezbjedno završiti, usljed čega je u kratkom vremenskom intervalu direktno ušao u putanju kretanja vozila Mercedes PG EV </span><span>xxx</span><span>, koje se već kretalo unutrašnjom saobraćajnom trakom  i imalo prvenstvo prolaza. Vozač  vozila "Audi A6" PG FV </span><span>xxx</span><span> nije blagovremeno način kretanja vozila prilagodio konkretnoj saobraćajnoj situaciji, a za to je imao vremensko - prostornih mogućnosti jer nije postojala nikakva fizička prepreka da uoči vozilo Mercedes PG EV </span><span>xxx</span><span> i blagovremeno odustane od radnje prelaska na unutrašnju saobraćajnu traku raskrsnice sa kružnim tokom saobraćaja, što je bio obavezan a što nije učinio, a što predstavlja propust koji je učinio nastanak predmetne saobraćajne nezgode. Na strani vozača vozila "Audi A6" PG FV </span><span>xxx</span><span> nema propusta koji su uticali na nastanak predmetne saobraćajne nezgode. Sud je u potpunosti prihvatio nalaz i mišljenje vještaka saobraćajne struke, nalazeći da je isti jasan, logičan,objektivan i u svemu dat shodno pravilima saobraćajne struke.</span>
</p>
<p>
<span>Iz medicinske dokumentacije na ime oštećene i nalaza i mišljenje vještaka sudske medicine Prof. dr M</span><span>.</span><span> Š</span><span>.</span><span> utvrdjeno je da je oštećena B</span><span>.</span><span> E</span><span>.</span><span>  u nezgodi zadobila istegnuće (napetost) vratnog dijela kičmenog stuba. Navedena povreda posledica je dejstva tupog, teškog i zamahnutog mehaničkog orudja, neposredno naglim i neočekivanim pokretanjem, trzanjem glave i vrata u smjeru naprijed - nazad. Navedena povreda predstavlja laku tjelesnu povredu. </span>
</p>
<p>
<span>Nakon savjesne ocjene svih dokaza pojedinačno i u njihovoj međusobnoj vezi, i  dovodeći ih u vezu sa odbranom okrivljenog, sud je na nesumljiv način utvrdio da je okrivljeni u vrijeme, na način i u mjestu, kako mu je to stavljeno na teret optužnim akom, izvrđio krivično djelo ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore.</span>
</p>
<p>
<span>Činjenično stanje sud je utvrdio iz iskaza svjedoka oštećene E</span><span>.</span><span> B</span><span>.</span><span>, u kome je navela da se kretala lijevom saobraćajnom trakom desne kolovozne trake, ul. Georgija Zokova, iz pravca naselja Zabjelo u pravcu kružnog toga, koji se nalazi na raskrisnici sa ulicama Josipa Broza i Radomira Ivanovića. U kružni tok se uključila propisno i kretala se unutrašnjom saobraćajnom trakom, a vozilo okrivljenog spoljnom saobraćajnom trakom, koje je odjednom prešlo u njenu saobraćajnu traku i presjeklo joj putanju kretanja i udarilo u prednji desni bočni dio njenog vozila, zatim iz </span><span>zapisnika o uvidjaju Uprave policije CB Podgorica broj 1662/2017 od 21. 11. 2017. godine i skice lica mjesta, dok je iz nalaza vještaka saobraćajne struke potvrđeno da okrivljeni nije blagovremeno način kretanja svoga vozila prilagodio konkretnoj saobraćajnoj situaciji, a za to je imao vremensko - prostornih mogućnosti, jer nije postojala nikakva fizička prepreka da uoči vozilo oštećene i blagovremeno odustane od radnje prelaska na unutrašnju saobraćajnu traku raskrsnice sa kružnim tokom saobraćaja, što je bio obavezan a što nije učinio, a što predstavlja propust koji je doveo do  nastanka predmetne saobraćajne nezgode. Vrstu i težinu tjelesnih povreda kod oštećene sud je utvrdio iz medicinske dokumentacije na ime oštećene i nalaza i mišljenja vještaka medicinske struke.</span>
</p>
<p>
<span>Okrivljeni se kritičnom prilikom nije pridržavao saobraćajnog propisa iz čl.26 st.2 ZOOBS-a na putevima, kojim je propisano da vozač koji namjerava da pomjeri vozilo udesno ili ulijevo, promijeni saobraćajnu traku, pretiče, obilazi, zaustavi, skrene, okrene se polukružno, vozi unazad, prestroji ili da izvrši drugu sličnu radnju, takvu radnju može da otpočne samo ako se uvjerio da to može da učini na bezbjedan  način, pa je krećući se vozilom desnom saobraćajnom trakom desne kolovozne trake ul. Georgija Zukova iz pravca naselja Zabjelo, ušao u raskrsnicu Bul. Josipa Broza Tita i Ul. Radomira Ivanovića i Georgija Zukova, sa kružnim tokom saobraćaja, kada je iz desne saobraćajne trake započeo prelazak u lijevu saobraćajnu traku ne uvjerivši se prethodno da to može učiniti na bezbjedan način, pa je tako ušao u putanju kretanja oštećene, usljed čega je prednjim lijevim dijelom svoga vozila udario u prednji desni ugao vozila oštećene, nakon čega se </span><span>vozilo oštećene odbilo ulijevo i prešlo na razdjelno ostrvo. Postupajući na navedeni način, </span><span>po nalaženju suda, okrivljeni je bio svjestan da, upravljajući svojim vozilom protivno navedenom propisu, može tako ugroziti saobraćaj da dovede u opasnost život i tijelo ljudi, ali je olako držao da do toga neće doći, u čemu se ogledaju elementi svjesnog nehata kao oblika vinosti, usljed čega je kod oštećene nastupila laka tjelesne povreda u vidu istegnuća vratnog dijela kičmenog stuba, kao objektivni uslov inkriminacije za predmetno krivično djelo.</span>
</p>
<p>
<span>Prilikom odlučivanja o krivičnoj sankciji, sud je u smislu čl. 42 Krivičnog zakonika Crne Gore, cijenio sve okolnosti koje utiču da kazna bude manja ili veća, pa je od olakšavajućih okolnosti na strani okrivljenog cijenio, da je oženjen, otac troje djece, ranije dobro ponašanje i s tim u vezi raniju neosuđivanost, što je sud utvrdio iz uvjerenja iz kaznene evidencije na ime okrivljenog KE 794/18 od 05. 07. 2018. godine, kao i stav oštećene koja se nije pridružila krivičnom gonjenju, pa je u odsustvu otežavajućih okolnosti, okrivljenom shodno čl. 53 i 54 Krivičnog zakonika Crne Gore, izrekao uslovnu osudu, kao u izreci presude, nalazeći da će se i sa prijetnjom izvršenja kazne zatvora u trajanju od trideset dana i vremenom provjeravanja u periodu od jedne godine, na okrivljenog u dovoljnoj mjeri uticati da ubuduće ne vrši krivična djela, čime će se sa uspjehom ostvariti svrha uslovne  osude iz čl. 52 st. 2 Krivičnog zakonika Crne Gore, u okviru opšte svrhe izricanja krivičnih sankcija u smislu čl. 4 st. 2 Krivičnog zakonika Crne Gore.</span>
</p>
<p>
<span>Na osnovu čl. 226 Zakonika o krivičnom postupku sud je obavezao okrivljenog da na ime troškova krivičnog postupka plati iznos od 178,50 €, od čega na ime troškova medicinskog vještačenja iznos od 66,00 €, troškova saobraćajnog vještačenja iznos od 82,50 € i na ime sudskog paušala iznos od 30,00 €, koji iznos je odmjeren shodno dužini trajanja postupka, složenosti predmeta i imovinskim prilikama okrivljenog, koje je dužan platiti u roku od 15 dana po pravosnažnosti presude.</span>
</p>
<p>
<span>Na osnovu čl. 374 Zakonika o krivičnom postupku odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span>OSNOVNI SUD U PODGORICI, dana 10. 09. 2018.  godine</span>
</p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:2.7in;vertical-align:top">
<div>
<span>   ZAPISNIČARKA:</span>
</div>
</td><td style="width:3.75in;text-align:center;vertical-align:top">
<div style="text-align:center;">
<span>                           SUTKINJA:</span>
</div>
</td>
</tr>
<tr style="">
<td style="width:2.7in;text-align:center;vertical-align:top">
<div style="text-align:center;">
<span>Danijela Rajković,s.r.</span>
</div>
<p>&nbsp;</p>
</td><td style="width:3.75in;text-align:center;vertical-align:top">
<div style="text-align:center;">
<span>                                            Željka Jovović,s.r.</span>
</div>
<p>&nbsp;</p>
</td>
</tr>
</tbody></table>
<p></p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:1.95in;vertical-align:top">
<div>
<span>PRAVNA POUKA:</span>
</div>
</td><td style="width:3.5in;vertical-align:top">
<div>
<span>Protiv ove presude dozvoljena je žalba u roku od 8 dana od dana prijema pismenog otpravka iste, preko ovog suda Višem sudu u Podgorici. </span>
</div>
<p>&nbsp;</p>
</td>
</tr>
</tbody></table>
<p></p>
<p style="text-align:center;">
<span>ZTO Danijela Rajković</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:2.7in;vertical-align:top">
<div>
<span>   ZAPISNIČARKA:</span>
</div>
</td><td style="width:3.75in;text-align:center;vertical-align:top">
<div style="text-align:center;">
<span>                           SUTKINJA:</span>
</div>
</td>
</tr>
<tr style="">
<td style="width:2.7in;vertical-align:top">
<div>
<span>   Danijela Rajković</span>
</div>
<p>&nbsp;</p>
</td><td style="width:3.75in;text-align:center;vertical-align:top">
<div style="text-align:center;">
<span>                          Željka Jovović </span>
</div>
<p>&nbsp;</p>
</td>
</tr>
</tbody></table>
<p></p>
<p>
<span> DN-a: Po primjerak presude dostaviti:</span>
</p>
<p>
<span>- ODT Podgorica,</span>
</p>
<p>
<span>- Okrivljenom, </span>
</p>
<p>
<span>- A/A.</span>
</p>
<p>
<span>Postupljeno dana ______________</span>
</p>
<p>
<span>Radnik suda __________________</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
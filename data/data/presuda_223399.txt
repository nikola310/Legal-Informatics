<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.49930555in 0.5in 0.25in 1.125in;}
.s1{font-weight:bold;}
.s2{font-weight:bold;text-decoration:underline;}
.p1{text-align:justify;hyphenate:auto;keep-with-next.within-page:always;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:center;hyphenate:auto;keep-with-next.within-page:always;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{margin-left:0.5in;text-align:justify;hyphenate:auto;font-family:Arial;font-size:12pt;}
.p8{text-indent:0.375in;text-align:justify;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Times New Roman;font-size:12pt;}
</style>
<meta content="rahmo.banda" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU</span>
</p>
<p class="p2">
<span class="s1">	</span><span class="s2">K. br. 354/09</span>
</p>
<p class="p2"></p>
<p class="p3">
<span class="s1">U IME NARODA</span>
</p>
<p class="p2"></p>
<p class="p2">
<span>	Osnovni sud u Bijelom Polju, kao krivični prvostepeni sud, sudija Rahmo Banda, kao sudija pojedinac, uz učešće namještenika suda Ljiljane P.,  kao zapisničara, rješavajući po optužnom predlogu Osnovnog državnog tužilaštva u B.Polju, Kt. br. 551/2007 od 13. 05. 2008.g.  protiv okrivljenog R.Š.a, iz Bijelog Polja,  nakon održanog glavnog i javnog pretresa, u prisustvu branioca okrivljenog DJ.R.adv.iz Mojkovca, a u odsustvu uredno obaviještenih ODT iz Bijelog Polja, okrivljenog R.Š.a i oštećenih K.M., S.D.a, P.M.a i A.M.a, dana  20.05.2010. godine, donio je  i javno objavio</span>
</p>
<p class="p2"></p>
<p class="p4">
<span class="s1">P R E S U D U</span>
</p>
<p class="p5"></p>
<p class="p2">
<span>	</span><span class="s1">Okrivljeni  R.Š.O, </span><span>od oca V., majke M., rodjene V., rodjen ....g. u Bijelom Polju, sa prebivalištem u mjestu P.– opština Bijelo Polje, Crnogorac, drž. CG, nezaposlen, oženjen, otac jednog djeteta, završio SSS, lošeg imovnog stanja, osuđivan.</span>
</p>
<p class="p2"></p>
<p class="p2">
<span>	</span><span class="s1">- na osnovu čl. 363.st.1. tač. 3. ZKP-a.</span>
</p>
<p class="p2"></p>
<p class="p3">
<span class="s1">OSLOBADJA SE OD OPTUŽBE</span>
</p>
<p class="p2"></p>
<p class="p2"></p>
<p class="p2">
<span class="s1">	Da je:</span>
</p>
<p class="p2"></p>
<p class="p6">
<span class="s1">- </span><span>dana 22.09.2007. godine oko 17,30 sati ispred prodavnice »NM« Slijepač Most, opština B.Polje, lako tjelesno povrijedio oštećene K.M.a, S.D.a, P.M.a i A.M.a, na način što ih je pajserom, sredstvom podobnim da tijelo teško povrijedi ili zdravlje teško naruši,  izudarao i to: oštećenog K.M.a u predjelu ledja, oštećnog S.D.a u predjelu glave i desne ruke, oštećenog P.M.a po tijelu,  a oštećenog A.M.a u predjelu ledja,  kojom prilikom je nanio tjelesne povrede oštećenom K.M.u povrede u vidu nagnječine desnog ramena i ledja  dimenzija 15 x 1,50 cm i ogrebotine oguljotine na leđima, oštećnom S.D.u povrede u predjelu glave i desne ruke, oštećenom P.M.u povrede u vidu nagnječine iznad obrvnog luka desno i zgloba šake  i podlaktice lijevo, kao i lijeve butine i ogrebotine trbuha na lijevoj strani, a oštćenom A.M.u povredu u vidu nagnječina sa ogoljutina sa ogrebotinama dužine 7 x 3 cm u slabinskom dijelu desno,</span>
</p>
<p class="p2"></p>
<p class="p6">
<span>-čime bi izvršio četiri krivična djela laka tjelesna povreda iz čl.152 st. 2 u vezi st.1 KZ CG«.  </span>
</p>
<p class="p2"></p>
<p class="p7">
<span>-jer nije dokazano da je izvršio krivična djela  za koja je optužen. </span>
</p>
<p class="p2"></p>
<p class="p7">
<span>Troškovi krivičnog postupka padaju na teret budžetskih sredstava Crne Gore.</span>
</p>
<p class="p2"></p>
<p class="p2">
<span>	Oštećeni K.M., S.D.o, P.M.o i A.M.o, radi ostvarivanja imovinsko-pravnog zahtjeva, upućuju se na parnični postupak.  </span>
</p>
<p class="p2">
<span> </span>
</p>
<p class="p4">
<span class="s1">O b r a z l o ž e nj e</span>
</p>
<p class="p5"></p>
<p class="p6">
<span>Optužnim predlogom Osnovnog državnog tužilaštva u B.Polju, Kt. br. 551/2007 od 13. 05. 2008.g. optužen je R.Š.o, iz Pali, opština B.Polje, zbog izvršenja tri krivična djela laka tjelesna povreda iz čl. 152 st. 2 u vezi st. 1 Krivičnog zakonika RCG, s tim što je zastupnik javne optužbe, prije davanja završne riječi, na glavnom pretresu od 02.12.2008.godine, zamjenik ODT precizirao činjenični opis i pravnu kvalifikaciju i okrivljenom stavio na teret izvršenje četiri krivična djela  laka tjelesna povreda iz čl. 152 st. 2 u vezi st. 1 Krivičnog zakonika CG.</span>
</p>
<p class="p6"></p>
<p class="p6">
<span>Presudom ovog suda K.br. 435/08 od 02.12.2008.godine, okrivljeni R.Š.o oglašen je krivim da je izvršio tri krivična djela laka tjelesna povreda iz čl. 152. st. 2. u vezi st. 1. KZ CG i osudjen na jedinstvenu kaznu zatvora u trajanju od 3. mjeseca, na osnovu čl. 363. tač. 3. ZKP-a, a oslobodjen od optužbe, da je izvršio krivično djelo lake tjelesne povrede iz čl. 152. st. 2. u vezi st. 1 KZ CG, prema oštećenom K.M., jer nije dokazano da je izvršio krivično djelo za koje je optužen.  Na navedenu presudu žalbu su izjavili ODT iz B.Polja i branilac okrivljenog R.Š.a, pa je Viši sud u B.Polju svojim rješenjem Kž.br. 214/09 od 03.03.2009.godine, ukinuo prvostepenu presudu i predmet vratio istom sudu na ponovno sudjenje. </span>
</p>
<p class="p6"></p>
<p class="p6">
<span>Glavni pretres je održan i zaključen  u odsustvu uredno obaviještenih ODT u B.Polju, okrivljenog R.Š.a i oštećenih K.M., S.D.a, P.M.a i  A.M.a, shodno čl. 453. ZKP-a. </span>
</p>
<p class="p6"></p>
<p class="p2">
<span>	Okrivljeni  R.Š.o, u svojoj odbrani istakao je, da nijesu tačni navodi iz optužnog akta, jer iako je kritičnog dana boravio u mjestu Slijepač Most ali nije imao fizički sukob sa oštećenima. Naveo je da se nalazio na karoseriji kamiona u društvu sa sinovcem Ž., dok je kamionom upravljao njegov sin Ivan koji je u jednom momentu zvučnim signalom pozdravio drugi kamion koji je prošao pored njih. U tom momentu ispred prodavnice u mjestu Slijepač Most neki čovjek se obratio njegovom sinu da više ne svira i opsovao ga, našta je Ivan odgovorio psovkom. On i Ž. su pokušali da smire situaciju ali iz pravca prodavnice došlo je još 5-6 lica sa krampovima, lopatama i pivskim bocama, te kako bi izbjegli moguću svađu, popeli su se na kamion i krenuli odatle, dok su neka lica se uhvatila za stranice kamiona ali su popadali. Naveo je da tom prilikom nije bilo nikakve tuče, niti je kod sebe imao metalni pajser, a ta lica su se nalazila u alkoholisanom stanju. </span>
</p>
<p class="p2"></p>
<p class="p6">
<span>Branilac okrivljenog  u završnoj riječi je izjavio, da ostaje pri ranije datoj završnoj riječi i tražio da sud donese oslobadjajuću presudu, tj. da okrivljenog oslobodi od optužbe, jer smatra da isti nije izvršio krivično djelo stavljeno mu na teret. </span>
</p>
<p class="p2"></p>
<p class="p8">
<span>  	Radi utvrdjivanja odlučnih činjenica i krivice okrivljenog, sud je saslušao vještaka medicinske struke dr. S.M.a, na predlog branioca okrivljenog pročitao iskaze svjedoka - oštećenih K.M., dat na zapisniku kod istražnog sudije od 27.11.2007.godine i na zapisniku o glavnom pretresu, S.D.a, dat na zapisniku kod istražnog sudije od 27.11.2007.godine i na zapisniku o glavnom pretresu, P.M.a , dat na zapisniku kod istražnog sudije od 27.11.2007.godine i na zapisniku o glavnom pretresu i A.M.a, dat na zapisniku kod istražnog sudije od 27.11.2007.godine i sa zapisnika o glavnom pretresu od 27.08.2008.godine, pročitao iskaz svjedoka R.V.a, dat na zapisniku o glavnom pretresu od 30.09.2008.godine, izvršio uvid u medicinsku dokumentaciju na ime oštećenih K.M., P.M.a kao i u med.dokumentaciju na ime A.M.a, sve od 22.09.2007.godine, pročitao nalaz vještaka med.struke dr. B.a P.a dat na zapisniku kod istražnog sudije od 25.12.2007.godine i izvršio uvid u izvod iz KE na ime okrivljenog .</span>
</p>
<p class="p8"></p>
<p class="p6">
<span>Cijeneći odbranu okrivljenog R.Š.a i dokaze pojedinačno i medjusobnoj vezi shodno čl.360 ZKP-a, sud je utvrdio činjenično stanje i na osnovu istog zaključio da nije dokazano da je okrivljeni izvršio krivična djela za koja je optužen.  </span>
</p>
<p class="p6"></p>
<p class="p6">
<span>Naime, imajući u vidu odbranu okrivljenog  koji ne priznaje krivicu i izvedene dokaze tokom postupka, sud nije mogao utvrditi ko je nanio povrede oštećenima kritičnom prilikom, pa ni da je to okrivljeni, te je stao na stanovište da nije dokazano da je okrivljeni R.Š.o izvršio krivična djela za koja se tereti javnom optužbom. </span>
</p>
<p class="p6"></p>
<p class="p6">
<span>Tako okrivljeni u svojoj odbrani je istakao da kritičnog dana kada je došao u mjesto Slijepač Most sa sinom Ivanom i sinovcem Ž., i parkirali kamion naspram prodavnice NM. Ispred te prodavnice se nalazilo 15 lica u vidno alkoholisanom stanju. I u momentu kada je iz pravca Tomaševo naišao M.V.sa svojim kamionom i koji ih je pozdravio zvučnim signalom, na koji signal ga je takodje zvučnim signalom pozdravio njegov sin Ivan. Tada iz prodavnice ka njima polazi jedan čovjek sa kapom i u radnom odijelu i psuje Ivana, našta njemu Ivan odgovara psovkom. A odmah za ovim licem kreću još 3 - 4 lica u radnim odijelima, a on i Ž. silaze sa kamiona, pokušavajući da smire situaciju. Medjutim, u njihovom pravcu kreće još 5 - 6 lica, koja su u rukama nosili krampove, lopate i pivske boce. Kad je on to vidio, odmah je rekao Ivanu da upali kamion a on i Ž. su se popeli na kamion da bi izbjegli svadju i Ivan je pokrenuo kamion u kom trenutku se za stranice kamiona uhvatilo 3 - 4 lica - radnika, pokušavajući da se popnu na kamion i u trenutku kada je Ivan dao jači gas i ubrzao kretanje kamiona, ova lica su popadala sa stranice kamiona. Tako da tom prilikom nije imao fizičkog sukoba sa oštećenima. </span>
</p>
<p class="p6"></p>
<p class="p6">
<span>Sud je cijenio iskaze svjedoka - oštećenih K.M., S.D.a, P.M.a i A.M.a,a i iste iskaze ovaj sud nije prihvatio kao čvrste  i ubjedljive dokaze, na osnovu kojih bi okrivljenog R.Š.a oglasio krivim. Tako iz iskaza svjedoka - oštećenog K.M. datog na zapisniku kod istražnog sudije od 27.11.2007.godine, proizilazi da on nije vidio počinioca i da nezna ko ga je udario, a takodje nije vidio ko je i kada nanio povrede ostalim oštećenima. Da bi na glavnom pretresu od 27.08.2008.godine, kazao da je kritične prilike okrivljeni imao malu bradicu i da je siguran da se radi o licu koje ga je udarilo. A iz iskaza svjedoka - oštećenog P.M.a, proizilazi da ga je okrivljeni bez ikakvog razloga udario šipkom više puta po tijelu, a da je u društvu sa njim bilo još 10-tak lica, koja su u rukama nosila krampove, lopate i pajsere.  A iz iskaza svjedoka - oštećenog S.D.a, proizilazi, da je prema grupi lica koja su u rukama nosila krampove, lopate i štangle, prvo ustao oštećeni P. i krenuo u njihovom pravcu, a za njim su krenuli i ostali oštećeni, da ga je jedno lice sa pajserom u ruci udarilo u predjelu glave kao i u predjelu desne ruke i da se zbog tih povreda nije javljao ljekaru i ne posjeduje medicinsku dokumentaciju. A iz iskaza svjedoka - oštećenog A.M.a, proizilazi, da nije imao predhodni verbalni kontakt sa okrivljenim, jer se nalazio u jednom kombiju, pa kada je primijetio da neko gadja flašama, izašao je iz kombija i vidio jednog starijeg čovjeka sa bradom i pajserom u ruci,koji je pošao prema njemu, a on je pobjegao ponovo prema svom kombiju, gdje ga je sustigao taj čovjek i dva puta udario pajserom u predjelu ledja. </span>
</p>
<p class="p6"></p>
<p class="p6">
<span>Ovaj Sud je cijenio i iskaz svjedoka R.V.a, iz kojeg proizilazi da ga je pozvao P. riječima '' V., V.'', radi čega je izašao iz kuće i vidio P.a da leži na zemlji i da je krvav i u njegovoj blizini je primijetio R.Š.a, pa mu se učinilo da je u ruci imao neki predmet, i da mu nije poznato kako je P. zadobio povrede. </span>
</p>
<p class="p6"></p>
<p class="p6">
<span>Takodje, sud je cijenio i pisane dokaze, pa iz medicinske dokumentacije i nalaza i mišljenja vještaka medicinske struke dr. B.a P.a proizilazi, da je oštećeni K.M., zadobio laku tjelesnu povredu u vidu nagnječenja desnog ramena i ledja dimenzija 15 x 1,50 cm. P.M.o nagnječenje iznad obrvnog luka - desno i zgloba šake i podlaktice - lijevo, kao i lijeve butine, te ogrebotine trbuha na lijevoj strani. A A.M.o, nagnječinu sa oguljotinama i ogrebotinama dužine 7 x 3 cm, u slabinskom dijelu - desno. </span>
</p>
<p class="p6"></p>
<p class="p8">
<span>Ovaj sud je neposredno na glavnom pretresu saslušao vještaka med.struke dr. S.M.a, koji se izjasnio, da što se tiče nalaza i mišljenja koji je dat u istražnom postupku dr. B.a P.a od 25.12.2007.godine, može da kaže da je isti korektan i on tu nebi imao šta da doda. A na pitanje po nalogu ukidnog rješenja Višeg suda, 1. - kojim sredstvom su nanesene tjelesne povrede oštećenom P.u, ukoliko se tiče lokacije iznad obrvnog luka desno, 2. - a zatim povrede oštećenog Stupara u predjelu glave i desne ruke, 3. -odnosno ogrebotine kod oštećenog A.M.a. Da li je neko mogao zadobiti povredu flašom. Kakav je bio položaj oštećenih lica u odnosu na optuženog, ukoliko je optuženi faktički mogao nesmetano svakom od tih lica zadati tjelesne povrede na opisani način i naznačenim sredstvom - metalnom šipkom. Pa na postavljena pitanja  vještak je odgovorio  - što se tiče dali je neko od oštećenih mogao zadobiti povrede udarcem flašom, odgovara potvrdno, tj. moguće je. Što se tiče položaja lica koje je nanijelo povrede oštećenom K.M., to lice se prilikom nanošenja povreda moglo nalaziti njemu iza ledja ili njemu sa desne strane ukoliko je dešnjak, a ako je ljevak obrnuto. Što se tiče povreda kod P.M.a, lice koje je njemu nanijelo povrede moglo se nalaziti naspram njega tj. licem u lice ili sa njegove lijeve strane. A što se tiče povreda kod A.M.a, lice koje je njemu nanijelo povrede nalazilo se njemu iza ledja ili njemu sa desne strane. Što se tiče povreda kod lica S.D.o, ''navodnih povreda'' u spisima nema, jer o tome ne postoji medicinska dokumentacija, te se iz tih razloga se ne može ni izjasniti. Povrede kod oštećenog K.M., u vidu crvenila kože na ledjima i u predjelu desnog ramena, s obzirom na tip povrede i dimenzije povrede, najvjerovatnije su nastale od udara tupo tvrdim predmetom, ušta spada i drvena letva i sl. A što se tiče povreda kod P.M.a, povrede u vidu otoka lijeve ruke sa krvnim podlivom, te otoka lijevog ručja sa krvnim podlivom, obje povrede takodje su nastale od udara tupo tvrdim predmetom, a obje povrede spadaju u nespecifične povrede i ne može se isključiti da nijesu nastale od udarca tupo tvrdim predmetom ušta spada i drvena letva, tanji kolac i sl., dok povreda u predjelu iznad obrve desnog oka nije bliže opisana, već je samo navedeno da se radi o nagnječenju mekih tkiva u navedenom dijelu čela, tako da se ne može isključiti da i ta povreda nije nastala od udara tupo tvrdog predmeta ušta spadaju gore navedeni predmeti. A što se tiče povrede u predjelu lijeve butine s obzirom na tip povrede mogla je nastati od udarca tupo tvrdim predmetom ušta spada drvena letva, motka i sl. Što se tiče povreda kod oštećenog A.M.a, s obzirom da je isti zadobio povredu u vidu oguljotine - ogrebotine kože u slabinskom dijelu dimenzije 7 x 3 cm, takodje se može zaključiti da je ista nastala od udarca tupo tvrdim predmetom i ne može se isključiti da je ista nastala od udarca drvenom motkom, palicom i sl. S obzirom na karakter i težinu gore opisanih povreda kod svih oštećenih, smatra da je veća vjerovatnoća da su iste nastale od udarca drvenim predmetom nego metalnim pajserom - šipkom, jer bi povrede bile teže prirode nego što su gore opisane.</span>
</p>
<p class="p6"></p>
<p class="p6">
<span>Tako imajući u vidu da okrivljeni ne priznaje krivicu, da sud iskaze oštećenih K.M., S.D.a, P.M.a i A.M.a, nije mogao prihvatiti kao čvrste i ubjedljive dokaze, kod činjenice da vještak med.struke dr. S.M.e na glavnom pretresu se izjasnio, da je nalaz vještaka med.struke dr. B.a P.a od 25.12.2007.godine, korektan, i odgovorio detaljno na sva postavljena pitanja vezano za okolnosti sredstava kojima su nanešene tjelesne povrede oštećenim. Posebno izjašnjavajući se u svom nalazu da s obzirom na karakter i težinu opisanih povreda kod oštećenih, smatra da je veća vjerovatnoća da su iste nastale od udaraca drvenim predmetom, nego metalnom šipkom - pajserom, jer bi povrede bile teže prirode nego što su opisane, a da svjedok R.V.o se izjasnio da mu nije poznato kako je oštećeni P. zadobio povrede i da je u njegovoj blizini primijetio okrivljenog, sud je stao na stanovište da nije dokazano da je okrivljeni izvršio krivična djela. Jer iskazi oštećenih i ostali izvedeni dokazi ukazuju samo na sumnju da je okrivljeni izvršio krivična djela stavljena mu na teret.  </span>
</p>
<p class="p8"></p>
<p class="p6">
<span>To, imajući u vidu sve predhodno izloženo pokazuje se da je sve ostalo na nivou sumnji, pa  ovaj sud iz izvedenih dokaza nije mogao sa sigurnošću i na nesumnjiv način utvrditi da je optuženi R.Š.o izvršio krivična djela koja mu se stavljaju na teret javnom optužbom, te je istog usled nedostatka dokaza i oslobodio od krivice. Ovo tim prije što shodno važećim zakonskim propisima činjenice koje terete okrivljenog moraju biti apsolutno dokazane tokom postupka, što u konkretnom slučaju nije utvrdjeno, te je sud primjenjujući načelo '' in dubio proreo'' ili u sumnji u korist krivca, istog oslobodio od optužbe shodno čl. 363. st. 1. tač. 3. ZKP-a. </span>
</p>
<p class="p6"></p>
<p class="p6">
<span>Ovaj sud u ponovnom postupku nije mogao saslušati svjedoke - oštećene K.M., S.D.a, P.M.a i A.M.a, obzirom da isti nijesu dolazili na glavne pretrese, iako su u više navrata pozivani i uredno obavještavani. Naime, ista lica su strani državljani ( Republika Srpska) i njihova prebivališta se nalaze na adresama grada Banja Luke. </span>
</p>
<p class="p2"></p>
<p class="p6">
<span>Troškovi krivičnog postupka padaju na teret budžetskih sredstava Crne Gore, shodno čl. 203 st. 1 ZKP-a. </span>
</p>
<p class="p2"></p>
<p class="p2">
<span> 	Oštećeni K.M., S.D.o, P.M.o i A.M.o, radi ostvarivanja imovinsko-pravnog zahtjeva, upućuju se na parnični postupak, shodno čl. 212. st. 1. tač. 3. ZKP-a. </span>
</p>
<p class="p2"></p>
<p class="p2">
<span>	Sa  iznijetih razloga odlučeno je kao u izreci presude, a shodno čl. 363 st. 1. tač. 3. ZKP-a.	 </span>
</p>
<p class="p2"></p>
<p class="p4">
<span class="s1">OSNOVNI SUD U BIJELOM POLJU</span>
</p>
<p class="p3">
<span class="s1">Dana: 20.05.2010.  godine </span>
</p>
<p class="p3"></p>
<p class="p2">
<span class="s1">ZAPISNIČAR,				  			      S U D I J A,   </span>
</p>
<p class="p2">
<span class="s1">Ljiljana P.      						   Rahmo Banda </span>
</p>
<p class="p2"></p>
<p class="p2"></p>
<p class="p5"></p>
<p class="p9"></p>


</body>
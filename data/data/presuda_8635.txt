<div style="text-align: justify">
	&nbsp;</div>
<div style="text-align: right">
	K.br.99/11</div>
<div style="text-align: justify">
	&nbsp;</div>
<div style="text-align: center">
	U IME CRNE GORE</div>
<div style="text-align: justify">
	&nbsp;<br>
	OSNOVNI SUD U DANILOVGRADU kao krivični, po sudiji Vladimiru Novoviću, kao pojedincu, uz učešće Ane Ivanović kao zapisničara, u krivičnom predmetu protiv okrivljenog J. M. iz P., zbog krivičnog djela ugrožavanje sigurnosti iz čl.168 st.1 KZ, odlučujući po optužnom predlogu Osnovnog državnog tužilaštva iz Podgorice Kt.br.69/10 od 15.08.2011.godine, koji je na glavnom pretresu zastupao Grujo Radonjić, zamjenik ODT-a iz Podgorice, nakon održanog glavnog i javnog pretresa dana 18.04.2012.godine, koji je prekinut i nastavljen dana 23.04.2012.godine, u prisustvu zastupnika optužbe i oštećene R. N., donio je dana 23.04.2012.godine i istog dana javno objavio&nbsp;<br>
	&nbsp;<br>
	&nbsp;</div>
<div style="text-align: center">
	PRESUDU</div>
<div style="text-align: justify">
	&nbsp;<br>
	Okrivljeni J.M., od oca R. i majke V., rodjene R., rodjen ...godine u P., sa mjestom prebivališta u P - naselje Z., ul. L., državljanin Crne Gore, po zanimanju mašinski tehničar, pismen, završio srednju školu, neoženjen, srednjeg imovnog stanja, neosudjivan.<br>
	&nbsp;<br>
	&nbsp;</div>
<div style="text-align: center">
	Kriv je</div>
<div style="text-align: justify">
	&nbsp;<br>
	Što je:<br>
	&nbsp;<br>
	Dana 28.11.2009.godine, u Danilovgradu, u mjestu Grbe, u prostorijama Doma za stara lica "Svjetlost", prijetnjom da će napasti na život i tijelo, ugrozio sigurnost oštećene R. N., na način što je oštećenu rukama stezao za vrat i prijetio joj riječima "Ubit ću te, zaklat ću te", koja prijetnja je kod oštećene izazvala osjećaj straha,<br>
	&nbsp;<br>
	- čime je počinio krivično djelo ugrožavanje sigurnosti iz čl.168 st.1 KZ.<br>
	&nbsp;<br>
	Pa sud okrivljenom primjenom citiranog zakonskog propisa, te čl. 4, 5, 13, 15, 36, 42, 52, 53 i 54 KZ i čl.226, 229 i 374 ZKP-a&nbsp; i z r i č e<br>
	&nbsp;<br>
	&nbsp;<br>
	&nbsp;</div>
<div style="text-align: center">
	USLOVNU OSUDU</div>
<div style="text-align: justify">
	&nbsp;<br>
	Kojom mu utvrdjuje kaznu zatvora u trajanju od 3 (tri) mjeseca i istovremeno odredjuje da se ista neće izvršiti ako okrivljeni za vrijeme od 1 (jedne)&nbsp; godine po pravosnažnosti presude ne učini novo krivično djelo.<br>
	&nbsp;<br>
	Dužan je okrivljeni da na ime troškova krivičnog postupka - sudskog paušala&nbsp; uplati ovom sudu iznos od 30,00 eura, a u roku od 15 dana po pravosnažnosti presude.<br>
	&nbsp;<br>
	Na osnovu čl.239 st.2 ZKP-a, oštećena R.N. se radi ostvarivanja imovinsko-pravnog zahtjeva upućuje na parnični postupak.<br>
	&nbsp;<br>
	&nbsp;</div>
<div style="text-align: center">
	O b r a z l o ž e nj e</div>
<div style="text-align: justify">
	&nbsp;<br>
	Optužnim predlogom ODT Podgorica Kt.br.69/10 od 15.08.2011.godine, stavljeno je na teret okrivljenom J. M. da je izvršio krivično djelo ugrožavanje sigurnosti iz čl.168 st.1 KZ. Zastupnik optužnog predloga je na glavnom pretresu u završnoj riječi precizirao činjenični opis krivičnog djela, na način kako je to predstavljeno u izreci presude, dok je pravna kvalifikacija ostala ista. Predložio je da sud okrivljenog oglasi krivim i kazni u okviru zakonom propisane kazne.<br>
	&nbsp;<br>
	Glavni pretres od 18.04.2012.godine, koji je prekinut i nastavljen dana 23.04.2012.godine, sud je održao u odsustvu okrivljenog, a na osnovu čl.457 ZKP-a. Ovo stoga što se okrivljenom J. M. poziv i optužni predlog nijesu mogli uručiti na adresi ul.Lu., P., koju adresu je dao prilikom saslušanja u istražnom postupku, kada je i upozoren na posljedice propuštanja prijavljivanja promjene adrese, tj. poziv i optužni predlog nijesu mu se mogli uručiti zbog neprijavljivanja sudu promjene adrese, što je prioizilazilo i iz dopisa Uprave policije, a isti je prethodno bio saslušan u istražnom postupku i njegovo prisustvo nije bilo nužno. Zbog toga je sud na glavnom pretresu pročitao odbranu okrivljenog J.M. iz istražnog postupka sa zapisnika o saslušanju osumnjičenog Kri.br.92/10 od 06.07.2010.godine.<br>
	&nbsp;<br>
	Okrivljeni J.M. je u odbrani datoj u istražnom postupku u bitnom naveo da je krajem novembra mjeseca 2009.godine pošao sa svojom majkom, kod direktorice Doma starih "Svjetlost", kako bi njegova majka zatražila isplatu dijela zarade koju je ostvarila radom u ovoj ustanovi. Kada je došao ispred ove ustanove, parkirao je svoje vozilo, a njegov brat i majka su otišli u pravcu Doma starih "Svjetlost", dok je on ostao u vozilu. Primijetio je da je direktorica ove ustanove V.M. provukla glavu kroz prozor i rekla njegovoj majci da neće da joj da novac, a čak joj je uputila i uvrjedljive riječi. Pozvao je majku i rekao joj je da idu kući. Medjutim, njegova majka je izrevoltirana ušla u Dom, pa je on potrčao za njom iz straha da joj se nešto ne dogodi. Kada je ušao u Dom vidio je da se deset žena okupilo oko njegove majke, kojom prilikom su je sramotili, dok je jedna od njih krupnije gradje, plave kose, za koju misli da se zove N., uhvatila njegovu majku za ruke. Prišao je, odmakao je i rekao je majci da idu kući. Istakao je da je njegova majka kazala da neće da ide kući dok joj ne plate dug. Nakon što je njegova majka uzela jedan televizor, pošli su kući. Pojasnio je da kritičnom prilikom on nikoga nije fizički napadao, niti zastrašivao.&nbsp;<br>
	&nbsp;<br>
	Sud je na glavnom pretresu u dokaznom postupku saslušao svjedoka-oštećenu R. N., saslušao svjedoka S. V., saslušao svjedoka M.V.u, pročitao izvještaj ljekara specijaliste KC CG br.protokola 1177 od 28.11.2009.godine, pročitao izvještaj ljekara specijaliste KC CG br.protokola 1482 od 28.11.2009.godine, pročitao izvještaj ljekara specijaliste KC CG br.protokola 12992 od 28.11.2009.godine, pročitao izvještaj ljekara specijaliste KC CG br.protokola 15340 od 28.11.2009.godine, svi izdati na ime oštećene M.V.e, i pročitao izvod iz kaznene evidencije Uprave policije PJ Podgorica br.29-245/11-22465/2-3515 od 07.09.2011.godine, izdat na ime okrivljenog J.M.a.<br>
	&nbsp;<br>
	Svjedok-oštećena R.N. u iskazima datim u istražnom postupku i na glavnom pretresu u bitnom je navela da je u vrijeme kritičnog dogadjaja&nbsp; bila zaposlena u Domu starih "Svjetlost", koji se nalazi u mjestu Grbe, te da je direktorica te ustanove bila M.V.a. Tvrdi da je J.V.a napustila posao u Domu nedjelju dana prije kritičnog dogadjaja. Dana 28.11.2009.godine bila je u Domu, zajedno sa direktoricom M.V.om, koleginicom S. i osobljem iz kuhinje, kada je ispred Doma došla J.V.a, sa svoja dva sina M. i V.. Tom prilikom vrata Doma su bila zaključana, jer su posjete bile zabranjene zbog gripa, o čemu je bilo istaknuto obavještenje na vratima. M.V.a je otvorila prozor i rekla je J.V.i da dodje u ponedjeljak da joj isplatiti dug od oko 80,00 eura, s obzirom da je blagajnica bila odsutna. Nakon toga, M. je razbio staklena ulazna vrata sa saksijom, a zatim i sa stolicom i kroz tako napravljen otvor je ušao u Dom. Za njim je ušla J.V.a i njen mladji sin V. J.V.a je prišla M.V.i i udarila je po ruci. Istakla je da se obratila J.V.i, govoreći joj da ne miješa djecu u ove stvari, te da joj je M. prišao i stisnuo je objema rukama za vrat, govoreći joj "ubit ću te, zaklat ću te, jebem ti tursku majku". Tada je prišla V. i povukla je M. nazad za jaknu. Nakon toga J.V.a i njeni sinovi su uzeli televizor i napustili su Dom. Pojasnila je da je kritičnom prilikom imala osjećaj straha i ugroženosti, jer je mislila da će je J.M. ubiti, budući da je i stiskao i davio, zbog čega je tog istog dana išla na preglede kod ljekara. Pridružila se krivičnom gonjenju protiv okrivljenog i postavila je imovinsko-pravni zahtjev.<br>
	&nbsp;<br>
	Svjedok S.V. u iskazima datim u istražnom postupku i na glavnom pretresu u bitnom je navela da je u vrijeme kritičnog dogadjaja bila zaposlena u Domu starih "Svjetlost", koji se nalazi u mjestu Grbe, da je direktorica te ustanove bila M.V.a, te da je do nedjelju dana prije samog dogadjaja u Domu kao medicinska sestra radila i J.V.a. Kritičnog dana bila je u Domu, zajedno sa direktoricom M.V.om, koleginicom R. i osobljem iz kuhinje. Sjeća se da je ispred Doma došla J.V.a, sa svoja dva sina M. i V. Tom prilikom vrata Doma su bila zaključana, jer su posjete bile zabranjene zbog gripa, o čemu je bilo istaknuto obavještenje na vratima. M.V.a je otvorila prozor i rekla je J.V.i da dodje u ponedjeljak da joj isplati dug od oko 80,00 eura, jer je blagajnica bila odsutna. Nakon toga, M. je razbio staklena ulazna vrata sa saksijom, a zatim i sa stolicom i kroz tako napravljen otvor je ušao u Dom. Za njim je ušla i J.V.a i njen mladji sin V. J.V.a je prišla M.V.i i udarila je po ruci, dok je M. prišao njenoj koleginici N. i stisnuo je objema rukama za vrat, psujući joj tursku majku. Istakla je da je prišla M. i povukla ga nazad za jaknu. Nije se mogla sjetili da li je J.M. tom prilikom prijetio M.V.i. Nakon toga, J.V.a i njeni sinovi su napustili Dom, pošto su prethodno uzeli televizor.<br>
	&nbsp;<br>
	Svjedok M.V.a u iskazima datim u istražnom postupku i na glavnom pretresu u bitnom je navela da je kritičnom prilikom bila izvršni direktor i vlasnik Doma starih "Svjetlost", koji se nalazi u mjestu Grbe. Dana 28.11.2009.godine bila je u Domu, zajedno sa M.V.om, S.V.om, P.N.om i osobljem iz kuhinje, kada je ispred Doma došla J.V.a, sa svoja dva sina M. i V. Tom prilikom vrata Doma su bila zaključana, jer su posjete bile zabranjene zbog gripa, o čemu je bilo istaknuto obavještenje. Otvorila je prozor i rekla je J.V.i da dodje u ponedjeljak da joj isplati dug od 89,00 eura, s obzirom da je blagajnica bila odsutna. Nakon toga, M. je razbio staklena ulazna vrata sa saksijom, a zatim i sa stolicom i kroz tako napravljen otvor je ušao u Dom. Za njim je ušla J.V.a i njen mladji sin V. &nbsp;J.V.a joj je prišla i udarila je po ruci, dok je M. prišao njenoj koleginici N. i stisnuo je objema rukama za vrat, govoreći joj "Što ćeš ti, jebaću ti majku tursku, oćeš li da te udavim". Tada je prišla S.V.a i povukla je M. nazad za jaknu. Pojasnila je da je J.M. M.V.i svašta govorio, pa je moguće i da joj je prijetio da će je ubiti i zaklati. Nakon toga, J.V.a i njeni sinovu su ušli u dnevni boravak, uzeli televizor i napustili Dom.<br>
	&nbsp;<br>
	Iz izvještaja ljekara specijaliste KC CG br.protokola 1177 od 28.11.2009.godine, izvještaja ljekara specijaliste KC CG br.protokola 1482 od 28.11.2009.godine, izvještaja ljekara specijaliste KC CG br.protokola 12992 od 28.11.2009.godine i izvještaja ljekara specijaliste KC CG br.protokola 15340 od 28.11.2009.godine, izdatih na ime oštećene M.V.e, utvrdjuje se da je dana 28.11.2009.godine zbog kritičnog dogadjaja svjedok-oštećena R.N. pregledana u toj ustanovi od strane ljekara specijaliste psihijatra, ljekara specijaliste za ORL, ljekara specijaliste interniste i ljekara specijaliste hirurga.<br>
	&nbsp;<br>
	Iz izvoda iz kaznene evidencije Uprave policije PJ Podgorica br.29-245/11-22465/2-3515 od 07.09.2011.godine, izdatog na ime okrivljenog J.M.a, utvrdjuje se da isti nije osudjivan.&nbsp;<br>
	&nbsp;<br>
	Sud je cijenio iskaz svjedoka-oštećene M.V.e, pa je našao da se ista jasno, odredjeno, istinito i objektivno izjasnila o svim činjenicama važnim za ovu krivičnu stvar. Iskaz svjedok-oštećene M.V.e stoji u skladnoj vezi sa izvještajem ljekara specijaliste KC CG br.protokola 1177 od 28.11.2009.godine, izvještajem ljekara specijaliste KC CG br.protokola 1482 od 28.11.2009.godine, izvještajem ljekara specijaliste KC CG br.protokola 12992 od 28.11.2009.godine i izvještajem ljekara specijaliste KC CG br.protokola 15340 od 28.11.2009.godine.<br>
	&nbsp;<br>
	Sud je cijenio iskaze svjedoka S.V.e i M.V.e, pa je našao da su se iste jasno, istinito i objektivno izjasnile o činjenicama koje su im poznate, a čiji iskazi su u tom dijelu potpuno saglasni, pri tom ne upuštajući se u izjašnjavanje o činjenicama koje im nijesu poznate.<br>
	&nbsp;<br>
	Nakon savjesne i brižljive ocjene provedenih dokaza pojedinačno i u njihovoj medjusobnoj vezi i odbrane okrivljenog J.M.a, sud je utvrdio da je okrivljeni počinio krivično djelo ugrožavanje sigurnosti iz čl.168 st.1 KZ, a na način, mjesto i vrijeme kako je to predstavljeno u izreci presude.<br>
	&nbsp;<br>
	Iz saglasnih kazivanja svjedoka-oštećene M.V.e i svjedoka S.V.e i M.V.e, utvrdjuje se da je okrivljeni J.M. dana 28.11.2009.godine nasilno ušao u prostorije Doma za stara lica "Svjetlost", u mjestu Grbe, koje pripada opštini Danilovgrad, zajedno sa svojom majkom i svojim bratom. Tom prilikom okrivljeni J.M. je nakon što je ušao u prostorije pomenutog Doma, a kada je oštećena R.N. željela da spriječi sukob izmedju njegove majke i M.V.e, prišao oštećenoj M.V.i i rukama je stegnuo za vrat. Da je tada okrivljeni oštećenoj M.V.i zaprijetio riječima "ubit ću te, zaklat ću te", koje riječi su kod oštećene izazvale osjećaj straha i nesigurnosti, sud je utvrdio iz iskaza svjedoka-oštećene M.V.e, a što korespondira sa time što je oštećena tog istog dana upravo zbog ovog dogadjaja bila na pregledima kod ljekara specijaliste psihijatra, ljekara specijaliste za ORL, ljekara specijaliste interniste i ljekara specijaliste hirurga, a što se utvrdjuje iz izvještaja ljekara specijaliste KC CG br.protokola 1177 od 28.11.2009.godine, izvještaja ljekara specijaliste KC CG br.protokola 1482 od 28.11.2009.godine, izvještaja ljekara specijaliste KC CG br.protokola 12992 od 28.11.2009.godine i izvještaja ljekara specijaliste KC CG br.protokola 15340 od 28.11.2009.godine.<br>
	&nbsp;<br>
	Sud nije prihvatio odbranu okrivljenog J.M.a, datu u istražnom posupku, u kojoj je izmedju ostalog istakao da kritičnom prilikom on nikoga nije fizički napadao, niti zastrašivao, već da je samo odgurnuo oštećenu R. N., zato što je ona uhvatila njegovu majku za ruke, obzirom da je ovakva odbrana okrivljenog obeznažena iskazima svjedoka-oštećene M.V.e i svjedoka S.V.e i M.V.e i citiranim izvještajima ljekara specijalista KC CG. Zbog toga je sud odbranu okrivljenog cijenio kao neistinitu i sračunato datu u cilju izbjegavanja krivične odgovornosti.<br>
	&nbsp;<br>
	Krivično djelo ugrožavanje sigurnosti iz čl.168 st.1 KZ čini onaj ko ugrozi sigurnost nekog lica prijetnjom da će napasti na život ili tijelo tog lica ili njemu bliskog lica. Okrivljeni je, ponašajući se na utvrđeni način, tj. stežući oštećenu rukama za vrat i upućujući joj ozbiljne prijetnje napada na život i tijelo, tj. riječi "ubit ću te,&nbsp; zaklat ću te" kod oštećene M.V.e izazvao osjećaj straha tj. osjećaj ugroženosti za život i tjelesni integritet. Zbog toga se u radnjama okrivljenog stiču sva bitna obilježja krivičnog djela ugrožavanje sigurnosti iz čl.168 st.1 KZ.<br>
	&nbsp;<br>
	Cijeneći psihički odnos okrivljenog prema izvršenom krivičnom djelu, sud je našao da je isti, postupajući na naprijed utvrđeni način, to krivično djelo počinio sa direktnim umišljajem. Naime, okrivljeni je bio svjestan svog djela i htio je njegovo izvršenje, što ga sve čini krivim.<br>
	&nbsp;<br>
	Sud je prilikom odlučivanja o vrsti i visini krivične sankcije za okrivljenog, imao u vidu sve okolnosti na strani okrivljenog koje su od značaja za izbor i visinu u smislu čl.42 KZ, pa je od olakšavajućih okolnosti na strani okrivljenog našao to da je neosudjivan, što je utvrđeno iz citiranog izvoda iz kaznene evidencije, kao i njegovu mladost, dok otežavajućih okolnosti nije bilo, pa je sud okrivljenom izrekao uslovnu osudu kojom mu je utvrdio kaznu zatvora u trajanju od 3 (tri) mjeseca i istovremeno odredio rok provjeravanja u periodu od 1 (jedne) godine, odnosno da se utvrdjena kazna neće izvršiti ako okrivljeni za vrijeme od 1 (jedne) godine, po pravosnažnosti presude, ne učini novo krivično djelo. Sud je našao da se u konkretnom slučaju, a imajući u vidu naprijed navedene olakšavajuće okolnosti, može očekivati da će se upozorenjem, uz prijetnju kaznom, uticati na okrivljenog da ubuduće ne vrši krivična djela, te da nije nužno da se kazna primijeni radi krivično-pravne zaštite. Sud nalazi da će se uslovnom osudom kao u izreci ove presude u potpunosti ostvariti svrha izricanja ove krivične sankcije iz čl.52 KZ&nbsp; u okviru opšte svrhe izricanja krivičnih sankcija iz čl.4 st.2 KZ .<br>
	&nbsp;<br>
	O troškovima krivičnog postupka odlučeno je na osnovu čl.226 i 229 ZKP-a, pa kako je okrivljeni oglašen krivim, isti je obavezan da na ime troškova krivičnog postupka-sudskog paušala uplati ovom sudu iznos od 30,00 eura, koji paušal je odredjen shodno složenosti i trajanju postupka uz ocjenu imovinskih prilika okrivljenog, a sve u roku od 15 dana po pravosnažnosti presude.<br>
	&nbsp;<br>
	Shodno čl.239 st.2 ZKP-a, sud je oštećenu M.V.u radi ostvarivanja imovinsko-pravnog zahtjeva uputio na parnični postupak, jer podaci krivičnog postupka nijesu pružali pouzdan osnov ni za potpuno ni za djelimično presuđenje, a pribavljanje istih vodilo je nepotrebnom odugovlačenju postupka.<br>
	&nbsp;<br>
	Na osnovu izloženog, a primjenom čl 374 ZKP-a,odlučeno je kao u izreci.<br>
	&nbsp;<br>
	ZAPISNIČAR&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; S U D I J A<br>
	Ana Ivanović, s.r&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Vladimir Novović, s.r<br>
	&nbsp;<br>
	&nbsp;<br>
	<u>PRAVNA POUKA</u>: Protiv ove presude može se izjaviti žalba Višem sudu u Podgorici u roku od 8 dana od dana prijema&nbsp; pismenog otpravka, a preko ovog suda.<br>
	&nbsp;<br>
	&nbsp;<br>
	&nbsp;<br>
	&nbsp;<br>
	&nbsp;<br>
	&nbsp;<br>
	DOSTAVITI:<br>
	- ODT Podgorica<br>
	- Okrivljenom<br>
	- Po pravosnažnosti oštećenoj M.V.i</div>

<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1">    </span><span class="span1"></span>
</p>
<p style="text-align:right">
<span class="span1">K.br. 89/2016</span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">VIŠI SUD U PODGORICI, </span><span class="span1">kao prvostepeni krivični, po sudiji Tabaš Predragu,</span><span class="span1"> uz učešće Novčić Slobodanke, kao zapisničara, u krivičnom predmetu protiv optuženog K. I., koga brane Đ. D. i F. B., advokati iz P..., zbog krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1.</span><span class="span1"> Krivičnog zakonika Crne Gore</span><span class="span1">, odlučujući po optužnici Višeg državnog tužilaštva u Podgorici Kt.br. 103/16 od 27.09.2016. godine, koju je na glavnom pretresu zastupao Željko Tomković-državni tužilac u VDT u Podgorici, nakon održanog usmenog, glavnog i javnog pretresa, dana 14.12.2016. godine, u prisustvu zastupnika optužbe, optuženog i njegovog branioca, dana 20.12.2016. godine, donio je i istog dana javno objavio </span>
</p>
<p>&nbsp;</p>
<p style="text-align:center;">
<span class="span1">P R E S U D U</span><span class="span1"> </span>
</p>
<p>&nbsp;</p>
<p>
<span class="span1">Optuženi: K. I., zvani "M.", JMBG ..., od oca Z. i majke H., rodjene Lj., rodjen .... godine u T..., B i H, sa prebivalištem u T...-ul. B... br. br. ..., državljanin B i H, pismen, završio srednju hemijsku i srednju saobraćajnu školu, nezaposlen, oženjen, bez djece, srednjeg imovnog stanja, navodno neosudjivan, u pritvoru od 09.08.2016. godine od 05,30 časova do 20.12.2016. godine.</span>
</p>
<p>&nbsp;</p>
<p>
<span class="span1">Na osnovu čl. 373. st. 1. tačka 2. Zakonika o krivičnom postupku</span>
</p>
<p>&nbsp;</p>
<p style="text-align:center;">
<span class="span1">OSLOBADJA SE OD OPTUŽBE</span>
</p>
<p>
<span class="span1">Da je:</span>
</p>
<p>&nbsp;</p>
<p>
<span class="span1">Dana 09.08.2016. godine, u Budvi, neovlašćeno radi prodaje držao opojnu drogu amfetamin - supstancu proglašenu za opojnu drogu Pravilnikom o utvrdjivanju spiska droga, psihotropnih supstanci i bilja koje se može koristiti za proizvodnju droga ("Sl. list Crne Gore" broj 56/12 od 09.11.2012. godine), iako je bio svjestan da postupa neovlašćeno i protivpravno, pa je to i htio, na način što je kod sebe u torbici, u kutiji od cigareta, držao pvc kesicu, u kojoj su se nalazile dvije pvc kesice sa amfetaminom, ukupne neto mase 0,78 grama; pvc kesicu u kojoj su se nalazile šest pvc kesica sa amfetaminom, kupne neto mase 3,55 grama i pvc kesicu u kojoj se nalazila jedna pvc kesica sa amfetaminom, neto mase 3,08 grama, koja opojna droga je istog dana pronadjena i oduzeta od okrivljenog prilikom njegovog ličnog pretresa izvršenog od strane ovlašćenih policijskih službenika, a koja opojna droga je bila namijenjena daljoj prodaji,</span>
</p>
<p>&nbsp;</p>
<p>
<span class="span1">                           - čime bi izvršio krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore. </span>
</p>
<p>&nbsp;</p>
<p>
<span class="span1">Troškovi krivičnog postupka padaju na teret budžetskih sredstava suda.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnicom Višeg državnog tužilastva u Podgorici Kt.br. 103/16 od 27.09.2016. godine, optuženom K. I., stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz čl 300. stav 1. Krivičnog zakonika Crne Gore, pri kojoj optužnici je njen zastupnik ostao u cjelosti do završetka glavnog pretresa, predlažuci sudu u završnoj riječi, da optuženog oglasi krivim i osudi po zakonu.</span>
</p>
<p>
<span class="span1">Optuženi ne priznaje izvršenje krivičnog djela i u svojoj odbrani u prethodnom postupku  navodi, da je opojnu drogu "amfetamin" kupio dan ranije u Herceg Novom od njemu nepoznatog lica za iznos novca od 75,00 eura, u namjeri da tu drogu koristi isključivo za sebe, jer od 2008. godine, povremeno koristi opojne droge "amfetamin" i "marihuanu". Dalje je naveo i objasnio, da je u Budvi došao tri dana prije hapšenja, s namjerom da ostane do 11.08.2016. godine, ali su ga u noći 09.08.2016. godine, oko 04,00 časa, u naselju Maina u blizini istoimenog noćnog kluba, pretresli policajci i tom prilikom u torbici, tačnije kutiji cigareta pronašli 9 PVC kesica sa opojnom drogom "amfetamin". Objasnio je, da se nikada nije liječio od bolesti zavisnosti, da "amfetamin" uglavnom koristi vikendom u količinama od 2-4 grama za jednu noć, zajedno sa alkoholom.</span>
</p>
<p>
<span class="span1">Na glavnom pretresu optuženi je ponovio svoju odbranu iz prethodnog postupka, s tim što je objasnio, da je opojna droga "amfetamin-spid" bio zapakovan u više kesica različitih veličina, koje on potom stavio u kutiju od cigareta i držao u jednoj torbici koja mu je bila okačena o ramenu, da je prilikom kontrole policajcima odmah saopštio, da je opojna droga njegova, da drogu nikada nije prodavao, niti je bilo kome davao na uživanje, da je u Budvu došao radi odmora, te da nije ni imao potrebe da prodaje opojnu drogu, jer je kod sebe imao veću količinu  novca. Objasnio je, da je prilikom kontrole policije kod sebe imao 23,00 eura, oko 570 konvertibilnih maraka, kao i platnu karticu "Erste banke", koji novac i karticu mu policija nije oduzela. Dalje je naveo, da je smještaj u Budvi plaćao 60 eura na noć i da je taj smještaj ugovorio i platio njegov prijatelj, da od svoje 20 godine radi, te da je dva mjeseca prije hapšenja radio kao taksista, koji posao je napustio, jer je trebao da ide kod rodjenog brata u Njemačku. Objasnio je da je od 2010. do 2013. godine, radio za jednu američku firmu, koja je obavljala poslove za njihovu vojsku u Avganistanu i Iraku, da mu je početna plata bila 2.500 dolara, a završna 4.800 dolara. </span>
</p>
<p>
<span class="span1">Branilac optuženog je u završnoj riječi naveo, da provedenim dokazima nijesu potvrdjeni navodi optužnice, da optuženi K. I. nije izvršio krivično djelo za koje se tereti, pa je predložio sudu da ga oslobodi od optužbe .</span>
</p>
<p>
<span class="span1">Sud je u dokaznom postupku pročitao službenu zabilješku Uprave policije CB Budva-Odsjek za borbu protiv droge od 09.08.2016. godine, dvije potvrde o privremeno oduzetim predmetima Uprave policije CB Budva od 09.08.2016. godine, dopis ZIKS-a </span><span class="span1">Podgorica broj 11260/3 od 12.12.2016. godine i izvještaj o hemijskom vještačenju Forenzičkog centra u Danilovgradu broj 3916/16 od 05.09.2016. godine i izvršio uvid u fotodokumentaciju koja je sastavni dio izvještaja.</span>
</p>
<p>
<span class="span1">Iz sadržine Službene zabilješke Uprave policije CB Budva-Odsjek za borbu protiv droge od 09.08.2016. godine, proizilazi, da su ovlašćeni policijski službenici tog odsjeka Ć. D. i V. G. navedenog datuma, oko 04,00 časa u mjestu Maine, izvršili kontrolu optuženog K. I. i prilikom pregleda torbice u kutiji od cigareta pronašli 9 PVC kesica sa sadržajem bijele praškaste materije, za koju su pretpostavili da je opojna droga "amfetamin".</span>
</p>
<p>
<span class="span1">Iz sadržine dvije Potvrde o privremeno oduzetim predmetima Uprava policije CB Budva od 09.08.2016. godine, proizilazi, da su ovlašćeni policijski od optuženog K. I. privremeno oduzeli 9 PVC kesica sa sadržajem bijele praškaste materije za koju se pretpostavljalo da je opojna droga "amfetamin", mobilni telefon marke "Samsung S-3" tamno-plave boje, SIM karticu bez serijskog broja i micro SD memorijsku karticu od 4 GB.</span>
</p>
<p>
<span class="span1">Iz sadržine Dopisa ZIKS-a Podgorica broj 11260/3 od 12.12.2016. godine, proizilazi, da je prilikom prijema optuženog K. I. u Istražni zatvor Podgorica konstatovano da isti posjeduje novac u iznosu od 561,75 konvertibilnih maraka, 2 dolara, 23,20 eura, platnu karticu Viza Sparkasse banke i Nestro petrol i taksi karticu.</span>
</p>
<p>
<span class="span1">Iz sadržine Izvještaja o hemijskom vještačenju Forenzičkog centra u Danilovgradu broj 3191/16 od 05.09.2016. godine utvrdjuje se, da je tom centru na vještačenju dostavljeno 9 ručno pravljenih zamotuljaka od plastične kese, sa sadržajem praškaste supstance u obliku grumena, prljavo bijele boje, neto masa m=3,08 grama, m1=0,15 grama, m2=0,63 grama, m3=0,49 grama, m4=0,69 grama, m5=0,56 grama, m6=0,72 grama, m7=0,55 grama i m8=0,54 grama, te da je hemijskom analizom dostavljenog materijala utvrdjeno prisustvo amfetamina, supstance koja može da izazove promjenu ili poremećaj fizičkog mentalnog zdravlja čovjeka i koja supstanca se nalazi u Pravilniku o utvrdjivanju spiska droga psihotropnih supstanci i bilja koje se može korisiti za proizvodnju droga ("Sl. list CG" br. 56/2012). </span>
</p>
<p>
<span class="span1">Cijeneći navode optužbe, odbranu optuženog, te sve provedene dokaze, kako pojedinačno, tako i u njihovoj medjusobnoj vezi ovaj sud nalazi, da nema dokaza da je optuženi K. I. izvršio krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne gore, a ovo iz sledećih razloga:</span>
</p>
<p>
<span class="span1">Predmetnom optužnicom K. I., stavljeno je na teret, da je dana 09.08.2016. godine, u Budvi, u kutiji cigareta smještenu u torbici, neovlašćeno radi prodaje držao 9 zamotuljaka od PVC kese u kojima se nalazila opojna droga "amfetamin", ukupne neto mase 7,41 grama, a koja opojna droga je pronadjena prilikom njegovog ličnog pretresa od strane ovlašćenih policijskih službenika. </span>
</p>
<p>
<span class="span1">U postuku je nesumnjivo utvrdjeno, da su ovlašćeni policijski službenici dana 09.08.2016. godine, izvršili kontrolu optuženog K. I. u Budvi, u blizini noćnog kluba "Maine" i izvršenim pregledom torbice koju je imao kod sebe optuženi, u kutiji od cigareta pronašli 9 PVC kesica, u kojima se nalazila bijela praškasta materija, za koju su pretpostavljali da je opojna droga "amfetamin", a koju materiju su privremeno oduzeli od optuženog, kako je to nesumnjivo utvrdjeno iz sadržine službene zabilješke Uprave policije CB Budva-Odsjek za borbu protiv droge od 09.08.2016. godine, te sadržine potvrde o privremeno oduzetim predmetima na ime optuženog od 09.08.2016. godine, a što nije sporio ni optuženi u navodima svoje odbrane. </span>
</p>
<p>
<span class="span1">Da se u konkretnom slučaju radilo o opojnoj drogi "amfetamin", ukupne neto mase od 7,41 gram, sud je nesumnjivo utvrdio, iz stručnog i objektivnog izvještaja o hemijskom vještačenju Forenzičkog centra u Danilovgradu.</span>
</p>
<p>
<span class="span1">Medjutim, provedenim dokazima na glavnom pretresu sud nije mogao utvrditi činjenicu, da je optuženi prdmetnu opojnu drogu "amfetamin" u količini od 7,41 gram, držao kod sebe radi dalje neovlašćene prodaje. Naime, optuženi tokom cijelog postupka negira izvršenje krivičnog djela i u svojoj odbrani navodi, da je predmetnu opojnu drogu kupio od njemu jednog nepoznatog lica u Herceg Novom za iznos novca od 75,00 eura, da je potom istu stavio u kutiju cigareta i nosio sa sobom u torbici, gdje mu je i pronadjena od strane policije, a koji "amfetamin", je kupio isključivo za ličnu upotrebu, obzirom, da od 2008. godine, povremeno koristi tu opojnu drogu, isključivo vikendom i na žurkama konzumirajući je uz alkohol u količini od 2-4 grama na noć. </span>
</p>
<p>
<span class="span1">Odbrana optuženog, da je predmetnu opojnu drogu "amfetamin" kupio za ličnu upotrebu, a ne za dalju neovlašćenu prodaju, nije opovrgnuta ni jednim dokazom provedenim u postupku. Naime, iz odbrane optuženog, te sadržine dopisa ZIKS-a Podgorica sasvim izvjesno se može zaključiti, da je optuženi K. Ismet osoba solidnog imovnog stanja, da je prilikom lišenja slobode kod sebe imao novac u iznosu od 561,75 konvertibilnih maraka (protivrijednost u eurima oko 281 euro), 23,20 eura, kao i platnu karticu Visa, Sparkasse banke, a da je optuženi u predeliktnom periodu, bio angažovan u Avganistanu i Iranu od strane jedne američke firme, koja je radila za vojsku te zemlje, u kom periodu je primao platu od 2.500 do 4.800 američkih dolara, te da je neposredno prije dolaska u Crnu Goru bio zaposlen obavljajući taksi djelatnost, a na šta upućuje činjenica, da je kod sebe posjedovao i taksi karticu i karticu Nestro petrol. Ni količina predmetne opojne droge, od 7,41 grama ne ukazuje, da je predmetna opojna droga "amfetamin" bila namijenjena daljoj neovlašćenoj prodaji, a posebno činjenica, da optuženi predmetnu opojnu drogu nije držao na nekom skrovitom mjestu, već u kutiji cigareta, u torbici, koju je nosio o ramenu na javnom mjestu, a što nije karakteristično za osobe koje se bave prodajom opojne droge.</span>
</p>
<p>
<span class="span1">Stoji činjenica, da je predmetna opojna droga bila zapakovana u 9 PVC kesica, što bi moglo ukazivati da je ista bila namijenjena daljoj prodaji, ali ta činjenica, a imajući u </span><span class="span1">vidu naprijed navedeno, sama za sebe nije dovoljna, da bi sud izveo nesumnjiv zaključak, da je oputuženi predmetnu opojnu drogu držao radi dalje prodaje. </span>
</p>
<p>
<span class="span1">Kod tako utvrdjenog činjeničnog stanja, sud na nesumnjiv način nije mogao utvrditi odlučnu činjenicu, da je optuženi K. I., opojnu drogu "amfetamin" držao radi dalje neovlašćene prodaje, pa je u sumnji o postojanju svih činjenica, koja čine obilježja predmetnog krivičnog djela, shodno čl. 3. st. 3. Zakonika o krivičnom postupku, odlučio na način kako je to povoljnije za optuženog i istog shodno čl. 373. st. 1. tačka 2. Zakonika o krivičnom postupku, oslobodio od optužbe, jer nije dokazano da je izvršio krivično djelo za koje je optužen.</span>
</p>
<p>
<span class="span1">Troškovi krivičnog postupka shodno čl. 230 st. 1. Zakonika o krivičnom postupku, padaju na teret budžetskih sredstava suda.</span>
</p>
<p>
<span class="span1">Na osnovu izloženog, odlučeno je kao u izreci.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">VIŠI  SUD  U  PODGORICI</span>
</p>
<p style="text-align:center;">
<span class="span1">Dana 20.12.2016. godine</span>
</p>
<p>&nbsp;</p>
<p>
<span class="span1">Zapisničar                                                                                       S  U D I J A</span>
</p>
<p>
<span class="span1">Novčić Slobodanka                                                                       Tabaš Predrag</span>
</p>
<p>&nbsp;</p>
<p>
<span class="span1">DN-a, po primjerak</span>
</p>
<p>
<span class="span1">           -VDT Podgorica,</span>
</p>
<p>
<span class="span1">           - Optuženom,</span>
</p>
<p>
<span class="span1">           - Braniocima optuženog,</span>
</p>
<p>
<span class="span1">           </span><span class="span1">- A/A.</span><span class="span1">    </span>
</p>
<p>
<span class="span1"> Postupljeno, dana_______godine </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
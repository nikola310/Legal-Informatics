<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{margin-bottom:0.1388889in;text-align:end;hyphenate:auto;font-family:Arial;font-size:12pt;}
.p2{margin-bottom:0.1388889in;text-align:center;hyphenate:auto;font-family:Arial;font-size:11pt;}
.p3{margin-bottom:0.1388889in;text-align:center;hyphenate:auto;font-family:Arial;font-size:12pt;}
.p4{text-indent:0.5in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p5{margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p6{text-indent:0.5in;margin-bottom:0.1388889in;text-align:center;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Times New Roman;font-size:12pt;}
</style>
<title>K</title>
<meta content="mitar.mirovic" name="author">
</head>
<body class="b1 b2">
<p class="p1">
<span>K.br.25/14</span>
</p>
<p class="p2"></p>
<p class="p2">
<!--Image link to '0.png' can be here-->
</p>
<p class="p3">
<span>U IME CRNE GORE</span>
</p>
<p class="p4">
<span>OSNOVNI SUD U ULCINJU, sudija mr Sanja Mirović, uz učešće namještenika suda Barlović Domenike, kao zapisničara, u krivičnom predmetu protiv okrivljenog S.L. iz G. (K.), zbog krivičnih djela krađa iz čl.239 st.1 Krivičnog Zakonika i dva krivična djela prevare iz čl.244 st.1 Krivičnog Zakonika,odlučujući po optužnim predlozima Osnovnog državnog tužilaštva u Ulcinju Kt.br.34/14 od 26.02.2014, Kt.br.35/14 od 27.02.2014.godine i Kt.br.39/14 od 27.02.2014.godine, nakon održanog javnog i glavnog pretresa dana 23.04.2014.godine u prisustvu zastupnika optužbe zamjenika ODT-a Ulcinj Vladimira Savovića, a u odsustvu uredno pozvanog okrivljenog, donio je i javno objavio </span>
</p>
<p class="p3"></p>
<p class="p3">
<span>P R E S U D U</span>
</p>
<p class="p3"></p>
<p class="p5">
<span>	Okrivljeni S.L., personalni broj xxxxxxxx, od oca R. i majke B., rođene S., rođene xxxxx.godine u G.ma, gdje i prebiva ul."M.T." bb,sa završenom srednjom školom,nezaposlen,srednjeg imovnog stanja,neoženjen,Albanac,državljanina R.K..</span>
</p>
<p class="p3">
<span>K r i v  j e </span>
</p>
<p class="p5">
<span>	Zato što je:</span>
</p>
<p class="p5">
<span>	1.Dana 25.2.2014.godine u ranim jutarnjim časovima, u apartmanu hotela „D.“ u Ulcinju, oduzeo tuđe pokretne stvari i to mobilni telefon marke „IPHONE S5“ starosti 5 mjeseci vrijednosti 700 evra, kao i 200.000 albanskih leka u protivvrijednosti 142,85 evra, vlasništvo oštećene B.D. iz R.A., na način što je iskoristio trenutnu odsutnost oštećene iz sobe, obzirom da se ista u tom trenutku tuširala, pa je koristeći njenu odsutnost iz tašne oštećene uzeo sav novac koji je u tašni našao, sa bankovnom karticom Reiffeisen  banke i pin kodom, kao i mobilni telefon marke “IPHONE S 5” star 5 mjeseci u namjeri da njihovim prisvajanjem sebi pribavi protivpravnu imovinsku korist, pri čemu je bio svjestan svoga djela i htio njegovo izvršenje, </span>
</p>
<p class="p5">
<span>	-čime je izvršio krivično djelo krađa iz čl.239 st.1 Krivičnog zakonika;</span>
</p>
<p class="p5">
<span>	2.Dana 25.1.2014.godine u Ulcinju, u namjeri da sebi pribavi protivpravnu imovinsku korist, lažnim prikazivanjem činjenica doveo u zabludu oštećenog Č.A. iz Ulcinja da ovaj na štetu svoje imovine nešto učini, na način što je lažno se predstavljajući kao poslovan čovjek koji ima namjeru da ulaže velika sredstva u ulcinjsku Opštinu, te da je već kupio hotel M., da ga renovira i pravi veliku diskoteku, zatražio od oštećenog, dok ga je oštećeni kao taksista vozio iz Ulcinja ka Baru, kratkotrajnu pozajmicu od 400 evra, pri unaprijed stvorenoj namjeri da ovaj novac nikada ne vrati oštećenom, zbog čega se oštećeni taksista Č.A. vratio do svoje porodične kuće odakle je uzeo novčanicu od 500 evra, obzirom da nije imao 400 evra u drugačijim apoenima, predao je okrivljenom S.L.u, da bi mu dolaskom u Bar zatražio da ga ostavi kod  Tehno maksa, dok oštećeni ode da od stanice policije doveze advokata S.L., iako kod stanice policije nije bilo nikakvog advokata S.L., koje vrijeme je S.L. iskoristio da pobjegne u nepoznatom pravcu, zadržavajući novac, čime je na štetu oštećenog pribavio sebi protivpravnu imovinsku korist u iznosu od 500 evra, pri čemu je bio svjestan svog djela i htio njegovo izvršenje, </span>
</p>
<p class="p5">
<span>	-čime je izvršio krivično djelo –prevara iz čl.244 st.1 Krivičnog zakonika;</span>
</p>
<p class="p5">
<span>	3.Dana 25.1.2014.godine u Ulcinju, u namjeri da sebi pribavi protivpravnu imovinsku korist, lažnim prikazivanjem činjenica doveo u zabludu oštećenog K.L. iz Ulcinja da ovaj na štetu svoje imovine nešto učini, na način što je lažno se predstavljajući kao poslovni čovjek koji ima namjeru da ulaže sredstva u ulcinjsku Opštinu, te da je već kupio hotel M., da ga renovira i pravi veliku diskoteku, u kojim objektima će raditi veliki broj djevojaka kojima su potrebne frizerske usluge, zatražio od oštećenog 800 evra na ime učešća na licitaciji za izbor najboljeg frizerskog salona koji će pružati frizerske usluge njegovim zaposlenim djevojkama, obzirom da je supruga oštećenog vlasnica frizerskog salona, iako nikakva licitacija nije bila niti planirana niti organizovana, zbog čega mu je oštećeni dao 600 evra, obzirom da više novca nije imao, čime je na štetu oštećenog pribavio sebi protivpravnu imovinsku korist u iznosu od 600 evra, pri čemu je bio svjestan svoga djela i htio njegovo izvršenje, </span>
</p>
<p class="p5">
<span>	-čime je izvršio krivično djelo prevara iz čl.244 st.1 Krivičnog zakonika.</span>
</p>
<p class="p4">
<span>Pa mu sud primjenom citiranih zakonskih propisa i čl.4 st.2,13,15,32,36,42,48 st.1 Krivičnog zakonika, utvrđuje pojedinačne kazne i to:</span>
</p>
<p class="p4">
<span>-za krivično djelo krađa iz čl.239 st.1 Krivičnog zakonika, kaznu zatvora u trajanju od 1 (jedne) godine;</span>
</p>
<p class="p4">
<span>-za krivično djelo prevara iz čl.244 st.1 Krivičnog zakonika kaznu zatvora u trajanju od 1 (jedne) godine;</span>
</p>
<p class="p4">
<span>- za krivično djelo prevara iz čl.244 st.1 Krivičnog zakonika kaznu zatvora u trajanju od 1 (jedne) godine,</span>
</p>
<p class="p4">
<span>a primjenom citiranih zakonskih propisa i odredbi čl. 48 st.2 tač.2, 52, 53 i 54. Krivičnog zakonika, te čl. 226,229,239 i 374 Zakonika o krivičnom postupku, i z r i č e </span>
</p>
<p class="p6">
<span>USLOVNU OSUDU</span>
</p>
<p class="p4">
<span>Kojom mu utvrđuje jedinstvenu kaznu zatvora u trajanju od 2 (dvije) godine i istovremeno određuje da se utvrđena kazna neće izvršiti ako okrivljeni u roku od 5 (pet) godina po pravosnažnosti presude ne učini novo krivično djelo.</span>
</p>
<p class="p4">
<span>Obavezuje se okrivljeni da na ime imovinsko -pravnog zahtjeva oštećenoj B.D.i isplati iznos od 200 hiljada starih albanskih leka  u roku od 15 dana po pravosnažnosti presude.</span>
</p>
<p class="p4">
<span>Obavezuje se okrivljeni da na ime imovinsko-pravnog zahtjeva oštećenom K.L. isplati iznos od 600,00 (šesto) eura u roku od 15 dana po pravosnažnosti presude.</span>
</p>
<p class="p4">
<span>Obavezuje se okrivljeni da na ime imovinsko-pravnog zahtjeva oštećenom Č.A. isplati iznos od 530,00 (petsto) eura u roku od 15 dana po pravosnažnosti presude.</span>
</p>
<p class="p4">
<span>Obavezuje se okrivljeni da sudu na ime troškova krivičnog postupka uplati novčani iznos od 85,00 eura,kao i paušal od 50,00 eura, u roku od 15 dana po pravosnažnosti presude.  </span>
</p>
<p class="p3">
<span>O b r a z l o ž e n j e </span>
</p>
<p class="p3"></p>
<p class="p4">
<span>Okrivljenom S.L.u iz G., stavljeno je na teret izvršenje tri krivična djela i to optužnim predlogom ODT-a Ulcinj Kt.br.34/14 od 26.februara 2014.godine krivično djelo  krađa iz čl. 239 st.1 KZ-a, optužnim predlogom ODT-a Ulcinj Kt.br.35/14 od 27.februara 2014.godine krivično djelo prevara iz čl.244 st.1KZ-a i optužnim predlogom Kt.br. 39/14 od 27.februara 2014.godine krivično djelo prevara iz čl.344 st.1 KZ-a. </span>
</p>
<p class="p4">
<span>Rješenjem ovog suda Kv.br. 270/14 od 7.3.2014.godine spojeni su postupci u predmetu protiv okrivljenog S.L. koji se vode pod poslovnim oznakama K.br.25/14 zbog krivičnog djela –krađa iz čl.239 st.1 KZ-a, K.br.26/14 zbog krivičnog djela prevara iz čl.244 st.1 KZ-a i K.br.27/14 zbog krivičnog djela prevara iz čl.244 st.1 KZ-a,  pa se vodi jedinstveni postupak  i donosi jedna presuda, a sve pod poslovnom oznakom K.br.25/14. </span>
</p>
<p class="p4">
<span>Shodno čl.457 Zakonika o krivičnom postupku, glavni pretres je održan u odsustvu uredno pozvanog okrivljenog, koji je ranije saslušan te je sud cijenio da njegovo prisustvo nije nužno.</span>
</p>
<p class="p4">
<span>Okrivljeni S.L. tokom postupka se branio ćutanjem.</span>
</p>
<p class="p4">
<span>Sud je u dokaznom postupku pročitao iskaz svjedoka Č.A.je dat na zapisniku Kt.br.35/14 od 27.02.2014.godine, svjedoka K.L. na zapisniku Kt.br.35/14 od 27.02.2014.godine, svjedoka B.D. na zapisniku Kri.br.3/14 od 25.2.2014.godine, potvrdu o privremeno oduzetim predmetima Uprave policije OB Ulcinj Ku.br.22/14 od 25.02.2014.godine, potvrdu o vraćanju privremeno oduzetih predmeta Uprave policije OB Ulcinj Ku.br.22/14 od 25.02.2014.godine i nalaz i mišljenje vještaka finansijske struke Neljaj Vehbije od 26.02.2014.godine.</span>
</p>
<p class="p4">
<span>Oštećeni Č.A. je u svom iskazu naveo da dana 25.1.2014.godine negdje u popodnevnim časovima, lice koje se predstavilo kao S.L., došlo je u frizerski salon kod porodice Karamanaga, gdje se predstavio kao poslovni čovjek koji ima namjeru da ulaže velika sredstva u Ulcinju, da je kupio stari hotel M. na Velikoj plaži, da hoće da renovira i napravi od njega ekskluzivni objekat, da ima namjeru da napravi i veliku diskoteku i još neke sadržaje, te je stupio u kontakt sa njegovom suprugom Č. S., koja je inače zaposlena u U. osiguranju, a što mu je sve naknadno ispričala njegova supruga  kada su shvatili na koji način ih je S.L. sve prevario.Iz naknadne priče saznao je da u frizerskom salonu Karamanaga, S.L. iste prevario za 600 eura.Iz pomenutog frizerskog salona on je pozvao njegovu suprugu, jer je tamo saznao da je ista zaposlena u U. osiguranju, a to je očigledno uradio da bi dodatno pojačao sliku o sebi kao ozbiljnom poslovnom čovjeku.On je došao sa suprugom, a kako radi kao taksista, S.L. ga je zamolio da ga odveze do Bara jer ima nekih hitnih poslova.Nakon što je završio razgovor sa njegovom suprugom u vezi navodnog osiguranja njegovih objekata, rekao mu je da je cijena prevoza do Bara i nazad 30 eura.Negdje oko 16h krenili su ka Baru, a on mu je nastavio sa pričom i planovima o ulaganju u Ulcinju, da je već kupio hotel M., da je renoviranje u toku, kao i izgradnja diskoteke, a onda dok je razgovarao sa nekim preko telefona, rekao mu je da ima kod sebe 600 eura, za koji novac je naknadno saznao da je upravo novac za koji je neposredno prije toga prevario K. i rekao mu je da mu treba kratka pozajmica od 400 eura, dok se ne vrati u Ulcinj, navodno za neke sitne trenutne troškove i takse, tražeći da mu na kratko pozajmi novac.On kod sebe nije imao 400 eura, a kako ih je već sve ubijedio da je ozbiljan poslovan čovjek sa velikim planovima, te obzirom da su tek desetak kilometara odmakli iz Ulcinja, sa njim se vratio do svoje kuće a žena koju je prethodno pozvao telefon, mu je ispred kuće donijela novčanicu od 500 eura, obzirom da nije imao 400 u drugim apoenima, te je tu novčanicu dao S.L.u.Opet su krenuli za Bar, i po dolasku Liridon mu je rekao da ga ostavi  kod Tehno maksa, da on tu nešto brzo završi i da ode za njegovog advokata, koji ga čeka kod stanice policije, te da i advokata odveze do Tehno maksa, obzirom da je tu navodno trebala da se preuzeme neke oprema za diskoteku.Obzirom da je tokom vožnje razgovoarao sa nekim telefonom, govoreći mu da će taksista za njega doći ispred stanice policije u tom trenutku mu nije palo na pamet da je sve to ranije isplanirano, te da apsolutno nikog nije ni bilo ispred stanice policije, u šta se uvjerio kada je otišao do stanice policije.Tu je čekao oko pola sata, a Liridon je nazvao njegovu suprugu i rekao joj da se on već vraća za Ulcinj drugim vozilom, te je uzeo njegov broj od njegove supruge i rekao mu da je on već na putu za Ulcinj, te da i on krene pud Ulcinja, a kako mu je baterija pri kraju nazvaće ga kad dopuni bateriju.Tada mu je sve postalo sumnjivo, te dok je čekao da ga L. nazove, iako ga naravno nije pozvao više nikada, palo mu je na pamet da ode do hotela M., gdje odavno nije bio, pa nije ni znao u kakvom je stanju, a gdje je naravno vidio da apsolutno niko ne renovira taj hotel, niti pravi bilo kakve diskoteke ili druge sadržaje pored hotela.Na broj telefona koji je imao nije mogao da dobije S.L., a vjerovatno ga više nikada ne bi ni vidio, da slučajno nije saznao da se nakon otprilike mjesec dana nije vratio u Ulcinj i odsjeo u hotelu D.o, gdje je kako je saznao pokrao neku djevojku te ga je policija uhvatila.Pridružio se krivičnom gonjenju te postavio imovinsko pravni zahtjev u visini od 530 eura, i to na ime 500 evra koje mu je dao i 30 evra za vožnju od Ulcinja do Bara i nazad,  stim što je istakao da kada je uhapšen u hotelu D.o prije par dana, isti mu je dao 3590 leka, koliko je imao kod sebe, 30 eura koliko je takođe imao kod sebe, a kako to nije ni približno vrijednosti 500 eura, na njihovo insistiranje kao zalog dao je i lanac, koji je bižuterija, narukvicu koja je takođe bižuterija i mobilni telefon Sony, tj.njegov telefon.Te stvari njemu ništa ne trebaju, te ih je ostavio u kuću u jednu kesu i vratiće ih kada mu vrati novac koji mu duguje.Pomenute večeri u hotelu D.o došli su i K., te obzirom da su bili ogorčeni zbog načina na koji su prevareni, oduzeli su mu lična dokumenta da ne bi pobjegao opet, a koja dokumenta se nalaze u policiji.</span>
</p>
<p class="p4">
<span>Oštećeni K. Lj. je u svom iskazu naveo da je njegova supruga K. E. vlasnica frizerskog salona te da je dana 25.01.2014.godine oko 14h, u njen frizerski salon došlo  nepoznato lice koje se predstavilo kao poslovan čovjek sa namjerom da ulaže velika sredstva u ulcinjski turizam i ponudio je saradnju njegovoj supruzi, zbog čega ga je ona pozvala te je i on došao u salon.Taj čovjek mu je objasnio da je kupio stari hotel “M.” na Velikoj plaži, da ima namjeru da pravi veliku diskoteku i slične sadržaje, a gdje će raditi veliki broj djevojaka te da su mu potrebne usluge frzerskog salona u kojem bi se sređivale te djevojke koje su kod njega zaposlene.Zatim je rekao da obzirom da se radi o velikom poslu, veliki je broj frizerskih salona zainteresovan, te da je organizovana licitacija za izbor najboljeg frizerskog salona kome će on dati ovaj posao, a koja licitacija će se održati u hotelu “H.”, a učešće na licitaciji košta 800 eura.Ubjedio ga je ovom pričom obzirom da mu je ni na kraj pameti nije bilo da neko može da bude toliko drzak  i nastupiti sa ovako ozbiljno lažnom pričom, te mu je za tu licitaciju dao 600 eura, obzirom da kod sebe u tom trenutku nije imao više novca.Nakon toga to lice je otišlo iz salona, prethodno stupivši u kontakt sa njihovom poznanicom iz Unika osiguranja, obzirom da im je rekao da mu trebaju usluge neke osiguravajuće kuće da gradi velike objekte na Velikoj plaži, koja priča je bila smišljena kako bi bio ubjedljiviji.Da bi dobio na vremenu njemu je rekao da iskopira ženinu diplomu, te da onda dođe u hotel “H.”, no kada je došao u hotel H. saznao je da je on gost u tom hotelu bio prethodno veče te da je hotel napustio a tada je shvatio da je prevaren.Pridružio se krivičnom gonju protiv okrivljenog i postavio je imovinsko pravni zahtjev u visini od 600 eura.</span>
</p>
<p class="p4">
<span>Oštećena B.D.a je u svom iskazu navela da je S.L. upoznala prije 4.godine, a potom ga dugo nije vidjela, sve do nekih dvije nedelje prije nego što se dogodio predmetni slučaj, da  su se sreli u Tirani, kojom prilikom joj rekao da ima ozbiljne namjere sa njom, i da će se njihove porodice u skorije vrijeme upoznati.Zatim su se dogovorili da zajedno dođu u Ulcinj, a po dolasku su uzeli sobu u hotelu “D.m”, gdje su prespavali, a ujutro je L. insistirao da ona ide u kupatilo da se istušira.Iako joj je to bilo čudno, nije mogla da pretpostavi koje su njegove namjere, a po izlasku iz kupatila vidjela je da on nije u sobi, te kada je uzela svoju tašnu vidjela je da joj je ukrao iz nje sav novac, a to je 200 hiljada starih leka, bankovnu karticu Reiffeisen banke sa pin kodom i mobilni telefon marke IPHONE S5, koji je bio star 5.mjeseci, a novi je platila 1.000 eura.Pridružila se krivičnom gonjenju i postavila je imovinsko pravni zahtjev tj.u visini od 200 hiljada starih leka, obzirom da joj policija vratila bankovnu karticu i pin kod kada su Liridona uhvatili.</span>
</p>
<p class="p4">
<span>U potvrdi o privremenom oduzimanju predmeta Uprave policje OB Ulcinj Ku.br.22/14 od 25.02.2014.godine navodi se da su od lica S.L. dana 25.02.2014.godine oduzete stvari i to: jedan mobilni telefon marke „Iphone S5“, bijele boje sa umetnutom sim karticom „Vodafone AL“ broja xxxxxxx, jedna bankovna kartica „Raiffeisen BANK“ na ime D. B., jedan Pin Code kartice „Reiffeisen BANK“ na ime Dorjane Blaceri, tri izvještaja CKB bankomata o pokušaju transakcije novca na kartici „Reiffeisen Bank“.</span>
</p>
<p class="p4">
<span>U potrvrdi o vraćanju privremeno oduzetih stvari Uprave policije OB Ulcinj Ku.br.22/14 od 25.02.2014.godine navodi se da se B.D.i vraćaju stvari i to: jedan mobilni telefon marke „Iphone S 5“ bijele boje sa umetnutom sim karticom „Vodafone AL“ broja +355 xxxxxx jednu bankovnu karticu „Reiffesisen Bank“ na ime D. B., jedan PIN CODE kartice „Reiffesisen BANK“ na ime D. B. i tri izvještaja CKB bankomata o pokušaju transakcije novca na kartici „Reiffesien BANK“ na ime D. B.</span>
</p>
<p class="p4">
<span>Iz nalaza i mišljenja vještaka finansijske struke N. V. od 26.02.2014.godine proizilazi da  prema važećem kursu vrijednosti 200.000 starih albanskih leka iznosi 142,85 eura, a vrijednost mobilnog telefona marke “IPHONE S5” starog 5.mjeseci iznosi 700 evra.</span>
</p>
<p class="p4">
<span>Cijeneći navode optužbe i odbrane, te sve izvedene dokaze na glavnom pretresu, kako svakog pojedinačno, tako i u njihovoj međusobnoj povezanosti, ovaj sud nalazi da je okrivljeni S.L. izvršio krivično djelo krađa iz čl.239 st.1 KZ-a i dva krivična djela prevara iz čl.244 st.1 KZ-a, na način, mjesto i u vrijeme, kako je to bliže opisano u izreci presude.</span>
</p>
<p class="p4">
<span>Sud je izveo zaključak da je okrivljeni S. L. izvršio krivično djelo krađa pod tačkom 1. izreke presude na osnovu iskaza oštećene B.D. koja je navela da je upoznala L. prije nekih 4.godine, te da su se dvije nedelje prije predmetnog događaja sreli u Tirani, te se dogovorili da dođu zajedno u Ulcinj, gdje su po dolasku uzeli sobu u hotelu “D.m”, gdje su prespavali, a ujutro kada je pošla da se istušira, okrivljeni joj je iz tašne uzeo sav novac i to 200 hiljada starih leka, bankovnu karticu Reiffeisen banke sa pin kodom i mobilni telefon marke “IPHONE S5”, kom iskazu je sud poklonio punu vjeru, te isti cijenio kao jasan, tačan i argumentovan, a koji je potvrđen i materijalnim dokazima i to potvrdom o privremeno oduzetim predmetima i potvrdom o vraćanju privremeno oduzetih predmeta  Uprave policije  iz kojih se nesumnjivo utvrđuje da su od okrivljenog S. L. oduzete stvari i to  jedan mobilni telefon marke “IPHONE S 5” a umetnutom karticom, jedna bankovna kartica “Reiffeisen banke” na ime D. B. i tri izvještaja CKB bankomata o pokušaju transakcije novca na pomenutoj kartici, a koje stvari su nesporno u vlasništvu oštećene te su istoj i vraćene. Vrijednost oduzetih stvari i to 200 hiljada starih ljeka i mobilni telefon marke “IPHONE S5” sud je utvrdio na osnovu jasnog  i na pravilima struke i nauke zasnovanog nalaza i mišljenja vještaka finansijske struke N. V.</span>
</p>
<p class="p4">
<span>Cijeneći subjektivni odnos okrivljenog prema izvršenom krivičnom djelu,ovaj sud nalazi da je isti bio svjestan da uzimanjem novca iz tašne oštećene B.D., te uzimanjem bankovne kartice, pri tom i pin koda, kao i mobilnog telefona, u namjeri da sebi pribavi protivpravnu imovinsku korist,  čini krivično djelo krađe, što je htio pa se njegov psihički odnos prema izvršenom krivičnom djelu manifestuje kao direktni umišljaj.</span>
</p>
<p class="p4">
<span>Da je okrivljeni izvršio krivično djelo prevare na štetu K.L., sud je nesumnjivo utvrdio iz iskaza oštećenog K.L. kako je to u svom iskazu objasnio oštećeni, a kom iskazu je sud poklonio punu vjeru, cijeneći isti kao jasan i objektivan, a koji je u bitnom naveo da je njegova supruga vlasnica frizerskog salona, te da je dana 25.1.2014.godine u njen frizerski salon ušlo  nepoznato lice koje se predstavilo kao poslovan čovjek, sa namjerom da ulaže sredstva u ulcinjski turizam i ponudio saradnju njegovoj supruzi, iz kog razloga je on došao u salon.To lice mu je objasnilo da je već kupio hotel "M." na Velikoj plaži, te da ima namjeru da pravi veliku diskoteku, gdje će raditi veliki broj djevojaka, te će mu trebati frizerske usluge.Kako je u pitanju veliki posao, to je zainteresovan veliki broj frizerskih salona, pa je organizovana licitacija, koja će se održati u hotelu .H a učešće na licititaciji košta 800 evra.Kako je kod sebe imao samo 600 evra, toliko mu je i dao.Taj čovjek je zatim otišao iz salona, jer je rekao da mu trebaju usluge neke osiguravajuće kuće, a za to vrijeme je on kako mu je je ovaj čovjek rekao, pošao da kopira ženinu diplomu, te da istu zatim donese u hotel H., ali kada je došao u hotel H., raspitao se i saznao da je S.L. bio u tom hotelu prethodno veče, i da je napustio hotel, u kom trenutku je shvatio da je prevaren.Okrivljeni je lažno se predstavljajući smislio priču o renoviranju hotela "M." i pravljenje velike diskoteke, te potrebe angažovanja frizerskog salona, koji će se izbor vršiti putem licitacije, a za koju je potrebno 800 evra, te iskoristio povjerenje oštećenog K.L. koji nije ni sumnjao  u prevaru, prikazivanjem lažnih činjenica naveo istog da da 600 evra, jer je toliko imao kod sebe, čineći štetu svoje imovine, izvršio predmetno krivično djelo prevare. Cijeneći prednje utvrđeno činjenično stanje iz argumentovanog i jasnog iskaza oštećenog K.L.,  te činjenicu da u hotelu H. nije bila organizovana nikakva  licitacija kao što je spomenuo, čega je okrivljeni bio svjestan, a čiji je cilj bio da od oštećenog uzme čak 800 evra, ali kako isti nije imao više od 600 evra, iste je uzeo bez namjere da ih vrati ili ti pak da ih iskoristi u svrhu za koju ih je navodno uzeo, to se njegov psihički odnos prema izvršenom krivičnom djelu manifestuje kao direktni umišjaj.</span>
</p>
<p class="p4">
<span>I iz iskaza oštećenog Č.A.je  sud je nesumnjvo utvrdio da je okrivljeni S.L. izvršio krivično djelo prevare kao pod tačkom 3.izreke presude, koji je u bitnom naveo da je dana 25.01.2014.godine iz frizerkog salona kod porodice K., lice po imenu S.L. kontaktiralo njegovu suprugu obzirom da je tražio osiguranje za hotel koji namjerava da renovira, a njegova supruga je zaposlena u "U." osiguranju.On je pošao sa suprugom koja je namjeravala da razgovara sa tim licem o osiguranju, a kako je on taksista on ga zamolio da ga odveze do Bara jer ima nekih hitnih poslova, te mu je rekao da će ga vožnja do Bara i nazad koštati 30 evra. Krenuli su ka Baru negdje oko 16 h, a on mu je nastavio priču o renoviranju hotela, priču o planovima o ulaganju u Ulcinj, a nekome je preko telefona rekao da ima kod sebe 600 evra, za koji novac je kasnije saznao da je uzeo od porodice Karamanaga.Tražio mu je kratku pozajmicu od 400 evra, navodno za neke takse, te kako nije imao kod sebe novca a kako su odmakli od Ulcinja nekih desetak kilometara, vratio se sa njim kući, a njegova supruga mu je ispred kuće dala novčanicu od 500 evra, obzirom da nije imao 400 evra u drugim apoenima te je istu dao S.L.u.Nakon toga su opet krenuli ka Baru, gdje mu je Liridon po dolasku rekao da ga ostavi kod "Tehno maksa", da bi on tu nešto brzo završio, a da on ode do stanice policije da pokupi njegovo advokata, koji ćega tamo čekati.Kada je pošao kod stanice policije nije bilo nikoga, tamo je čekao oko pola sata, dok je L. od  njegove supruge uzeo njegov broj telefona, nazvao ga i  rekao mu da se on već vraće za Ulcinj drugim vozilom, te da i on krene nazad, pa će ga nazvati kada dopuni bateriju na telefon, jer će se ugasiti.Tada mu je sve postalo sumnjivo, te kako ga Liridon nikada više nije nazvao, pošao je do hotela M. i tamo se uvjerio da niko ne renovira taj hotel, niti pravi diskoteku ili bilo šta slično.Postupajući na gore opisani način okrivljeni S.L. je prikazujući lažne činjenice doveo u zabludu oštećenog Č.A., koji je kao pozajmicu dao istom novčanicu od 500 eura, ne sumnjajući u prevaru,na štetu svoje imovine, koji novac okrivljeni nije namjeravao da vrati, a koji mu je novac oštećeni dao na ime pozajmice, pa se njegov psihički odnos prema izvršenom krivičnom djelu manifestuje kao direktan umišljaj.</span>
</p>
<p class="p4">
<span>U gore pomenutim radnjama okrivljenog S.L. stiču se elementi bića krivičnog djela krađe iz čl.239 st.1 KZ-a na štetu B.D., zatim elementi bića krivičnog djela prevara iz čl.244 st.1 KZ-a na štetu K.L. i Č.A.je.</span>
</p>
<p class="p4">
<span>Odlučujući o vrsti i visini krivične sankcije za okrivljenog, sud je cijenio sve okolnosti iz čl. 42 Krivičnog zakonika (olakšavajuće i otežavajuće okolnosti),pa je na strani okrivljenog od olakšavajućih okolnosti cijenio njegove lične prilike da je nezaposlen kao i pretpostavljenu neosuđivanost koju je u korist okrivljenog ustanovio primjenom principa "in dubio pro reo" dok otežavajućih okolnosti nije bilo. Imajući u vidu prethodno navedene olakšavajuće okolnosti koje stoje na strani okrivljenog i težinu izvršenih krivičnih dijela,sud je mišljenja da radi krivično pravne zaštite prema okrivljenom nije nužno primjeniti kaznu,već je okrivljenom primjenom čl. 48 st.1 Krivičnog zakonika prethodno utvrdio pojedinačne kazne zatvora i to za krivično djelo krađa iz čl. 239 st.1 Krivičnog zakonika  kaznu zatvora u trajanju  od 1 (jedne) godine, za krivično djelo prevara iz čl.244 st.1 KZ-a kaznu zatvora u trajanju od 1 (jedne) godine i za krivično djelo prevara iz čl.244 st.1 KZ-a kaznu zatvora u trajanju od 1 (jedne) godine pa je sud primjenom odredbe čl. 48.st.2 tač.2 Krivičnog zakonika, utvrdio jedinstvenu kaznu zatvora u trajanju u trajanju od 2 (dvije) godine i istovremeno odredio sa se ista neće izvršiti ukoliko okrivljeni u roku od 5 (pet) godina po pravosnažnosti presude ne učini neko novo krivično dijelo. Sud je mišljenja i uvjerenja da će se navedenom uslovnom osudom, ka mjerom upozorenja, dovoljno uticati na okrivljenog da ubuduće ne vrši krivična djela i na eventualne druge učinioce krivičnih djela, smatrajući da će se i upozorenjem uz prijetnju kaznom postići svrha izricanja uslovne osude iz čl. 52. Krivičnog zakonika, a u okviru opšte svrhe izricanja krivičnih sankcija iz čl. 4 st. 2 Krivičnog zakonika.   </span>
</p>
<p class="p4">
<span>Sud je shodno čl.239 Zakonika o krivičnom postupku, na ime imovinsko pravnog zahtjeva  obavezao okrivljenog S.L., da oštećenom K.L. isplati iznos od 600,00 eura,  oštećenom Č.A. iznos od 530,00 eura i oštećenoj B.D.i iznos od 200 hiljada starih albanskih leka, sve to u roku od 15 dana po pravosnažnosti presude,  za koliko ih je oštetio, a što je nesumnjivo utvrđeno tokom postupka.</span>
</p>
<p class="p4">
<span>Kako je sud okrivljenog oglasio krivim, to ga je na osnovu čl. 226 i 229 ZKP-a obavezao na plaćanje troškova postupka u iznosu od 85,00 eura, a koji se odnose na troškove vještačenja po vještaku finansijske struke u iznosu od 55,00 evra, kao i paušala u iznosu od 30,00 eura, koji je odmjeren imajući u vidu trajanje postupka, složenost predmeta i imovno stanje okrivljenog. </span>
</p>
<p class="p4">
<span>	Sa iznijetih razloga, a na osnovu čl. 374 ZKP, odlučeno je kao u izreci ove presude.  </span>
</p>
<p class="p3"></p>
<p class="p3">
<span>OSNOVNI SUD U ULCINJU</span>
</p>
<p class="p3">
<span>Dana 23.04.2014. godine</span>
</p>
<p class="p5"></p>
<p class="p5"></p>
<p class="p5">
<span>						                                     S U D I J A, </span>
</p>
<p class="p5">
<span>                                                                                             Mr Sanja Mirović									 </span>
</p>
<p class="p4"></p>
<p class="p7">
<span>PRAVNA  POUKA: Protiv ove presude može se izjaviti žalba u roku od 8 dana od dana prijema prepisa iste, Višem sudu u Podgorici, a preko 	ovog suda. </span>
</p>
<p class="p4">
<span>     </span>
</p>
<p class="p4"></p>
<p class="p4"></p>
<p class="p4"></p>
<p class="p5"></p>
<p class="p3"></p>
<p class="p8"></p>
<p class="p8"></p>


</body>
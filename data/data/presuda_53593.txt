<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.75in 1.0in 1.25in;}
.p1{text-align:justify;hyphenate:auto;font-family:Times New Roman;font-size:13pt;}
.p2{text-align:end;hyphenate:auto;font-family:Times New Roman;font-size:13pt;}
.p3{text-align:start;hyphenate:auto;font-family:Times New Roman;font-size:13pt;}
.p4{text-align:center;hyphenate:auto;font-family:Times New Roman;font-size:13pt;}
.p5{text-indent:0.49027777in;margin-left:0.015277778in;margin-top:0.175in;text-align:justify;hyphenate:auto;font-family:Times New Roman;font-size:13pt;}
.p6{text-indent:0.5in;text-align:start;hyphenate:auto;font-family:Times New Roman;font-size:13pt;}
.p7{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p8{text-align:justify;hyphenate:auto;font-family:Times;font-size:13pt;}
.p9{text-indent:0.375in;text-align:justify;hyphenate:auto;font-family:Times;font-size:13pt;}
.p10{margin-bottom:0.083333336in;text-align:start;hyphenate:auto;font-family:Times;font-size:13pt;}
.p11{text-indent:0.625in;margin-bottom:0.083333336in;text-align:start;hyphenate:auto;font-family:Times;font-size:13pt;}
.p12{text-indent:0.5in;margin-bottom:0.083333336in;text-align:justify;hyphenate:auto;font-family:Times;font-size:13pt;}
.p13{text-indent:0.25in;text-align:justify;hyphenate:auto;font-family:Times New Roman;font-size:13pt;}
.p14{text-indent:0.5in;margin-bottom:0.083333336in;text-align:justify;hyphenate:auto;font-family:Times New Roman;font-size:13pt;}
.p15{text-indent:0.16666667in;text-align:justify;hyphenate:auto;font-family:Times New Roman;font-size:13pt;}
.p16{margin-bottom:0.083333336in;text-align:start;hyphenate:auto;font-family:Times New Roman;font-size:13pt;}
.p17{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-weight:bold;color:black;}
.s3{color:black;}
.s4{font-family:Times;color:black;}
.s5{font-family:Times;}
</style>
<meta content=" " name="author">
</head>
<body class="b1 b2">
<p class="p1"></p>
<p class="p2">
<span class="s1">        											   K.br.54/11</span>
</p>
<p class="p1"></p>
<p class="p1">
<span class="s1">					   U  IME  NARODA</span>
</p>
<p class="p1"></p>
<p class="p1">
<span class="s1">	OSNOVNI SUD U BARU</span><span>, u vijeću sastavljenom od sudije Gorana Šćepanović, kao predsjednika vijeća i sudija porotnika M. P. i N. V., kao članova vijeća sa zapisničarom Milijanom Minić, u krivičnom predmetu optužene </span><span class="s1">Š. N.</span><span>, zbog krivičnog djela teško djelo protiv bezbjednosti javnog saobraćaja iz čl. 348 st. 1 u vezi sa čl. 339 st.1 Krivičnog zakonika, po optužnici Osnovnog državnog tužioca u Baru Kt.br. 5/11 od 21.02.2011. godine, nakon održanog glavnog javnog pretresa u prisustvu zastupnika optužbe Osnovnog državnog tužioca M. M. i optužene, dana 18.04.2011. godine donio je i javno objavio</span>
</p>
<p class="p1"></p>
<p class="p3"></p>
<p class="p4">
<span class="s1">PRESUDU</span>
</p>
<p class="p3"></p>
<p class="p5">
<span>Optužena </span><span class="s1">Š. N.</span><span>, JMBG ..., od oca M. i majke A. rođene P., rođena ... godine u B., sa prebivalištem u B., S. B., ul. .. , po zanimanju frizerka, neudata, državljanka Crne Gore, dobrog imovnog stanja, neosuđivana;</span>
</p>
<p class="p1"></p>
<p class="p4">
<span class="s2">K r i v a   j e:</span>
</p>
<p class="p6"></p>
<p class="p6">
<span class="s3">Što je:</span>
</p>
<p class="p6"></p>
<p class="p7">
<span>U noći 31.10.2010. godine oko 03,40 časova u mjestu D. V., Opština Bar upravljajući PMV »Reno Clio« reg oznake ... iz pravca Bara prema Ulcinju ugrozila javni saobraćaj i dovela u opasnost život i tijelo svojih saputnica A. B. i S. Š. na način što se nije pirdžavala saobraćajnih propisa čl. 31 st.1 i čl. 200 st.1 i 2 Zakona o bezbjednosti saobraćaja na putevima i vožnju vozila nije prilagodila okolnostima i karakteristikama puta – zakrivljenosti kolovoza ulijevo, krećući se brzinom od 66 km/h na mjestu na kome je prilagođena brzina iznosila do 60 km/h i vozilom upravaljala pod dejstvom alkohola u krvi od 1,27 promila ili </span><span class="s3">27,279 </span><span> mmol/l, usled čega gubi kontrolu nad vozilom skreće na desnu stranu puta i prednjim dijelom vozila i udara u zaštitnu ogradu, prilikom čega vozilo napušta kolovoz i zaustavlja se pored puta, kojom prilikom su njene saputnice zadobile povrede i to: A. B. tešku tjelesnu povrede u vidu : preloma gornjeg okrajka lijeve ramenice sa oštećenjem lijevog žbičnog živca, a Š. S. laku tjelesnu povredu u vidu: oguljotine kože u predjelu desne ruke i oguljotine kože u predjelu usne;</span>
</p>
<p class="p7"></p>
<p class="p7">
<span>-čime je učinila krivično djelo - </span><span class="s1">teško  djelo  protiv  bezbjednosti javnog saobraćaja iz čl. 348 st. 1. u vezi čl. 339 st. 1  Krivičnog zakonika.</span>
</p>
<p class="p8"></p>
<p class="p9">
<span>Pa joj sud primjenom čl. 4, 32, 36, 42, 45, 46, 52, 53 i 54 Krivičnog zakonika i čl. 359, 360 i 364  ZKP-a, i z r i č e </span>
</p>
<p class="p10"></p>
<p class="p11">
<span class="s1">                                          USLOVNU OSUDU</span>
</p>
<p class="p11"></p>
<p class="p12">
<span>Kojom joj utvrđuje kaznu zatvora u trajanju od 3 (tri) mjeseca i istovremeno određuje da se kazna neće izvršiti ukoliko optužena u roku od 2 (dvije) godine, od dana pravosnažnosti, ne učini novo krivično djelo.</span>
</p>
<p class="p7"></p>
<p class="p7">
<span>Optužena je dužna da plati troškove krivičnog postupka u iznosu od 270,00 € u roku od 15 dana od dana pravosnažnosti, pod prijetnjom izvršenja.</span>
</p>
<p class="p4"></p>
<p class="p4">
<span class="s1">O b r a z l o ž e n j e</span>
</p>
<p class="p1"></p>
<p class="p7">
<span>Optužnicom Osnovnog državnog tužilaštva u Baru, Kt broj 5/11 od 21.02.2011. godine stavljeno je na teret optuženoj izvršenje krivičnog djela bliže opisanog u izreci presude. </span>
</p>
<p class="p7"></p>
<p class="p7">
<span class="s3">Optužena je u svojoj odbrani izjavila da se dana 31.10.2010. godine oko 03,40 časova kretala svojim vozilom iz pravca Bara ka Ulcinju. Sa njom u vozilu su bile sestra Š. S. koja je sjedjela na mjestu suvozača i drugarica A. B. koja je sjedjela pozadi. Ona je bila vezana sigurnosnim pojasom, dok njena sestra i A. nisu. Prethodno su bile u diskoteci, pa je ona konzumirala alkohol. Pila je piće »B.« tj. tri male flaše crnog vina. Koliko se može sjetiti u mjestu Dobre Vode jedno vozilo je je preteklo, a ona je izgubila kontrolu nad svojim vozilom, te kako je te večeri kolovoz bio klizav zbog rose, ona je skrenula u desno i udarila u bankinu kraj kolovoza, gdje se vozilo i zaustavilo. Sve tri su izgubile svijest. Misli da je njena sestra zaustavila vozilo koje je prolazilo pa su putnici iz tog vozila njenu drugaricu odvezli do Bolnice, a isti su pretpostavlja i pozvali policiju, koja je ubrzo i stigla. Tom prilikom njena sestra i ona su bile ugruvane, dok je drugarica slomila ruku. Policajci su od nje i sestra uzeli izjave. Nju i sestru su nepotrebno zadržavali na licu mjesta, i ako su vidjeli da im je objema bilo loše. Takođe nisu htjeli da povjeruju njenom iskazu da je preteklo vozilo, te da je ona zbog toga izgubila kontrolu nad svojim. Na kraju u Bolnicu su nju i sestru odvezli drugovi koji su naišli. Na glavnom pretresu je dodala da je tačno da je ona vozilom skrenula u desno i da je nakon toga napustila kolovoz, a razlog za takvo postupanje leži u činjenici da je jedno vozilo izvršilo preticanje vozila kojim je ona upravljala, da je brzina kretanja tog vozila bila veoma velika i ona je u trenutku kada je to vozilo završilo preticanje i nastavilo da se kreće dalje, zbog straha izazvanog brzinom tog vozila, izgubila kontrolu nad vozilom i što se dalje dešavalo ona se ne može sjetiti jer je za trenutak izgubila svijest i od nezgode je imala potres mozga.</span>
</p>
<p class="p1"></p>
<p class="p1">
<span>	U dokaznom postupku saslušane su svjedci oštećene B. A. i Š. S., pročitani su: </span><span class="s3">zapisnik o uviđaju UP PJ Bar br.Sn 02-231/10-9494 od 31.10.2010. godine sa skicom lica mjesta, izvještaj KC CG A br.1689/3.11.2010. godine, zapisnik o ispitivanju vozača da li ima alkohola u organizmu UP PJ Bar od 31.10.20101. godine na ime Š. N., izvještaj ljekara specijaliste JZU Opšta bolnica u Baru br.protokola 8237 od 31.10.2010. godine na ime B. A., izvještaj ljekara specijalsite JZU Opšta bolnica u Baru br. protokola 8240 od 31.10.2010. godine na ime Š. S., otpusna lista sa epikrizom KC CG Podgorica br.22663 /992 od 5.11.2010. godine na ime B. A., izvještaji ljekara specijaliste KC CG br. protokola 218 od 11.01.2011. godine, br. 13514 od 16.11.20101. godine i br. 14475 od 7.12.2010. godine na ime B. A., izvještaj ljekara specijaliste Opšte bolnice u Baru br.1898 od 16.12.2010. godine na ime B. A., nalaz i mišljenje sudsko medicinskog vještaka K. N. od 12.02.2011. godine, nalaz i mišljenje sudskog vještaka saobraćajne struke ing. M. Š. od februara 2011. godine i izvod iz kaznene evidencije na ime optužene UP PJ Bar br. 24-03/3-245/11-264/2 od 4.02.2011. godine. </span>
</p>
<p class="p1"></p>
<p class="p7">
<span>Svjedok oštećena </span><span class="s1">B. A.</span><span>je izjavila da se premetne večeri sa drugaricama N. i S. Š. vozila iz pravca Bar ka Ulcinju. Vozila je N., S. je sjedjela na mjestu suvozača, a ona je bila pozadi. S. i ona nisu bile vezane sigurnosnim pojasem, dok N. jeste. Ona nije prethodno pila alkohol, a ne može se sjetiti da li je N.. Zna samo da ona kada izađu ne pije alkohol. Momenta kada se desila saobraćajna nezgoda ona se ne može sjetiti jer je razgovarala sa S. i kucala poruke na telefonu. Izgubila je svjest od udarca, a kada je došla sebi, vidjela je da su autom sletjeli s puta. S. je izašla iz vozila kako bi potražila pomoć. Zaustavilo se jedno vozilo, a muškarac i žena u njemu su je prevezli do Bolnice u Baru. Konkretnom prilikom ona je povrijedila ključnu kost lijeve ruke, ista je slomljena i stavljena je tzv. »šina« u Bolnici u Podgorici gdje je hitno prebačena. Na glavnom pretresu je dodala da </span><span class="s3">je  izjavila da je razgovarala sa Š. S. i da je kucala poruke na mobilnom telefonu tako da se ne može izjasniti o razlogu skretanja vozila sa kolovoza. Nije se pridružila krivičnom gonjenju i nije postavila imovinsko pravni zahtjev.</span>
</p>
<p class="p7"></p>
<p class="p7">
<span>Svjedok oštećena </span><span class="s1">Š. S. </span><span>je izjavila je predmetne večeri sa drugaricom A. B. i sestrom koja je vozila išla iz pravca Bara ka Ulcinju. Ona je sjedjela na mjesto suvozača dok je drugarica sjedjela pozadi. Sestra je bila vezana sigurnosnim pojasom dok drugarica i ina nisu. Kako su prethodno bile u diskoteci njena sestra je pila piće B., ne može se sjetiti koliko, možda jedno dvije tri čaše. Ona i drugarica nisu pile. U momentu kad se cijeli događaj desio tj kada su imale saobraćajnu nezgodu ona je razgovarala sa drugaricom, pa nije ništa mogla vidjeti. Zna samo da su od udara sve tri izgubile svijest. Kada su došle k sebi ona je izašla iz vozila i pokušala da zaustavi neki auto kako bi im pomogli, prvenstveno drugarici koja je bila baš loše. Ona je bila su ugruvana i usna joj je bila rasječena. Kada im je jedno vozilo stalo, ljudi u njemu su prevezli A do Hitne pomoći, dok su sestra i ona ostale na licu mjesta. Ubrzo je došla i Policije jer su je pozvali ljudi koji su prevezli A. Policajci su joj pomogli da izvuče sestru iz vozila jer joj je bila povrijeđena noga, a uzeli su i zjave od njih. Drugovi koji su naišli iz pravca Ulcinja su nju i sestru prevezli do Bolnice u Baru. Na glavnom pretresu je dodala da</span><span class="s3"> je neposredno prije nego što je došlo do skretanja vozila sa kolovoza razgovarala sa svojom drugaricom A. i ne može se sjetiti razloga zbog kojih je vozilo skrenulo sa kolovoza. Nije se pridružila krivičnom gonjenju i nije postavila imovinsko pravni zahtjev.</span>
</p>
<p class="p7"></p>
<p class="p7">
<span>Iz </span><span class="s3">zapisnika o uviđaju UP PJ Bar br.Sn 02-231/10-9494 od 31.10.2010. godine, sa skicom lica mjesta </span><span>utvrđeno je vrijeme i mjesto saobraćajne nezgode, učesnici u nezgodi, povrijeđena lica, kao i oštećenja na vozilima, dok je iz slice lica mjesta utvrđen položaj vozila nakon saobraćajne nezgode.  </span>
</p>
<p class="p7"></p>
<p class="p7">
<span class="s3">Iz izvještaja KC CG A br.1689/3.11.2010. godine utvrđeno je da je optužena dana 31.10.2010. godine u 04,15 časova imala 1,19 promila alkohola u krvi. </span>
</p>
<p class="p7"></p>
<p class="p7">
<span class="s3">Iz zapisnika o ispitivanju vozača da li ima alkohola u organizmu UP PJ Bar od 31.10.20101. godine na ime Š. N. utvrđeno je da je alkotest tipa »D.« pokazao da je optužena dana 31.10.2010. godine u 03,40 časova imala 1,35 promila alkohola u organizmu. </span>
</p>
<p class="p7"></p>
<p class="p7">
<span class="s3">Iz izvještaja ljekara specijaliste JZU Opšta bolnica u Baru br.protokola 8237 od 31.10.2010. godine na ime B A, otpusne liste sa epikrizom KC CG Podgorica br.22663 /992 od 5.11.2010. godine na ime B A, izvještaja ljekara specijaliste KC CG br. protokola 218 od 11.01.2011. godine, br. 13514 od 16.11.20101. godine i br. 14475 od 7.12.2010. godine na ime B A, izvještaja ljekara specijaliste Opšte bolnice u Baru br.1898 od 16.12.2010. godine na ime B A utvrđeno je koje povrede je oštećena zadobila u saobraćajnoj nezgodi i tok njenog liječenja. </span>
</p>
<p class="p7"></p>
<p class="p7">
<span class="s3">Iz izvještaja ljekara specijalsite JZU Opšta bolnica u Baru br. protokola 8240 od 31.10.2010. godine na ime Š. S., utvrđeno je koje povrede je oštećena zadobila u saobraćajnoj nezgodi. </span>
</p>
<p class="p7"></p>
<p class="p7">
<span class="s3">Iz nalaza i mišljenja sudsko medicinskog vještaka K. N. od 12.02.2011. godine utvrđeno je da je </span><span>B A u saobraćajnoj nezgodi zadobila prelom gornjeg okrajka lijeve ramenice sa oštećenjem lijevog žbičnog živca. Navedena povreda predstavlja u vrijeme nanošenja tešku tjelesnu povredu i nastala je uslijed udara B A o tupo-tvrde predmet u unutrašnjosti motornog vozila u kojem se imenovana nalazila. Š. S. je u saobraćajnoj nezgodi zdobila oguljotinu kože u predjelu desne ruke i oguljotinu kože u predjelu usne. Navedcne povrede predstavljaju u vrijeme nanošenja, procijenjene kako pojedinačno, tako i u svom ukupnom djelovanju, laku tjelesnu povredu i nastale su uslijed udara o tupo-tvrde predmele u unutrašnjosti motornog vozila u kojem se imenovana nalazila. U vrijeme odigravanja saobraćajne nezgode Š. N. se nalazila u pripitom stanju sa koncentracijom apsolutnog alkohola u krvi u iznosu od 1.27 pro mille) ili 27,279 mmol/l. </span>
</p>
<p class="p7"></p>
<p class="p7">
<span class="s3">Iz nalaza i mišljenja sudskog vještaka saobraćajne struke ing. M.Š. od februara 2011. godine utvrđeno je da </span><span>je vozilo marke »Renault – Clio« reg. oznake ... voženo brznom oko 66 km/h. neposredno u trenutku izlijetanja vozila preko desne ivice kolovoza u smjeru kretanja. Limitirajući uslovi saobraćaja : zakrivljenost puta i stanje kolovoza, uslovljavali su bezbijednu brzinu kretanja do 60 km/h. Vozač sa putničkim vozilom marke »Renault – Clio« kretao se magistralnim putnim pravcem od Bara prema Ulcinju, brzinom oko 66 km/h. Pri ovojbrzini kretanja, vrijednost centrifugalne sile bila je veća od vrijednosti ove sile pri bezbijednoj brzini kretanja, što je dovelo do destabilizacije, a zatim udara vozila u metalnu odbojnu gredu, postavljenu duž desne strane kolovoza puta, čiji otpor je vozilo savladalo, a zatim je isto izletjelo van puta, po desnoj strani kolovoza, da bi rotiralo, a potom se zaustavilo   na prostoru van kolovoza, kojom prilikom su :   vozač i njegovi saputnici u vozilu, zadobili tjelesne povrede. Vozač je mogao odražvati bezbjedni smjer kretanja vozila desnom stranom kolovoza puta uz uslov da je brzina kretanja vozila bila u granicama do 60 km/h. Do ove nezgode je došlo usled propusta u vožnji od strane vozača putničkog motornog vozila marke »Renault – Clio« reg.oznake ... Ovo se ogleda u tome što isti nije održavao bezbjedni smjer kretanja vozila, desnom stranom kolovoza na bezbjednoj distanci od desne ivice puta, već je prilikom savlađivanja kritičnog poteza puta koji se prostire u obliku lijeve krivine, gledano u smjeru kretanja, usled neprilagođene brzine kretanja vozila uslovima saobraćaja - zakrivljenosti puta i dr. koje uslove je mogao da predvidi nastupila destabilizacija, a zatim skretanje vozila na desno i udara vozila u metalnu odbojnu (zaštitnu) gredu, čiji otpor je vozilo savladalo, nakon čega je nastupilo rotriranje i zaustavljanje vozila van kolovoza, po desnoj strani puta. </span>
</p>
<p class="p7"></p>
<p class="p7">
<span class="s3">Iz izvoda iz kaznene evidencije na ime optužene UP PJ Bar br. 24-03/3-245/11-264/2 od 4.02.2011. godine utvrđeno je da optužena nije osuđivana.  </span>
</p>
<p class="p7"></p>
<p class="p7">
<span>Ocjenom izvedenih dokaza utvrđeno je da je optužena učinila krivično djelo koje joj je stavljeno na teret. Optužena je noću 31.10.2010. godine oko 03,40 časova upravljala PMV »Reno Clio« reg oznake ... iz pravca Bara prema Ulcinju u naselju Dobra Voda. U vozilu su se pored optužene nalazile oštećene B A koja se nalazila na zadnjem sjedištu i Š. S. koja se nalazila na mjestu suvozača. Optužena je vozilom upravljala brzinom od 66 km/h na dijelu kolovoza na kome je zbog zakrivljenosti kolovoza ulijevo prilagođena brzina kretanja iznosila do 60 km/h, usled čega je izgubila kontrolu nad vozilom, skrenula udesno, prednjim dijelom vozila ostvarila kontakt sa zaštitnom ogradom, a nakon toga vozilo je napustilo površinu kolovoza i zaustavilo se. U saobraćajnoj nezgodi oštećena B A je zadobila tešku tjelesnu povrede - prelom gornjeg okrajka lijeve ramenice sa oštećenjem lijevog žbičnog živca, a Š. S. laku tjelesnu povredu - oguljotinu kože u predjelu desne ruke i oguljotinu kože u predjelu usne. Vrsta i težina tjelesne povrede oštećenog utvrđena je iz jasnog i stručnog nalaza i mišljenja vještaka medicinske struke K. N.</span><span class="s3"> </span>
</p>
<p class="p1"></p>
<p class="p13">
<span>        Odredbom čl. 200 st. 1 i 2 ZOBS-a na putevima, propisano je da vozač ne smije da upravlja vozilom u saobraćaju na putu ni da počne da upravlja vozilom ako je pod dejstvom alkohola, a pod dejstvom alkohola je lice za koje se analizom krvi ili krvi i urina ili drugom metodom mjerenja količine alkohola u organizmu utvrdi da sadržina alkohola u krvi iznosi više od 0,5 g/kg. U postupku je utvrđeno da je optužena vozilom upravljala pod uticajem alkohola pri koncentraciji od 1,27 promila ili </span><span class="s3">27,279 </span><span> mmol/l, u krvi, što je utvrđeno iz nalaza i mišljenja vještaka medicinske struke K. N. Optužena je u svojoj odbrani izjavila da jeste prije saobraćajne nezgode konzumirala alkohol. </span>
</p>
<p class="p13"></p>
<p class="p7">
<span>Optužena je postupala suprotno čl. 31 st. 1. ZOOBS-a na putevima, kojim je propisano da je vozač dužan da brzinu kretanja vozila prilagodi okolnostima, karakteristikama i stanju puta, vidljivosti, preglednosti, atmosferskim prilikama, stanju vozila i tereta, frekvenciji saobraćaja i drugim saobraćajnim uslovima, tako da vozilo može blagovremeno da zaustavi pred svakom preprekom koju, pod datim uslovima, može da predvidi. </span><span class="s4">Optužena se vozilom kretala brzinom od 66 km/h, na dijelu kolovoza na kome je prilagođena brzina iznosila do 60 km/h, što je nailaskom krivinu koja sa prostire ulijevo</span><span class="s3">, rezultiralo gubitkom kontrole nad vozilom. Sud je nalaz i mišljenje sudskog vještaka saobraćajne struke M. Š. prihvatio kao jasan i stručan. </span>
</p>
<p class="p1"></p>
<p class="p7">
<span>Optužena je bila svjesna da usled predstavljenog načina vožnje pod uticajem alkohola može ugroziti bezbjednost saobraćaja, odnosno ostvariti zabranjenu posledicu, i na to je pristala, što znači da je optužena krivično djelo učinila sa eventualnim umišljajem. Kao posledica izvršenja osnovnog krivičnog djela nastupila je teška tjelesna povreda oštećene B A, a optužena je u odnosu na nastalu težu posledicu postupala sa nehatom. </span>
</p>
<p class="p7">
<span> </span>
</p>
<p class="p13">
<span>      Sud je precizirao optužnicu. Prije svega sud je precizirao blanketne norme navodeći da se optužena nije pridržavala čl. 31 st.1 i čl. 200 st.1 i 2 Zakona o bezbjednosti saobraćaja na putevima, a ne čl. 31 i 200 istog zakona, jer navedeni članovi imaju više stavova, koje je radi razumljivosti izreke sud naveo. </span><span class="s3">U optužnici je navedeno da se okrivljena kretala neprilagođenom brzinom okolnostima i karakteristikama puta, ne navodeći ni kolika je bila brzina kretanja, ni koja je brzina bila prilagođena, ni koje su okolnosti i karekteristike puta, što je sud radi razumljivosti izreke presude naveo, navodeći brzinu kretanja, prilagođenu brzinu kretanja i da je u pitanju zakrivljenost kolovoza ulijevo. U optužnici je naveden stepen alkohola u organizmu, umjesto čega je sud naveo u krvi, jer je alkoholisanost optužene utvrđena vađenjem krvi i to je vještak medicinske struke i imao u vidu prilikom izračunavanja stepena alkoholisanosti. Prilikom navođenja težine tjelesnih povreda sud je koristio jedninu, kako je to zakonom propisano. Takođe je navedeno da je oštećena Š. S. zadobila oguljotinu kože u predjelu desne ruke i oguljotinu kože u predjelu usne, što je utvrđeno iz nalaza i mišljenja vještaka medicinske struke, jer je u optužnici navedeno da je oštećena zadobila  oguljotine kože u predjelu desne ruke i oguljotine kože u predjelu usne. Ocijenjeno je da se navedenim preciziranjem ne narušava identitet optužnice i presude. </span>
</p>
<p class="p1"></p>
<p class="p14">
<span>Odlučujući se za krivičnu sankciju prema optuženoj sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti sud je cijenjeno lične prilike jer je optužena mlada osoba, do sada neporočnog vladanja, da se oštećene od kojih je oštećena B A drugarica, a oštećena Š. S. sestra optužene nisu pridružile krivičnom gonjenju. Otežavajućih okolnosti na strani optužene nije bilo. Sud je navedene olakšavajuće okolnosti cijenio kao naročito olakšavajuće u svom zbiru, </span><span class="s5">zbog čega joj je primjenom čl. 45 i 46 Krivičnog zakonika ublažena kazna i izrečena kazna zatvora od 3 mjeseca, budući da je za predmetno krivično djelo zaprijećena kazna zatvora od 1 do 8 godina, nakon čega je ocijenjeno da prema optuženoj nije potrebno izricanje efektivne kazne zatvora, da će se izricanjem uslovne osude iz dispozitiva u potpunosti postići svrha izricanja uslovne osude i na taj način dovoljno uticati da u buduće ne čini krivična djela. </span>
</p>
<p class="p15"></p>
<p class="p15">
<span>         Odluka o troškovima zasniva se na odredbi čl.202 ZKP-a. Dosuđeni iznos se odnosi na plaćanje nalaza vještaka medicinske struke K. N. u iznosu od 110,00 €, nalaza i mišljenja vještaka saobraćajne struke M. Š. u iznosu od 110,00 €, kao i troškove za rad suda koji su određeni prema trajanju, složenosti krivičnog postupka i imovinskim prilikama optuženog.</span>
</p>
<p class="p15"></p>
<p class="p3">
<span>           Na osnovu izloženog odlučeno je kao u izreci presude</span>
</p>
<p class="p6"></p>
<p class="p4">
<span class="s1">OSNOVNI SUD U BARU</span>
</p>
<p class="p4">
<span class="s1">Dana 18.04.2011. godine</span>
</p>
<p class="p3"></p>
<p class="p3"></p>
<p class="p16">
<span class="s1"> ZAPISNIČAR,				            PREDSJEDNIK VIJEĆA-SUDIJA</span>
</p>
<p class="p3">
<span class="s1">Milijana Minić	                                                                 Goran Šćepanović</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span class="s1">PRAVNA POUKA</span><span>: Protiv ove presude može se izjaviti žalba</span>
</p>
<p class="p3">
<span>Višem sudu u Podgorici u roku od 15 dana od dana prijema</span>
</p>
<p class="p3">
<span>pismenog otpravka, preko ovog suda u dva primjerka.</span>
</p>
<p class="p6"></p>
<p class="p6"></p>
<p class="p6">
<span class="s1">DNA</span><span>:	  - 1 x ODT</span>
</p>
<p class="p3">
<span> 		  - 1 x optuženom</span>
</p>
<p class="p6">
<span>	  - u spise</span>
</p>
<p class="p17"></p>


</body>
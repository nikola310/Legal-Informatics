<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Times New Roman;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
.p5{text-align:start;hyphenate:auto;font-family:Arial;font-size:12pt;}
.s1{font-weight:bold;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>										K.br.410/12</span>
</p>
<p class="p2">
<!--Image link to '0.jpg' can be here-->
</p>
<p class="p1"></p>
<p class="p2">
<span>U IME CRNE GORE</span>
</p>
<p class="p1"></p>
<p class="p3"></p>
<p class="p1">
<span>	OSNOVNI SUD U BIJELOM POLJU, prvostepeni krivični sud sudija pojedinac Dragan Mrdak, uz učešće nameštenika suda Koviljke Lješnjak, zapisničara, u  predmetu protiv okrivljenog T. B.a iz M., zbog krivičnog djela kradja iz čl. 239 st. 1 Krivičnog zakonika, rješavajući po optužnom predlogu Osnovnog državnog tužilaštva iz Bijelog Polja KT.br. 407/12 od 13. 12. 2012 godine, nakon održanog usmenog glavnog i javnog pretresa u prisustvu zamjenika ODT-a iz Bijelog Polja Smolović Slavenka, okrivljenog T. B.a i punomoćnika oštećene E.e Mojkovac V. S.a, dana, 16. 01. 2013 .godine, donio je i javno objavio:</span>
</p>
<p class="p1"></p>
<p class="p2">
<span>P R E S U D U</span>
</p>
<p class="p1"></p>
<p class="p1"></p>
<p class="p1">
<span>	Okrivljeni T. B. JMBG …, od oca B. i majke  J., rođene D., rođen … godine u M., sa prebivališem u mjestu rođenja ul. Đ.Đ.br. .., državljanin Crne Gore, nezaposlen, oženjen, otac četvoro djece, pismen, sa završenom srednjom školom, lošeg imovnog stanja,  neosuđivan,</span>
</p>
<p class="p1"></p>
<p class="p2">
<span>K r i v     j e</span>
</p>
<p class="p1"></p>
<p class="p1">
<span>	Što je:</span>
</p>
<p class="p1"></p>
<p class="p1">
<span>	- U periodu od 06.09.2012 godine, do 30.10.2012 godine, u ul. Đ. Đ., u M., u namjeri da sebi pribavi protivpravnu imovinsku korist, neovlašćeno vršio potrošnju električne energije, na način što je svoje domaćinstvo mimo električnog brojila priključio kablom presjeka 10 mm2, direktno na elektro mrežu, tako da se potrošnja električne energije nije registrovala, te je tako na štetu ''E.e'' Mojkovac oduzeo električnu energiju u vrijednosti od  220,55 €,</span>
</p>
<p class="p1"></p>
<p class="p1">
<span> 	- čime je izvršio krivično djelo kradja iz čl. 239 st. 1 Krivičnog zakonika,</span>
</p>
<p class="p1"></p>
<p class="p1">
<span>	- za koje mu sud primjenom citiranog zakonskog propisa i čl. 2, 4, 5, 13, 15, 32, 36, 42, 52, 53 i 54 Krivičnog zakonika, i čl. 226, 229, 239, 374, Zakonika o krivičnom postupku, i z r i č e:</span>
</p>
<p class="p1"></p>
<p class="p2">
<span>USLOVNU OSUDU</span>
</p>
<p class="p1"></p>
<p class="p1"></p>
<p class="p1">
<span>	Kojom mu utvrdjuje kaznu zatvora u trajanju od 2 (dva) mjeseci, i istovremeno odredjuje da se ista neće izvršiti ukoliko okrivljeni u roku od 1 (jedne)  godine,</span><span class="s1"> </span><span>ne izvrši novo krivično djelo.</span>
</p>
<p class="p1">
<span>	</span>
</p>
<p class="p1">
<span>	Okrivljeni se obavezuje da plati ovom sudu: na ime paušala iznos od 30,00 €,   i na ime troškova krivičnog postupka iznos od 104,50 € na žiro račun 832-151-35 Depozita novčanih kazni, troškova postupka i paušala u roku od 15 dana, po pravnosnažnosti presude, pod prijetnjom prinudnog izvršenja, s tim što će dokaz o izvršenoj uplati dostaviti krivičnoj pisarnici ovog suda.</span>
</p>
<p class="p1"></p>
<p class="p1">
<span>	Okrivljeni se obavezuje da oštećenoj ''E.i'' iz Bijelog Polja na ime neovlašćeno potrošene električne energije plati iznos od 220,55 € u roku od tri mjeseca od dana pravnosnažnosti presude, pod prijetnjom prinudnog izvršenja.</span>
</p>
<p class="p1"></p>
<p class="p1"></p>
<p class="p2">
<span>O b r a z l o ž e nj e</span>
</p>
<p class="p1">
<span> </span>
</p>
<p class="p1"></p>
<p class="p1">
<span>	Optužnim predlogom ODT-a, iz B. Polja, KT. br. 407/12 od 13. 12. 2012 godine, optužen je T. B. iz M., da je izvršio krivično djelo kradja iz čl. 239 st. 1 Krivičnog zakonika. </span>
</p>
<p class="p1"></p>
<p class="p1">
<span>	Glavni pretres je održan i zaključen dana 16. 01. 2013. godine u prisustvu zamjenika ODT-a Smolović Slavenka, okrivljenog T. B.a i punomoćnika  oštećene E.e iz M. V. S.a.</span>
</p>
<p class="p1">
<span>	</span>
</p>
<p class="p1">
<span>	U završnoj riječi zamjenik ODT-a iz Bijelog Polja,  je ostao pri podnijetom optužnom predlogu, jer je priznanjem optuženog i drugim izvedenim dokazima u potpunosti dokazano da je izvršio krivično djelo stavljeno mu na teret. Predložio je da ga sud oglasi krivim i da mu izrekne uslovnu osudu.</span>
</p>
<p class="p1"></p>
<p class="p1">
<span>	U završnoj riječi punomoćnik oštećene E.e, pridružio se krivičnom gonjenju protiv okrivljenog a imovinsko pravni zahtjev je postavio na iznos od 220,55 €, koji  iznos je na glavnom pretresu precizirao vještak.</span>
</p>
<p class="p1"></p>
<p class="p1">
<span>	Okrivljeni T. B.  u svojoj  odbrani  u toku istražnog postupka istakao je da on radi fizičke poslove kako bi zaradio novac za sebe i ženu, koja je bila pet mjeseci u bolnici u Brezoviku, te joj je morao kupovati tablete. Po cio dan je odsutan od kuće, jer ide da radi i ne zna da mu je bila isključena struja, a poznato mu je  da je stalno imao struju u kući. Ko je prikopčao struju i da li je ista bila isključena od strane E.e, on ne zna. E.i duguje 900,00 €, to ne može da plati, jer jedva zarađuje da se prehrani i da ženi obezbijedi potrebne lijekove. U jednoj polovini kuće, žive on i supruga, a u drugoj njegov sin Ž.o sa ženom. U kući ne boravi u toku dana, te ne zna ništa oko isključenja i uključenja električne energije. Brojilo se vodi na njegovo ime i sa tog brojila struju koriste on, supruga, njegov mlađi sin Ž.o sa suprugom, kao i stariji sin Ž.o koji živi u objektu pored njihove kuće sa suprugom i sinom. Svi koriste struju sa njegovog brojila u proljeće je E.i platio 400,00 €, ali mu je ostao dug od 900,00 €. Svu struju on plaća. Na glavnom pretresu priznao je djelo i krivicu, pojašnjavajući da je nakon što mu je isključena struja, svoje domaćinstvo, priključio kablom presjeka 10 mm sa kablova na digitalnom brojilu i to direktno sa elektro mreže. To je uradio iz razloga što mu je kao i svim porodicama bila potrebna električna energija. Račune za struju zbog kojih je došlo do isključenja, nije mogao da plaća iz razloga što je nezaposlen, žena mu je bila bolesna, pa je od rada po dnevnici jedva uspijevao da obezbijedi lijekove za ženu i hranu za njih dvoje. </span>
</p>
<p class="p1"></p>
<p class="p1">
<span>	U završnoj riječi okrivljeni je istakao  da mu je žao i da se kaje što se ovo desilo, lošeg je imovnog stanja, tako da ne može redovno da plaća struju iz kog razloga je i isključen sa elektro mreže, a potom se neovlašćeno priključio. Žao mu je i tražio je da sud prilikom odlučivanja cijeni sve olakšavajuće okolnosti i da ga što blaže kazni. </span>
</p>
<p class="p1"></p>
<p class="p1">
<span>	Radi utvrdjivanja odlučnih činjenica i donošenja pravilne i zakonite odluke, sud je izveo sledeće dokaze: na saglasan predlog stranaka pročitao iskaz svjedoka Ć. M.a sa zapisnika o saslušanju svjedoka pred ODT-om iz Bijelog Polja Kt. br. 407/12 od  07.12.2012. godine, pročitao zapisnik o uviđaju UP Ispostava Mojkovac KU broj 240/12 -5749 od 02.11.2012 godine; pročitao zapisnik o kontroli mjernog mjesta E.e Mojkovac br.4/10 od 03.10.2012 godine; pročitao zapisnik o kontroli mjernog mjesta E.e Mojkovac br.4/10 od 30.10.2012 godine, izvršio uvid u fotodokumentaciju UP Ispostava Mojkovac KU.br.101/12 od 25.10.2012 godine,  pročitao nalaz i mišljenje vještaka elektro struke R. G.e od 09.12..2012 godine, saslušao vještaka R. G.u na glavnom pretresu, te izvršio uvid u izvod iz KE za okrivljenog. Drugih predloga za dopunu dokaznog po stupka nije bijo. </span>
</p>
<p class="p1"></p>
<p class="p1">
<span>	Sud je cijeneći odbranu okrivljenog i dokaze pojedinačno i u medjusobnoj vezi, a shodno čl. 370 Zakonika o krivičnom postupku, utvrdio činjenično stanje i na osnovu istog zaključio da je okrivljeni izvršio krivično djelo stavljeno mu na teret optužnim predlogom i da je za isto kriv.</span>
</p>
<p class="p1"></p>
<p class="p1">
<span>	Odbranu okrivljenog sa glavnog pretresa, sud je cijenio kao jasno, potpuno i neprotivrječno priznanje, izvršenja krivičnog djela i  krivice za isto, potvrđeno svim izvedenim dokazima u toku postupka. </span>
</p>
<p class="p1"></p>
<p class="p1">
<span>	Naime, iz iskaza svjedoka Ć. M.a datog pred ODT-om u Bijelom Polju  proizilazi da on radi kao električar u E.i Mojkovac. Dana 03.10.2012 godine, sa kolegama D. M.m i T. S.om, vršio je kontrolu potrošača koji su prethodno bili isključeni sa distributivne mreže, zbog neplaćenih računa, za utrošenu električnu energiju. Među ovim potrošačima bio je i T. B. kod koga su prilikom kontrole brojila, zatekli da je  prekinut dovodni kabal prije električnog brojila i da se potrošač prije električnog brojila, priključio kablom direktno na dovod, tako da se nije mogla registrovati potrošnja električne energije. O zatečenom stanju su sačinili zapisnik o kontroli mjernog mjesta br. 4/10 od 03.10.2012 godine, a tom prilikom su ovog potrošača isključili na priključnom stubu. Ovoj kontroli nije prisustvovao T. B.. Dana 30.10.2012 godine, sa kolegama D. M.m i T. S.om, vršili su novu kontrolu potrošača, koje su prethodno isključili sa distributivne mreže. Prilikom ove kontrole, kod T. B.a su zatekli da se kablom presjeka PO-10 mm, samovoljno priključio na priključnom stubu, sa kojeg je prethodno bio isključen, o zatečenom stanju su sačinili uzapisnik br. 4/10 od 30.10.2012 godine, a potrošača su isključili sa mreže i skinuli kablo sa stuba. Ni ovoj kontroli nije prisustvovao T. B.. Iskaz ovog svjedoka sud je prihatio kao jasan, logičan i uvjerljiv, ničim doveden u sumnju, nesračunat na otežavanje ili pak olakšavanje krivično pravnog položaja okrivljenog a potvrđen navodima iz odbrane okrivljenog te sadržinom pisanih dokaza .</span>
</p>
<p class="p1"></p>
<p class="p1">
<span>	Iz zapisnika o kontroli mjernog mjesta E.e Mojkovac br.4/10 od 03.10.2012 godine, utvrđuje se da su kontrolori E.e Mojkovac Ć., T. i D.  dana 03.10.2012 godine, kontrolisali domaćinstvo potrošača T. B.a u ul. Đ. Đ. u M., i zatekli da je potrošač  prekinuo dovodni kabal PO 10 mm2, prije mjerenja i samovoljno se priključio tako da brojilo nije registrovalo potrošnju električne energije. Potrošač je ranije bio isključen na elektronskom brojilu daljinskim putem zbog neplaćenih računa za utrošenu električnu energiju. Potrošač je ponovo isključen na priključnom stubu. Sadržinu ovog pisanog dokaza sud je u potpunosti prihvatio.</span>
</p>
<p class="p1"></p>
<p class="p1">
<span>	 Iz zapisnika o kontroli mjernog mjesta E.e Mojkovac br.4/10 od 30.10.2012 godine, utvrđuje se da su kontrolori E.e Mojkovac Ć., T. i D. dana 30.10.2012 godine, kontrolisali domaćinstvo potrošača T. B.a u ul. Đ. Đ. u M., i zatekli da potrošač koji je prethodno bio isključen, samovoljno se priključio na stub i tako vršio potrošnju električne energije, bez mjernog mjesta, mimo električnog brojila, kablom presjeka  PPO 2 x10 mm2, prije mjerenja i samovoljno se priključio tako da brojilo nije registrovalo potrošnju električne energije. Potrošač je ranije bio isključen na elektronskom brojilu daljinskim putem zbog neplaćenih računa za utrošenu električnu energiju. Potrošač je ponovo isključen na priključnom stubu. Sadržinu ovog pisanog dokaza sud je u potpunosti prihvatio.</span>
</p>
<p class="p1"></p>
<p class="p1">
<span>	Iz nalaza i mišljenja vještaka elektro struke R. G.e od 09.12.2012 godine, proizilazi  da je ista na osnovu zapisnika E.e o kontroli mjernog mjesta i na osnovu Metodologije za obračunavanje i naplatu, neovlašćeno preuzete električne energije (Sl.list CG.br.20/12 od 12.04.2012 godine), te važećeg cjenovnika električne energije, izvršila obračun neovlašćeno preuzete električne energije za period od 06.09.2012 godine do 30.10.2012 godine, i isti iskazan u novčanoj protivvrijednosti iznosi 546,17 €. Po vještaku neovlašćena potrošnja električne energije na način prikazan predmetom je tehnički moguća. Pojašnjavajući svoj nalaz na glavnom pretresu vještak je istakao: obzirom da potrošač ima klasične elemente domaćinstva, bez električnog bojlera zatečeno napojno kablo presjeka 2x10 mm je veliko za napajanje takvih potrošača i s velikom rezervom, jer su isti potrošači mogli biti napajani kablom presjeka 2 x 2,5 mm i normalno vršiti funkciju. Po vještaku neovlašćena potrošnja električne energije  za taj presjek dovodnog provodnika n za  kritični period od 54 dana bi po važećem cjenovniku za obračun iznosila 220,55 €.</span>
</p>
<p class="p1"></p>
<p class="p1">
<span>	Cijeneći nalaz i mišljenje ovog vještaka od 09.12.2012 godine, kao i dopunu nalaza istog vještaka sa glavnog pretresa od 16.01.2013 godine, a imajući u vidu iskazane razlike u novčanoj protivvrijednosti neovlašćeno potrošene električne energije, sud je stanovišta da je dopuna nalaza ovog vještaka sa glavnog pretresa realnija i objektivnija kod opšte poznate činjenice da je za napajanje prosječnih električnih potrošača u jednom domaćinstvu dovoljno kablo presjeka 2x2,5 mm, preko kojeg se u punoj mjeri može ostvariti napajanje istih potrošača, te je sud rješavajući u slučaju sumnje u korist okrivljenog, prihvatio dopunu nalaza i mišljenja vještaka elektro struke sa glavnog pretresa (gdje je ovaj vještak utvrdio da je za navedeni period neovlašćeno potrošene električne energije u novčanoj protivvrijednosti od 220,55 €), kao realanu i objektivnu datu po osnovu činjenica konstatovanih na zapisnicima o kontroli mjernog mjesta i na osnovu Opštih uslova za snadbijevanje električnom energijom ( Službeni list CG broj 20/12) Metodologije za obračunavanje i naplatu, neovlašćeno preuzete električne energije (Sl.list CG.br.20/12 od 12.04.2012) godine, i važećeg cjenovnika električne energije a po pravilima struke i nauke.</span>
</p>
<p class="p1">
<span>			</span>
</p>
<p class="p1">
<span>	Iz priznanja okrivljenog potvrđenog svim izvedenim dokazima, sud je utvrdio činjenično stanje da je okrivljeni T. B. u periodu od 06.09.2012 godine, do 30.10.2012 godine, u ul. Đ. Đ., u M., u namjeri da sebi pribavi protivpravnu imovinsku korist, neovlašćeno vršio potrošnju električne energije, na način što je svoje domaćinstvo mimo električnog brojila priključio kablom presjeka 10 mm2, direktno na elektro mrežu, tako da se potrošnja električne energije nije registrovala, te je tako na štetu ''E.e'' Mojkovac oduzeo električnu energiju u vrijednosti od  220,55 €.</span>
</p>
<p class="p1"></p>
<p class="p1">
<span>	Okrivljeni je na opisani način izvršio krivično djelo stavljeno mu na teret optužnim predlogom i za isto je kriv. Tako, prema odredbi čl. 239 st. 1 Krivičnog zakonika, krivično djelo kradje se sastoji u oduzimanju tudje pokretne stvari u namjeri da se njenim prisvajanjem pribavi, sebi ili drugom, protivpravna imovinska korist. U konkretnom slučaju, električna energija predstavlja pokretnu stvar, čijim je prisvajanjem, a u namjeri da sebi pribavi protivpravnu imovinsku korist, okrivljena ostvarila elemente bića krivičnog djela u pitanju. Naime, umišljaj okrivljenog bio je usmjeren na oduzimanje električne energije na neograničeno vrijeme, odnosno dok bude u mogućnosti da isto čini, konkretno sve do momenta kada je prilikom kontrole zatečen u vršenju neovlašćene potrošnje električne energije. Shodno odredbama koje se odnose Opštie uslove za snadbijevanje električnom energijom ( Službeni list CG broj 20/12 ) sud je utvrdio da je okrivljeni u periodu od 06.09.2012.  godine do  30.10.2012 . godine, vršio neovlašćenu potrošnju električne energije i na taj način izvršio kradju iste, u novčanoj protivvrijednosti od 220,55 €, koliko je to utvrdjeno po dopuni nalaza i mišljenja vještaka elektro struke R. G.e.  </span>
</p>
<p class="p1"></p>
<p class="p1">
<span>	Sud je cijenio i ostale pisane dokaze, ali su isti bez bitnog uticaja na drugačije odlučivanje u ovoj krivično pravnoj stvari.  </span>
</p>
<p class="p1"></p>
<p class="p1">
<span>	Odlučujući u pogledu vrste i visine krivične sankcije, a cijeneći sve okolnosti iz čl. 42 Krivičnog zakonika sud je kod okrivljenog kao olakšavajuće okolnosti našao da se radi o starijem  nezaposlenom porodičnom čovjeku, ocu četvoro djece, koji je priznao djelo i krivicu za isto i pokazao po ocjeni suda iskreno kajanje, koji do sada nije osuđivan, pa u nedostatku otežavajućih okolnosti, sud je stanovišta da su ispunjeni uslovi za izricanje uslovne osude, kojom je okrivljenom utvrdjena kazna zatvora u trajanju od 2 /dva/ mjeseca i istovremeno ocijenio da bi se pristupanjem izvršenju iste, suviše represivno djelovalo na okrivljenog nego da će i samo upozorenje uz prijetnju kaznom u odgovarajućem roku provjeravanja od jedne  godine dovoljno uticati na istog da u buduće  ne vrši ova i slična krivična djela i ostvariti se svrha izricanja uslovne osude, iz čl. 52 st.2. Krivičnog zakonika. Sud je pri tom imao u vidu težinu krivičnog djela, i jačinu ugrožavanja zaštićenog dobra. Okrivljenom je ukazano na značaj uslovne osude i mogućnost njenog opoziva. </span>
</p>
<p class="p1"></p>
<p class="p1">
<span>	Shodno čl. 226 Zakonika o krivičnom postupka, odlučeno je u pogledu paušala, vodeći računa o imovinskim prilikama optuženog i dužini trajanja postupka.</span>
</p>
<p class="p1"></p>
<p class="p1">
<span>	Sud je okrivljenog shodno čl.229 Zakonika o krivičnom postupku obavezao na plaćanje troškova krivičnog postupka u iznosu od 104,50 € koji troškovi se odnose na troškove vještačenja po vještaku elektro struke R. G.i. </span>
</p>
<p class="p1"></p>
<p class="p1">
<span>	U smislu čl.239 ZKP-a, okrivljeni je obavezan da oštećenoj E.i Mojkovac, na ime pričinjene štete plati iznos od 220,55 €.</span>
</p>
<p class="p1"></p>
<p class="p1">
<span>	Sa iznijetih razloga shodno čl.374 Zakonika o krivičnom postupku, odlučeno je kao u izreci presude.</span>
</p>
<p class="p1"></p>
<p class="p2">
<span>OSNOVNI SUD U BIJELOM POLJU</span>
</p>
<p class="p2">
<span>Dana   16. 01. 2013 . godine</span>
</p>
<p class="p4"></p>
<p class="p5"></p>
<p class="p1">
<span>ZAPISNIČAR,			 		           S U D I J A  </span>
</p>
<p class="p1">
<span>Koviljka Lješnjak s.r.					Dragan Mrdak s.r.</span>
</p>
<p class="p1"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{color:#0000FF}
.span2{;font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span class="span1"></span>
</p>
<p style="text-align:right">
<span>                                                                                                                  </span><span class="span2">K.br.5/16</span>
</p>
<p>&nbsp;</p>
<p>&nbsp;</p>
<p>
<span></span><span></span><span></span><span></span><span></span><span class="span2">U IME CRNE GORE </span>
</p>
<p>&nbsp;</p>
<p>&nbsp;</p>
<li>
<span></span><span>Osnovni sud u Pljevljima, kao prvostepeni krivični sud po sudiji Ljiljani Popović, uz sudjelovanje zapisničara Krvavac Mirjane, u krivičnom predmetu protiv optuženog T. M. iz P. zbog krivičnog djela ugrožavanje opasnim oruđem pri tuči i svađi iz čl. 154  Krivičnog Zakonika Crne Gore i optuženog S. B. iz P. zbog krivičnog djela lake tjelesne povrede iz čl.152 st. 2 u vezi st. 1 Krivičnog zakonika Crne Gore a po optužnom predlogu ODT Pljevlja Kt.br.149/15 od 22.01.2016. godine, nakon održanog glavnog i javnog pretresa  u prisustvu državnog tužioca u ODT Pljevlja Gačević Ivana i optuženih T. M. i S.B.,dana 26.02.2016. godine, donio je i javno objavio </span>
</li>
<p>&nbsp;</p>
<p>&nbsp;</p>
<p>&nbsp;</p>
<p>
<span></span><span></span><span></span><span></span><span></span><span class="span2">P R E S U D U </span>
</p>
<p>&nbsp;</p>
<p>&nbsp;</p>
<p>
<span></span><span></span><span class="span2">Optuženi  S. B. JMBG ..., </span><span>od oca Dž.i majke M. rođ. H., rodjen u P.dana .....godine sa prebivalištem u P. ul. U. br. ..., državljanin CG, neoženjen, bez djece, zaposlen u taksi udruženju „Stilo“, pismen, završio za elektromehaničara, govori srpskim jezikom, razumije crnogorski jezik, srednjeg imovnog stanja, neosudjivan. </span>
</p>
<p>&nbsp;</p>
<p>
<span> </span>
</p>
<p>&nbsp;</p>
<p>
<span></span><span></span><span></span><span></span><span>  </span><span class="span2">K R I V     J E </span>
</p>
<p>
<span class="span2"></span><span class="span2">Što je</span><span> :</span>
</p>
<p>&nbsp;</p>
<p>
<span></span><span>Dana 10.07.2015.godine oko 01,15 časova u prostorijama „T. S.“ u ul. N.P. u P., u stanju uračunljivosti, svjestan svoga djela čije je izvršenje htio iako je znao da je isto zabranjeno, lako tjelesno povrijedio oštećenog T. M. na način što je bejzbol palicom, sredstvom podobnim da tijelo teško povrijedi ili zdravlje teško naruši, jedan put udario oštećenog u predjelu podlaktice lijeve ruke nanijevši mu tom prilikom laku tjelesnu povredu u vidu nagnječine kože spoljašnje strane srednje trećine podlaktice, -     </span>
</p>
<p>&nbsp;</p>
<p>
<span></span><span></span><span class="span2">čime je izvršio krivično djelo lake tjelesne povrede iz čl.152 st.2 u vezi st. 1   Krivičnog zakonika Crne Gore,</span>
</p>
<p>&nbsp;</p>
<p>
<span></span><span>pa mu sud  na osnovu već citiranog zakonskog propisa te primjenom članova 4,5,13,15,32,36,42, 52,53 i 54   Krivičnog zakonika,  te čl.226, 229 i 374 ZKP-</span><span class="span2">a    i z r i č e </span>
</p>
<p>&nbsp;</p>
<p>&nbsp;</p>
<p>
<span class="span2"></span><span class="span2"></span><span class="span2"></span><span class="span2"></span><span class="span2">USLOVNU OSUDU </span>
</p>
<p>&nbsp;</p>
<li>
<span></span><span>     Sa kojom se optuženom </span><span class="span2">S. B.</span><span>utvrdjuje kazna zatvora  u trajanju  od 45 (četrdeset pet) dana  i istovremeno odredjuje   da se ista neće izvršiti   ako optuženi u roku od jedne godine dana od pravnosnažnosti ove presude  ne izvrši novo krivično djelo.</span>
</li>
<li>
<span></span><span></span><span></span><span></span><span></span><span></span><span></span><span></span><span></span><span></span>
</li>
<p>
<span class="span2">           </span><span>Optuženi je dužni  platiti Budžetu Crne Gore  na ime troškova krivičnog postupka iznos od 203,00 € kao i na ime paušala  iznos od  27,50 €,</span>
</p>
<p>&nbsp;</p>
<p>
<span></span><span>a ovo u roku od 15.dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>
<span></span><span>Imovinsko pravnog zahtjeva nije bilo. </span>
</p>
<p>&nbsp;</p>
<p>&nbsp;</p>
<p>
<span></span><span></span>
</p>
<p>
<span></span><span></span><span class="span2">N A P R O T I V: </span>
</p>
<p>&nbsp;</p>
<p>
<span></span><span></span><span class="span2">Optuženi  T. M.JMBG ... </span><span>od oca R. i majke S. rođ.Č., rodjen u P. dana ....godine, sa prebivalištem u P. ul. K. P. I br. ..., državljanin CG, neoženjen, bez djece, student, pismen, završio gimnaziju, govori srpskim jezikom, razumije crnogorski jezik, lošeg imovnog stanja, osuđivan. </span>
</p>
<p>&nbsp;</p>
<p>
<span class="span2"></span><span class="span2">Na osnovu čl.373 st.1 tačka 1 ZKP-a</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">OSLOBADJA SE OD OPTUŽBE</span>
</p>
<p>&nbsp;</p>
<p>&nbsp;</p>
<p>
<span></span><span></span><span class="span2">Da je:</span>
</p>
<p>&nbsp;</p>
<p>
<span></span><span>Dana 10.07.2015.godine oko 01,15 časova u prostorijama „T.S.“ u ul. N. P. u P., u stanju uračunljivosti, svjestan svoga djela čije je izvršenje htio iako je znao da je isto zabranjeno, pri svadji sa oštećenim S. B., mašio se za pivsku flašu a potom za higijenske makaze, sredstva podobna da tijelo teško povrijede ili zdravlje teško naruše i istim zamahivao put oštećenog, -</span>
</p>
<p>&nbsp;</p>
<p>
<span></span><span>čime bi izvršio  krivično djelo  ugrožavanje opasnim orudjem pri  tuči i svadji iz čl.154 Krivičnog zakonika Crne Gore.</span>
</p>
<p>&nbsp;</p>
<p>
<span></span><span> Jer djelo za koje je optužen po zakonu nije krivično djelo.</span>
</p>
<p>&nbsp;</p>
<p>
<span></span><span>Troškovi postupka padaju na teret budžetskih sredstava.</span>
</p>
<p>&nbsp;</p>
<p>
<span></span><span>Imovinsko pravnog zahtjeva nije bilo. </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span2"></span><span class="span2"></span><span>  Osnovno državno tužilaštvo u Pljevljima, optužnim predlogom  Kt.br.149/15 od  22.01.2016.godine optužilo je T.M. iz P. da je izvršio krivično djelo ugrožavanje  opasnim orudjem pri tuči i svadji iz čl.154 Krivičnog zakonika Crne Gore a S. B.iz P. da je izvršio krivično djelo lake tjelesne povrede iz čl. 152 st. 2 u vezi st. 1 Krivičnog zakonika CG a na način,  mjesto i vrijeme  bliže  opisano izrekom ove presude.U završnoj riječi državni tužilac u ODT Pljevlja ostajući pri optužnom predlogu predložio je  da  sud optužene oglasi krivim  i osudi  po zakonu za krivična djela koja su im stavljena na teret  navodeći da je izvedenim dokazima utvrđeno da su optuženi počinili krivična djela  koja su im stavljena na teret.</span>
</p>
<p>&nbsp;</p>
<p>
<span></span><span> Optuženi S. B. u odbrani datoj tužilaštvu navodi da je dana 10.07.2015.godine oko 01,00 časova nalazio se u bazi „S.“ taksija u ul. N. P. i radio kao dispečer, dobio je telefonski poziv od strane nepoznatog lica koje ga je vrijedjalo i najavilo da će doći u bazu da se obračuna sa njim. Ispred baze se nalazio njegov otac Dž. koji je nešto radio oko auta i upoznao je oca sa tim pozivom koji je dobio putem telefona a nakon 10 -15 minuta u bazu je došao T. M. koga poznaje od ranije i sa kojim je bio u svađi od februara mjeseca i kada je M. ušao u bazu za njim je odmah ušao i Dž. a M. je čim je ušao počeo da mu psuje majku i iza pasa od pantalona izvadio povsku flašu i sa njom zamahnuo u pravcu njega da ga gadja i u tom trenutku Dž. koji je stajao iza M. uhvatio je M. za ruke i M. je flaša ispala iz ruke. Nakon toga M. je iz džepa pantalona izvadio male higijenske makaze i sa tim makazama u ruci pokušao da krene prema njemu tj. da ga napadne u čemu ga je spriječio Dž. na način što ga je rukema obuhvatio oko tijela ne dozvoljavajući mu da mu se približi a otac je njemu rekao da pozove policiju. Kazao je da je odmah nakon toga pozvao policiju koja je došla nakon desetak minuta i zbog ovog dogadjaja osjećao se ugroženim, strahovao za svoju bezbjednost jer je imao utisak da će ga M. udariti. M. mu je upućivao odredjene psovke. Ne sjeća se da li mu je M. prijetio. Prije nego što je policija stigla u bazu je došao vozač „S.“ D. R. koji nije mogao da vidi sve što se dešavalo te noći jer je kasnije došao. Kada je policija došla M. je još uvijek držao makaze u desnoj ruci a policajac koji mu je prišao skinuo ih je i M. je priveden u CB P. a on pozvan da da izjavu. Optuženi S. je dalje u svoju odbranu kazao da kritične prilike T. nije udario niti mu uopšte prilazio, bio je na udaljenosti od T. najmanje dva metra a kod sebe nije imao ni bejzbol palicu ni neki drugi predmet kojim bi M. nanio povrede. Policija je došla na lice mjesta i izvršila uvidjaj, fotografisala objekat i sve što se nalazi u objektu i nijesu našli nikakav predmet kojim bi on M. nanio povrede. Ukoliko je M. imao kakve povrede po tijelu on je sa tim povredama te večeri došao u „S.“ taksi. Nije MI. nanio povrede a da li je neko drugi nije mu poznato. U međuvremenu su on i M. izgladili odnose i sada se pozdravljaju i obzirom da su se pomirili više se ne osjeća ugroženim, ne tereti M. niti se pridružuje krivičnom gonjenju protiv njega. Na glavnom pretresu ne priznajući izvršenje krivičnog djela ni svoju krivicu optuženi S. je ostajući pri odbrani datoj tužilaštvu kazao je da T. tada nije pivsku flašu izvadio iza pojasa već je držao u ruci i iz nje pio i nije bila tolika agresija jer ga je njegov otac držao rukama oko grudi. Izmedju njega i M. je bilo rasprave, M. je tražio taksi vozilo a on M. rekao da nema slobodnog taksi vozila, M. ga pitao kako nema a on mu rekao da nema i oba su govorila povišenim tonom, nijesu se vrijedjali ni psovali, nijesu se ni udarali, niti je on udarao M. niti M. njega. On nije psovao T. kritične prilike. Pod u bazi taksija je betonski a po betonu je linoleum. U završnoj riječi predložio je da ga sud oslobodi od optužbe. </span>
</p>
<p>&nbsp;</p>
<p>
<span>                        Optuženi T. M. u odbrani datoj tužilaštvu  navodi da je dana 10.07.2015. godine oko 01,15 časova došao do baze „S.“ taksija kako bi se obračunao sa S. B. a razlog za to je bila činjenica da je nekoliko noći prije toga ispred noćnog kluba „M.“ njega fizički napao </span><span>B. i B. društvo i tada ga istukli. Kada je došao u bazu „S.“ taksija bio je u alkoholisanom stanju, u bazi su se nalazili B. i njegov otac Dž., Č.S. i još jedno lice koje ne poznaje. Optuženi T. je dalje kazao da je sa njim u društvu bio njegov drug L. M. i kada je ušao u bazu „S.“ taksija počeo je da psuje i prijeti B., M. ga je smirivao i razvadjao od B . Dalje je kazao da je u ruci držao pivsku flašu i ispijao pivo i tada ga je B. otac Dž. udario pesnicom u predjelu lica od kog udarca je pao na pod i nakon što je ustao B. je u ruci držao bejzbol palicu i istom zamahnuo da ga udari u glavu ali je on taj udarac izblokirao tako što je podigao lijevu ruku i B. ga udario bejzbol palicom u predjalu lijeve podlaktice i nakon toga su ga B. i njegov otac još jednom udarili ali ne zna čime. Kritične večeri u džepu je imao male higijenske makazice ali njima nije nasrtao na B. već su mu one ispale kada su ga B. i njegov otac udarali. Nakon toga u bazu je stigla policija koja ga je privela u stanicu kako bi dao izjavu a posle toga je otišao u bolnicu gdje mu je ukazana ljekarska pomoć. Sa B. se izmirio i sada su u dobrim odnosima pa se krivičnom gonjenju protiv B. ne pridružuje. Na glavnom pretresu ne priznajući izvršenje krivičnog djela ni svoju krivicu i ostajući pri odbrani datoj tužilaštvu kazao je da je kritične prilike bio pijan i da je  tačno da je u bazu „S.“ taksija ušao sa pivskom flašom u ruci ali je samo pio iz nje, nije tom pivskom flašom zamahivao put B. i ta flaša mu je oduzeta, neko od ljudi koji su bili u bazi taksija mu je tu flašu oduzeo a policija mu je oduzela makazice za nokte koje nijesu duže od 3 cm a koje su mu bile u džepu u jakni. Kritične prilike nije bilo svadje izmedju njega i B. niti je on kritične prilike bilo čime udario B., kritične prilike nikoga nije udario pa ni S. Dž., nije se svadjao ni sa Dž., Dž. je udario njega. U završnoj riječi predložio je da ga sud oslobodi od optužbe.  </span>
</p>
<p>&nbsp;</p>
<p>
<span></span><span>U dokaznom postupku sud je saslušao svjedoke S. Dž. i D. R.,saslušao vještaka dr. B. B., pročitao izvještaj ljekara specijaliste JZU opšta bolnica P. br. 3599 od 10.07.2015.godine, izvršio uvid u potvrdu o privremeno oduzetim predmetima UP CB P. br. 02-224/15-7557/8 od 10.07.2015. godine, izvršio uvid u fotoelaborat u UP CB P.br. 301/15 od 10.07.2015.godine, izvršio uvid u presudu Osnovnog suda u K. K.br. 419/15/15 od 12.11.2015.godine i pročitao izvod iz KE za optuženog.</span>
</p>
<p>&nbsp;</p>
<p>
<span></span><span>Nakon provedenog dokaznog postupka i ocjene izvedenih dokaza kako svakog pojedinačno tako i u medjusobnoj povezanosti u smislu čl. 370 ZKP-a a pri tom cijeneći  odbrane optuženog S.B. ovaj sud je utvrdio da je optuženi S. B.  izvršio krivično djelo  lake tjelesne povrede iz čl.152 st. 2 u vezi st.1 Krivičnog zakonika Crne Gore kako mu je to javnom optužbom i stavljeno na teret pa ga je sud oglasio krivim i osudio po zakonu. </span>
</p>
<p>
<span></span><span></span><span></span><span></span><span></span><span></span><span></span><span></span><span></span><span></span>
</p>
<p>
<span></span><span>Naime, optuženom S. B. se stavlja na teret izvršenje krivičnog djela lake tjelesne povrede iz čl. 152 st. 2 u vezi st. 1 Krivičnog zakonika Crne Gore izvršenog na štetu optuženog T. M. na način da je optuženi S. u bazi „S.“ taksija u P. dana 10.07.2015.godine oko 01,15 časova bejzbol palicom koja predstavlja sredstvo podobno da tijelo teško povrijedi ili zdravlja teško naruši udario jedan put T. M. u predjelu podlaktice lijeve ruke i T.nanio laku tjelesnu povredu u vidu nagnječine kože spoljašnje strane srednje trećine podlaktice. Optuženi S. negira izvršenje krivičnog djela navodeći da kritične prilike nije ničim pa ni bejzbol palicom udario T. M. niti mu nanio povrede te da ako je T.imao povrede sa tim povredama je došao u bazu „S.“ taksija i on ne zna ko je T. nanio te povrede. Međutim, optuženi T. M. tvrdi da ga je kritične prilike optuženi S. B. udario bejzbol palicom u predjelu lijeve podlaktice. </span>
</p>
<p>&nbsp;</p>
<p>
<span></span><span>Provjeravajući odbranu optuženog S. sud je izveo naprijed navedene dokaze pa je tako svjedok S. Dž. kazao da je vlasnik „S.“ taksija i da se dana 10.07.2015.godine posle ponoći nalazio ispred svoje porodične kuće, i radio nešto na vozilu kada ga je telefonom pozvao sin B. i rekao da je dobio telefonski poziv od lica koje mu je prijetilo i B.koji je bio u </span><span>bazi taksija i radio traću smjenu kao dispečer nije mu telefonom rekao ko mu prijeti niti je znao ko mu prijeti. Odmah je krenuo u bazu koja je od kuće udaljena tridesetak metara i kad je došao ispred baze tu su već stajala dvojica momaka pa im je prišao i pitao ih šta im treba a oni mu rekli da im treba dispečer pa je onda on otvorio vrata baze koja su bila zaključana i pozvao ih da udju unutra pa su oni ušli u bazu i T. je počeo da psuje B. govoreći mu „jebaću ti majku, idi u pizdu materinu“ i bez ikakvog povoda ili iza pojasa pantalona ili iz jakne izvadio staklenu pivsku flašu i čim je vidio kako T. vadi flašu on je jednom rukom uhvatio T.za desnu ruku u kojoj je T. držao flašu a lijevom rukom oko pojasa i povukao ga prema ulaznim vratima. Kada je uhvatio T. za ruku u kojoj je držao flašu, flaša je odmah ispala iz T. ruke i pala na kauč. Držao je T. a njegov sin pozvao policiju. Dok policija nije stigla nije primjetio da T. u lijevoj ruci drži male higijenske makaze, tek kada je policajac prišao T. vidio je da T. u lijevoj ruci drži makaze koje mu je tom prilikom oduzela policija. Dok je držao T., T. je psovao B. govoreći mu „jebaću ti majku, pizda ti materina“, ali se nije otimao i nije nasrtao na B.niti je B. nasrtao na M. niti udario M . B. kod sebe nije imao nikakvo sredstvo kojim bi M. nanio povrede a on je, dok je držao M. vidio da M. na gornjoj usni ima nekakvu krastu ali mu nije poznato od čega je to. Tu je bio prisutan i vozač D. R . Kritične večeri B. se nije obraćao M. niti mu je prijetio. Tvrdio je da u bazi „S.“ taksija ne postoji bejzbol palica niti bilo koji drugi predmet kojim bi se mogla nanijeti povreda. Svjedok S. Dž. je kazao i to da T. nije uspio da tom pivskom flašom zamahne put njegovog sina jer čim je počeo da je vadi iza pojasa on ga je uhvatio a makazicama nije ni pokušavao da zamahne niti mu je vidio te makazice za sječu noktiju dok nije došla policija. Svjedok D. R. vozač u „S.“ taksiju kazao je da je dana 10.07.2015.godine oko pola dva poslije ponoći bio sa Dž. iza H. P. gdje su opravljali vozilo F.stilo vlasništvo „S.“ taksija koje on duži i u tom trenutku Dž. je pozvao sin B. koji je te noći radio kao dispečer u bazi i rekao da ima nekakav problem u bazi i Dž. je odmah svojim vozilom otišao put baze. Svjedok D.je dalje kazao da je on vozilo koje su opravljali ostavio na parkingu iza hotela i pješice krenuo u bazu koja je udaljena nekih 5 minuta hoda i kada je došao u bazu zatekao je B., Dž. i još dva njemu  nepoznata lica i po ulasku je vidio kako Dž. drži jedno lice dok je drugo stajalo pored vrata a B. je bio iza pulta. Kada je ušao čuo je kako ovo lice koje Dž. drži govori B. „jebaću ti majku, zapaliću vam bazu“. Vidio je da na kauču stoji staklena pivska flaša a kada je došla policija primjetio je da  lice koje je Dž. držao i za koga je u policiji saznao da se zove T. M. u lijevoj ruci drži male makaze za nokte. Objasnio je da su te prilike on i Dž. mijenjali sijalice na taksi vozilu iza Hotela P. te da se odatle ne može vidjeti baza taksija jer je baza „S.“ taksija na kraju ul. N. P. a kuća S. Dž. i B. u ul. U.i ni ispred njihove kuće se ne može vidjeti baza taksija. Ovaj svjedok je kazao i to da je u bazu  došao minut-dva prije policije. </span>
</p>
<p>&nbsp;</p>
<p>
<span></span><span>Cijeneći iskaze svjedoka S. Dž. i D. R. ovaj sud je stekao ubjedjenje da ova dva svjedoka nijesu bila u potpunosti iskrena i objektivna u svom kazivanju već naprotiv da su svojim kazivanjem odnosno dijelom kazivanja pokušali da pomognu optuženom B. koji je sin svjedoka Dž. a svjedok D.je zaposlen kao taksi vozač kod svjedoka Dž. Da svjedok S. Dž. nije bio u potpunosti iskren i nepristrasan u svojim navodima da optuženi B. kritične prilike nije udario ničim pa ni bejzbol palicom T. M. utvrdjeno je iz jasnog i po mišljenju suda krajnje objektivnog i stručnog nalaza i mišljenja vještaka dr. B. koji je u svom pisanom nalazu i mišljenju kao i u riječi na glavnom pretresu kazao da iz medicinske dokumentacije na ime T. M. - izvještaja ljekara specijaliste anesteziologa prijemne hiruške ambulante OB u P. o uradjenom pregledu dana 10.07.2015.godine pod rednim brojem knjige pregleda 3599 stoje   dijagnoze koje znače:nagnječina sa otokom i krvnim podlivom podlaktice lijeve ruke. Oguljotina lijeve šake. Dva krvna podliva leđa. Dalje je navedeno da je povrijedjeni došao na ovaj pregled u pratnji policije a zbog povreda zadobijenih od strane drugog (drugih) lica, da se žali na bol u predjelu lijeve podlaktice i četvrtog prsta lijeve šake koji prst je „bio iščašen i </span><span>namješten od strane policajca“. Prilikom pregleda ljekar konstatuje da na koži spoljašne strane srednje trećine podlaktice lijeve ruke postoji krvni podliv i otok kože veličine 5x2 cm, da na koži ledja u predjelu lijeve lopatice i do lijevog pazušnog predjela postoje dva krvna podliva trakastog izgleda dužine 4-5 cm a na koži naddlaničnog dijela lijeve šake u predjelu pete kosti doručja se nalazi „plitka razderotina kože dužine 1,5 cm“. Uradjen je rendgenski snimak kostiju lijeve podlaktice i lijeve šake i nijesu nadjeni znaci preloma ili oštećenja ovih kostiju, data je terapija u vidu tableta za stišavanje bola ukoliko to bude potrebno (pp) i zakazana kontrola za sledeće jutro kod ljekara specijaliste ortopeda.U svom mišljenju vještak dr. B. je kazao da je prilikom pregleda T. ljekar konstatovao povrede i to: I. Povreda podlaktice lijeve ruke u vidu nagnječine kože spoljašnje strane srednje trećine podlaktice nastala je djelovanjem zamahnute tupo-tvrde sile ravne površine, slabijeg inteziteta djelovanja koja je sila djelovala na pomenuti dio podlaktice lijeve ruke u jednom navratu u momentu kada je povrijedjeni spoljašnjim dijelom srednje trećine podlaktice lijeve ruke bio okrenut ka toj sili i osim nagnječine kože i mekog potkožnog tkiva te oštećenja sitnih krvnih sudova i nastanka krvnog podliva ovog dijela podlaktice dublje strukture podlaktice lijeve ruke (kosti podlaktice, veći krvni sudovi, veći nervi i dr.) ostale su nepovrijedjene. Ova povreda mogla je nastati djelovanjem zamahnute stisnute šake, zamahnute drvene letve, drvene stolice, drvene bejzbol palice i druge sile sličnih karakteristika. Povreda je laka tjelesna povreda. Vještak je na pretresu kazao da je povrijedjena spoljašnja strana lijeve podlaktice i to njena srednja trećina i ova povreda je nastla kada je lijeva ruka spoljašnjim dijelom podlaktice bila okrenuta ka sili koja je djelovala te da je ovu povredu lijeve podlaktice T. M. mogao zadobiti na način kako on to opisuje i povreda je mogla nastati kako od drvene bejzbol palice tako i od  zamahnute stisnute šake, zamahnute drvene letve, drvene stolice i druge sile sličnih karakteristika.Povreda podlaktice lijeve ruke u vidu nagnječine kože sa otokom kože i krvnim podlivom kože srednje trećine podlaktice lijeve ruke njene spoljašne strane nije mogla nastati prilikom držanja povrijedjenog na način da je obuhvaćen u predjelu tijela i pomenute podlaktice rukama nekog drugog lica, morala je biti zamahnuta sila da bi nastala ovakva vrsta povrede podlaktice lijeve ruke, nije moglo držanjem. Što se tiče vremena nastanka ove povrede o isto je govorio kao o svježoj povredi tj. povredi koja je nastala dana 10.07.2015.godine oko 01,15 časova zbog toga što u medicinskoj dokumentaciji ljekar ovu povredu i opisuje kao povredu koja ima izgled svježe povrede. Ne može postojati mogućnost da je ova povreda mogla nastati više sati ili dana prije uradjenog pregleda zbog toga što ljekar u svom nalazu prilikom pregleda ovu povredu opisuje kao svježe nastalu povredu. Podlaktica sadrži dvije kosti od kojih je jedna spoljašnja kost poznata kao lakatna kost a na latinskom se zove </span><span class="span2">ulna</span><span> i unutrašnja kost koja se zove žbica a na latinskom se naziva </span><span class="span2">radijus. </span><span>Iz medicinske dokumentacije se vidi da se radi o ulnarnoj strani srednjeg dijela lijeve podlaktice što znači da se radi o spoljašnjoj kosti podlaktice lijeve ruke. Što se tiče povrede lijeve šake u vidu manje rane razderotine ili oguljotine kože dužine 1,5 cm nastala je povlačenjem čvrstim neravnim predmetom plitkog profila po koži gornje-spoljašnje strane lijeve šake u jednom navratu i slabijim intezitetom i ova povreda koja je laka tjelesna povreda mogla je nastati povlačenjem nokta prsta šake prilikom hvatanja ili povlačenja za šaku, povlačenjem dijelom manjih makaza a mogla je i prilikom povlačenja pomenutim dijelom šake po kakvoj tvrdoj i neravnoj podlozi i ne može se isključiti i mogućnost nastanka ove povrede istovremeno ili vrlo brzo jedna za drugom kada je nastala i povreda podlaktice lijeve ruke. Povreda lijeve strane leđa u predjelu između zadnje ivice lijeve pazušne jame i lijeve lopatične regije leđa u vidu dva trakasta krvna podliva kože dužine 4-5 cm nastala su prilikom hvatanja, povlačenja ili držanja povrijedjenog za ovaj dio tijela, laka je tjelesna povreda i sve povrede su nastale ili istovremeno ili u vrlo kratkom intervalu jedna za drugom i predstavljaju i pojedinačno i u zbiru laku tjelesnu povredu. </span>
</p>
<p>&nbsp;</p>
<p>
<span></span><span>Nalaz i mišljenje vještaka dr. B. sud u cjelosti prihvata kao objektivan i dat po pravilima struke a na  osnovu medicinske dokumentacije za T.M . Nalazom i mišljenjem vještaka dr. B. negirani su navodi optuženog S. B. i svjedoka S.Dž. da kritične prilike optuženi B. nije ničim pa ni bejzbol palicom udario T. M . Naprotiv, objektivnim nalazom i mišljenjem dr. B. potvrdjeni su navodi T. M. da ga je kritične prilike optuženi S.udario bejzbol palicom u predjelu lijeve podlaktice jer je i vještak kazao da je ova povreda mogla nastati jedino od zamahnute tupo-tvrde sile u koju spada i drvena bejzbol palica. Iz ovih razloga sud navode svjedoka S. Dž. da njegov sin-optuženi B. nije kritične prilike ničim pa ni drvenom bjezbol palicom udario T. M. sud nije mogao prihvatiti kao objektivne kao što nije mogao prihvatiti kao objektivne ni navode svjedoka D. da je T.M. kritične prilike govorio optuženom B. “jebaću ti majku, zapaliću vam bazu“ jer da je T. M. zaista rekao da će zapaliti bazu  to bi sasvim sigurno izjavili i optuženi B.i njegov otac Dž.inače vlasnik „S.“ taksija i same baze. Da svjedoci S.Dž. i D. R.nijesu u potpunosti iskreni u svom kazivanju upućuje i činjenica da je svjedok S.kazao da je kritične prilike pred svojom kućom popravljao vozilo a svjedok D. da su on i Dž. zajedno popravljali vozilo iza Hotela P.i da je Dž. B. zvao telefonom dok optuženi B. navodi da je njegov otac Dž. ispred baze taksija popravljao vozilo pa on izašao iz baze i upoznao ga o telefonskom pozivu i prijetnjama. Dakle, sva trojica različito opisuju jedan te isti dogadjaj. </span>
</p>
<p>
<span></span>
</p>
<p>
<span class="span2"></span><span class="span2"></span><span> Dakle, jasnim i nedvosmislenim navodima T. M., njegovom medicinskom dokumentacijom kao i objektivnim i stručnim nalazom i mišljenjem vještaka dr. B. B. nesumnjivo je utvrdjeno da je optuženi S. B. dana 10.07.2015.godine oko 01,15 časova u prostorijama taksi „S.“ u P.u stanju uračunljivosti lako tjelesno povrijedio T.M. tako što je bejzbol palicom koja je sredstvo podobno da tijelo teško povrijedi ili zdravlje teško naruši udario T. jedan put u predjelu podlaktice lijeve ruke i nanio mu laku tjelesnu povredu u vidu nagnječine kože spoljašnje strane srednje trećine podlaktice. Optuženi S. je bio svjestan da udarcem bejzbol palicom oštećenom T. može nanijeti laku tjelesnu povredu ali je uprkos tome udario oštećenog bejzbol palicom, dakle bio svjestan svoga djela i htio njegovo izvršenje iako je znao da je zabranjeno, dakle djelovao sa direktnim umišljajem i u ovim radnjama optuženog S. B. stoje svi bitni elementi bića krivičnog djela lake tjelesne povrede iz čl. 152 st. 2 u vezi st. 1 Krivičnog zakonika Crne Gore pa ga je sud kao umišljajnog učinioca oglasio krivim i osudio po zakonu.  </span>
</p>
<p>&nbsp;</p>
<p>
<span></span><span>Prilikom odlučivanja o vrsti  i visini  krivične sankcije  sud je u smislu čl.42 Krivičnog zakonika Crne Gore  cijenio  sve okolnosti koje utiču  kako na vrstu tako i na visinu krivične sankcije. Optuženi S. B.je mlad čovjek. Do sada nije osudjivan što je utvrdjeno iz izvoda iz KE. Sa T. M. se izmirio i sada su u dobrim odnosima a T. M. se nije pridružio krivičnom gonjenju protiv njega.U pitnju su mladi ljudi kojim treba pružiti šansu da izgrade dobre medjuljudske odnose. Ove činjenice su uzete kao  olakšavajuće okolnosti na strani optuženog i sud je mišljenja da u konkretnom slučaju nije nužno optuženom izricati kaznu zatvora već da se  u smislu čl.52, 53 i 54 Krivičnog zakonika Crne Gore opravdano može očekivati  da će i samo upozorenje djelovati na ovog optuženog da više ne vrši krivična djela i postići se svrha kažnjavanja  zakonom predvidjena pa  je sud optuženom utvrdio kaznu zatvora u trajanju od 45 (četrdeset pet) dana i istovremeno odredio  da se ista neće izvršiti  ako optuženi  u roku od jedne godine dana od pravnosnažnosti ove presude ne izvrši novo krivično djelo.     </span>
</p>
<p>
<span> </span>
</p>
<p>
<span> </span><span> Odluka suda  da optuženi  Budžetu Crne Gore plati na ime troškova krivičnog postupka koje čina naknada i nagrada vještaku medicinske struke plati iznos od  203,00 € kao </span><span>i da na ime  paušala plati iznos od 27,50 € koji iznos je odmjeren obzirom na dužinu trajanja  i složenost krivičnog postupka  te imovno stanje optuženog  zasniva se na čl.226 i 229  ZKP-a.</span>
</p>
<p>&nbsp;</p>
<p>
<span></span><span>Imovinsko pravnog zahtjeva nije bilo.</span>
</p>
<p>&nbsp;</p>
<p>&nbsp;</p>
<p>
<span></span><span> </span><span class="span2">N A P R O T I V </span>
</p>
<p>&nbsp;</p>
<p>
<span></span><span> Sud je optuženog T. M. primjenom čl.373 st.1 tačka 1 ZKP-a  oslobodio od optužbe  da je izvršio  krivično djelo  ugrožavanje opasnim orudjem  pri tuči i svadji  iz čl.154  Krivičnog zakonika Crne Gore  kako mu je to  javnom optužbom stavljeno na teret. </span>
</p>
<p>&nbsp;</p>
<p>
<span></span><span> Naime,optužbom se na teret optuženom T. M.stavlja da je izvršio krivično djelo ugrožavanje opasnim orudjem  pri tuči i svadji  iz čl.154 Krivičnog zakonika Crne Gore  tako što je  dana 10.07.2015.godine  oko 01,15 časova  u prostorijama "S. t."  u P.  pri svadji sa optušenim S.B. mašio se za pivsku flašu a potom za higijenske makaze koji predstavljaju sredstvo podobno da tijelo teško povrijede ili zdravlje teško naruše i istim zamahivao put S. B . Optuženi S. B. medjutim tvrdi da je T. M. kritične prilike  iza pasa od pantalona izvadio pivsku flašu i sa njom zamahivao u njegovom pravcu da ga gadja u čemu ga je spriječio njegov otac tako što ga je uhvatio za ruke i M. je flaša ispala iz ruke kao i da je M. imaou rukama makaze. Optuženi T. negira izvršenje ovog krivičnog djela  navodeći  da je kritične prilike došao u bazu „S.“ taksija, da je bio u alkoholisanom stanju i da je počeo da psuje i prijeti B., da je imao male higijenske makazice u džepu ali da isti nije nasrtao na B. te da je u ruci imao pivsku flašu i ispijao pivo iz nje.</span>
</p>
<p>&nbsp;</p>
<p>
<span></span><span>Radi provjere odbrane optuženog T. sud je izveo naprijed navedene dokaze pa je tako svjedok S. Dž. izjavio da čim su kritične prilike T.M. i jedan nepoznati momak ušli u bazu taksija T. je počeo da psuje B. govoreći mu „jebaću ti majku, idi u pozdu materinu“ i bez ikakvog povoda ili iza pojasa pantalona ili iz jakne izvadio staklenu pivsku flašu i čim je vidio kako T. vadi flašu odreagovao je tako što je T. jednom rukom uhvatio za desnu ruku u kojoj je držao flašu a lijevom oko pojasa i povukao ga prema ulaznim vratima i kada je uhvatio za ruku u kojoj je  T.držao flašu, flaša je odmah ispala na kauč. Dok policija nije stigla nije primjetio da T. M. u lijevoj ruci drži male higijenske makaze. Svjedok S. je kazao da T. nije uspio da tom pivskom flašom zamahne put njegovog sina B. jer čim je počeo da vadi flašu iza pojasa on ga je uhvatio a makazicama nije ni pokušavao da zamahne niti je on vidio te makazice dok nije došla policija. B. se kritične večeri nije obraćao M. niti mu prijetio. Dok je držao T., T. se nije otimao i nije nasrtao na B.niti je B. nasrtao na M. niti udario M..  </span>
</p>
<p>&nbsp;</p>
<p>
<span></span><span>Cijeneći ove navode svjedoka S. Dž. sud ih je u cjelosti prihvatio smatrajući da je svjedok bez obzira što je S. B. njegov sin bio i istinit i nepristrasan u ovim navodima .</span>
</p>
<p>&nbsp;</p>
<p>
<span></span><span>Dakle,u postupku je nesporno utvrdjeno da je kritične prilike optuženi T. M. došao u bazu „S.“ taksija, da čim je ušao u bazu počeo je da psuje optuženog S. B . Dalje je utvrdjeno da optuženi S. B. nije vrijedjao niti psovao T. niti je među njima dvojicom bilo svadje.Optuženi S  B. jeste udario bejzbol palicom T. M. ali optuženi T. M. nije ničim udario optuženog S . Svjedok S. Dž.je posvjedočio da T. M. koji je izvadio iza pojasa staklenu pivsku flašu nije istom zamahivao put njegovog sina B. jer to nije uspio iz razloga što je svjedok uhvatio T. za ruku u kojoj je držao flašu i flaša je ispala iz ruku T . Takodje iz iskaza svjedoka Dž. utvrdjenoje da T. M. nije zamahivao makazicama put B .  </span>
</p>
<p>&nbsp;</p>
<p>
<span>                Optuženom T. se stavlja na teret  izvršenje krivičnog djela ugrožavanje opasnim orudjem pri tuči i  svadji  iz čl.154 Krivičnog zakonika Crne Gore. Ovo krivično djelo čini onaj ko se pri tuči ili svadji maši oružja, opasnog orudja ili drugog sredstva podobnog da tijelo teško povrijedi ili zdravlje teško naruši.Svadja kao elemenat ovog krivičnog djela znači oštru, verbalnu prepirku izmedju dva ili više lica koja prelazi okvire obične prepirke dok je tuča fizički obračun dva ili više lica. Dakle,da bi postojalo krivično djelo  ugrožavanje opasnim orudjem pri tuči i svadji iz čl.154 Krivičnog zakonika Crne Gore neophodno je da postoji  tuča  ili svadja  pri kojoj se  učinilac  mašio  oružja, opasnog orudja  ili drugog sredstva podobnog da tijelo teško povrijedi ili zdravlje naruši. Kritične prilike jeste bilo upućivanja psovki od strane optuženog T., ali S. B. nije odgovarao na te psovke odnosno nije uzvraćao psovkama T. te dakle nije bilo svađe. Nije bilo ni tuče jer nije bilo nikakvog fizičkog kontakta pa samim tim ni obračuna između optuženih T. i S. B . Optuženi T.nije zamahivao ni staklenom pivskom flašom ni makazicama put optuženog S. B. niti nasrtao na B. što  je potvrdio B. otac- svjedok Dž . Dakle, nije bilo ni tuče  ni svadje niti zamahivanja opasnim orudjem  koji su bitni elementi krivičnog djela ugrožavanje opasnim orudjem pri tuči i svadji iz čl.154 Krivičnog zakonika Crne Gore te dakle u radnjama optuženog T. nema elemenata predmetnog krivičnog djela  pa ga je sud  na osnovu čl.373 st.1  tačka 1 ZKP-a oslobodio  od optužbe kako je to bliže opisano izrekom ove presude.</span>
</p>
<p>&nbsp;</p>
<p>
<span></span><span>Troškovi krivičnog postupka  shodno čl.230 ZKP-a padaju na teret  budžetskih sredstava.</span>
</p>
<p>
<span></span><span>Imovinsko pravnog zahtjeva  nije bilo. </span>
</p>
<p>
<span></span><span> </span>
</p>
<p>
<span></span><span></span><span class="span2">OSNOVNI SUD U PLJEVLJIMA, dana  26.02.2016.godine.</span>
</p>
<p>&nbsp;</p>
<p>
<span>Zapisničar, </span><span></span><span></span><span></span><span></span><span></span><span>                 </span><span>    S u d i j a,</span>
</p>
<p>
<span>Krvavac Mirjana </span><span></span><span></span><span></span><span></span><span></span><span></span><span>Ljiljana  Popović</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2">PRAVNA POUKA:</span>
</p>
<p>
<span></span><span>  Protiv ove presude  dozvoljena je žalba u roku od 8.dana po prijemu</span>
</p>
<p>
<span></span><span>iste  Višem sudu B. Polje, a preko ovog suda. </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2">DOSTAVITI:</span>
</p>
<p>
<span class="span2">1 x ODT </span><span class="span2">Pljevlja</span><span class="span2"> </span>
</p>
<p>
<span class="span2">2 x </span><span class="span2">Optuženim</span>
</p>
<p>
<span class="span2"> </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
.s1{font-style:italic;}
</style>
<meta content="lidija.maros" name="author">
</head>
<body class="b1 b2">
<p class="p1">
<span>							</span>
</p>
<p class="p1"></p>
<p class="p2">
<!--Image link to '0.jpg' can be here-->
<span>                                  </span>
</p>
<p class="p1">
<span>Posl.br.K.153/12/10</span>
</p>
<p class="p3"></p>
<p class="p2">
<span>U IME CRNE GORE</span>
</p>
<p class="p2"></p>
<p class="p3">
<span>Osnovni sud u Kotoru kao nadležni prvostepeni krivični sud, po sudiji Danijeli Samardžić, uz učešće zapisničara Tamare Počanić, u krivičnom predmetu protiv optužene D M iz B, koju brani adv. B V iz P, zbog krivičnog djela nasilničko ponašanje iz čl.399 Krivičnog zakonika, a koji se vodi po optužnici ODT Kotor Kt.br.364/10 od 14.09.2010.g., nakon održanog glavnog i javnog pretresa dana 06.12.2012.g., u prisustvu zamjenika ODT Kotor Jovanke Čizmović, optužene i njenog branioca, donio je i javno objavio dana 07.12.2012.g., sljedeću </span>
</p>
<p class="p3"></p>
<p class="p2">
<span>P R E S U D U</span>
</p>
<p class="p2"></p>
<p class="p3">
<span>Optužena D M  od oca M i majke D, rodjene  A, rodjena  g. u Kragujevcu, stalno nastanjena u H N, B, državljanka R.S, razvedena, majka troje djece, sa završenom VSS, srednjeg imovnog stanja, ranije neosudjivana, protiv koje se ne vodi postupak za drugo krivično djelo,</span>
</p>
<p class="p3"></p>
<p class="p3">
<span>Na osnovu čl. 373 tač.2 ZKP-a</span>
</p>
<p class="p3"></p>
<p class="p2">
<span>OSLOBAĐA SE OD OPTUŽBE</span>
</p>
<p class="p3"></p>
<p class="p3">
<span>Da je</span>
</p>
<p class="p3">
<span>	Dana 21.06.2010.godine, oko 14,00 časova u B, ispred "V N" vršenjem nasilja prema oštećenoj R S iz B, drskim i bezobzirnim ponašanjem na javnom mjestu, pri čemu je bila uračunljiva i svjesna svog djela i njegove zabranjenosti i želeći njegovo izvršenje, ugrozila spokojstvo građana i remetila javni red i mir, na način što je bez ikakvog povoda nasrnula na istu, čupajući je za kosu i udarajući je rukama u predjelu glave i vrata, da bi po dolasku oštećene ispred policijske stanice, ponovo nasrnula na oštećenu gurajući je ispred sebe i udarajući pri tom rukama u predjelu ledja, kojom prilikom joj je nanijela lake tjelesne povrede u vidu uganuća vratnog dijela kičmenog stuba, nagnječenja lijevog koljena i nagnječenja kažiprsta i malog prsta lijeve šake,</span>
</p>
<p class="p3"></p>
<p class="p3">
<span>-</span><span class="s1"> </span><span>te da bi time učinila krivično djelo nasilničko ponašanje iz člana 399 Krivičnog zakonika.</span>
</p>
<p class="p3"></p>
<p class="p3">
<span>Troškovi krivičnog postupka padaju na teret budžeta Crne Gore.</span>
</p>
<p class="p3"></p>
<p class="p3">
<span>Oštećena Rajić Slavica sa imovinskopravnim zahtjevom upućuje se na parnicu.</span>
</p>
<p class="p3"></p>
<p class="p3">
<span>					Obrazloženje </span>
</p>
<p class="p3"></p>
<p class="p3">
<span>ODT iz Kotora podnio je ovom sudu optužnicu Kt.br. 364/10 dana 14.09.2011. godine, protiv D M  iz H  N, zbog izvršenja krivičnog djela nasilničko ponašanje iz čl.399 Krivičnog zakonika. Optužnica se smatra optužnim predlogom u smislu čl.446 ZKP-a.</span>
</p>
<p class="p3"></p>
<p class="p3">
<span>Postupajući po ukidnom rješenju Višeg suda u Podgorici Kž.br.211/12 od 07.03.2012. godine sud je nakon održanog glavnog pretresa dana 06.12.2012. godine, donio i javno objavio odluku u ovoj krivičnopravnoj stvari dana 07.12.2012. godine. </span>
</p>
<p class="p3"></p>
<p class="p3">
<span>Optužena D M  u svojoj odbrani izjavila da je ne priznaje djelo koje joj je stavljeno na teret niti krivicu za isto, jer između nje i ošt. R nije bilo nikakvog fizičkog kontakta. Kritične prilike došli su radnici V da pogledaju brojno stanje na vodomjeru oštećene. Oštećena se ispred vrata stana objašnjavala sa radnicima vezano za njihovu legitimaciju. Kada je jedan od radnika izašao iz zgrade kako bi otišao po legitimaciju, dok ga je drugi radnik čekao ispred zgrade, ona se u tom trenutku takođe našla ispred zgrade. Tada je ispred zgrade izašla oštećena i sasula na nju uvrede i pogrdne riječi, nazivajući je hoštaplerkom, kriminalcem i sl., dok joj je ona zatečena mržnjom koju je ošt. ispoljila, samo odgovorila "idi bre ženo, jesi li ti normalna, plati to što si dužna" i odmahnula je rukom u pravcu ulaza u zgradu. To je sve što se dogodilo, ošt. je zatim ušla u zgradu i više nijesu imale kontakta. Optužena je navela da sestra oštećene nije prisustvovala kritičnom događaju, već je bila u stanu, tako da se ne može izjašnjavati o predmetnom događaju.  Izjavila je da oštećenu nije prstom takla, jer se tako ne ponaša, a da je krivična prijava lažno podnesena, jer ako postoji izvještaj o povredama, isti je lažan ili se oštećena sama povrijedila kako bi ona odgovarala za to, obzirom da je sklona svemu i svačemu. Na glavnom pretresu opt. je navela da se sa oštećena srela samo ispred vile, da je moguće da su se srele i ispred zgrade policije, ali se ona toga ne sjeća, a inače sa ošt. već 10 godina ima problema, jer ne izmiruje svoje obaveze, zbog čega i vode sudske postupke pred ovim sudom. Dodala je da ništa od onoga što joj je stavljeno na teret ona nije uradila, da ni prije, a ni poslije toga nije imala nikakv fizički kontakt sa oštećenom, a naročito ne ispred policije, jer da je tamo bilo sigurno da bi neko od policajaca spriječio njihov sukob, a svjedoci koji su bili tu nisu ništa vidjeli. Između njih dvije ne bi bilo ni verbalnog konflikta da oštećena nije izašla ispred zgrade i vrlo grubo je vrijeđala nazivajući je lopovom i hoštaplerom. </span>
</p>
<p class="p3"></p>
<p class="p3">
<span>U dokaznom postupku koji je proveden radi rasvjetljenja činjeničnog stanja i krivice optuženog sud je proveo sljedeće dokaze: saslušao svjedoka-oštećenu R S, svjedoka N S, svjedoka D V na saglasnost stranaka pročitani su iskazi svjedoka: V S, T Ni B V, pročitani su pismeni dokazi: izvještaj ljekara Specijaliste bolnice Risan od 24.06.2010.g.; na saglasnost stranaka pročitan je nalaz i mišljenje vještaka dr. K NKi.153/10 od 03.09.2010.g. i njegov iskaz sa zapisnika o glavnom pretresu od 11.11.2011. godine; pročitaj je izvještaj Bolnice "Vaso Ćuković" Risan od 14.09.2011. godine na ime R Se, koji je datiran 24.06.2010. godine, izvod iz kaznene evidencije za opt. D M PJ K od 22.09.2010.g.</span>
</p>
<p class="p3"></p>
<p class="p3">
<span>Svjedok-oštećena R S izjavila je da optužena nije imala razloga da je napadne kritične prilike. Tačno je da je njen suprug kupio stan u zgradi čiji je investitor optužena, te da zbog nekih neregularnosti vode parnicu, međutim ona se u to nije miješala, jer su u tom postupku oni oštećeni, a time se bavi njen suprug. Kritičnog dana oko 14,00 časova, na vrata tog stana u vili N pokucala su joj dva nepoznata lica - muškarac i žena, a sa njima je bila i M. Nešto kasnije, kada se ispostavilo da su ta lica službenici iz V, sišla je ispred zgrade kada je M nasrnula na nju hvatjući je od pozadi za kosu i udarajući je po vratu i ledjima drugom slobodnom rukom. Jako se uplašila, obzirom da je optužena krupna žena i jedva je uspjela da se otrgne uz pomoć svoje sestre i ušla je u kuću. Odmah je nazvala svog advokata M P koja joj je kazala da napad prijavi policiji. Nakon 20 minuta, pošto se malo povratila od šoka otišla je u policiju, gdje ju je ispred zgrade sačekala M sa svojom kćerkom, i počela je da viče na nju i da joj traži novac za neku antenu i vodu, koju ne može da plati jer ne dobija račune. Tada je optužena po drugi put nasrnula  na nju, držeći je i gurajući ulicom nekih 200 m i čitavim putem udarajući je sa obijema pesnicama po ledjima da bi u jednom trenutku prestala. Ona je potom onako izudarana otišla u policiju i prijavila optuženu. Pošto je optužena naredna dva dana stalno bila ispred zgrade, ona je tek treći dan otišla kod ljekara u bolnicu R, jer se plašila da se opet sretne sa optuženom. Postavila je imovinskopravni zahtjev.</span>
</p>
<p class="p3"></p>
<p class="p3">
<span>Prilikom sučenja optužene i oštećene, optužena je izjavila da nije tačno da je pjevala zajedno sa svojom kćerkom s obzirom da je prije šest godina izgubila sina, odnosno četiri godine prije kritičnog događaja i da je svima poznato koliko tuguje, dok je oštećena ostala kod svog iskaza dodajući da je kritičnog dana otišla u Dom zdravlja gdje su je uputili da ode u Bolnicu R, međutim ona je tamo otišla tek treći dan, jer je nakon urgencije njemačkog konzulata prvi dan nakon kritičnog događaja bio zakazan prekršajni postupak, a sljedeći dan nije mogla da izađe zbog straha. </span>
</p>
<p class="p3"></p>
<p class="p3">
<span>Oštećena je nakon uvida u fotografije ulaza u zgradu izjavila da je na njima prikazano mjesto gdje ju je optužena uhvatila za kosu, da su dva radnika bila u šahti, a momak i djevojka koji su došli da očitavaju brojilo su bili ispred, a nju je optužena uvukla u kuću za kosu, zatim je sišla njena sestra da joj pomogne, a niko drugi nije reagovao.</span>
</p>
<p class="p3"></p>
<p class="p3">
<span>Svjedok N S izjavila je da je bila u komisiji za isključivanje nelegalnih potrošača zbog čega su i došli u Vilu "N". Kada su došli, ošt. R im je zatražila legitimaciju, pa je kolega K otišao da je donese, dok su ona i Sreten ostali na licu mjesta. Ubrzo je došlo je do verbalne prepirke izmedju oštećene i optužene D M, pa su ona i S otišli iza zgrade jer su došli samo zbog isključenja nelegalnih potrošača, jer nijesu željeli ništa da slušaju niti da gledaju, a sa tog mjesta nijesu mogli ništa ni da vide. Navela je da su ona i S cijelo vrijeme bili ledjima okrenuti u odnosu na oštećenu i optuženu jer nijesu željeli da gledaju dešavanje izmedju njih dvije, pa se na te okolnosti što se dešavalo ne može ni izjasniti. Na tom mjestu zadržali su se vrlo kratko, a kasnije su ponovo ulazili u stan oštećene, jer su prethodno dolazili u taj stan zbog nelegalne potrošnje, da nije primijetila nikakve povrede kod oštećene.</span>
</p>
<p class="p3"></p>
<p class="p3">
<span>Svjedok V S naveo je da se ne može izjasniti na okolnosti dogadjaja koji se zbio dana 21.06.2010.g., jer nije ništa čuo niti vidio. Istakao je da je u to vrijeme popravljao vodomjer u šahti, tako da nije ništa čuo, a nakon što je završio svoj posao, bio je sa S ali ni jedno od njih dvoje nije pratilo dogadjaj izmedju opt. i oštećene. Takođe je naveo da je S bila sa kolegom K u vrijeme dok je on popravljao vodomjer u šahti, da je on kasnije nakon skoro sat vremena sa Silvanom bio ispred zgrade. Nije se mogao izjasniti koliko je šahta udaljena od ulaza u zgradu.</span>
</p>
<p class="p3"></p>
<p class="p3">
<span>Svjedok T N izjavio je da je bio sam na licu mjesta radi zamjene vodomjera u kojem periodu se nije dogodilo ništa neobično, nije bilo nikakve rasprave niti svadje tako da se na te okolnosti nije mogao izjasniti. Takođe je naveo da je prilikom zamjene vodomjera odlazio po materijal i kada se vratio vidio je oštećenu, medjutim, ništa nije čuo, a ni vidio da se bilo što za vrijeme njegovog odsustva dešavalo, kao ni da je oštećena imala neke povrede.</span>
</p>
<p class="p3"></p>
<p class="p3">
<span>Svjedok B V izjavio je da stanuje u Vili "N", te da je kritične prilike čuo raspravu ispred ulaza zgrade, pa sam sišao i vidio momka iz vodovoda i jednu plavu ženu koja je psovala i vrijedjala opt. M najpogrdnijim riječima nazivajući je lopovom, dok joj je opt. M na to odgovorila da je ostavi na miru, da je došla s puta i da je ne napada. To je sve trajalo oko 5 minuta, i nije vidio da je opt. M napadala oštećenu, već joj je samo rekla da je ne napada, misleći na verbalne napade, da bi nakon ove kratke rasprave ova plava žena se vratila u svoj stan. Dok je on bio prisutan, opt. nije ošt. nanijela bilo kakve povrede, niti je na nju nasrtala. </span>
</p>
<p class="p3"></p>
<p class="p3">
<span>Svjedok  D V, kćerka optužene, izjavila je da je prije kritičnog dogadjaja nekoliko puta upozorovala ošt. R S da ne prosipa vodu stepeništem, za koje vrijeme njena majka-optužena nije bila prisutna u objektu, pa je pozvala i obavijestila o čemu se radi. Tog dana kada je komisija došla da izvrši očitavanje stanja na vodomjeru u stanu E, svjedok je bila u vili i zna da je  R S protestovala i tražila od inspektora da pokaže legitimaciju. Tada je taj inspektor napustio lice mjesta, a ostali članovi komisije iz V su bili prisutni. U jednom trenutku oštećena Rajić Slavica je verbalno napala optuženu na šta joj je optužena rekla da se skloni od nje. Radilo se samo o  verbalnoj raspravi, dok fizičkih kontakata nije bilo, niti je optužena oštećenoj nanijela povrede. Svjedokinja je navela da je sa ošt. S, dok su se oštećena i optužena raspravljale sišla i neka nepoznata žena koja ne stanuje u Vili "N", da je te godine prvi put vidjela, a da u tom stanu žive R S , njen suprug i sin. Takođe je navela da je oštećena sa sestrom sišla u trenutku kada je sve bilo završeno i tada su izašle iz vile noseći neke kese, dok je prvi put izašla sama. Izjavila je da je šahta od ulaza udaljena oko 1,5 m.</span>
</p>
<p class="p3"></p>
<p class="p3">
<span>Iz izvještaja ljekara specijaliste bolnice R od 24.06.2010.g. utvrđeno je da se ošt. Rajić Slavica javila u bolnicu "Vaso Ćuković" u E zbog zadobijenih povreda prilikom napada, gdje su joj konstatovane povrede vratne kičme, lijevog koljena i drugog prsta lijeve šake i postavljena dijagnoza.</span>
</p>
<p class="p3"></p>
<p class="p3">
<span>Branilac optužene prigovorio je izvještaju ljekara specijaliste obzirom da isti datira od 24.06.2010.g., a dogadjaj je nastao 21.06.2010.g.</span>
</p>
<p class="p3"></p>
<p class="p3">
<span>Vještak medicinske struke dr. K N u svom pismenom nalazu Ki.153/10 od 03.09.2010.g. naveo je da je ošt. R S kritične prilike zadobila povrede u vidu: uganuća vratnog dijela kičmenog stuba, nagnječenja lijevog koljena i nagnječenja kažiprsta i malog prsta lijeve šake, koje povrede, pojedinačno i u svom zbiru predstavljaju laku tjelesnu povredu nanesenu dejstvom tupine mehaničkog oruđa, u šta bi spadalo: šaka, pesnica i sl. Prilikom saslušanja na glavnom pretresu vještak je naveo da je u anamnezi izvještaja ljekara specijaliste navedeno da je ošt. RS 21.06.2010. godine napadnuta od ženske osobe i u istom je dijagnostikovano stanje poslije uganuća vratne kičme, stanje poslije nagnječenja lijevog koljena, stanje poslije nagnječenja kažiprsta i malog prsta lijeve šake, kao i degenerativne promjene na vratnim kičmenim pršljenovima i međupršljenskim diskovima. Izjavio je, je da iako u navedenom medicinskom dokumentu nema nikakvog opisa navedenih povreda, koji bi omogućili da se sa potpunom sigurnošću ustanovi vrijeme nastanka istih, sasvim je sigurno da povrede nijesu nastale na dan kada je RS pregledana, tj. nijesu nastale dana 24.06.2010. godine, ali mogle su nastati dan-dva, tri prije navedenog datuma, ali više i od nedelju dana, mjesec dana i sl. Takođe je objasnio da nagnječenje lijevog koljena, koje je zadobila R Sne može nikako nastati udarcem otvorenom šakom, ali može nastati udarcem zatvorenom šakom ili nogom. Vještak je izjavio da lice koje zadobije ovakve povrede ima potpunu poslovnu sposobnost da se normalno kreće, te da zadobijene povrede ne moraju da imaju nikakve spoljašnje, za laike vidljive povrede. </span>
</p>
<p class="p3"></p>
<p class="p3">
<span>Iz izvještaja Bolnice "Vaso Ćuković" R od 14.09.2011.godine na ime R S, koji je datiran 24.06.2010. godine utvrđeno je da se ošt. R S javila u bolnicu R i zatražila ljekarsku pomoć dana kada je specijalistički izvještaj i izdat, odnosno 24.06.2010. godine. Takođe utvrđeno je da je to jedini nalaz zaveden u protokolima bolnice.</span>
</p>
<p class="p3"></p>
<p class="p3">
<span>Iz izvoda iz kaznene evidencije za okriv.D Mu PJ Kragujevac od 22.09.2010.g. utvrđeno je da opt. D M  nije ranije osuđivana.</span>
</p>
<p class="p3"></p>
<p class="p3">
<span>Na osnovu svih izvedenih dokaza cijeneći ih pojedinačno i u uzajamnoj povezanosti, a u odnosu na odbranu optužene, sud je našao da nema dokaza da je optužena učinila krivično djelo koje joj je stavljeno na teret. </span>
</p>
<p class="p3"></p>
<p class="p3">
<span>Naime, optužnim aktom se optuženoj stavlja na teret da je vršila nasilje nad oštećenom R S i to na javnom mjestu, prvo ispred Vile "Nebojša", a potom i ispred policijske stanice, pri čemu je ugrozila spokojstvo građana i narušila javni red i mir, a oštećenoj nanijela lake tjelesne povrede u vidu uganuća vratnog dijela kičmenog stuba, nagnječenja lijevog koljena i nagnječenja kažiprsta i malog prsta lijeve šake. Optužena je u svojoj odbrani osporavala da je preduzimala prema oštećenoj bilo kakav akt nasilja, te da između njih nije bilo nikakvog fizičkog konatakta, sem verbalnog sukoba, koji se desio kada su  došli radnici V koji su vršili službenu dužnost pregledanja brojila, kada je optužena na grube uvrede oštećene da je hoštaplerka i kriminalac rekla istoj da plati ono što je dužna, te da se sve završilo na verbalnoj prepirci, a između njih inače postoje problemi već duži period i vode se sudski postupci. Ovakvu odbranu optužene D M potvrđuju i iskazi svjedoka, i to direktno iskaz svjedoka B V koji je u svom kazivanju bio nedvosmislen i dosljedan, a koji je stanodavac Vile "N" ispred koje se predmetni događaj odigravao, tako da je objasnio da je na licu mjesta vidio momka i djevojku iz V, kao i oštećenu koja ja psovala optuženu D M, te da između njih nije bilo nikakvog fizičkog napada, tačnije optužena oštećenoj nije nanijela tom prilikom, a koja je trajala oko pet minuta nikakve povrede, niti je nasrtala na nju. Indirektno i iskaz svjedoka N S stoji u prilog optuženoj, iako je imenovana izjavila da je bila sa V S na licu mjesta, te da su leđima bili okrenuti optuženoj i oštećenoj, s obzirom da nisu htjeli da se miješaju u njihov odnos, ista je izjavila da je došlo do verbalne prepireke između optužene i oštećene, te da potom ništa nisu čuli, a nakon što je kasnije došla u stan oštećene na njoj nije vidjela povrede, a nelogično je da isti, da je bilo eventualnog vršenja nasilja nad oštećenom od strane optužene isto ne bi vidjeli, odnosno čuli, s obzirom na udaljenost mjesta gdje su oni stajali do mjesta odigravanja predmetnog događaja. Između ostalog, optužnicom se okrivljenoj stavlja na teret da je ugrozila spokojstvo građana (dakle prisutnih građana na licu mjesta) i da je remetila javni red i mir, tako da bi svjedoci N i V, kao i ostali prisutni svjedoci da je njihovo spokojstvo tom prilikom bilo ugroženo isto svakako i izjavili. Istovjetan iskaz je dao i svjedok T N koji je bio na licu mjesta radi zamjene vodomjera, te da se tada nije dogodilo ništa neobično, nikakva svađa, a da je nakon što se vratio kada je uzeo materijal vidio oštećenu, ali ista nije imala nikakvih povreda. </span>
</p>
<p class="p3"></p>
<p class="p3">
<span>S druge strane, oštećena je kategorično tvrdila da ju je optužena fizički napala ispred Vile "N", odnosno da je nasrnula na nju, uhvatila je odpozadi za kosu i udarala je po vratu i leđima, a potom je nasrnula na nju i kada su bile ispred policije i gurala ju je ulicom nekih 200m i čitavim putem je udarala objema pesnicama po leđima. Međutim, oštećena je navela kako je tek treći dan nakon događaja otišla u bolnicu R, pravdajući da je sutradan (nakon predmetnog događaja) bio zakazan prekršajni postupak, a sljedeći dan nije smjela da izađe iz stana od straha, jer je optužena bila ispred zgrade. Međutim, ovakave navode oštećene sud nije mogao prihvatiti, obzirom da isti nisu bili uvjerljivi i za iste nema dokaza. Da je oštećena od optužene zadobila one povrede koje ona navodi, ostaje nejasno zašto bi ista čekala da prođu tri dana da se javi u zdravstvenu ustanovu, odnosno zašto bi trpjela bolove usljed takvih povreda, a njena objašnjenja da je bio zakazan prekršajni postupak i da nije smjela izaći iz stana zbog straha od optužene za sud apsolutno nisu bila ubjedljiva i logična. Takođe, oštećena je navela da ju je optužena vukla za kosu, da je na taj način uvukla u kuću, međutim i u tom dijelu ostaje nejasno kako niko od prisutnih svjedoka koji su bili na licu mjesta ispred Vile "N" takvo postupanje optužene nije vidio.</span>
</p>
<p class="p3"></p>
<p class="p3">
<span>U prilog tvrdnjama oštećene - o postojanju povreda - stoji nalaz vještaka medicinske struke iz kojeg proizilazi da je oštećana R S  imala sljedeće povrede: uganuće vratnog dijela kičmenog stuba, nagnječenje lijevog koljena i nagnječenje kažiprsta i malog prsta lijeve šake, koje povrede, pojedinačno i u svom zbiru predstavljaju laku tjelesnu povredu, a koje povrede su evidentirane u medicinskoj dokumentaciji oštećene koja datira od 24.06.2010. godine (a predmetni događaj se desio 21.06.2010. godine), međutim prilikom saslušanja vještak medicinske struke se decidno izjasnio da vrijeme nastanka navedenih povreda nije dan kada su iste konstatovane, već da su iste mogle nastati dva, tri dana, ili nedelju dana, čak i mjesec dana prije njihovog evidentiranja (24.06.2010. godine). Prema tome, sud je ostao u sumnji u pogledu vremena i  načina na koji je oštećena zadobila povrede koje su kod nje konstatovane, kao i u pogledu lica koje joj je iste nanijelo. </span>
</p>
<p class="p3"></p>
<p class="p3">
<span>Sud je cijenio i iskaz svjedoka D V , iako je ista kćerka optužene, obzirom da je njen iskaz saglasan s iskazima ostalih svjedoka, tj. imenovana je takođe potvrdila da je onog kritičnog dana, komisija V očitavala stanje na vodomjeru u stanu R, kada je oštećena protestvovala, te da su na licu mjesta, osim inspektora bili članovi komisije (tj. svjedoci N S  i V S ), te da je tada oštećena napala optuženu verbalno i da je između njih bila samo verbalna rasprava, bez fizičkog kontakta, a takođe i ona je navela da je potom iz stana R sišla neka njoj nepoznata žena, što govori u prilog vjerodostojnosti iskaza ovog sjedoka (obzirom da je na istovjetan način kao i gore navedeni svjedoci, prvenstvono svjedok B V , opisala dešavanje ispred Vile "N").</span>
</p>
<p class="p3"></p>
<p class="p3">
<span>Kod ovakvog stanja stvari za sud nije bilo dokaza da je upravo okrivljena D M nanijela lake tjelesne povrede ošt. R S, odnosno da je vršila nasilje nad njom na način naveden u optužnom aktu, pa je sud u nedostatku istih  odlučio u korist optužene i oslobodio je od optužbe. </span>
</p>
<p class="p3"></p>
<p class="p3">
<span>Shodno čl.230 st.1 ZKP-a odlučeno je da troškovi padaju na teret budžeta Crne Gore. </span>
</p>
<p class="p3"></p>
<p class="p3">
<span>Oštećenu R S  sa imovinskopravnim zahtjevom sud je uputio na parnicu shodno čl.239. ZKP-a, jer je postavila imovinskopravni zahtjev, a činjenice utvrdjene u krivičnom postupku ne pružaju pouzdan osnov ni za potpuno ni za djelimično presudjenje.</span>
</p>
<p class="p3"></p>
<p class="p2">
<span>OSNOVNI SUD U KOTORU</span>
</p>
<p class="p2">
<span>Dana 07.12.2012.godine</span>
</p>
<p class="p3"></p>
<p class="p3">
<span>Zapisničar								      SUDIJA,</span>
</p>
<p class="p3">
<span>Tamara Počanić						     Danijela Samardžić s.r.</span>
</p>
<p class="p3"></p>
<p class="p3"></p>
<p class="p3">
<span>PRAVNA POUKA: Protiv ove presude dozvoljena je žalba Višem sudu u Podgorici, u roku od 8 dana od dana prijema a preko ovog suda. </span>
</p>
<p class="p3"></p>
<p class="p3">
<span>DNA: ODT, optuženoj, braniocu, oštećenoj nakon pravosnažnosti, u spise.</span>
</p>
<p class="p4"></p>
<p class="p5"></p>
<p class="p5"></p>


</body>
<div style="text-align: right">
	K.br. 90/11</div>
<div style="text-align: justify">
	&nbsp;<br>
	&nbsp;</div>
<div style="text-align: center">
	U IME CRNE GORE</div>
<div style="text-align: justify">
	&nbsp;<br>
	OSNOVNI SUD U DANILOVGRADU kao krivični, po sudiji Vladimiru Novoviću, kao pojedincu, uz učešće Branke Nikolić kao zapisničara, u krivičnom predmetu protiv okrivljenog Š.N. iz D., koga brani V.D. adv. iz P., zbog krivičnog djela krađa iz čl.239 st.1 KZ, odlučujući po optužnom predlogu Osnovnog državnog tužilaštva Podgorica Kt.br.1147/10 od 11.07.2011.godine, koji je na glavnom pretresu zastupao Grujo Radonjić, zamjenik ODT-a iz Podgorice, nakon održanog glavnog i javnog pretresa dana 26.11.2012.godine u prisustvu zastupnika optužbe, okrivljenog i branioca okrivljenog, donio je dana 29.11.2012.godine i istog dana javno objavio&nbsp;<br>
	&nbsp;</div>
<div style="text-align: center">
	PRESUDU</div>
<div style="text-align: justify">
	&nbsp;<br>
	Okrivljeni Š.N.a, od oca V. i majke M., rođene Č., rođen ..godine u P., sa mjestom prebivališta u D.-K.L. b.b., državljanin Crne Gore, neoženjen, bez djece, pismen, završio srednju hemijsku školu, po zanimanju frizer, nezaposlen, lošeg imovnog stanja, osuđivan presudom Osnovnog&nbsp; suda u Danilovgradu K.br. 3/07 od 29.06.2007.godine zbog krivičnog djela iz čl.154 KZ na 3 mjeseca zatvora uslovno na 2 godine i presudom Osnovnog suda u Danilovgradu K.br. 21/07&nbsp; od 11.05.2010.godine zbog krivičnog djela iz čl.376 st.3 u vezi st.1 KZ na 6 mjeseci zatvora uslovno na 1 godinu.<br>
	&nbsp;<br>
	Na osnovu čl. 373 tač.2 ZKP-a<br>
	&nbsp;</div>
<div style="text-align: center">
	OSLOBAĐA SE OD OPTUŽBE</div>
<div style="text-align: justify">
	&nbsp;<br>
	Da je:&nbsp;<br>
	&nbsp;<br>
	Dana 18.06.2010.godine, u Danilovgradu, u ul. Nj., u namjeri da sebi pribavi protivpravnu imovinsku korist, u vrijednosti preko 150,00 eura, oduzeo tuđu pokretnu stvar-električnu energiju vlasništvo oštećene "Elektrodistribucije" Podgorica, na način što je u poslovnom prostoru "K.M.LJ.Š." žicom zaustavio disk brojila, tako da se utrošak električne energije nije mogao registrovati, u čemu je otkriven prilikom kontrole mjernog mjesta od strane radnika "Elektrodistribucije", svjestan svoga djela čije je izvršenje htio,<br>
	&nbsp;<br>
	&nbsp;<br>
	- čime bi počinio krivično djelo krađa iz čl. 239 st.1 KZ.<br>
	&nbsp;<br>
	Na osnovu čl. 230 st.1 ZKP-a troškovi krivičnog postupka padaju na teret budžetskih sredstava suda.</div>
<div style="text-align: center">
	<br>
	O b r a z l o ž e nj e</div>
<div style="text-align: justify">
	&nbsp;<br>
	Optužnim predlogom ODT-a Podgorica Kt.br. 1147/10 od 11.07.2011.godine okrivljenom Š.N.i stavljeno je na teret izvršenje krivičnog djela krađa iz čl. 239 st. 1 KZ. Zastupnik optužbe je u završnoj riječi precizirao činjenični opis krivičnog djela, a na način kako je to predstavljeno u izreci presude, dok je pravna kvalifikacija ostala ista. Predložio je da sud okrivljenog oglasi krivim i osudi u okviru zakonom propisane kazne.<br>
	&nbsp;<br>
	Okrivljeni Š.N.a u odbrani datoj na glavnom pretresu u bitnom je naveo da sa izvršenjem predmetnog krivičnog djela nema bilo kakve veze, te da dana 18.06. 2010.godine uopšte nije bio u poslovnom prostoru, koji je u zakup bila uzela njegova majka Š.M., a od R.M.. Tvrdi da je do par mjeseci prije kritičnog dana bio zakupac predmetnog poslovnog prostora i da je do tada sve bilo uredno, odnosno da se potrošnja električne energije očitavala na brojilu. Neke račune za utrošenu električnu energiju je platio, a neke nije. Istakao je da je njegova majka M. u poslovnom prostoru koji je uzela u zakup od R.M. držala frizerski i kozmetički salon, a da je on obzirom da je po zanimanju frizer, dolazio ponekad da joj pomogne u poslu. U završnoj riječi je kazao da prihvata završnu riječ svoga branioca.<br>
	&nbsp;<br>
	Branilac okrivljenog Š.N. adv. V.D. u završnoj riječi je zastupao tezu da nema dokaza da je njegov branjenik počinio krivično djelo koje mu se stavlja na teret zbog čega je predložio da ga sud oslobodi od optužbe.&nbsp;<br>
	&nbsp;<br>
	Sud je u dokaznom postupku na glavnom pretresu pročitao iskaz ovlašćenog predstavnika oštećene Elektrodistribucije Podgorica M.D. iz istražnog postupka sa zapisnika o saslušanju svjedoka Kri.br. 128/10 od 27.10.2010.godine, saslušao svjedoka Š.M.u, na osnovu čl. 356 st.1 tač.3 i st.4 ZKP-a pročitao iskaz svjedoka Š.V. iz istražnog postupka sa zapisnika o saslušanju svjedoka Kri.br. 34/11 od 22.03.2011.godine i sa glavnog pretresa od 25.04.2012. godine, pročitao iskaz svjedoka V.D. iz istražnog postupka sa zapisnika o saslušanju svjedoka Kri.br. 128/10 od 03.11.2010.godine i sa glavnog pretresa od 25.04.2012.godine, pročitao iskaze svjedoka S.Lj. iz istražnog postupka sa zapisnika o saslušanju svjedoka Kri.br. 128/10 od 03.11.2010.godine i Kri.br. 166/10 od 29.12.2010.godine i sa glavnog pretresa od 25.04.2012.godine, pročitao iskaz svjedoka R.M.&nbsp; iz istražnog postupka sa zapisnika o saslušanju svjedoka Kri.br. 143/11 od 29.06.2011.godine i sa glavnog pretresa od 25.04.2012.godine,&nbsp; pročitao iskaz svjedoka R.B. sa glavnog pretresa od 28.06.2012.godine, pročitao zapisnik o kontroli mjernog mjesta Elektrodistribucije Podgorica br.04801 od 18.06.2010.godine, pročitao ugovor o zakupu poslovnog prostora od 10.04.2008.godine, zaključen između AMSK P. i M.R., pročitao ugovor o zakupu poslovnog prostora od 2010.godine, zaključen između R.M. i Š.M., pročitao ugovor o zakupu poslovnih prostorija od 2008.godine, zaključen između R.M. i K.P., pročitao ugovor o zakupu poslovnih prostorija od 2009.godine, zaključen između R.M. i Š.N., izvršio uvid u elektro-energetsku karticu Elektrodistribucije Podgorica za brojilo čiji je pretplatnički br.83910, a za period od 31.01.2004.godine do 28.02.2011.godine, izvršio uvid u izvod iz CRPS za društvo za proizvodnju, promet roba i usluga K.M.LJ.Š.D., izdat dana 10.02.2012.godine, pročitao zapisnik o izvršenju naloga za obustavu snabdijevanja električnom energijom br.000522 od 19.04.2010.godine i pročitao izvod iz kaznene evidencije Uprave policije PJ Podgorica br.29-245/12-2106/2-582 od 02.02.2012.godine.&nbsp;&nbsp;<br>
	&nbsp;<br>
	Ovlašćeni predstavnik oštećene Elektrodistribucije Podgorica M.D. u iskazu datom u istražnom postupku u bitnom je naveo da je provjerom utvrđeno da prije kontrole izvršene 18.06.2010.godine, nije bilo drugih kontrola, tj. da nema zapisnika o prethodno vršenoj kontroli.<br>
	&nbsp;<br>
	Svjedok Š.M. u iskazu datom na glavnom pretresu u bitnom je navela&nbsp; da joj nije poznato da je bilo ko žicom zaustavio disk brojila u poslovnom prostoru u ul. Nj. u Danilovgradu. Tvrdi da je negdje u martu 2010.godine zakupila, po osnovu ugovora o zakupu, od zakupodavca R.M., poslovni prostor u ul. Nj. u Danilovgradu. U tom poslovnom prostoru je držala frizerski salon, a koji je poslovao u okviru samostalne trgovinske radnje "N.". Ovaj frizerski salon je držala oko 3-4 mjeseca, a poslije mjesec do mjesec i po dana od kada je ušla u posjed poslovnog prostora, njoj je isključena električna energija od strane radnika Elektrodistribucije i to su učinili na način što su isključenje izvršili na stubu, tj. na dovodnom kablu do poslovnog prostora. Medjutim, i poslije tog isključenja koje je izvršeno od strane radnika Elektrodistribucije jedna faza u objektu je bila pod naponom i na jednoj utičnici su se mogli uključiti električni aparati. Prije nje, ovaj poslovni prostor je od M.R. zakupilo privredno društvo DOO "K.M.LJ.", a čiji je vlasnik i izvršni direktor bio njen sin Š.N.a. Pojasnila je da su računi za utrošenu električnu energiju dolazili na ime R.M., da je dana 18.06.2010.godine prilikom kontrole bila prisutna njena tadašnja radnica B.R., da ona nije prisustvovala kontroli, a da se ugovor o zakupu poslovnog prostora, koji je zaključila sa R.M.om, nalazi u sudskim spisima.<br>
	&nbsp;<br>
	Na osnovu čl. 356 st.1 tač.3 i st.4 ZKP-a na glavnom pretresu od 19.11.2012.godine sud je na saglasan predlog stranaka pročitao iskaz svjedoka Š.V. iz istražnog postupka sa zapisnika o saslušanju svjedoka Kri.br. 34/11 od 22.03.2011.godine i sa glavnog pretresa od 25.04.2012. godine, a ovo stoga što je privilegovani svjedok Š.V., otac okrivljenog, bio uredno pozvan na taj glavni pretres, na koji nije pristupio, a na glavnom pretresu od 25.04.2012.godine i u istrazi je svjedočio i pored upozorenja da je oslobođen dužnosti svjedočenja.<br>
	&nbsp;<br>
	Svjedok Š.V. u iskazu datom u istražnom postupku u bitnom je naveo da nije bio prisutan kada su došli ovlašćeni radnici Elektrodistribucije da vrše kontrolu ispravnosti električnog brojila u objektu "K.M.LJ.Š.".&nbsp; Pojasnio je da je to bio frizerski salon, koji objekat je bio vlasništvo njegove supruge Š.M.e. Prije predmetne kontrole radnici Elektrodistribucije su izvršili isključenje ovog objekta, ali je tom prilikom ostala da radi jedna faza sa koje se napajala sijalica i fen. Kritičnog dana kada je vršena kontrola njega je pozvala radnica iz frizerskog salona da dođe u objekat, jer su došli radnici iz Elektrodistribucije u kontrolu. Kada je došao u objekat zatekao je radnike Elektrodistribucije, koji su već otvorili električno brojilo i koji su mu kazali da su našli neku žicu zaglavljenu u brojilu.&nbsp; Rekao im je da ne zna ništa o tome i da oni sačine zapisnik po zatečenom stanju. Njegov sin N. Š. nije bio prisutan prilikom vršenja kontrole. Istakao je da zapisnik nije potpisao niti on, niti njegov sin, niti njegova supruga koja je bila vlasnik objekta. Dodao je da su ključeve od objekta imale frizerke i kozmetičarka.&nbsp;&nbsp;<br>
	&nbsp;<br>
	Svjedok Š.V. u iskazu datom na glavnom pretresu u bitnom je naveo &nbsp;da nije bio prisutan kada su ovlašćeni radnici Elektrodistribucije vršili kontrolu u frizerskom salonu, koji je njegova supruga držala u ul.Nj. u D.. Poslovni prostor gdje je bio frizerski salon njegova supruga je zakupila od M.R.. Jednog dana njega je na telefon pozvala radnica B. iz frizerskog salona i kazala mu je da su došli radnici Elektrodistribucije, da su izvršili kontrolu i da treba on da dodje. Pojasnio je da frizerski salon tada nije radio, tj. da je isti bio u otvaranju. Kada je došao u frizerski salon, tamo su bili radnici Elektrodistribucije V.D. i S.Lj.. Oni su ga obavijestili da je neko oštetio brojilo, tako što ga je probio i uvukao žicu. Rekao im je da o tome ne zna ništa i da su do tada računi za električnu energiju bili veoma visoki. Nije potpisao zapisnik o kontroli mjernog mjesta, jer ga radnici Elektrodistribucije nijesu čekali, već su završili kontrolu, pa su ga tek onda zvali. Vidio je da je brojilo bilo probušeno. Nije&nbsp; se mogao sjetiti da li je kroz taj otvor bilo kakve žice. Tvrdi da njegov sin N. nije bio prisutan prilikom vršenja kontrole, te da u ovaj frizerski salon njegov sin nije dolazio prije toga 20 dana. Istakao je da su sve tri radnice iz frizerskog salona imale ključ od salona, a da se električno brojilo gdje je vršena predmetna kontrola nalazilo unutar frizerskog salona. U vrijeme kada su radnici Elektrodistribucije vršili predmetnu kontrolu, električna energija je bila isključena u frizerskom salonu, a koliko se sjeća bio je jedan produžni kabl, kojim su od komšija P. doveli struju u frizerski salon. Upoznat na različitosti u odnosu na iskaz dat u istražnom postupku u bitnom je naveo da je u iskazu datom u istražnom postupku kazao da je frizerski salon držala njegova&nbsp; supruga u okviru samostalne radnje, a K.M.LJ. "Š." DOO D., čiji je izvršni direktor njegov sin N., nije imala nikakve veze sa poslovnim prostorom tada i prije toga je ovo privredno društvo prestalo da postoji. On i supruga su dosta novca uložili u renoviranje poslovnog prostora gdje je bio frizerski salon. Prilikom renoviranja preko brojila je bila stavljena jedna uramljena fotografija, a to je učinjeno iz razloga što je ta rupa u zidu gdje se nalazilo brojilo izgledala veoma ružno. Prije kontrole koja je bila dana 18.06.2010.godine, nije primijetio rupu, tj. oštećenje na brojilu.<br>
	&nbsp;<br>
	Svjedok V.D. u iskazu datom u istražnom postupku u bitnom je naveo da je tokom juna mjeseca 2010.godine vršio kontrolu ispravnosti brojila u poslovnom objektu, vlasništvo Š.N., konkretno u objektu koji je bio namijenjen za frizerske usluge. Pojasnio je da je par dana prije ove kontrole isključen frizerski salon sa mreže, a zbog neplaćanja računa. Po obavještenju da ima struje u salonu izvršili su kontrolu. Prilikom vršenja kontrole bio je prisutan vlasnik Š.N.a i njegov otac Š. V.. Kontrolom je utvrdjeno da je brojilo mehanički oštećeno i da je zavučena&nbsp; žica koja je blokirala disk da se ne bi registrovala potrošnja. Nije mu poznato ko je priključio salon na mrežu nakon isključenja. Tvrdi da Š. nije htio da potpiše zapisnik.<br>
	&nbsp;<br>
	Svjedok V.D. u iskazu datom na glavnom pretresu u bitnom je naveo da je kritičnom prilikom zajedno sa kolegom S.Lj.om vršio&nbsp; kontrolu u frizerskom salonu, koji se nalazi u ul. Nj. u D.. Tom prilikom u salonu je bila prisutna jedna radnica i koliko se sjeća ta radnica je imala mušteriju. Kazali su toj radnici da će da izvrše kontrolu brojila i kada su on i S.Lj. izvršili kontrolu brojila, uočili su da je brojilo probijeno, da je kroz tu rupu umetnuta žica, kojom je zaustavljen disk brojila. Na takav način onemogućeno je registrovanje utroška električne energije. Nakon kontrole, u što je sto posto siguran, okrivljeni Š.N.a došao je u objekat frizerskog salona, a poslije Š.N. je došao njegov otac. Zapisnik o kontroli mjernog mjesta je bio potpisan samo od strane kontrolora, ali ne i sa strane gdje stoji rubrika "potrošač". Nije mu poznato ko je vlasnik frizerskog salona gdje su vršili kontrolu. Upoznat na različitosti u odnosu na iskaz dat u istražnom postupku naveo je da su saznanje da je Š.N.a korisnik frizerskog salona, dobili od radnice koja se nalazila u objektu. Istakao&nbsp; je da je greška u iskazu datom u istražnom postupku, gdje je navedeno da je prilikom kontrole bio prisutan Š.N.a i njegov otac Š.V., jer su&nbsp; njih dvojica došli nakon izvršene kontrole i redosljedom kako je to opisano na glavnom pretresu. Pojasnio je da predmetno električno brojilo nije bilo pokriveno, niti maskirano i lako se moglo uočiti da je probijeno i da je uvučena bakarna žica. Nije se mogao izjasniti&nbsp; zašto je u istražnom postupku kazao da je par dana prije ove kontrole zbog neplaćanja računa isključen frizerski salon sa mreže, kad to isključenje on sigurno nije radio, a moguće je da je to saznanje imao S.Lj.. Siguran je da je u vrijeme kontrole u objektu bilo električne energije. Uvijek kada se zatekne nepravilnost kakva je zatečena kritičnom prilikom, brojilo se mora skinuti, a zatim atestirati u Elektrodistribuciji. Tom prilikom on i S.Lj. nijesu izvršili skidanje brojila, jer im to nije dozvolio okrivljeni Š.N.a, pa su zbog toga isključenje izvršili na NN stubu.<br>
	&nbsp;<br>
	Svjedok S.Lj. u iskazima datim u istražnom postupku u bitnom je naveo da je tokom juna mjeseca 2010.godine vršio kontrolu ispravnosti brojila u poslovnom objektu, vlasništvo Š.N., konkretno u objektu koji je bio namijenjen za frizerske usluge. Pojasnio je da je par dana prije ove kontrole isključen frizerski salon sa mreže, a zbog neplaćanja računa. Po obavještenju da ima struje u salonu izvršili su kontrolu. Prilikom vršenja kontrole bio je prisutan vlasnik Š.N.a i njegov otac Š. V.. Kontrolom je utvrdjeno da je brojilo mehanički oštećeno i da je zavučena&nbsp; žica koja je blokirala disk da se ne bi registrovala potrošnja. Nije mu poznato ko je priključio salon na mrežu nakon isključenja. Tvrdi da Š. nije htio da potpiše zapisnik. Dodao je da on i kolega V. nijesu uzeli bakarnu žicu kojom je bio blokiran disk brojila, a iz razloga jer su ih istjerali Š. V., otac Š.N., i Š.N.a. Objasnio je da je vidio da je brojilo bilo probijeno na vrhu, da je bila zavučena bakarna žica koja je blokirala disk, a da brojilo dok su oni bili tu nije okretalo tj.nije registrovalo potrošnju.<br>
	&nbsp;<br>
	Svjedok S.Lj. u iskazu datom na glavnom pretresu u bitnom je naveo da je kritičnom prilikom bio u kontroli zajedno sa kolegom V.D.om. Kada su došli u frizerski salon, zatekli su jednu radnicu koja je fenirala mušteriju. Predstavili su se da su radnici Elektrodistribucije i pokazali su legitimacije i radni nalog. Nakon toga on&nbsp; i V.D. su prišli da izvrše pregled električnog brojila. Električno brojilo je bilo probijeno sa gornje strane i kroz tu rupu bila je provučena bakarna žica, kojom je blokiran disk, tako da disk uopšte nije okretao. Kada su to uočili, on je kazao radnici da pozove gazdu, a zatim su njih dvojica&nbsp; ostali da sjede u frizerskom salonu. Poslije nekog vremena u frizerski salon su došli okrivljeni Š.N.a i njegov otac. On i V.D. su Š.N.i objasnili šta su kritičnom prilikom zatekli, a Š.N.a im je kazao da izadju iz frizerskog salona, tj. da napuste prostorije istog. Zajedno sa V.D.om je izašao iz objekta, a&nbsp; zapisnik o kontroli mjernog mjesta su sačinili na trotoaru ispred frizerskog salona. Ne sjeća se da li su on i kolega V.D. izvukli žicu kojom je bio blokiran disk brojila. Ne zna čiji je poslovni objekat u kojem su vršili kontrolu. Upoznat na različitosti u odnosu na iskaze date u istražnom postupku u bitnom je naveo da ako je u zapisniku o kontroli mjernog mjesta napisao da je Š.N.a korisnik, takav zaključak je on izveo iz toga što je nakon zahtjeva da radnica iz frizerskog salona pozove gazdu u objekat došao Š.N.a i njegov otac. Nije se mogao izjasniti koliko je vremena prošlo od momenta kada je radnica pozvala gazdu, pa do dolaska okrivljenog Š.N. i njegovog oca. Nije vidio bilo kakav produžni kabl u objektu, a struje u objektu je bilo. Tvrdi da je predmetni zapisnik o kontroli mjernog mjesta nudio na potpis Š.V.u, a&nbsp; misli da isti nije potpisao zapisnik. Istako je da nakon izvršene kontrole, on i kolega V.D. nijesu izvršili isključenje.<br>
	&nbsp;<br>
	Svjedok R.M.a u iskazu datom u istražnom postupku u bitnom je navela da je, koliko joj se čini, tokom 2008. godine zaključila ugovor o zakupu poslovnog prostora, kojim je svoj poslovni prostor u Nj. ul. u D., dala u zakup privrednom društvu DOO " K.M.LJ. Š.". Ovaj ugovorni odnos je trajao do sredine 2010. godine. U ugovoru o zakupu bilo je predvidjeno da račune za utrošenu električnu energiju izmiruje zakupac, odnosno pomenuto privredno društvo. Sjeća se da je jednom prilikom Š.V., otac Š.N., donio račune o uplati električne energije i prilikom provjere da li su računi izmireni u pošti su joj rekli da&nbsp; su računi falsifikovani. Zbog toga je pošla u Upravu policije kako bi se intervenisalo da se iskluči struja u njenom poslovnom prostoru. Poslije dva dana došli su radnici Elektrodistribucije u njen poslovni prostor pa su isključili struju, jer su utvrdili da je brojilo oštećeno. Nije joj poznato ko je vlasnik privrednog društva DOO "K.M.LJ. Š.", a kontaktirala je sa Š. V.m, Š.M.om i Š.N.om koji su bili predstavnici tog preduzeća.<br>
	&nbsp;<br>
	Svjedok R.M.a u iskazu datom na glavnom pretresu u bitnom je navela da je vlasnik poslovnog prostora koji se nalazi u ul. Nj.br.. Sjeća se da je taj poslovni prostor dala u zakup po osnovu ugovora Š.N.i. Nije se mogla&nbsp; tačno sjetiti kada je to bilo. Poslije Š.N., ugovor o zakupu zaključila je sa Š.M.om. Nije se mogla sjetiti tačnog datuma kada je zaključila taj ugovor, a&nbsp; datum zaključenja stoji u ugovoru o zakupu. Po tim ugovorima o zakupu, račune za utrošenu električnu energiju bili su dužni da plaćaju zakupci poslovnog prostora. Zbog neispunjavanja ugovornih obaveza, pismeno je raskinula ugovor o zakupu sa Š.M.om. Upoznata na različitosti u odnosu na iskaz dat u istražnom postupku&nbsp; navela je da je Š.M. zaključila ugovor o zakupu u ime privrednog društva DOO "K.M.LJ.". Istakla je da su računi za poslovni prostor u ul. Nj.,&nbsp; koji je bila izdala u zakup Š.N.i, pa Š.M.i, dolazili na njeno ime. Poslovni prostor na donjem spratu koji je izdala u zakup Š.N.i, je kasnije izdala njegovoj majci Š.M.i. Za taj poslovni prostor postojalo je jedno brojilo i isti prethodno nije bilo kome davala u zakup. Pojasnila je da je ona vlasnik dva poslovna prostora koja se nalaze u ulici Nj. u istoj zgradi. Jedan je poslovni prostor na prizemlju, a drugi na spratu. Poslovni prostor na spratu je ranije izdala P. D., a nakon P. D.a P. K.. Poslije P. K.e oba poslovna prostora izdala je Š.N.i, a nakon toga poslovni prostor u prizemlju je izdala Š.M.i.<br>
	&nbsp;<br>
	Svjedok R.B.a u iskazu datom na glavnom pretresu u bitnom je navela da se sa&nbsp; okrivljenim Š.N.om poznaje iz razloga što su zajedno učili frizerski zanat u Podgorici. Negdje 2006.godine, počela je da radi u frizerskom salonu koji se nalazio u ul. B.P.. Vlasnik tog frizerskog salona bio je N. Š., a koji su njemu, koliko joj se čini, otvorili otac i majka. U&nbsp; ovom frizerskom salonu radila je na "crno" i bila je plaćena po učinku, tj. imala je odgovarajući procenat od iznosa koji bi naplatila za pružene usluge. Krajem 2008.godine, frizerski salon je preseljen iz ul. B.P. u ul. Nj.u D.. Negdje do maja ili juna 2009.godine, bila je na bolovanju i nije radila. Postojao je dogovor izmedju nje i Š.N., Š.M.e i Š. V. da dodje da radi čim bude mogla. Od maja- juna 2009.godine, dolazila je u frizerski salon u ul. Nj., otprilike po dva-tri sata dnevno, tj. kada je imala zakazano pružanje frizerskih usluga. U tom frizerskom salonu je radila sve do juna 2010.godine. Najviše je u tom frizerskom salonu bila prisutna M. Š., majka Š.N.. M. Š. je vodila cijeli posao. Ona je uzimala pazare, vodila kasu i nju isplaćivala. Od kada su se preselili u ul. Nj., Š.N.a je rijetko dolazio da radi. Dolazio je jedno pola sata do sat, a zatim je odlazio. Dan-dva prije 01.01.2010.godine dolazila je inspekcija u frizerski salon i ta inspekcija je zatvorila frizerski salon. Misli da se radilo o finansijskoj ili poreskoj inspekciji. Nije se mogla sjetiti da li je u frizerskom salonu u ul. Nj. bila koji put isključivana električna energija. U ul.Nj. frizerski salon se zvao "M.S. N.". Negdje u periodu prije nego što je napustila posao u ovom frizerskom salonu, dolazili su neki ljudi i prepirali su se sa Š. V.m i Š.M.om, a vezano za dug za električnu energiju. Nije se mogla sjetiti da li je prisustvovala nekoj od kontrola radnika Elektrodistribucije. Koliko je mogla da shvati, u ovom frizerskom salonu u ul. Nj. u Danilovgradu, o svemu je odlučivala M.. Istakla je da je M. izmirivala obaveze i saradjivala sa knjigovodjom.<br>
	&nbsp;<br>
	U zapisniku o kontroli mjernog mjesta Elektrodistribucije Podgorica br.04801 od 18.06.2010.godine, navedeno je da je prilikom kontrole radnika Elektrodistribucije u frizerkom salonu, u ulici Nj., na brojilu marke Iskra br.131808, vlasništvo R.M., čiji je pretplatnički broj 83910, zatečeno da je isto mehanički oštećeno, da je zavučena žica i blokiran disk da se ne bi registrovali potrošeni kilovati. Dalje je navedeno da je isključenje izvršeno na stubu, zbog toga što potrošač nije dozvoljavao isključenje. Konstatovano je da potrošać odbija da potpiše zapisnik i da da podatke. U vrhu zapisnika van kolona napisano je "korisnik: Š.N.a".<br>
	&nbsp;<br>
	U&nbsp; ugovoru o zakupu poslovnog prostora od 10.04.2008.godine, zaključenog između AMSK P., koga je zastupao P. D., i M.R., navedeno je da je po osnovu ovog ugovora R.M.a, kao zakupodavac, izdala na neodredjeno vrijeme u zakup poslovni prostor površine 45m2, koji se nalazi u ulici Nj. u D., zakupcu AMSK "P." iz Podgorice.<br>
	&nbsp;<br>
	Iz&nbsp; ugovora o zakupu poslovnog prostora od 2010.godine, zaključenog između R.M. i Š.M.e, utvrdjuje se da je po osnovu ovog ugovora R.M.a, kao zakupodavac, izdala u zakup poslovni prostor u prizemlju, u ulici Nj. br. u D., na period od šest godina, zakupcu-fizičkom licu Š.M.i.<br>
	&nbsp;<br>
	U ugovoru o zakupu poslovnih prostorija od 2008.godine, zaključenog između R.M. i K.P., navedeno je da je po osnovu ovog ugovora R.M.a kao zakupodavac, izdala u zakup poslovni prostor u ulici Nj. br.7 u Danilovgradu, na period od šest godina, zakupcu K. P..<br>
	&nbsp;<br>
	Iz ugovora o zakupu poslovnih prostorija od 2009.godine zaključenog između R.M. i Š.N., utvrdjuje se da je po osnovu ovog ugovora R.M.a, kao zakupodavac, izdala u zakup poslovne prostore u ulici Nj. br. u D., na period od šest godina, zakupcu Š.N.i.<br>
	&nbsp;<br>
	Iz&nbsp; uvida u elektro-energetsku karticu Elektrodistribucije Podgorica za brojilo čiji je pretplatnički br.83910, a za period od 31.01.2004.godine do 28.02.2011.godine, izmedju ostalog se utvrdjuje da u periodu od 31.03.2010.godine do 31.05.2010.godine, na brojilu R.M. čiji je pretplatnički broj 83910 nije bilo potrošnje, da je od 31.05.2010.godine do 30.06.2010.godine potrošeno 164KW, a da od tada pa do 30.11.2010.godine, nije bilo potrošnje.<br>
	&nbsp;<br>
	Iz&nbsp; uvida u izvod iz CRPS za društvo za proizvodnju, promet roba i usluga K.M.LJ.Š.D., izdatog dana 10.02.2012.godine, utvrdjuje se da je osnivač i izvršni direktor ovog privrednog društva bio N. Š., da je pretežna djelatnost bila djelatnost frizerskih i kozmetičkih salona, te da je ovo privredno društvo brisano 04.06.2010.godine, na osnovu stečaja St.br.16/10 od 10.05.2010.godine (datum pravosnažnosti 31.05.2010.godine).<br>
	&nbsp;<br>
	Iz zapisnika o izvršenju naloga za obustavu snabdijevanja električnom energijom br.000522 od 19.04.2010.godine utvrdjuje se da je dana 19.04.2010.godine, od strane radnika Elektrodistribucije Podgorica, izvršeno isključenje na stubu i to brojila br.131808, koje se nalazi u ulici Nj., a koje je vlasništvo R.M.. Isključenje je izvršeno od strane radnika Elektrodistribucije P. M., R. Z. i B. Z.<br>
	&nbsp;<br>
	Iz&nbsp; izvoda iz kaznene evidencije Uprave policije PJ Podgorica br.29-245/12-2106/2-582 od 02.02.2012.godine, izdatog na ime okrivljenog utvrdjuje se da je okrivljeni Š.N.&nbsp; osuđivan presudom Osnovnog&nbsp; suda u Danilovgradu K.br. 3/07 od 29.06.2007.godine zbog krivičnog djela iz čl.154 KZ na 3 mjeseca zatvora uslovno na 2 godine i presudom Osnovnog suda u Danilovgradu K.br. 21/07&nbsp; od 11.05.2010.godine zbog krivičnog djela iz čl.376 st.3 u vezi st.1 KZ na 6 mjeseci zatvora uslovno na 1 godinu.<br>
	&nbsp;<br>
	Cijeneći odbranu okrivljenog i dokaze izvedene na glavnom pretresu sud je zaključio da nema dokaza da je okrivljeni Š.N. počinio krivično djelo krađa iz čl.239 st.1 KZ, na način, mjesto i vrijeme kako je to predstavljeno u izreci presude, zbog čega ga je na osnovu čl. 373 tač.2 ZKP-a oslobodio od optužbe.<br>
	&nbsp;<br>
	Naime, iz izvoda iz Centralnog registra Privrednog suda za društvo za proizvodnju, promet roba i usluga K.M.LJ.Š.D., izdatog 10.02.2012.godine, utvrdjeno je da je osnivač i izvršni direktor ovog privrednog društva bio okrivljeni N. Š., te da je ovo privredno društvo brisano 04.06.2010.godine, na osnovu stečaja St.br.16/10 od 10.05.2010.godine (datum pravosnažnosti 31.05.2010.godine), što znači da je prestalo da postoji prije 18.06.2010.godine, kada je izvršena predmetna kontrola. Iz&nbsp; ugovora o zakupu poslovnog prostora od 2010.godine, zaključenog između R.M. i Š.M.e, utvrdjuje se da je po osnovu ovog ugovora R.M.a, kao zakupodavac, izdala u zakup poslovni prostor u prizemlju, u ulici Nj. u D., na period od šest godina, zakupcu-fizičkom licu Š.M.i. Dakle, ne stoji tvrdnja svjedoka R.M. da je Š.M. sa njom zaključila ovaj ugovor u ime privrednog društva K.M.LJ. "Š.", jer je ugovor zaključen isključivo između fizičkih lica, a Š.M. u društvu za proizvodnju, promet roba i usluga K.M.LJ.Š.D. nije bila osnivač, izvršni direktor niti lice ovlašćeno za zatupanje ovog društva kako to proizilazi iz izvoda iz Centralnog registra Privrednog suda izdatog dana 10.02.2012.godine za društvo za proizvodnju, promet roba i usluga K.M.LJ.Š.D.. Iz&nbsp; ugovora o zakupu poslovnog prostora od 2010.godine, zaključenog između R.M. i Š.M.e, iskaza svjedoka Š.M.e, iskaza svjedoka Š.V. i odbrane okrivljenog Š.N. utvrđuje se da je Š.M. znatno prije kontrole, koja je bila dana 18.06.2010.godine, uzela u zakup poslovni prostor i u istom otvorila svoj frizerski salon. Iz istih dokaza proizilazi da je Š.M. bila vlasnik frizerskog salona u kojem je vršena kontrola od strane radnika Elektrdistribucije&nbsp; i u vrijeme kontrole. I svjedok R.B.a, koja je u frizerskom salonu radila do juna 2010.godine, potvrđuje prednji zaključak suda, a ovo stoga što je ona u iskazu navela da je u kritičnom periodu najviše u frizerskom salonu bila Š.M., da je ona vodila cijeli posao, da je Š.M. uzimala pazare, izmirivala tekuće obaveze i nju isplaćivala, te da je po njenom mišljenju ona o svemu odlučivala. Okrivljeni Š.N.a nije sporio da je on prethodno u istom tom poslovnom prostoru držao svoj frizerski salon. Kako je svjedok S.Lj. u istrazi naveo da je predmetna kontrola vršena u poslovnom objektu, vlasništvo okrivljenog, koji je bio namijenjen za frizerske usluge, a na glavnom pretresu da ne zna čiji je poslovni objekat u kojem su on i kolega vršili kontrolu i da je zapisnik o kontroli mjernog mjesta nudio na potpis Š.V.u, te da je nakon što je upoznat na različitosti u tom dijelu istakao da ako je u zapisniku o kontroli mjernog mjesta naveo da je Š.N.a korisnik frizerskog salona, da je takav zaključak izveo iz toga što su, nakon njegovog i V. zahtjeva upućenom radnici iz frizerskog salona da pozove gazdu, u objekat došli okrivljeni Š.N.a i njegov otac, to podatak da je okrivljeni Š.N.a korisnik frizerskog salona, a koji je naveden od strane ovog svjedoka u zapisniku o kontroli mjernog mjesta Elektrodistribucije Podgorica br.04801 od 18.06.2010.godine predstavlja samo obično nagađanje. Ovakav zaključak suda potvrđuje i ugovor o zakupu poslovnog prostora od 2010.godine, zaključen između R.M. i Š.M.e. Svjedok V.D. je u istrazi naveo da je predmetna kontrola vršena u poslovnom objektu, vlasništvo okrivljenog, koji je bio namijenjen za frizerske usluge, a na glavnom pretresu da mu nije poznato ko je vlasnik frizerskog salona gdje su vršili kontrolu, pa kada je upoznat na različitosti u iskazima kazao je da su on i S.Lj. saznanje o tome da je okrivljeni Š.N.a korisnik frizerskog salona dobili od radnice, koja se nalazila u objektu, što ne potvrđuje ni svjedok S.Lj., pa samim tim kod postojanja ugovora o zakupu poslovnog prostora od 2010.godine, zaključenog između R.M. i Š.M.e, nesigurno izjašnjavanje svjedoka V.D. o tome da je Š.N.a bio korisnik frizerskog salona u vrijeme izvršene kontrole ne treba prihvatiti.<br>
	&nbsp;<br>
	Dakle, u vrijeme kontrole tj.18.06.2010.godine okrivljeni nije bio vlasnik frizerskog salona u kojem je vršena kontrola brojila od strane radnika Elektrodistribucije, niti je bio u tom salonu u vrijeme kada su radnici Elektrodistribucije došli, pa samim tim nema dokaza da je u poslovnom prostoru "K.M.LJ.Š.", koje je prije navedenog datuma prestalo da postoji, žicom zaustavio disk brojila, tako da se utrošak električne energije nije mogao registrovati, i na taj način oduzeo tudju pokretnu stvar-električnu energiju, vlasništvo oštećene, a u namjeri da sebi pribavi protivpravnu imovinsku korist, u vrijednosti preko 150,00 eura.<br>
	&nbsp;<br>
	Zbog svega naprijed navedenog sud je okrivljenog primjenom čl.373 tač.2 ZKP-a oslobodio od optužbe, jer nije dokazano da je učinio krivično djelo krađa iz čl.239 st.1 KZ.<br>
	&nbsp;<br>
	Prilikom izvodjenja prednjih zaključaka sud je imao u vidu i odredbu čl.3 st.3 ZKP-a, a u kojoj je propisano da ako i nakon pribavljanja svih raspoloživih dokaza i njihovog izvođenja u krivičnom postupku, ostane samo sumnja u odnosu na postojanje nekog bitnog obilježja krivičnog djela ili u pogledu činjenica od kojih zavisi primjena neke odredbe Krivičnog ili ovog zakonika, sud će donijeti odluku koja je povoljnija za okrivljenog.<br>
	&nbsp;<br>
	Sud je cijenio i druge provedene dokaze pa je našao da su bez uticaja na drugačiju odluku u ovoj krivičnoj stvari.<br>
	&nbsp;<br>
	Kako je okrivljeni oslobođen od optužbe, to troškovi krivičnog postupka na osnovu čl. 230 st.1 ZKP-a padaju na teret budžetskih sredstava suda.<br>
	&nbsp;<br>
	&nbsp;<br>
	ZAPISNIČAR &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp; S U D I J A<br>
	Branka Nikolić&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;Vladimir Novović<br>
	&nbsp;<br>
	<u>DOSTAVITI</u>:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
	- ODT-u Podgorica<br>
	- Okrivljenom<br>
	- Braniocu adv.V.D.u<br>
	- Oštećenoj Elektrodistribuciji Podgorica<br>
	&nbsp;<br>
	<u>PRAVNA POUKA</u>: Protiv ove presude dozvoljena je žalba Višem sudu u Podgorici u roku od 8 dana od dana prijema pismenog otpravka presude, a preko ovog suda.</div>

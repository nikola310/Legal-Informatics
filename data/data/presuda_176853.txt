<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:center;">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:right">
<span class="span1">K.br.298/15</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće Valentine Vukašinović, kao zapisničara, u krivičnom predmetu protiv okrivljenog </span><span class="span1">N.S.</span><span class="span1">, iz Republike Kosovo, zbog krivičnog djela nasilje u porodici ili u porodičnoj zajednici iz čl. 220 st.2. u vezi st.1 Krivičnog zakonika Crne Gore, odlučujući po optužnom predlogu ODT-a Podgorica Kt.br.192/15 od 20.04.2015 godine, kojeg je na glavnom pretresu zastupala Ivanović Danijela, savjetnik na radu kod ODT-a Podgorica, nakon glavnog i javnog pretresa, održanog dana 16.02.2016 godine u prisustvu zastupnika optužbe i okrivljenog, donio je, a dana 19.02.2016 godine i  javno objavio,</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>
<span class="span1"></span>
</p>
<p>
<span class="span1">Okrivljeni: </span>
</p>
<p>&nbsp;</p>
<p>
<span class="span1">N.S.</span><span class="span1">, od oca S</span><span class="span1">.</span><span class="span1"> i majke Z</span><span class="span1">.</span><span class="span1">, rodjene V</span><span class="span1">.</span><span class="span1">, rodjen </span><span class="span1">...</span><span class="span1"> godine u G</span><span class="span1">.</span><span class="span1">, Republika Kosovo, sa prebivalištem u Podgorici, </span><span class="span1">...</span><span class="span1"> bb (podstanar kod </span><span class="span1">....</span><span class="span1">), državljanin Republike Kosovo, završio srednju školu, radnik, oženjen, bez djece, srednjeg imovnog stanja, </span>
</p>
<p>&nbsp;</p>
<p style="text-align:center;">
<span class="span1">K r i v   j e</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 07.02.2015 godine, oko 10,00 časova, u Podgorici, Karabuško Polje bb, u porodičnoj kući, svjestan svog djela čije je izvršenje htio, i znajući da je njegovo djelo zabranjeno, primjenom grubog nasilja narušio tjelesni integritet člana svoje porodice - vanbračne supruge oštećene </span><span class="span1">I.N.</span><span class="span1">, na način što je gadjao i pogodio telefonom u glavu, sredstvom podobnim da tijelo teško povrijedi i zdravlje teško naruši, od kojeg udarca je oštećena pala, nakon čega je nastavio da je udara rukama i nogama u predjelu glave i tijela, a zatim je rukama stiskao za vrat, kojom prilikom joj je nanio lake tjelesne povrede u vidu dva otoka tkiva poglavine i to u lijevom tjemenom - sljepoočnom i čeono tjemenom predjelu, više krvnih podliva u predjelu obije nadlaktice, crvenilo i oguljotine u predjelu vrata, krvni podliv u predjelu nadlanene strane desnog ručnog zgloba, krvni podliv i otok u predjelu gornjeg članka petog prsta lijeve šake i četiri paralelne oguljotine u lijevom podlopatičnom predjelu,</span>
</p>
<p>&nbsp;</p>
<p>
<span class="span1">- čime je izvršio krivično djelo nasilje u porodici ili u porodičnoj zajednici iz čl. 220 st. 2 u vezi st. 1 Krivičnog zakonika Crne Gore,</span>
</p>
<p>&nbsp;</p>
<p>
<span class="span1">- pa mu Sud, primjenom citiranih zakonskih odredbi, te čl. 3, 4, 5, 13, 15, 32, 33, 36, 42, 52, 53 i 54 Krivičnog zakonika Crne Gore, te čl. 226, 227, 229, 239 i 374 Zakonika o krivičnom postupku, i z r i č e,</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu utvrdjuje kaznu zatvora u trajanju od 3 (tri) mjeseca i istovremeno odredjuje da se utvrdjena kazna neće izvršiti, ukoliko okrivljeni u roku od jedne godine po pravnosnažnosti presude ne izvrši novo krivično djelo. </span>
</p>
<p>&nbsp;</p>
<p>
<span class="span1">Obavezuje se okrivljeni da na račun budžetskih sredstava Crne Gore uplati na ime troškova krivičnog postupka iznos od 104,50 € (stotinučetirieurapedesetcenti), kao i na ime sudskog paušala iznos od 50,00 € (pedeseteura), sve prednje u roku od 15 (petnaest) dana nakon pravnosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>
<span class="span1">Oštećena </span><span class="span1">I.N.</span><span class="span1"> se, radi ostvarivanja postavljenog imovinsko - pravnog zahtjeva upućuje na redovnu gradjansku parnicu. </span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnim predlogom ODT-a Podgorica Kt.br.192/15 od 20.04.2015 godine, kojeg je na glavnom pretresu zastupala Ivanović Danijela, savjetnik na radu kod ODT-a Podgorica, okrivljenom </span><span class="span1">N.S.</span><span class="span1">, stavljeno je na teret izvršenje krivičnog djela nasilje u porodici ili u porodičnoj zajednici  iz čl.220 st.2 u vezi st.1 Krivičnog zakonika Crne Gore. </span>
</p>
<p>&nbsp;</p>
<p>
<span class="span1">Zastupnik optužbe je prije davanja završne riječi izmijenila činjenični opis dispozitiva optužnog predloga na način kao u izreci presude, do kraja glavnog pretresa u cjelosti ostala pri tako izmijenjenom optužnom aktu, te u završnoj riječi predložila sudu da okrivljenog oglasi krivim i osudi po zakonu u granicama koje zakon propisuje za navedeno krivično djelo. </span>
</p>
<p>&nbsp;</p>
<p>
<span class="span1">Okrivljeni </span><span class="span1">N.S.</span><span class="span1"> je u prethodnom postupku pred ODT-om u Podgorici iskoristio svoje zakonsko pravo iz čl. 100 st. 2 Zakonika o krivičnom postupku, nije iznosio odbranu, i branio se ćutanjem. </span>
</p>
<p>
<span class="span1">Na glavnom pretresu  okrivljeni je u navodima odbrane pojasnio da </span><span class="span1">I.N.</span><span class="span1"> poznaje, ali da nikada sa njom nije bio u vanbračnoj zajednici, da je njegov drug </span><span class="span1">G.U.</span><span class="span1"> živio kod nje kao podstanar, pa je i on dolazio kod njega u posjetu. Izjavio je da sa Nizafetom nije imao nikakve intimne odnose, osim što su ponekad pošli na kafu, te da je noć prije 07.02.2015 godine bio kod svog druga </span><span class="span1">G.U.</span><span class="span1"> u </span><span class="span1">N.</span><span class="span1"> kući, gdje je do kasno sjedio, nakon čega je pošao na mjesto gdje je stanovao i legao da spava. Napomenuo je da je sledećeg jutra došla gazdarica gdje on živi, pokucala na vrata i rekla mu da je došla neka žena, da čeka pored vozila, poslije čega je izašao da vidi o kome se radi. Naglasio je da je, kada je izašao  vidio </span><span class="span1">N.</span><span class="span1"> vozilo, pa se vratio unutra da se umije, izašao dolje, </span><span class="span1">N.</span><span class="span1"> je bila legla na sjedištu svog vozila da je on ne bi vidio. Pojasnio je da je pokušavao da je dobije na telefon, ali da se ona nije javljala, nakon čega je upalio svoje vozilo i izašao u grad. Dodao je da je opet zvao </span><span class="span1">N.</span><span class="span1"> kako bi je pitao gdje se nalazi, da je ona odgovorila da je kod doktora i da prima infuziju, nakon čega je upitao kako je tako brzo uspjela da ode kod doktora kad je prije par minuta bila ispred njegove kuće, da bi primijetio da mu se nešto zlo sprema, pa je rekao "Ajde da se vidimo da raščistimo". Napomenuo je da je pošao kod </span><span class="span1">N.</span><span class="span1"> kući, ušao tamo i pitao je kakvo je to ponašanje, zatražio da mu objasni zašto kod njega na takav način dolazi kući, pitao je šta oni imaju zajedničko, i rekao joj da nikakvu vezu nemaju, i da imaju razliku u godinama. Na to mu je </span><span class="span1">I.N.</span><span class="span1"> rekla da se zaljubila u njega, da bi joj on na to saopštio "Ne, ti imaš tvoj život, ja moj život, ja sam oženjen, ali nisam došao da sklapam brakove, nego sam došao da radim i izdržavam </span><span class="span1">porodicu". Objasnio je da je na stolu bio njegov telefon, da je u tom telefonu imao dosta porodičnih slika, slika njegovih stričeva koji su umrli, da bi, u jednom trenutku </span><span class="span1">I.N.</span><span class="span1"> uzela taj telefon, izašla napolje, i polomila ga. Nakon što je pitao zašto je to uradila, </span><span class="span1">I.N.</span><span class="span1"> mu je rekla da je slomila taj telefon jer je to razlog njihove priče, zbog čega se on naljutio, a kako je </span><span class="span1">I.N.</span><span class="span1"> imala dva lanca, on je iste pokušao da uzme, odnosno isprekidao je te lance, nakon čega je uzeo njen telefon i bacio ga. Objasnio je da je </span><span class="span1">I.N.</span><span class="span1"> tada pokušala da ga grli, ali da je on gurao otvorenim dlanovima, a kako je pored nje bio krevet, ona je sjela na isti, nakon čega je on izašao. Izjavio je da mu je rekla da će pozvati policiju i prijaviti ga i da on ne zna šta je ona napisala u prijavi. Naveo je da predmetne lance on nije poklonio </span><span class="span1">I.N.</span><span class="span1">, da ih je ona uzela dva - tri mjeseca prije kritičnog dogadjaja, rekavši da želi da ima nešto od njega. </span>
</p>
<p>&nbsp;</p>
<p>
<span class="span1">U završnoj riječi okrivljeni nije imao šta dodati, ostao je pri odbrani koju je dao na glavnom pretresu. </span>
</p>
<p>&nbsp;</p>
<p>
<span class="span1">U dokaznom postupku Sud je: saslušao svjedoka-oštećenu </span><span class="span1">I.N.</span><span class="span1">, pročitao medicinsku dokumentaciju na ime </span><span class="span1">I.N.</span><span class="span1">, pročitao nalaz i mišljenje sudskog vještaka medicinske struke dr. Radojević Nemanje od 12.04.2015  godine i istog neposredno saslušao na glavnom pretresu od 16.02.2016 godine. </span>
</p>
<p>
<span class="span1">Sud nije provodio dokaz pribavljanjem i provodjenjem kao dokaza izvoda iz registra kaznenih evidencija za okrivljenog, budući da je isti rodjen u Republici Kosovo, te pri činjenici da je zastupnik optužbe odustao od provodjenja navedenog dokaza, a po ocjeni Suda, pribavljanje i provodjenje naprijed citiranog dokaza vodilo bi bespotrebnom odugovlačenju postupka. </span>
</p>
<p>&nbsp;</p>
<p>
<span class="span1">Slijedeći provedeni dokazni postupak, te izvore saznanja o odlučnim činjenicama sadržane u istom, Ovaj sud zaključuje da nema nikakve činjenične dileme da je upravo okrivljeni </span><span class="span1">N.S.</span><span class="span1"> u vrijeme, mjesto i na način kako je to bliže predstavljeno izrekom ove presude ostvario sve subjektivne i objektivne elemente upitne inkriminacije koja mu se optužbom stavlja na teret, sa kojih razloga je Sud prvenstveno utvrdio krivicu okrivljenog, a potom vrednujući prirodu, karakter, značaj, te medjusobni odnos olakšavajućih i otežavajućih okolnosti koje stoje na njegovoj strani, istom izrekao krivičnu sankciju kao u dispozitivu presude. </span>
</p>
<p>&nbsp;</p>
<p>
<span class="span1">Svjedok - oštećena </span><span class="span1">I.N.</span><span class="span1"> je u iskazu u prethodnom postupku pred ODT-om Podgorica, izjavila da živi u vanbračnoj zajednici sa </span><span class="span1">N.S.</span><span class="span1"> da su se dana 07.02.2015 godine u kući gdje su zajedno živjeli, u Karabuškom Polju, nešto posvadjali, da je ona tom prilikom polomila njegov telefon, i to iz razloga jer su mu stizale poruke, nakon čega je </span><span class="span1">N.S.</span><span class="span1"> uzeo njen telefon, istim je udario u predjelu glave, od kojeg udarca je pala u nesvijest, a zatim je više puta udario pesnicama i nogama u predjelu glave i tijela. Objasnila je da je </span><span class="span1">N.S.</span><span class="span1"> takodje rukama stiskao za vrat, i da kada je došla k sebi pozvala je svoju sestru koja je pozvala policiju. Dodala je takodje da je </span><span class="span1">N.S.</span><span class="span1">, kada je stigla policija, pobjegao, i da su nju odveli u Urgentni centar gdje joj je ukazana ljekarska pomoć.</span>
</p>
<p>
<span class="span1">Saslušana na glavnom pretresu, svjedok - oštećena </span><span class="span1">I.N.</span><span class="span1"> je ponovila iskaz dat pred ODT-om u Podgorici i pojasnila da se radi o njenoj sestri </span><span class="span1">B.M.</span><span class="span1">, koja je došla nakon što je ona pozvala i koja može ispričati u kakvom je stanju našla. Izjavila je da su ona i </span><span class="span1">N.S.</span><span class="span1"> godinu i po živjeli zajedno, da je ona njemu registrovala auto 400 eura, da je vozio njen "Golf III", kao i da je on njoj tako dao strah da se boji da izadje negdje. Napomenula je da sve što </span><span class="span1">N.S.</span><span class="span1"> ima da obuče, dobio je zapravo od nje, da ima još njegove garderobe koja se nalazi kod nje, kao i da je </span><span class="span1">N.S.</span><span class="span1"> i prije predmetnog dogadjaja nju x puta bio. Izjavila je da </span><span class="span1">se  pridružuje krivičnom gonjenju protiv okrivljenog i da postavlja imovinsko - pravni zahtjev, koji nije mogla precizirati.</span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka medicinske struke dr. Radojević Nemanje od 12.04.2015  godine, sa medicinskom dokumentacijom izdatom na ime oštećene, proizilazi da je oštećena </span><span class="span1">I.N.</span><span class="span1"> u predmetnom dogadjaju zadobila sledeće povrede: dva otoka tkiva poglavine i to u lijevom tjemeno - sljepoočnom i čeono - tjemenom predjelu, koje povrede su posljedica dejstva tupine mehaničke sile i iste su nastale usljed dvostrukog direktnog dejstva aktivno zamahnutog mehničkog orudja - udarca, moguće i telefonom, ili za to nekim drugim pogodnim mehaničkim orudjem, a koje povrede se kvalifikuju kao lake tjelesne povrede; više krvnih podliva u predjelu obije nadlaktice, koje povrede su posljedica dejstva tupine mehaničke sile i iste su mogle nastati stezanjem šakama druge osobe, a koje povrede se kvalifikuju kao lake tjelesne povrede; crvenilo i oguljotine u predjelu vrata, koje povrde su posljedica dejstva tupine mehaničke sile, iste su mogle nastati stezanjem šakama, a koje povrede se kvalifikuju kao lake tjelesne povrede. Krvni podliv u predjelu nadlanene strane desnog ručnog zgloba, koja povreda je posljedica dejstva tupine mehaničke sile i ista je mogla nastati usljed jednokratnog direktnog dejstva aktivno zamahnutog mehaničkog orudja - udarca, moguće telefonom, pesnicom i nogom, ili za to nekim drugim pogodnim mehaničkim orudjem, kada navedena povreda ima karakteristike tzv. odbrambene povrede, koja nastaje u okolnosti kada osoba izlaže predmetnom orudju ruke u cilju zaštite glave i trupa od povredjivanja, a koja povreda se kvalifikuje kao laka tjelesna povreda; krvni podliv i otok u predjelu gornjeg članka petog prsta lijeve šake, koja povreda je posljedica dejstva tupine mehaničke sile i ista je mogla nastati usljed jednokratnog direktnog dejstva aktivno zamahnutog mehaničkog orudja - udarca, moguće telefonom, pesnicom i nogom, ili za to nekim drugim pogodnim mehaničkim orudjem, kada ta povreda ima karakteristike tzv. "odbrambene povrede" koja nastane u okolnosti kada osoba izlaže predmetnom orudju ruke u cilju zaštite glave i trupa od povredjivanja, a koja povreda se kvalifikuje kao laka tjelesna povreda; četiti paralelne oguljotine u  lijevom podlopatičnom predjelu, koja povreda je posljedica dejstva tupine mehaničke sile i ista je mogla nastati usljed pada i udara u tvrdu neravnu podlogu, ali je vjerovatnije da su nastale grebanjem noktima. Konačno proizilazi da se sve zadobijene povrede kod oštećene </span><span class="span1">I.N.</span><span class="span1"> u vrijeme nanošenja zbirno posmatrano kvalifikuju kao laka tjelesna povreda. </span>
</p>
<p>&nbsp;</p>
<p>
<span class="span1">Saslušan na glavnom pretresu od 16.02.2016 godine, sudski vještak medicinske struke je, nakon što mu je predočen način kontakta oštećene onako kako ga je opisao okrivljeni, pojasnio da su povrede u predjelu vrata opisane pod tačkom Ic mogle nastati prilikom čupanja za lančiće koji su se nalazili oko vrata i istovremenim stezanjem i grebanjem vrata oštećene, dok ostale povrede nijesu mogle nastati na način kako je to okrivljeni opisao, i to odgurivanjem oštećene i eventualno njenim padom, odnosno sijedanjem na krevet, već su iste nastale kako je to bliže opisano u osnovnom nalazu i mišljenju. </span>
</p>
<p>&nbsp;</p>
<p>
<span class="span1">Okrivljeni </span><span class="span1">N.S.</span><span class="span1"> je tokom postupka negirao izvršenje krivičnog djela koje mu se navodima optuženja stavlja na teret, braneći se da oštećenu poznaje, ali da nikada sa njom nije živio u vanbračnoj zajednici. Takodje se branio da je nakon kraće prepirke sa oštećenom, koja mu je prethodno polomila telefon, pokušao da sa nje uzme lance, odnosno isprekidao je te lance, uzeo njen telefon, i nakon toga ga bacio, kao i da je nakon što je oštećena pokušala da ga grli, istu odgurao otvorenim dlanovima, nakon čega je oštećena sjela na krevet, a on nakon toga izašao. Ovakvi navodi odbrane okrivljenog, neuvjerljivi su, i po ocjeni Suda, očigledno su konstruisani u svrhu </span><span class="span1">izbjegavanja krivice, radi čega ih Sud cijeni neosnovanim i sa stanovišta odlučnih činjenica utvrdjenih u ovom postupku neodrživim. Naime, to što imperativne odredbe Zakonika o krivičnom postupku omogućavaju okrivljenom da se brani na način koji njemu najbolje odgovara, te istrajavanje okrivljenog na navodima svoje odbrane, za Sud ne predstavljaju ni dovoljno, ni valjano uporište temeljom kojeg bi Sud zasnivao svoje činjenično utvrdjenje. Ovo tim prije, što je oštećena </span><span class="span1">I.N.</span><span class="span1"> još u prethodnom postupku pred ODT-om Podgorica posvjedočila da je u predmetnom periodu živjela u vanbračnoj zajednici sa okrivljenim, koji je predmetnog dana nakon kraće prepirke uzeo njen telefon, istim je udario u predjelu glave</span><span class="span1">, od čega je izgubila svijest, više puta je udario pesnicama i nogama u predjelu glave i tijela, i rukama stiskao za vrat. Iskaz svjedoka - oštećene prema stanovištu Suda daje objektivnu i apsolutno realnu sliku iz spoljnjeg svijeta, kako se na koji način i pod kojim okolnostima odnosni životni dogadjaj odvijao, činjenice koje su mu prethodile, tako da Sud iskaz svjedoka - oštećene cijeni istinitim, i u dijelu odlučnih činjenica apsolutno prihvatljivim. Na ovakav činjenični zaključak Suda, nadovezuje se i nalaz i mišljenje sudskog vještaka medicinske struke, te njegovo neposredno izjašnjenje, koje Sud cijeni objektivnim, jasnim i zasnovanim na pravilima medicinske struke i nauke, a iz kojih se nepobitno zaključuje da navedene povrede kod oštećene nijesu mogle nastati na način kako ih je to okrivljeni opisao, i to odgurivanjem oštećene i eventualno njenim padom, odnosno sijedanjem na krevet, već su iste prema ocjeni Suda nastale  upravo na način kako ih je oštećena još u prethodnom postupku pred ODT-om Podgorica objasnila i opisala. Evidentno je da su razmirice izmedju okrivljenog i oštećene nastale kao rezultat odredjenih neraščišćenih emocionalnih odnosa, ali odnosa koji se smatraju prihvatljivim, sve do onog momenta dok  preduzimajući radnju izvršenja  ne ostvare obilježja nekog krivičnog djela,  kao što je to slučaj u predmetnom postupku od strane okrivljenog </span><span class="span1">N.S.</span><span class="span1">, zbog čega odnosni životni dogadjaj zasigurno mora dobiti i svoj epilog kroz izražavanje društvene osude neprihvatljivog i protivpravnog ponašanja okrivljenog </span><span class="span1">N.S.</span><span class="span1">. </span>
</p>
<p>&nbsp;</p>
<p>
<span class="span1">Rezimirajući činjenične i pravne aspekte predmetne krivično - pravne stvari Ovaj sud nalazi da su se u radnjama okrivljenog </span><span class="span1">N.S.</span><span class="span1"> ostvarili svi subjektivni i objektivni elementi bića krivičnog djela nasilje u porodici ili u porodičnoj zajednici iz čl. 220 st. 2 u vezi st. 1 Krivičnog zakonika Crne Gore, u odnosu na koje je okrivljeni postupao sa direktnim umišljajem kao oblikom krivice, obzirom da je bio svjestan svog djela i htio njegovo izvršenje. Kvalifikatorna okolnost krivičnog djela nasilje u porodici ili u porodičnoj zajednici iz čl. 220 st. 2 u vezi st. 1 Krivičnog zakonika Crne Gore, ogleda se u činjenici što je okrivljeni predmetnom prilikom upotrijebio telefon, koji se prema nepodijeljenom stanovištu sudske prakse smatra sredstvom kojim se tijelo može teško povrijediti ili zdravlje teško narušiti. </span>
</p>
<p>&nbsp;</p>
<p>
<span class="span1">Vrijednujući sve okolnosti iz čl. 42 Krivičnog zakonika Crne Gore koje su od uticaja da kazna bude veća ili manja, Sud je u odsustvu otežavajućih okolnosti, kao olakšavajuću okolnost na njegovoj strani cijenio njegove porodične prilike, odnosno okolnost da je isti oženjen, pa je Sud, imajući uz navedeno u vidu i stepen krivice okrivljenog istom utvrdio kaznu zatvora u trajanju od tri mjeseca, a potom, nalazeći da, radi krivično - pravne zaštite, nije neophodno da okrivljeni naprijed utvrdjenu kaznu i efektivno izdržava, istu uslovio sa rokom provjeravanja u trajanju od jedne godine, čime se, po ocjeni Suda pored svrhe propisivanja i izricanja uslovne osude iz čl. 52 Krivičnog zakonika Crne Gore ima ostvariti i opšta svrha propisivanja i izricanja krivičnih sankcija iz čl. 4 st. 2 Krivičnog zakonika Crne Gore. </span>
</p>
<p>&nbsp;</p>
<p>
<span class="span1">Sud je, u smislu čl. 239 Zakonika o krivičnom postupku, oštećenu </span><span class="span1">I.N.</span><span class="span1">, radi postavljenog, a ne preciziranog imovinsko - pravnog zahtjeva, uputio na redovnu gradjansku parnicu, budući da činjenice u ovom postupku nijesu pružile pouzdan osnov, ni za djelimično, ni za potpuno dosudjenje istog, a njihovo utvrdjivanje bi, prema ocjeni Suda, vodilo bespotrebnom odugovlačenju postupka. </span>
</p>
<p>&nbsp;</p>
<p>
<span class="span1">Odluku o troškovima krivičnog postupka, Sud je donio primjenom odredbi čl. 226, 227 i 229  Zakonika o krivičnom postupku, i obavezao okrivljenog da na račun budžetskih sredstava Crne Gore uplati ukupan iznos od 104,50  eura, a isti se odnose na troškove vještačenja po vještaku medicinske struke u iznosu od 60,50 eura, i na neposredno izjašnjenje istog vještaka u iznosu od 44,00 eura, dok je sudski paušal u iznosu od 50,00 eura, odmjeren shodno dužini trajanja postupka, složenosti predmeta i imovinskim prilikama okrivljenog.</span>
</p>
<p>&nbsp;</p>
<p>
<span class="span1">Sljedstveno izloženom, a u smislu čl.374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana, 19.02.2016 godine</span>
</p>
<p>&nbsp;</p>
<p>
<span class="span1">   ZAPISNIČAR                                                                                SUDIJA</span>
</p>
<p>
<span class="span1">Valentina Vukašinović, s.r.</span><span class="span1"></span><span class="span1"></span><span class="span1"></span><span class="span1">        Larisa Mijušković-Stamatović, s.r.</span>
</p>
<p>&nbsp;</p>
<p>&nbsp;</p>
<li>
<span class="span1">Pravna pouka:</span>
</li>
<li>
<span class="span1">Protiv ove presude može se izjaviti žalba </span>
</li>
<li>
<span class="span1">u roku od 8 (osam) dana od dana prijema </span>
</li>
<li>
<span class="span1">pisanog otpravka, Višem sudu u Podgorici, </span>
</li>
<li>
<span class="span1">a preko Ovog suda.</span>
</li>
<p>&nbsp;</p>
<li style="text-align:center;">
<span class="span1">ZTO: Valentina Vukašinović</span>
</li>
<p>&nbsp;</p>
<li>
<span class="span1">Dostavna naredba:</span>
</li>
<li>
<span class="span1">Primjerak presude dostaviti:</span>
</li>
<li>
<span class="span1">- ODT-u Podgorica</span>
</li>
<li>
<span class="span1">- Okrivljenom</span>
</li>
<li>
<span class="span1">- Braniocu okrivljenog</span>
</li>
<li>
<span class="span1">- Oštećenoj nakon pravnosnažnosti</span>
</li>
<li>
<span class="span1">Sudija_______________________</span>
</li>
<li>
<span class="span1">Postupljeno dana __________________ 2016 godine.</span>
</li>
<li>
<span class="span1">Namještenik   _______________________________.</span>
</li>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
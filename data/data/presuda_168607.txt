<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Times New Roman;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{margin-left:2.0in;text-align:justify;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
.p8{text-align:start;hyphenate:auto;font-family:Arial;font-size:12pt;}
.s1{font-weight:bold;}
.s2{font-weight:bold;font-style:italic;}
</style>
<meta content="dragan.mrdak" name="author">
</head>
<body class="b1 b2">
<p class="p1"></p>
<p class="p1">
<span>         					 </span>
<!--Image link to '0.jpg' can be here-->
</p>
<p class="p2">
<span>	K. br.680/10 </span>
</p>
<p class="p1"></p>
<p class="p3">
<span>U IME CRNE GORE</span>
</p>
<p class="p1"></p>
<p class="p1"></p>
<p class="p1">
<span>	OSNOVNI SUD U BIJELOM POLJU, prvostepeni krivični sud sudija pojedinac Dragan Mrdak, uz učešće nameštenika suda Koviljke Lješnjak, zapisničara, u  predmetu protiv okrivljenog L.a M.a iz Bijelog Polja, zbog dva krivična djela  napad na službeno lice u vršenju službene dužnosti iz čl. 376. st.2. u vezi st.1. Krivičnog zakonika, rješavajući po optužnom predlogu Osnovnog državnog tužilaštva iz Bijelog Polja KT.br. 650/2009 od 03.12.2010. godine, nakon održanog usmenog glavnog i javnog pretresa u prisustvu zamjenika u ODT-u u Bijelom Polju Smolović Slavenka, okrivljenog L.a M.a i branioca okrivljenog A.B.LJ., a u odsustvu oštećenih P.V.a i K.Z.a, dana 08.09. 2011.godine, donio je i javno objavio</span>
</p>
<p class="p1"></p>
<p class="p1"></p>
<p class="p3">
<span>P R E S U D U</span>
</p>
<p class="p1"></p>
<p class="p1"></p>
<p class="p1">
<span>	Okrivljeni L.A M. JMBG, ..., od oca F. i majke A., rođene, R., rođen .... godine, u mjestu Korita, opština Bijelo Polje, sa prebivalištem u mjestu rođenja, razveden, otac petoro maloljetne djece, pismen sa završenih četiri razreda osnovne škole, vojsku nije služio, lošeg imovnog stanja, osuđivan i to: presudom Osnovnog suda u Bijelom Polju K.br.87/95 od 02.06.1995 godine, zbog krivičnog djela iz čl. Čl.36. st.1. KZ RCG, na šest mjeseci zatvora, uslovno za jednu godinu; presudom Osnovnog suda u Bijelom Polju K.br.39/97 od 08.05.1997 godine, zbog krivičnog djela iz čl. 144.st.1. KZ RCG, na tri mjeseca zatvora, uslovno za jednu godinu; presudom Osnovnog suda u Beranama K. br.288/96 od 09.10.1997 godine, zbog krivičnog djela iz čl. 39 KZRCG, na novčanu kaznu od 800,00 dinara; presudom Osnovnog suda u Bijelom Polju K. br.336/98 od 10.09.1998 godine, zbog krivičnog djela iz čl.37. st.1. KZRCG; na novčanu kaznu na 2.000,00 dinara; presudom Osnovnog suda u Bijelom Polju K. br.230/99 od 05.07.1999 giodine, zbog krivičnog djela iz čl. 37 st.2. KZ RCG, na trideset dana zatvora, uslovno za jednu godinu; presudom Osnovnog suda u Bijelom Polju K. br.174/03 od 18.03.2003 godine, zbog krivičnog djela iz čl.37 st.2. u vezi st.1. KZ RCG, na trideset dana zatvora - kaznu izdržao;  presudom Osnovnog suda u Bijelom Polju K. br.166/04 od 11.06.20033 godine, zbog krivičnog djela iz čl.152. st.2. u vezi st. 1. KZ RCG, šezdeset dana zatvora, kaznu izdržao; presudom Višeg suda u Bijelom Polju Kž. br.753/06 od 07.07.2006 godine, zbog krivičnih djela iz čl.327. st.1. i čl.403 st.1. KZ RCG; na tri mjeseca zatvora uslovno za  dvije godine;  presudom Osnovnog suda u Bijelom Polju K. br. 332/06 od 23.10.2006 godine, zbog krivičnog djela iz čl.324. st.2. u vezi st.1. KZ RCG; na tri mjeseca zatvora - kaznu izdržao;  presudom Osnovnog suda u Berane K. br.40/05 od 20.07.2006 godine, zbog krivičnog djela iz čl.324 st.1. KZ CG, na trideset dana zatvora; presudom Osnovnog suda u Berane K. br.427/05 od 08.12.2006 godine, zbog krivičnog djela iz čl.324. st.2. KZ CG; na šezdeset dana zatvora; presudom Osnovnog suda u Berane K. br.215/06 od 08.12.2006 godine, zbog krivičnog djela iz čl.324 st.2.. KZ CG, na trideset dana zatvora;  presudom Osnovnog suda u Bijelom Polju K. br.79/09 od 16.11.2009 godine, zbog krivičnog djela iz čl.152. st.2. u vezi st. 1. KZ CG, na pet mjeseci zatvora; presudom Osnovnog suda u Berane K. br.190/2010 od 05.07.2010 godine, zbog krivičnog djela iz čl.324. st.2. u vezi st. 1. KZ CG; na devedeset dana zatvora, kaznu izdržao i presudom Osnovnog suda u Bijelom Polju K. br.97/10 od 20.03.2010 godine, zbog krivičnog djela iz čl. 239 st.1. KZ CG, na trideset dana zatvora.</span>
</p>
<p class="p1"></p>
<p class="p1">
<span> </span>
</p>
<p class="p1"></p>
<p class="p3">
<span>K r i v     j e</span>
</p>
<p class="p1"></p>
<p class="p1"></p>
<p class="p1">
<span>	Što je:</span>
</p>
<p class="p1"></p>
<p class="p1">
<span>	-  Dana 17. 10. 2009 godine, ispred svoje kuće, u mjestu L.a, opština Bijelo Polje, napao službena lica, oštećene P.V.a i K.Z.a, radnike E.B.P., u vršenju službene dužnosti - kontrole mjernog mjesta potrošača, koju dužnost su preduzeli po nalogu za rad br.2809-10-26 od  17. 10. 2009 godine, na način što je oštećenog P.V.a udario pesnicom u  predjelu glave, kojom prilikom mu je polomio naočare za vid, od kojeg udarca je  oštećeni pao na zemljanu podlogu i djelove naočara, a zatim oštećenog K.Z.a, udario metalnom šipkom u predjelu  desne ruke, od kojih udaraca su  oštećeni zadobili lake tjelesne povrede i to: P.V., povrede u vidu sitnih oguljotina i nagnječina u predjelu čela, brade i lica ispod desnog oka, a K.Z.o povrede u vidu nagnječine u predjelu desne podlaktice sa oguljotinom kože kao i nagnječenje mekih tkiva četvrtog prsta  desne šake,</span>
</p>
<p class="p1"></p>
<p class="p1">
<span> 	- čime je izvršio dva krivična djela napad na službeno lice u vršenju službene dužnosti iz čl. 376 stav 2 u vezi st. 1. Krivičnog zakonika,</span>
</p>
<p class="p4"></p>
<p class="p1">
<span>	- pa mu sud primjenom navedenog zakonskog propisa te čl. 2, 4, 5, 13, 15, 32, 36, 42 Krivičnog zakonika i čl. 226, 229, 239, 374, Zakonika o krivičnom postupku utvrđuje</span>
</p>
<p class="p1"></p>
<p class="p5">
<span>- za krivično djelo napad na službeno lice u vršenju službene dužnosti iz čl. 376. st.2. u vezi st.1. Krivičnog zakonika, izvršeno na štetu oštećenog P.V.a  kaznu zatvora od  3 (tri) mjeseca a </span>
</p>
<p class="p1"></p>
<p class="p5">
<span>- za krivično djelo napad na službeno lice u vršenju službene dužnosti iz čl. 376. st.2. u vezi st.1. Krivičnog zakonika, izvršeno na štetu oštećenog K.Z.a  kaznu zatvora od  3 (tri) mjeseca  </span>
</p>
<p class="p1"></p>
<p class="p5">
<span>- i shodno čl. 48,  Krivičnog zakonika  istog</span>
</p>
<p class="p1"></p>
<p class="p6">
<span>O S U Đ U J E</span>
</p>
<p class="p6"></p>
<p class="p5">
<span>Na jedinstvenu kaznu zatvora od  5 (pet) mjeseci.</span>
</p>
<p class="p1"></p>
<p class="p1">
<span>	Okrivljeni se obavezuje da plati ovom sudu na ime troškova 60,50 €, i paušal od 30,00 €, uplatom istih na žiro račun 832-151-35 Depozita novčanih kazni, troškova postupka i paušala u roku od 15 dana, po pravnosnažnosti presude, pod prijetnjom prinudnog izvršenja, s tim što će dokaz o izvršenoj uplati dostaviti krivičnoj pisarnici ovog suda.</span>
</p>
<p class="p1"></p>
<p class="p1">
<span>	 Oštećeni P.V. se radi ostvarivanja imovinsko pravnog zahtjeva upućuje na parnični postupak. </span>
</p>
<p class="p1"></p>
<p class="p3">
<span>O b r a z l o ž e nj e</span>
</p>
<p class="p1">
<span> </span>
</p>
<p class="p1"></p>
<p class="p1">
<span>	Optužnim predlogom ODT-a, iz B. Polja, KT.br. 650/2009 od 03.12.2010. godine, optužen je L.a M. iz Bijelog Polja, da je izvršio  dva krivična djela napad na službeno lice u vršenju službene dužnosti iz čl.376 st.2. u vezi st. 1. Krivičnog zakonika.</span>
</p>
<p class="p1"></p>
<p class="p1">
<span>	Glavni pretres je održan i zaključen dana 08.09.2011. godine u prisustvu zamjenika u ODT-u  u B. Polju Smolović Slavenka, okrivljenog L.a M.a, branioca  okrivljenog, A.B.LJ., a u odsustvu oštećenih P.V.a i K.Z.a.</span>
</p>
<p class="p1">
<span>	</span>
</p>
<p class="p1">
<span>	U završnoj riječi zamjenik u ODT-u, je ostao pri podnijetom optužnom predlogu, jer je iz izvedenih dokaza dokazano da je okrivljeni izvršio dva krivična djela stavljena mu na teret optužbom. Predložio je da ga sud oglasi krivim i osudi na kaznu po zakonu.</span>
</p>
<p class="p1"></p>
<p class="p1">
<span>	U toku postupka oštećeni P.V. pridružio se krivičnom gonjenju protiv okrivljenog i prema istom istakao imovinsko pravni zahtjev, dok se oštećeni K.Z.o  nije pridružio krivičnom gonjenju niti je prema okrivljenom istakao imovinsko prvni zahtjev.</span>
</p>
<p class="p1"></p>
<p class="p1">
<span>	Okrivljeni  L.a M.  u svojoj  odbrani u bitnom je istakao: da je kritičnog dana bio sa dvojicom prijatelja ispred svoje kuće i oni su htjeli da pođu konjima i  spreme drva za zimu. Ugledao je ''Ladu nivu'' pa se vratio do kuće, a iz Lade su izašla dva lica koja prije ovog događaja nijesu dolazila kod njegove kuće i koje nije poznavao i predstavili su se kao električari. Dozvolio im je da uđu u kuću da izvrše pregled elektroinstalacija. Međutim, električari su se ponašali kao da su policajci, pomjerali su stvari po kući, obuveni u obuću se peli po kaučima i po tepisima. Njegova kuća je nedovršena; i u jednom momentu jedan od električara za koga je kasnije saznao da se zove K.Z.o je uzeo tarabu i sa vanjske strane popeo se preko kalkana na tavan kuće. Električar za koga je kasnije saznao da se zove P.V., je ulazio u sobe i u jednom momentu obuven se ispeo na kauč da provjeri da li iznad regala postoje sakrivena kabla, u sobu je tada ušla njegova bivša žena i kazala električaru '' šta radiš obuven, izu se, pa onda vrši kontrolu, vidiš kako je hladno, ne mogu da perem'' na ovo joj je P. odgovorio '' još si ti mlada, vidiš kako si se ufiždučila'', potom su njih dvoje počeli da se prepiru, on je izašao vani na terasu, a kad je P. njegovu ženu nazvao ''kurvom'', prišao je P.u dohvatio ga za nadlakticu i rame desne ruke, pitao '' gdje ti je nalog '' i rekao mu '' briši odavde i da mi bez naloga više nijeste prišli kući''. Zatim je P. papire koje je držao u ruci bacio na travu, skinuo cvikere, bacio i njih na travu i zaletio se na njega. Oni su se uhvatili ruke za ruke, gurali se, P. ga je navukao i prebacio preko sebe, on i P. se nijesu psovali i svađali, njegova djeca su potom počela da vrište, a stigao je i K.Z.o do njih dvojice, s tim što  on nije vidio kako je K. sišao s tavana. K. ga je uhvatio s leđa  za garderobu , pokušavajući da ga odvoji od P.a, odnosno da ih razvadi. K. nije pokušavao da ga udari samo ih je raščupao, a nakon ovoga se umiješao H.E.i odvukao P.a. Posle ovoga P. se zA.etao da nešto uzme iz ''Lade nive'', K. mu je rekao '' nećemo da se svađamo'' te su oni ušli u Nivu i otišli. Svjedoci ovog događaja bili su H.E., njegova bivša supruga S.a Š. i A.K., a na mjestu događaja u kasnijoj fazi stigao je F. L.a. On se nije povrijedio kada ga je P. prebacio na zemlju, a ni kod P.a nije primijetio povrede, kao ni kod K.a, s tim što je P. prije ulaska u ''Ladu nivu'' sa trave uzeo papire i cvikere koje je prethodno bacio. U vrijeme kritičnog događaja struju je obezbijeđivao preko akumulatora i agregata, pošto mu je   struja bila isključena kada su električari prilikom prethodne kontrole našli kablo kojim je njegova žena direktno sa žice bila sprovela struju za brojilo na donjem spratu kuće i to u vrijeme kada je on bio u Sloveniji. Dodao je da je P. njegovoj ženi između ostalog rekao i '' još si ti mlada, još ti možeš'' na te riječi je reagovala njegova žena, počela da ga gura govoreći mu '' mrš đubre jedno'' na šta  joj je P. rekao '' kurvo'' i tada je on reagovao. Kritičnog dana napolju je bilo blato i rosila je kiša. Pojasnio je da se kritični događaj odvijao ispred kuće i to nakon što je električar njegovu suprugu nazvao kurvom, a mjesto odakle je struja bila otkačena sa dalekovoda je  od njegove kuće udaljeno nekih pet stubova odnosno dvesta pedeset metara.</span>
</p>
<p class="p1"></p>
<p class="p1">
<span>	U završnoj riječi branilac okrivljenog je istakao: da je kritičnog događaja došlo do konflikta i provokacije od strane oštećenog P.a sa suprugom optuženog S.om. Kuća okrivljenog u momentu kontrole bila je isključena sa elektro mreže i to sa stuba, oštećeni a naročito P. postupali su  kritičnog događaja grubo, pored okolnosti da im je okrivljeni dozvolio pregled u njegovoj kući, pa iz tih razloga na strani okrivljenog zbog ovakvog nezakonitog i grubog odnosa ošećenih stoje osnovi za primjenu čl.376 st.5. Krivičnog zakonika i oslobođenje optuženog od kazne. </span>
</p>
<p class="p1"></p>
<p class="p1">
<span>	 Okrivljeni je usvojio završnu riječ svog  branioca i dodao da se ne osjeća krivim jer nije izvršio krivično djelo stavljeno mu na teret. U drugom postupku u kom je on bio optužen za krađu struje, oštećeni su davali drugačije iskaze nego u ovom predmetu, a u tom drugom predmetu on je oslobođen. Tražio je da ga sud oslobodi.</span>
</p>
<p class="p1"></p>
<p class="p1">
<span>	Radi utvrdjivanja odlučnih činjenica i donošenja pravilne i zakonite odluke, sud je izveo sledeće dokaze saslušao :u  svojstvu svjedoka oštećene P.V.a i K.Z.a i svjedoke  Š. S.u, L.a F.a, pročitao i to: nalog za rad E.B.P. br.2809-10-26 od 17.10.2009 godine, zapisnik o kontroli mjernog mjesta E.B.P. br.01 od 17.10.2009 godine; izvještaj ljekara specijaliste Opšte bolnice Bijelo Polje  br.1282 od 17.10.2009 godine, izdat na ime P.V.a; izvještaj ljekara specijaliste Opšte bolnice Bijelo Polje  br.1283 od 17.10.2009 godine, izdat na ime K.Z.a; izvještaj o privremenoj spriječenosti za rad br.85-120 od 30.10.2009 godine, izdat na ime P.V.a; nalaz i mišljenje vještaka medicinske struke dr M.D.a od 18.12.2009 godine; nalaz i mišljenje vještaka medicinske struke dr S.M.a od 24.10.2010.2009 godine, te izvršio uvid u izvod iz KE. K.A.a je iskoristio svoje zakonsko pravo i isti nije svjedočio.</span>
</p>
<p class="p4"></p>
<p class="p1">
<span>	Sud nije saslušao svjedoka H.E.a iz razloga što je isti   državljanin Republike Srbije, te bi njegovo saslušanje vodilo odugovlačenju postupka i uvećanju troškova, a po ocjeni suda činjenično stanje je u dovoljnoj mjeri utvrđeno ostalim izvedenim dokazima.</span>
</p>
<p class="p1">
<span>	</span>
</p>
<p class="p1">
<span>	Sud je cijeneći odbranu okrivljenog i dokaze pojedinačno i u medjusobnoj vezi, a shodno čl. 370 st. 3 Zakonika o krivičnom postupku, utvrdio činjenično stanje i na osnovu istog zaključio da je okrivljeni izvršio krivična djela stavljena mu na teret  i da je za ista kriv.</span>
</p>
<p class="p1"></p>
<p class="p1">
<span>	Odbranu okrivljenog sud je cijenio kao isključivo usmjerenu na izbjegavanje sopstvene krivice, te istu nije prihvatio a njegova odbrana je obezvrijeđena izvedenim dokazima u toku postupka. Naime, iz iskaza svjedoka - oštećenog P.V.a proizilazi: da su on i kolega K.Z.o kritičnog dana dobili nalog za rad br.2809-10-26 po kom nalogu su trebali da izvrše kontrolu potrošača u selu L.e. Kada su prolazili pored jedne kuće primijetili su kako motaju kablo pa su svratili do kuće predstavili se da su iz E. B. Polje, da vrše kontrolu potrošača što je prisutno lice normalno prihvatilo. K. je otišao u podrum, on je otišao na sprat da pregleda brojilo, pitao je okrivljenog da li može da pogleda spavaće sobe, što je okrivljeni odobrio, zatim je našao produžni kabal sa dva utikača i pitao ga za šta ti ovo služi, a okrivljeni mu je objasnio da nema struje i da je struja isključena. Pogledao je brojilo koje je ranije bilo isključeno zbog neplaćanja električne energije. Kada se K. popeo na tavan našli su kabal  koji je na kraju bio oguljen i koji se kačio sa mreže. Okrivljenom je kazao da se on kači na mrežu i da će da sačini zapisnik o zatečenom stanju sa kablom. Kada je počeo da piše zapisnik, okrivljeni je prišao i udario ga pesnicom u naočare, za ovim je stigao i K. i nastala  je tuča. Na</span><span class="s1"> </span><span>licu mjesta su bili prisutni dva momka čija imena ne zna, a kada je K. stigao</span><span class="s1"> </span><span>sa tavana uspio je da ih razvadi, okrivljeni L.a je potom otišao u podrum, uzeo metalnu šipku dužine oko jedan metar, krenuo da ga udari tom šipkom, K. je postavio ruku te je ovaj udarac završio po K.evoj ruci. Kritičnog događaja L.a mu je slomio naočare. Nakon ovoga on i K. su pozvali direktora i obavijestili ga o događaju, kasnije mu je u Bolnici ukazana ljekarska pomoć zbog zadobijenih tjelesnih povreda. Na glavnom pretresu dodao je  da je kritičnog dana napolju nešto rosilo, ne sjeća se da li kiša ili snijeg, bilo je hladno, radni nalog je glasio za kontrolu brojila i instalacija na području sela L.e odnosno provjeru neovlašćene potrošnje električne energije. Kod L.a M.a spoljašnjim pregledom kuće nije mogao primijetiti da se vrši neovlašćena potrošnja što znači  da kod potrošača nije ništa bilo vezano za konzolu ili direktno sa žica kablom, mada rijetko nađu prilikom kontrola da neko vidno stavlja žice odnosno dovodne provodnike radi neovlašćene potrošnje jer potrošači neovlašćenu potrošnju većinom vrše tako da ostane skrivena. Kritičnog dana kuća okrivljenog je bila priključena na elektro mrežu s tim što je električna energija bila isključena na brojilu. Oni prilikom kontrole posjeduju legitimaciju i njihova ovlašćenja su da uđu u kuću potrošača, kontrolišu mu brojilo izvrše vizuelni pregled prostorija a ne pomjeraju stvari po kući. Prilikom kontrole kontrolišu svaku sobu i traže grejna tijela ili kablove po sobi a ako primijete neko kablo koje se pruža van brojila desi se da se popenju na tavan kuće potrošača. Kritičnog dana okrivljeni se nije protivio ulasku u kuću i kontroli. Kada je završavao kontrolu i htio da izađe supruga okrivljenog ga je ljutito pitala '' zašto je ušao obuven u sobu'', našta joj je on odgovorio '' dobro gospođo evo izaći ću'' i potom je izašao vani, kolega K. je izašao iz podruma kazao '' da je u podrumu cirkular - brikter pored kojeg ima pilotine, a pošto je L.i bila isključena struja K. se popeo na tavan i to sa spoljašnje strane gdje je postojalo nešto nalik stubama, kolega je na tavanu našao smotan kabal, potom je između okrivljenog i K.a počela rasprava oko toga da je to kablo L.a priključivao na stub, to je tvrdio K., L.a je to negirao, uzeo kablo i razvukao ga prema stubu da dokaže da ne može da dohvati do stuba. L.a je kablo razvukao samo do polovine i počeo da se svađa sa K.em. On je potom kazao L.i da će da napiše situaciju kakvu su zatekli, stavio cvikere, postavio podlogu ispod zapisnika, počeo da piše, nije čak ni datum uspio da upiše u zapisnik kada je L.a prišao i udario ga pesnicom u predjelu glave gdje su mu bile cvikere od kog udarca je on imao rasjekotine sa obje strane u predjelu očiju i čela. U momentu kada ga je L.a udario pesnicom cvikere su mu bile stavljene na oči, posle ovog udarca on i L.a su se potukli, prevrtali su se a zatim je stigao K. i razvadio ih. K. mu je naknadno pričao da mu je žena okrivljenog makla stube te je on morao skočiti sa tavana. Kada ih je K. razvadio L.a je sa metalnom šipkom pošao da ga udari, K. je ispred njega postavio ruku i okrivljeni je K.a udario po ruci, s tim što on ne zna po kojoj ruci i da li u predjelu podlaktice ili nadlaktice. Misli da mu je K. posle ovoga oteo šipku, oni su se povukli do vozila, pozvali direktora koji im je kazao da se vrate, pa su oni došli u Bijelo Polje, događaj prijavili policiji i pošli u Hitnu. Kritičnog događaja kod L.ine kuće su bila  neka dva mlada crna momka i njegova supruga. Ovi momci su učestvovali u razvađaju s tim što nijesu vršili nikakav napad prema njima. Kritičnog događaja nije izjavljivao aluzije na račun mladosti i zdravstvene sposobnosti supruge okrivljenog. L.a se korektno ponašao prilikom kontrole, dok se nije umiješala njegova žena i počela da priča oko kabla, a L.a im je dao peglu i fen kojima su kontrolisali utičnice. On  nije ulazio u podrum i ne zna da li je okrivljeni imao agregat ili akumulator a moguće je da to zna K.. Prilikom kontrole oni se ni u čijoj kući ne izuvaju i u hodnik i sobe ulaze obuveni. Kod L.e je bio neki tepih i tačno je da je on gazio obuven po tom tepihu, a koliko mogu prije ulaska u kuću očiste cipele, i nije se mogao sjetiti koliko su mu cipele bile prljave ili čiste kritičnog događaja, nije se peo na kauč u kući okrivljenog. Iskaz ovog svjedoka</span><span class="s1"> </span><span>sud je prihvatio kao jasan, logičan i uvjerljiv, nesračunat na otežavanje ili pak olakšavanje krivično pravnog položaja okrivljenog, a u bitnom potvrđen iskazom svjedoka K.a, navodima iz iskaza svjedokinje Š., sadržinom pisanih dokaza, te nalazom i mišljenjem vještaka medicinske struke M.D.a.</span>
</p>
<p class="p1"></p>
<p class="p1">
<span>	Iz iskaza svjedoka - oštećenog K.Z.a proizilazi da je on kritičnog dana imao radni nalog za rad br.2809-10-26  koji nalog je podrazumijevao da on i kolega P.V. izvrše kontrolu potrošača u selu L.e. Prolaskom pored kuće primijetili su kako motaju kablo pa su svratili do kuće okrivljenog, predstavili su se da su iz E. B. Polje i da vrše kontrolu potrošača i to je okrivljeni normalno prihvatio. On je otišao u podrum a P. je otišao na sprat da pogleda brojilo s tim što je on kasnije pošao na tavan i našao je kabal koji je na kraju bio oguljen i koji se kačio na mrežu. Kada je L.a udario P.a on se nalazio na tavanu a P. se nalazio ispred kuće. Vani je čuo neku galamu, pokušao je da sađe sa tavana, ali mu je neko izmakao stube te je on skočio sa tavana i otrčao vani da pomogne kolegi, kada im je prišao P.V. je već bio na zemlji i bile su mu slomljene naočare, a L.a M. je bio iznad njega. Uspio je da skloni L.u sa P.a a zatim je L.a pošao u podrum, vratio se sa metalnom šipkom, krenuo u pravcu P.a, on je postavio ruku i L.a je njega udario po ruci. L.i je uzeo šipku i bacio je, o ovom događaju su obavijestili direktora i pošli u Bolnicu, gdje im je ukazana ljekarska pomoć, a kritičnog događaja je zadobio tjelesne povrede. Na glavnom pretresu dodao je da je okrivljeni bio isključen sa elektro mreže i to na stubu. Stub sa kojeg je bio L.a isključen bio je udaljen nekih 80 do 100 metara od kuće. U momentu kada su oni ušli u kuću okrivljenog oni ovu činjenicu nijesu znali, niti su to mogli primijetiti, već su to naknadno saznali prilikom kontrole, a ne bi vršili kontrolu da su znali da je L.a već isključen. Na mjestu kritičnog događaja bila su još neka dva momka i supruga okrivljenog. Stube kojima se on popeo na tavan su zapravo vratnica koja je bila prislonjena sa spoljašnjeg zida kuće. Između njega i okrivljenog nije bilo svađe, nije se mogao sjetiti kako je bilo vrijeme kritičnog dana, zna da je bilo oblačno, s tim što ne zna da li je padala kiša ili ne. Prilikom kontrola ne izuvaju obuću u kućama potrošača. Nije se mogao sjetiti da li im je L.a nakon ulaska kazao da mu je struja isključena na stubu. Iskaz ovog svjedoka</span><span class="s1"> </span><span>sud je prihvatio kao jasan, logičan i uvjerljiv, nesračunat na otežavanje ili pak olakšavanje krivično pravnog položaja okrivljenog, a u bitnom potvrđen navodima iz iskaza svjedoka P.a, sadržinom pisanih dokaza, te nalazom i mišljenjem vještaka medicinske struke S.M.a.</span>
</p>
<p class="p1"></p>
<p class="p1">
<span>	Iz iskaza svjedokinje Š. S.e supruge okrivljenog, proizilazi da je ona kritičnog dana bila u kući u kojoj je živjela sa suprugom L.a M.om, a koja kuća se nalazi u Koritima. U popodnevnim časovima stigli su električari E.B.P. koje ona od ranije nije poznavala, predstavili su se i kazali da su došli da kontrolišu elektroinstalacije i brojilo. Njen suprug im je to dozvolio, električari su ušli u kuću, pretresali po sobama i tražili neovlašćenu potrošnju struje koja im je bila isključena. Električari su bili obuveni, obuća im je bila prljava, pa ih je ona zamolila da se izuju da joj ne bi prljali po sobama. Visočiji mršavi električar joj je rekao '' gospođo ti si mlada, možeš još da pereš, ti si upaljena'', a drugi debeli električar se popeo na tavan i našao smotano kablo. Razgovor između nje i ovog električara u sobi prisustvovao je njen muž i nakon što je električar nju uvrijedio, njen muž ga je udario pesnicom u predjelu obraza, ovaj električar je potom udario njenog muža, ona je zavrištala i K.A.a je razvadio električara i njenog muža. Električar koji je bio na tavanu je kazao da je našao smotano kablo, našta mu je njen muž odgovorio: da on ima pravo da drži kablo na tavanu i da kablo nije zakačeno za struju, dok su ovo razgovarali debeli električar je bio na tavanu, zatim je ovaj električar skočio sa tavana prišao ka njenom mužu  da ga udari, ona nije vidjela da je debeli električar udario njenog muža u sobi a ona je uzela djecu koja su vrištala, ispred kuće nije primijetila da je bilo fizičkog obračuna između njenog muža i električara i električari su zatim otišli. Njen muž je bio u sobi i čuo je visokog mršavog električara kada joj je kazao da je ''upaljena'', a osim što je električare upozorila i molila da joj ne prljaju sobe i da se sazuju, nikakve druge riječi im nije uputila. U sobi se električar sa prljavom obućom popeo na kauč, u kući nijesu imali struje, jer im je bila isključena godinu dana prije ovog događaja i to i sa stuba i sa brojila. Stub sa kog je struja bila isključena je udaljen od kuće nekih pedeset metara. Kada su stigli električari okrivljeni im je kazao da je struja raskačena na stubu, a oni su rekli da hoće da pretresu kuću. Za osvjetljenje kuće su koristili agregat. Električar se peo na dva kauča da bi provjerio iza i iznad šifonjera da nije zakačena struja.Prihvatajući</span><span class="s1"> </span><span>navode iz iskaza svjedoka - oštećenog P.a, sud nije prihvatio navode iz iskaza ove svjedokinje da joj je električar P. kritičnog događaja kazao da je ona upaljena.Sud takodje nije prihvatio navode iz iskaza ove svjedokinje da između električara i njenog muža ispred njihove kuće nije bilo fizičkog obračuna i da se debeli električar zalijetao da udari njenog muža i ove navode je cijenio kao isključivo usmjerene na olakšavanje krivično pravnog položaja okrivljenog, dok je ostale navode iz iskaza ove svjedokinje sud prihvatio.  </span>
</p>
<p class="p1"></p>
<p class="p1">
<span>	Iz iskaza svjedoka L.a F.a  proizilazi da mu je okrivljeni rođeni brat s tim što on sa svojom porodicom živi u kući koja je od kuće okrivljenog udaljena oko dvesta metara. Kritičnog dana pošao je od svoje kuće ka kući okrivljenog da mu pomogne u spremanju drva u šumi. Prilazeći ka kući okrivljenog, čuo je galamu i svađu i pred kućom je zatekao okrivljenog, njegovu suprugu, K.A.u, H.E.a i dvojicu električara. Okrivljeni i njegova supruga su galamili sa električarima a M.ova supruga je vikala '' gubi se od kuće ti nekoga da nazivaš kurvom''. M. je jednog od električara koji je držao neku fasciklu i koji je imao naočare uhvatio za nadlakticu desne ruke i odgurno ga govoreći mu '' gubi se od kuće''. Drugi debeli električar je govorio '' doći ću ti ja sjutra, platićeš mi''. on je potom prišao i nije dao da se dalje svađaju i udaranja dok je bio on na licu mjesta nije bilo, električari su potom otišli u svoje vozilo. Bilo mu je poznato da je M.u bila otkačena struja i to na petom stubu od linije koja vodi ka njegovoj kući, M. više mjeseci nije imao struje i za osvjetljenje je koristio agregat. Električar nije držao naočare na glavi već u ruci u kojoj je držao i fasciklu, kod ovog električara nije primijetio povrede kao ni kod drugog električara, naočare nije bliže zagledao i ne zna  da li su bile zdrave ili polomljene. A.a im je brat od tetke i vjerovatno je bio u posjeti. Nakon odlaska električara M. i A.a su mu ispričali da su električari došli u kontrolu s tim što su njih dvojica ostali ispred kuće da hvataju konje pošto su htjeli da idu u šumu, potom su u kući zagalamili električari i M.ova žena zato što su  električari prljavom obućom gazili po kući i kaučima i uvrijedili M.ovu ženu koja je bila u majici kratkih rukava, govoreći joj '' možeš ti još da pereš, ti si upaljena, kad si se tako obukla'', nijesu mu kazali da je neko nekog udarao, a ne sjeća se šta su mu ispričali u vezi toga ko je od električara ovo rekao M.ovoj supruzi. Prihvatajući u cjelosti iskaze svjedoka P.a i K.a, te navode iz iskaza svjedokinje Š., sud nije prihvatio iskaz ovog svjedoka, i isti je cijenio kao isključivo usmjeren na olakšavanje krivično pravnog položaja okrivljenog, a prilikom ocjene iskaza ovog svjedoka, sud je imao u vidu da je i po kazivanju okrivljenog ovaj svjedok na lice mjesta stigao u kasnijoj fazi kritičnog događaja te isti nije bio neposredni očevidac faze događaja kada je okrivljeni napao službena lica - električare P.a i K.a.</span>
</p>
<p class="p1"></p>
<p class="p1">
<span>	Iz naloga za rad br.2809-10-26 E.B.P. od 17.10.2009 godine, utvrđuje se da su električari P.V. i K.Z.o zadužili vozilo Lada niva i dobili zadatak da dana 17. 10. 2009 godine, kontrolišu mjerna mjesta potrošača sa područja L.a, nalog je potpisan od strane šefa odjeljenja i poslovođe te ovjeren pečatom E.. Sadržinu ovog pisanog dokaza, sud je u potpunosti prihvatio jer isti ničim nije doveden u sumnju.</span>
</p>
<p class="p1"></p>
<p class="p1">
<span>	Iz zapisnika o kontroli mjernog mjesta E.B.P. br.01. od 17. 10. 2009 godine, proizilazi da su  kontrolori K. i P. vršili kontrolu u mjestu L.e, kod L.a M.a, kojom prilikom su obišli kuću potrošača kojem je od ranije bila isključena električna energija. Prilikom prilaska kući vidjeli su da je potrošač uklonio kablo sa elektro mreže PGP 5x6 mm i bacio ga na tavan. Prilikom  kontrole i utvrdjivanja činjeničnog stanja, potrošač je nasrnuo na kontrolora P.a tako što ga je udario pesnicom u glavu i polomio mu naočare za vid. Napustili su kontrolu i nijesu bili u mogućnosti da uzmu ostale podatke sa brojila. Sadržinu ovog pisanog dokaza, sud je prihvatio jer je ista u saglasnosti sa iskazima svjedoka P.a i K.a.</span>
</p>
<p class="p1"></p>
<p class="p1">
<span>	Iz nalaza i mišljenja vještaka medicinske struke dr M.D.a proizilazi da su kod P.V.a postojale povrede bliže opisane u izreci presude koje su po svojoj prirodi laka tjelesna povreda, i koje su mogle nastati od udarca ili udarcima tupim predmetom, dok su oguljotine mogle nastati udarcem, predmetom oštrih ivica u koje spadaju polomljeni djelovi naočara. Nalaz i mišljenje ovog vještaka sud je prihvatio kao realan i objektivan, dat po osnovu  činjenica konstatovanih u medicinskoj dokumentaciji izdatoj na ime oštećenog po pravilima stgruke i nauke.</span>
</p>
<p class="p1"></p>
<p class="p1">
<span>	 Iz nalaza i mišljenja vještaka medicinske struke dr S.M.a proizilazi da su kod oštećenog K.Z.a postojale povrede bliže opisane u izreci presude koje su po svojoj prirodi laka tjelesna povreda, i koje su najvjerovatnije nastale od udarca zamahnutom tupo tvrdom silom i mogle su nastati od udarca šipkom u predjelu desne podlaktice.  Nalaz i mišljenje ovog vještaka sud je prihvatio kao realan i objektivan, dat po osnovu  činjenica konstatovanih u medicinskoj dokumentaciji izdatoj na ime oštećenog po pravilima stgruke i nauke.</span>
</p>
<p class="p1"></p>
<p class="p1">
<span>	  Iz izvedenih dokaza sud  je utvrdio činjenično stanje: da je okrivljeni,  dana 17. 10. 2009 godine, ispred svoje kuće, u mjestu L.a, opština Bijelo Polje, napao službena lica, oštećene P.V.a i K.Z.a, radnike E.B.P., u vršenju službene dužnosti - kontrole mjernog mjesta potrošača, koju dužnost su preduzeli po nalogu za rad br.2809-10-26 od  17. 10. 2009 godine, na način što je oštećenog P.V.a udario pesnicom u  predjelu glave, kojom prilikom mu je polomio naočare za vid, od kojeg udarca je  oštećeni pao na zemljanu podlogu i djelove naočara, a zatim oštećenog K.Z.a, udario metalnom šipkom u predjelu  desne ruke, od kojih udaraca su  oštećeni zadobili lake tjelesne povrede i to: P.V., povrede u vidu sitnih oguljotina i nagnječina u predjelu čela, brade i lica ispod desnog oka, a K.Z.o povrede u vidu nagnječine u predjelu desne podlaktice sa oguljotinom kože kao i nagnječenje mekih tkiva četvrtog prsta  desne šake.</span>
</p>
<p class="p1"></p>
<p class="p1">
<span>	Okrivljeni je na opisani način izvršio krivična djela stavljena mu na teret optužnim predlogom i za ista je kriv. Tako, prema odredbi čl. 376 st.1. Krivičnog zakonika, krivično djelo napad na službeno lice u vršenju službene dužnosti čini onaj ko napadne ili prijeti da će napasti službeno lice u vršenju službene dužnosti. Okrivljeni je bio svjestan  da su električari P.V. i K.Z.o službena lica - kontrolori EE. koji su postupali po radnom nalogu i kontrolisali potrošače na području L.a i kojima je faktički bilo povjereno vršenje posla kontrole, kontrolori su se okrivljenom predstavili i on im je dozvolio da pristupe kontroli. Kako je okrivljeni kritičnog događaja oštećenima nanio lake tjelesne povrede, bliže opisane u izreci presude, to je on ovakvim svojim ponašanjem ostvario obilježja dva krivična djela, napad na službeno lice u vršenju službene dužnosti iz čl.376. st.2. u vezi st.1. Krivičnog zakonika.</span>
</p>
<p class="p1"></p>
<p class="p1">
<span>	Odbranu okrivljenog da na njegovoj strani stoje osnovi za oslobađanje od kazne iz čl.376 st.5. KZ-a, odnosno da je isti navodno bio isprovociran grubim i nezakonitim postupanjem službenih lica, sud nije prihvatio iz razloga što njegovu odbranu da je kritičnog događaja električar P. njegovoj supruzi uputio riječ ''kurvo'', nije potvrdila ni njegova supruga Š. S.a, saslušana u svojstvu svjedoka.</span>
</p>
<p class="p1"></p>
<p class="p1">
<span>	Navode iz iskaza svjedoka L.a F.a, da je čuo kada je prilazio kući okrivljenog snahu S.u kako govori električarima '' gubi se od kuće, ti nekoga da nazivaš kurvom'', nije potvrdila svjedokinja Š. S.a, koja je istakla da je električare upozorila i molila da joj ne prljaju sobe i da se sazuju, te da im nikakve druge riječi nije uputila. </span>
</p>
<p class="p1"></p>
<p class="p1">
<span>	Nesporno je da je kritičnog događaja električar P. u kuću okrivljenog L.e ušao obuven u cipele kojima je gazio po tepihu i da je od supruge okrivljenog S.e upozoren da ne prlja tepih. Zbog razlika i suprotnosti u kazivanju okrivljenog i svjedokinje Š. S.e u pogledu riječi koje je P. uputio S.i na ovo upozorenje, sud je prihvatio navode iz iskaza oštećenog P.a da je na njeno upozorenje S.i  odgovorio da će izaći iz kuće i da nije pravio aluzije na njen račun. Po ocjeni suda ovakvo ponašanje službenog lica - električara P.a kritičnog događaja prema Š. S.i supruzi okrivljenog nije imalo obilježja grubog ponašanja. Električari P. i K. se takodje  nijesu ponašali nezakonito kritičnog događaja, jer su isti u smislu čl.142 st.3.tač.4.KZ, postupali kao službena lica, kojima je E.a Bijelo Polje faktički povjerila vršenje poslova kontrole mjernih mjesta kod potrošača sa područja L.a, (na kojem području je i kuća okrivljenog) po nalogu za rad br. 2809-10-26 od 17.10.2009 godine, električari su se predstavili okrivljenom i okrivljeni im je dozvolio da izvrše kontrolu u njegovoj kući, te ovakvo njihovo ponašanje nije nezakonito već su isti postupali kao službena lica E. po nalogu za rad br.2809-10-26 i vršili službenu dužnost - kontrolu mjernih mjesta potrošača te  sa navedenog razloga, sud nije prihvatio odbranu okrivljenog da je ponašanje službenih lica - električara P.a i K.a bilo nezakonito.</span>
</p>
<p class="p1"></p>
<p class="p5">
<span>Odlučujući u pogledu vrste i visine krivične sankcije, a cijeneći sve okolnosti iz čl. 42 Krivičnog zakonika, sud je kod okrivljenog kao olakšavajuće okolnosti našao da se radi o porodičnom čovjeku, ocu petoro maloljetne  djece, u obavezi izdržavanja istih, lošeg imovnog stanja, kome se oštećeni K. nije pridružio krivičnom gonjenju, a njegovu prethodnu osuđivanost sud je cijenio u skopu otežavajuću okolnost, pa cijeneći otežavajuće i olakšavajuće okolnosti, sud je okrivljenom utvrdio kaznu zatvora pojedinačno i to: za krivično djelo napad na službeno lice u vršenju službene dužnosti iz čl.376. st.2. u vezi st.1. Krivičnog zakonika, izvršeno na štetu oštećenog P.V.a zatvor od 3 /tri/ mjeseca, i za krivično djelo napad na službeno lice u vršenju službene dužnosti iz čl.376. st.2. u vezi st.1. Krivičnog zakonika, izvršeno na štetu oštećenog K.Z.a zatvor od 3 /tri/ mjeseca,  pa je primjenom odredbi o sticaju u smislu čl.48 KZ i istog osudio na  jedinstvenu kaznu  zatvora od  pet mjeseci smatrajući da će se istom kaznom postići svrha kažnjavanja predvidjena u čl.32 KZ.</span>
</p>
<p class="p1"></p>
<p class="p1">
<span>	U smislu čl. 226 st. 2 tač.9. i čl. 229. Zakonika o krivičnom postupku, odlučeno je u pogledu troškova s tim što je sud prilikom odmjeravanja paušalnog iznosa troškova od 30,00 €, cijenio složenost i trajanje krivičnog postupka, kao i imovinske prilike okrivljenog, dok se ostali troškovi postupka od 60,50 €, odnose na   troškove vještačenja po vještacima medicinske struke dr M.D.u i dr S.M.u.     </span>
</p>
<p class="p1"></p>
<p class="p1">
<span>	Shodno čl. 239 Zakonika o krivičnom postupku, sud je oštećenog P.V.a uputio na parnični postupak, dok oštećeni K.Z.o nije istakao imovinsko pravni zahtjev.   </span>
</p>
<p class="p1"></p>
<p class="p1">
<span>	Sa iznijetih razloga shodno čl. 374 Zakonika o krivičnom postupku odlučeno je kao u izreci presude.</span>
</p>
<p class="p1"></p>
<p class="p3">
<span>OSNOVNI SUD U BIJELOM POLJU</span>
</p>
<p class="p3">
<span>Dana, 08.09. 2011 . godine</span>
</p>
<p class="p1"></p>
<p class="p1">
<span>Zapisničar</span><span class="s1">	  						       </span><span class="s2">          </span><span>S U D I J A</span>
</p>
<p class="p1">
<span>Koviljka Lješnjak s.r.					          Dragan Mrdak s.r.</span>
</p>
<p class="p4"></p>
<p class="p1"></p>
<p class="p7"></p>
<p class="p8"></p>
<p class="p7"></p>


</body>
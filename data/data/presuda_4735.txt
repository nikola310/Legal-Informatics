<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:start;hyphenate:auto;font-family:Times New Roman;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
</style>
<meta content="milosav.zekic" name="author">
</head>
<body class="b1 b2">
<p class="p1"></p>
<p class="p1"></p>
<p class="p1"></p>
<p class="p2">
<span>OSNOVNI SUD U ROŽAJAMA </span>
</p>
<p class="p2">
<span>K.br. 86/11</span>
</p>
<p class="p2"></p>
<p class="p2"></p>
<p class="p2">
<span>		                         U IME CRNE GORE</span>
</p>
<p class="p2"></p>
<p class="p3">
<span>                    Sudija  Osnovnog suda u Rožajama, Milosav Zekić uz učešće zapisničara Aide Luboder, rješavajući po Optužnici Osnovnog državnog tužilaštva iz Rožaja Kt. br. 27/11 od 12. maja 2011. godine podnijeta protiv okrivljenog B. M. iz s.Koljena,Opština Rožaje, zbog krivičnog djela  teška djela protiv bezbijednosti javnog saobraćaja iz čl.348. st.3. u vezi čl.339.st.3 u vezi  st.l. Krivičnog zakonika , nakon održanog glavnog i javnog pretresa u prisustvu Osnovnog državnog tužioca Hajrana Kalača iz Rožaja, oštećenog A. K. i branioca okrivljenog  advokata V. M. iz Rožaja, postavljenog po službenoj dužnosti,a u odsustvu okrivljenog kome se sudi u odsustvu,  dana 15. 12. 2011. godine  d o n i o   j e  i javno objavio </span>
</p>
<p class="p2"></p>
<p class="p2"></p>
<p class="p2">
<span>                                                           P R E S U D U </span>
</p>
<p class="p2"></p>
<p class="p2"></p>
<p class="p3">
<span>                  Okrivljeni B. M, JMBG, od oca R. i majke R. rodj.M, rodjen u Rožajama, živi u selu Koljenu, Opština Rožaje, državljanin Crne Gore, osudjivan Presudom Osnovnog suda Rožaje K. br. 55/03 od 04.04.2003. godine, zbog krivičnog djela iz  čl.131/1 KZ RCG i osudjen na novčanu kaznu u iznosu od 50.000 dinara,presudom Osnovnog suda Rožaje K.br.116/03 od 12.06.2003.godine zbog krivičnog djela iz čl. 131/1 KZ RCG i osudjen na novčanu kaznu u iznosu od 55.000 dinara,presudom Osnovnog suda Rožaje K.br.150/07 od 23.07.2007.godine, zbog krivičnod djela iz čl.284/1 KZ i osudjen na novčanu kaznu u iznosu od  800,00 eura,presudom Osnovnog suda Rožaje K.br.142/09 od 03.08.2009.godine, zbog krivičnog djela iz  čl.284/1 KZ i osudjen na novčanu kaznu u iznosu od  800,00 eura,presudom Osnovnog suda Rožaje K.br.28/10 od 25.02.2010.godine, zbog krivičnog djela iz čl.284/1 KZ i osudjen na kaznu zatvora u trajanju od 3 mjeseca , presudom Osnovnog suda Rožaje K. br. 17/10 od 02. 02. 2010. godine zbog krivičnog djela iz  čl. 284/1KZ i osudjen na novčanu kaznu u iznosu od  900,00 eura i presudom Osnovnog suda Rožaje K.br.87/10 od 31.05.2010.godine zbog krivičnog djela iz čl..284/3 KZ i osudjen na kaznu zatvora u trajanju od 3.mjeseca, </span>
</p>
<p class="p2"></p>
<p class="p2">
<span>				OSLOBAĐA SE OD OPTUŽBE</span>
</p>
<p class="p2"></p>
<p class="p2"></p>
<p class="p2">
<span>	Da je:</span>
</p>
<p class="p2"></p>
<p class="p3">
<span>     	 dana 16.10.2010. godine, oko 20,15 h, na magistralnom putu broj II u mjestu Bać, Opština Rožaje, nepridržavajući se saobraćajnih propisa, svjestan da svojom radnjom može učiniti djelo, ali je olako držao da do toga neće doći ili da će to moći spriječiti, ugrozio saobraćaj i doveo u opasnost život i tijelo ljudi na način što upravljajući putničkim motornim vozilom marke «Volkswagen» tip «Vento» reg. oznaka RO AK 864 krećući se iz Rožaja u pravcu Dračenovca,  protivno doredbama čl. 31 i 13 Zakona o bezbijednosti saobraćaja na putevima, nije prilagodio brzinu kretanja svog vozila okolnostima, karekteristikama i stanju puta, vidljivosti i preglednosti puta i nije obratio dužnu pažnju na pješaka K. A, koji se nalazio na proširenju pored puta, usljed čega je prednjim dijelom desne strane svog vozila udario u istog, nanoseći mu teške tjelesne povrede u vidu preloma desne golenjače – podkoljenice, </span>
</p>
<p class="p3"></p>
<p class="p4">
<span>čime bi izvršio krivično djelo teška djela protiv bezbijednosti javnog saobraćaja iz čl. 348. st.3. u vezi čl.339. st.3. u vezi st.1. Krivičnog zakonika.</span>
</p>
<p class="p2"></p>
<p class="p3">
<span>	- jer nije dokazano da je izvršio krivično djelo za koje je optužen. </span>
</p>
<p class="p3">
<span>	</span>
</p>
<p class="p3">
<span>	Troškovi krivičnog postupka u iznosu od  378,00 eura  padaju na teret budžetskih sredstava.</span>
</p>
<p class="p3">
<span>	</span>
</p>
<p class="p2"></p>
<p class="p2">
<span>                                                  O b r a z l o ž e n j e </span>
</p>
<p class="p2"></p>
<p class="p2"></p>
<p class="p3">
<span>	Osnovno državno tužilaštvo iz Rožaja podnijelo je ovom sudu Optužnicu Kt.br. 27/11 od 12. maja 2011.godine protiv okrivljenog B. M. iz sela Koljena,Opština Rožaje ,zbog krivičnog djela teška djela protiv bezbijednosti saobraćaja iz čl.348. st3. u vezi čl.339.st.3.u vezi  st.l. Krivičnog zakonika (KZ).</span>
</p>
<p class="p2">
<span>	Na glavnom pretresu Osnovni državni tužilac Hajran Kalač  je ostao pri podnijetoj  optužnici ,te je predložio da sud okrivljenog oglasi krivim zbog krivičnog djela koje mu je optužbom stavljeno na teret i da ga  osudi na kaznu zatvora u trajanju od 60 dana.</span>
</p>
<p class="p2">
<span>	Oštećeni A.  K.  u završnoj riječi istakao je da se ne  pridružuje krivičnom gonjenju ODT-a u odnosu na okrivljenog,a postavlja odštetni zahtjev,čiji iznos nije precizirao.</span>
</p>
<p class="p3">
<span>	Na osnovu čl.324.st.2.Zakonika o krivičnom postupku (ZKP)okrivljenom je sudjeno u odsustvu ,jer   isti nije dostižan državnim organima,a sud je imajući uvidu težinu krivičnog djela koje mu je stavljeno na teret i društvenu opasnost istog ,našao da postoje naroćito važni razlozi da mu se sudi u odsustvu.</span>
</p>
<p class="p3">
<span>             Branilac okrivljenog adv. V. M ,postavljen po službenoj dužnosti u završnoj riječi je  predložio da sud njegovog branjenika oslobodi od optužbe jer u postupku nije dokazano da je izvršio djelo za koje je optužen. Troškove je tražio po  AT.</span>
</p>
<p class="p3">
<span>	Po ovoj krivično pravnoj stvari sud je izveo dokaze: saslušao svjedoka- oštećenog A. K, svjedoka B. Š, vještaka  saobraćajne struke M.N. i pročitao pismeni nalaz i mišljenje ovog vještaka od 25.12.2011.godine,pročitao zapisnik o uvidjaju  saobraćajne nezgode br.69/2010 od 13.10.2010.godine,otpusnu listu sa epikrizom br.5302/2010 od 20.10.2010.godine,nalaz i mišljenje vještaka medicinske struke dr.M. M. dat u istrazi na zapisniku Ki.br.12/11 od 22.02.2011.godine ,izvršio uvid u skicu lica mjesta Ispostave Rožaje br.03-231-525 od 14.02.2011.godine i izvod iz kaznene evidencije na ime okrivljenog, dok nije izveo dokaz saslušanje svjedoka Š. H, jer je našao da je činjneično stanje u dovoljnoj mjeri utvrđeno već izvedenim dokazima, te bi se odlaganjem pretresa radi saslušanja ovog svjedoka samo nepotrebno odugovlačio ovaj postupak a činjenično stanje bi ostalo neizmijenjeno. Sa istih razloga sud  je odbio predlog ODT-a za izvođenjem dokaza  saslušanjem  svjedoka K. H. i rekonstrukcijom događaja uz učešće drugog vještaka .</span>
</p>
<p class="p3">
<span>	Cijeneći sve izvedene dokaze kako pojedinačno,tako i u medjusobnoj vezi ,na osnovu čl.370.st.3. ZKP,sud je našao da nije dokazano da je okrivljeni izvršio krivično djelo koje mu je optužbom stavljeno na teret ,pa je istog oslobodio od optužbe primjenom čl.373. tač.2.ZKP. </span>
</p>
<p class="p3">
<span>    	Naime, svjedok-  oštećeni A. K.   je posvjedočio da je dana 16.10.2011.godine oko 20,00 h pošao u selo Bać na lokalnoj stanici-parkingu da sačeka suprugu koja je trebalo da dodje autobusom iz Bara i  kretao se    desnom stranom puta gledano u pravcu Rožaja. Kada je došao naspam parkinga vidio je svoju suprugu da je izašla iz autobusa i  da nema vozila na putu iz oba smjera, pa je prešao preko magistralnog puta i kada je došao na suprotnu stranu  na zemljano  proširenje-parking, na oko 3 metra od ivice kolovoza,ledjima okrenut prema kolovozu,a desnom bočnom stranom tijela prema Rožajama ,iz pravca Rožaja je naišlo vozilo i udarilo ga u desnu-bočnu stranu tijela od kojeg udara je izgubio svijest ,a kada se osvijestio vidio je da mu je polomljena desna potkolenica,  a imao je i drugih povreda po tijelu .Kasnije je saznao da ga je vozilom udario  okrivljeni B. M. Istakao je da na pomenutom mjestu postoji ulično osvetljenje koje je radilo kritično veče ,a put je bio suv,neoštećen i pregledan u pravcu gledano prema Rožajama oko 100m,a prema Ribarićima oko 50 m i na istom nije bilo  drugih vozila koja bi okrivljenog ometala u vožnji. Smatra da je do nezgode došlo usled brže vožnje od strane okrivljenog.</span>
</p>
<p class="p3">
<span>	Svjedok  B. Š. je posvjedočila da je negdje oktobra mjeseca 2010 godine oko 20,00h pošla sa svojom snahom H. Š. u selu Bać da sačekaju  autobus iz Bara i uzmu neku pošiljku koju joj je poslala ćerka. Kada su prošle magistralni put i došle na zemljano proširenje koje je  u nivou sa putom i pokriveno sitnim pijeskom i bila na oko 1m od ivice kolovoza  vidjela je -suprugu oštećenog A.  sa kojom je htjela da se pita.Tada je odjednom čula da je nešto puklo  nakon čega je njena snaha, koja je bila na ivici puta iza nje, udarila u nju i pala na zemljino proširenje, ali se nije povrijedila  jer je vozilo nije udarilo već ju je samo vazduh oduvao.Vidjela je da je malo dalje od njih na zemljino proširenje pao oštećeni A. K,kojeg do tada nije vidjela.Oštećeni je ležao na šoderu van puta a noge su mu bile bliže ivici magistrale i krvario je iz glave. Naglasila je da se oštećeni prije kontakta sa vozilom nije nalazio na zemljanom proširenju, jer bi ga sigurno vidjela da je bio na ovom proširenju,već se nalazio iza nje i njene snahe na kolovozu.  Takodje je naglasila da vozilo nije prelazilo na zemljino proširenje ni prije ni nakon kontakta sa oštećenim,već se kretalo asfaltom i zaustavilo se takodje na asfaltu.      </span>
</p>
<p class="p3">
<span>	Iz zapisnika o uvidjaju saobraćajne nezgode  br.69/2010 od 13.10.2010.godine proizilazi  da  se ova saobraćajna nezgoda dogodila dana 16.10.2010.godine u 20:15 h, na putu u mjestu Bać, Opština Rožaje. U ovoj  saobraćajnoj nezgodi učestvovali su   putničko  motorno vozilo  marke:"Volkswagen",tip:"Vento", reg.oznaka RO AK 864, kojim je upravljao   okrivljeni B. M.  i pješak- oštećeni A. K. koji je u ovoj nezgodi zadobio tjelesne  povrede. Da je kolovoz u vrijeme nezgode bio mokar, neosvijetljen i bez  signalizacije.  Na kolovozu nijesu nađeni nikakvi tragovi.             </span>
</p>
<p class="p3">
<span>          Iz nalaza i mišljenja  vještaka medicinske struke  Dr. M. M. i navoda iz medicinske dokumentacije proizilazi  da je oštećeni A. K. kritičnog dana zadobio povrede u vidu preloma desne golenjače-podkoljenice, nagnječno razderne rane u predjelu desnog uva i nagnječna povreda glave i trupa .Prelom desne golenjače -podkoljenice se kvalifikuje kao teška tjelesna povreda, dok se nagnječno razderna rana uva i nagnječne povrede glave i trupa kvalifikuju kao lake tjelesne povrede.Ove povrede su mogle nastati u saobraćajnom udesu. </span>
</p>
<p class="p3">
<span>	Iz nalaza i  mišljenja 	vještaka  saobraćajne struke M. N. proizilazi da je  osnovni propust u ovoj saobraćajnoj nezgodi učinio  pješak - oštećeni A. jer je vršio neoprezno i nebezbijedno prelaženje kolovoza sa desne na lijevu stranu kolovoza,gledano prema Rožajama,  a nije se predhodno uvjerio  da tu radnju može  izvršiti na bezbjedan način , odnosno nije obratio pažnju na nailazeće vozilo iz pravca Rožaja koje je lako mogao na pravom i preglednom putu da uoči, a koje mu se najavljivao svetlima i bukom motora. Nezgodu je mogao da izbjegne odustajanjem od prelaženja kolovoza dok vozilo prodje, jer je  vozilo imalo prvenstvo prolaza. Da je oštećeni prije ostvarenog kontakta sa vozilom bio u fazi kretanja na lijevoj  strani kolovoza  desnom bočnom stranom okrenut prema čeonom dijelu nailazećeg automobila. U protivnom da je vozilo prešlo na zemljani dio prekriven pijeskom ono bi moralo ostaviti tragove vožnje po tom dijelu  kojih u konkretnom slučaju nije bilo, pogotovo ako se ima u vidu da je kolovoz u tom  dijelu bio mokar kao i zemljano proširenje, a u tom slučaju pješak-oštećeni  bi zauzimao  drugi položaj nakon kontakta i bio bi odbačen unaprijed. Uporednom analizom povreda koje je zadobio pješak-oštećeni,  oštećenja na vozilu i pozicija koju je pješak-oštećeni  zauzeo na kraju nezgode gdje je nadjena lokva krvi udaljena od desne ivice kolovoza 1,5 m gledano u smjeru kretanja vozila,  upravo potvrdjuje da se oštećeni kretao preko kolovoza i da je mjesto kontakta bilo na kolovozu. Sa tih razloga vještak je isključio  mogućnost da je oštećeni u trenutku kontakta sa vozilom zauzimao položaj na zemljinom proširenju udaljen od kolovoza 3m. Istakao je da je brzina kretanja vozila  u kritičnom momentu iznosila 50 km/h,što je opšte ograničenje brzine za taj dio puta, tako da se  okrivljeni  propisno kretao svojom kolovoznom trakom u kritičnom  momentu. Međutim vozač putničkog vozila na nastalu opasnost nije preduzeo radnju intezivnog kočenja,niti radnju bočnog izmicanja vozila u svoju lijevu stranu ,pa je propuštanjem takvih mogućnosti načinio propuste koji se takodje smatraju doprinosom,  koji nijesu uzročno vezani za nastanak ove nezgode.  </span>
</p>
<p class="p3">
<span>	Imajući u vidu nalaz i mišljenje ovog vještaka  koji je sud prihvatio kao jasan, objektivan i stručan, te dovodeći isti u vezu sa navodima iz zapisnika o uviđaju i iskazu svjedoka  B. Š.i oštećenog u dijelu u kojem ne spori odlučne činjenice, te ostalim izvedenim dokazima, zaista se nedvosmisleno utvrdjuje da je osnovni propust u ovoj saobraćanoj nezgodi učinio oštećeni , jer je u konkretnom slučaju vršio neoprezno i nebezbijedno prelaženje kolovoza  na kritičnom mjestu, a predhodno se nije uvjerio da tu ranju može izvršiti na bezbijedan način, odnosno nije obratio pažnju na nailazeće vozilo iz pravca Rožaja kojim je upravljao okrivljeni, koje je imalo prvenstvo prolaza, tako da ga je  lako mogao uočiti i propustiti  da prođe, što nije učinio, već je neoprezno prelazio kolovoz, kojom prilikom ga je vozilo  udarilo na desnoj strani kolovoza i odbacilo na zemljani dio pokriven pijeskom, gdje je zatečen prilikom vršenja uviđaja . Takođe je utvrđeno da se okrivljeni kretao  propisno desnom kolovoznom trakom, dozvoljenom brzinom, te da njegove radnje u konkretnom slučaju  nijesu uzročno vezane za nastanak ove saobraćajne nezgode.</span>
</p>
<p class="p3">
<span>	Sud je cijenio iskaz oštećenog u dijelu u kojem navodi da je u kritičnom momentu prešao  kolovoz  i nalazio se na oko tri metra udaljen od ivice kolovoza na, osvijetljenom uličnom rasvjetom , zemljinom proširenju- parkingu,  kada ga je udarilo vozilo koje je prešlo na parking, ali nejgov iskaz, u ovom dijelu,  nije prihvatio obzirom da je isti neobjektivan, neuvjerljiv i opovrgnut iskazom svjedoka  B. Š.  kojem je sud poklonio punu vjeru i nalazom i mišljenjem vještaka saobraćajne struke M. N. koji nalazi oslonca i u ostalim  izvednim dokazima u postupku iz kojih se nesumljivo utvrđuje da je do kontakta pešaka i vozila došlo na desnoj strani kolovoza gledano u smjeru kretanja vozila a ne na zemljanom dijelu-parkingu koji nije bio osvijetljen, te da se okrivljeni u kritičnom momentu propisno kretao svojom desnom kolovoznom trakom dozvoljenom  brzinom.</span>
</p>
<p class="p3">
<span>	Iz ovakvog iznijetog i utvrđenog činjeničnog stanja nesumljivo proizilazi da nije dokazana teza optužbe da se okrivljeni kritičnog dana nije pridržavao saobraćajnih propisa i da je time  ugrozio saobraćaj i doveo u opasnost život i tijelo oštećenog, jer nije prilagodio brzinu kretanja vozila, uslovima i stanju puta i nije obratio dužnu pažnju na  oštećenog koji se nalazio na proširenju pored puta, obzirom da je u postupku utvrđeno da je okrivljeni u kritičnom momentu  propisno upravljao svojim vozilom i da je do kontakta sa pješakom došlo na kolovozu a ne na proširenju-parkingu pored puta, tako da je osnovni propust u ovoj nezgodi učinio pješak-oštećeni a ne okrivljeni. </span>
</p>
<p class="p3">
<span>	Pošto nije dokazana teza optužbe da je do ove saobraćajne nezgode došlo usled propusta u vožnji okrivljenog, to samim tim nije dokazano ni da je okrivljeni izvršio krivično djelo za koje je optužen, pa je sud istog oslobodio od optužbe primenom čl. 373. tač. 3. ZKP.</span>
</p>
<p class="p3">
<span>           Na osnovu čl.230.st.1  u vezi čl.226.st.2.tač.1 ZKP troškovi krivičnog postupka u iznosu od 378,00 eura koji se odnose na ime troškova za  vještačenje  i troškova za  branioca postavljenog po   službenoj dužnosti, padaju na teret budžetskih sredstava suda.</span>
</p>
<p class="p3"></p>
<p class="p3">
<span>	Na osnovu čl.239.st.2.ZKP oštećeni A. K. se radi ostvarivanja odštetnog zahtjeva upućuje na gradjansku  parnicu. </span>
</p>
<p class="p3"></p>
<p class="p3"></p>
<p class="p3">
<span>	Sa izloženog odlučeno je kao u dispozitivu ove presude.</span>
</p>
<p class="p3"></p>
<p class="p3">
<span>           OSNOVNI SUD U ROŽAJAMA,dana 15.12.2011.godine</span>
</p>
<p class="p3">
<span>	</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span>Zapisničar,</span>
</p>
<p class="p3">
<span>Luboder Aida,s.r.						S U D I J A,</span>
</p>
<p class="p3">
<span>								Zekić Milosav,s.r.</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span>PRAVNA POUKA: Protiv ove presude može se izjaviti žalba u roku od 15 dana od dana prijema iste i to Višem sudu u Bijelom Polju, a preko ovog suda. </span>
</p>
<p class="p2"></p>
<p class="p1"></p>


</body>
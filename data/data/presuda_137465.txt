<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.p1{text-align:center;hyphenate:auto;font-family:Times New Roman;font-size:14pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:center;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{margin-right:0.015277778in;text-align:justify;hyphenate:auto;font-family:Arial;font-size:12pt;}
.p7{text-align:justify;hyphenate:auto;font-family:Georgia;font-size:12pt;}
.p8{text-align:center;hyphenate:auto;keep-with-next.within-page:always;font-family:Arial;font-size:12pt;}
.p9{text-align:justify;hyphenate:auto;font-family:Arial;font-size:14pt;}
.p10{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="a" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span>K.br.1160/12 </span>
</p>
<p class="p2"></p>
<p class="p3">
<span>OSNOVNI SUD U PODGORICI,</span><span class="s1"> </span><span>kao prvostepeni, krivični, po sudiji Larisi Mijušković-Stamatović, uz učešće Valentine Vukašinović, kao zapisničara, u krivičnom predmetu protiv okrivljene C.J., iz P., zbog krivičnog djela nasilje u porodici ili u porodičnoj zajednici iz čl. 220 st. 2 u vezi st. 1 Krivičnog zakonika, odlučujući po optužnom predlogu ODT-a Podgorica Kt.br. 971/11 od 25.10.2012 godine, kojeg je na glavnom pretresu zastupala Kažić Marija, savjetnik na radu kod ODT-a Podgorica, nakon glavnog i javnog pretresa, održanog u prisustvu zastupnika optužbe i okrivljene, dana 23.01.2013  godine donio je i istog dana javno objavio</span>
</p>
<p class="p3"></p>
<p class="p4">
<span>P R E S U D U </span>
</p>
<p class="p4">
<span> </span>
</p>
<p class="p3">
<span>Okrivljena:</span>
</p>
<p class="p5"></p>
<p class="p3">
<span>C.J., od oca B. i majke R., rodjene D., rodjena ****** godine u P., gdje i prebiva - ul. ** m. - zgrada "Z. V." ** ulaz, podstanar kod B. B., razvedena, majka dvoje djece, završila osnovnu školu, po zanimanju frizer, ranije neosudjivana,</span>
</p>
<p class="p4"></p>
<p class="p4">
<span>K R I V A   J E </span>
</p>
<p class="p4"></p>
<p class="p3">
<span>Zato što je:</span>
</p>
<p class="p3"></p>
<p class="p3">
<span>Dana 07.06.2011 godine, oko 10,30h, u Podgorici, u mjestu Dajbabe bb, svjesna svog djela čije izvršenje je htjela, u iznajmljenom stanu, primjenom grubog nasilja narušila tjelesni integritet člana svoje porodice - supruga, oštećenog C.S., na način što mu je metalnom drškom od usisivača - sredstvom podobnim da tijelo teško povrijedi i zdravlje teško naruši, zadala više udaraca u predjelu tijela nanoseći mu laku tjelesnu povredu u vidu krvnog podliva u predjelu lijeve podlaktice, desne nadlaktice i u desnom dojkinom predjelu, te nagnječenja u predjelu desne nadlaktice, </span>
</p>
<p class="p3"></p>
<p class="p3">
<span>- čime je izvršila krivično djelo nasilje u porodici ili u porodičnoj zajednici iz čl. 220 st. 2 u vezi st. 1 Krivičnog zakonika, </span>
</p>
<p class="p3"></p>
<p class="p3">
<span>-pa joj Sud, primjenom citiranih zakonskih odredbi, te čl. 3, 4, 5, 13, 15, 32, 36, 42, 52, 53 i 54 Krivičnog Zakonika, te čl. 226, 227, 229 i 374 ZKP-a, i z r i č e,</span>
</p>
<p class="p3"></p>
<p class="p3"></p>
<p class="p4">
<span>USLOVNU OSUDU</span>
</p>
<p class="p4"></p>
<p class="p3">
<span>Kojom joj prethodno utvrđuje kaznu zatvora u trajanju od 3 (tri) mjeseca i istovremeno određuje da se ova kazna neće izvršiti ukoliko okrivljena u roku od 1 (jedne) godine po pravnosnažnosti presude ne izvrši novo krivično djelo.</span>
</p>
<p class="p3"></p>
<p class="p3">
<span>Dužna je okrivljena da na ime troškova krivičnog postupka uplati Ovom sudu iznos od 60,50 € (šezdeseteurapedesetcenti), te na ime paušala iznos od 50,00 € (pedeseteura), u roku od 15 dana od dana pravnosnažnosti presude, pod prijetnjom prinudnog izvršenja.</span>
</p>
<p class="p3"></p>
<p class="p4">
<span>O b r a z l o ž e n j e</span>
</p>
<p class="p4"></p>
<p class="p3"></p>
<p class="p3">
<span>Optužnim predlogom ODT-a Podgorica Kt.br. 971/11 od 25.10.2012 godine okrivljenoj C.J. je stavljeno na teret izvršenje krivičnog djela nasilje u porodici ili u porodičnoj zajednici iz čl. 220 st. 2 u vezi st. 1 Krivičnog zakonika, činjenično bliže opisano u izreci ove presude. </span>
</p>
<p class="p3"></p>
<p class="p3">
<span>Zastupnik optužbe je do kraja glavnog pretresa ostala pri podnijetom optužnom predlogu i u završnoj riječi predložila Sudu da okrivljenu oglasi krivom i osudi  po Zakonu.</span>
</p>
<p class="p3"></p>
<p class="p6">
<span>U svojoj odbrani okrivljena C.J. je izjavila da priznaje izvršenje krivičnog djela stavljenog joj na teret, i navela da je tačno da je tog 07.06.2011 godine, negdje u jutarnjim časovima oko 10.30 sati u njihovoj kući u D., u P., a nakon što joj je suprug - oštećeni izgovorio ružne riječi: "Kurvo, jebeš se za pare, nisi bila u prodavnicu, bila si u jebačinu", i što nije prvi put, ona je svog tadašnjeg, a sada bivšeg supruga metalnom drškom od "Rainbow" usisivača, koliko se sjeća dva puta udarila u predjelu ruke i ramena. Istakla je da njegovo maltretiranje traje i danas, nakon razvoda, i pojasnila da je to učinila prvenstveno iz razloga što nije više htjela da njena maloljetna djeca slušaju njegove uvrede upućene njoj i gledaju nasilje njenog supruga nada njom. Istakla je da je bila svjesna u tom trenutku šta čini, ali je to uradila iz naprijed navedenih razloga. Na kraju je dodala da joj je žao što je dovela sebe u situaciju da mora da udari svog supruga na taj način.</span>
</p>
<p class="p3"></p>
<p class="p3">
<span>Okrivljena je u završnoj riječi ostala u svemu pri navodima svoje odbrane, i molila Sud da je blaže kazni, obzirom da sada u iznajmljenom stanu sama izdržava svoje dvoje maloljetne djece. </span>
</p>
<p class="p7"></p>
<p class="p3">
<span>Kako je okrivljena potpuno, nedvosmisleno i jasno priznala izvršenje krivičnog djela stavljenog joj na teret, to je Sud, po saglasnom predlogu stranaka, u smislu čl.458 st.2 ZKP-a, pročitao izvod iz kaznene evidencije izdat od strane Uprave policije PJ Podgorica pod br. 29-245/12-29024/2-4422 od 12.11.2012 godine, na ime okrivljene C.J., dok nije provodio ostale dokaze budući da je na saglastan predlog stranaka prekinuo dokazni postupak usljed jasnog, nedvosmislenog i potpunog priznanja okrivljene. </span>
</p>
<p class="p3"></p>
<p class="p3">
<span>Cijeneći jasno i potpuno priznanje okrivljene kao dokaz, Sud je na nesumnjiv način utvrdio da je okrivljena C.J. tog 07.06.2011 godine, oko 10,30h, u Podgorici, u mjestu D. bb, u iznajmljenom stanu, primjenom grubog nasilja narušila tjelesni integritet člana svoje porodice - supruga, oštećenog C.S., na način što mu je metalnom drškom od usisivača - sredstvom podobnim da tijelo teško povrijedi i zdravlje teško naruši, zadala više udaraca u predjelu tijela nanoseći mu laku tjelesnu povredu u vidu krvnog podliva u predjelu lijeve podlaktice, desne nadlaktice i u desnom dojkinom predjelu, te nagnječenja u predjelu desne nadlaktice. </span>
</p>
<p class="p3"></p>
<p class="p3">
<span>U takvim naprijed utvrđenim radnjama okrivljene su se, po nalaženju Ovog suda, stekla sva bitna obilježja bića krivičnog djela nasilje u porodici ili u porodičnoj zajednici iz čl. 220 st. 2 u vezi st. 1 Krivičnog zakonika, u odnosu na koje djelo je okrivljena postupala sa direktnim umišljajem, odnosno bila je svjesna svog djela i htjela njegovo izvršenje, gdje je takodje bila svjesna da je metalna drška od usisivača, kojom je udarala svog supruga, opasno orudje podobno da tijelo teško povrijedi ili zdravlje teško naruši. </span>
</p>
<p class="p3"></p>
<p class="p3">
<span>Prilikom odmjeravanja krivične sankcije, Sud je cijenio sve okolnosti iz čl. 42 Krivičnog zakonika, koje utiču na to da kazna bude manja ili veća, pa je od olakšavajućih okolnosti Sud cijenio priznanje izvršenja krivičnog djela, da je ista razvedena, majka dvoje djece, ranije neosudjivana, što je utvrdjeno iz izvoda iz KE, pa je u odsustvu otežavajućih okolnosti, okrivljenoj izrekao uslovnu osudu kojom joj je prethodno utvrdio kaznu zatvora u trajanju od 3 (tri) mjeseca i istovremeno odredio da se ova kazna neće i efektivno izvršiti ukoliko okrivljena u roku od 1 (jedne) godine po pravnosnažnosti presude ne izvrši novo krivično djelo.</span>
</p>
<p class="p3"></p>
<p class="p3">
<span>Sud je mišljenja da će se ovom osudom u dovoljnoj mjeri uticati na okrivljenu da ubuduće ne vrši krivična djela, i da će se u konkretnom slučaju ostvariti svrha izricanja krivičnih sankcija predviđena čl. 4 st.2 Krivičnog zakonika.</span>
</p>
<p class="p3"></p>
<p class="p3">
<span>Odluku o troškovima krivičnog postupka Sud je donio primjenom odredbi čl. 226, 227 i 229 ZKP-a, a isti se odnose na troškove medicinskog vještačenja u iznosu od 60,50 €, te sudski paušal u iznosu od 50,00 €, koji je odmjeren shodno dužini trajanja postupka, složenosti predmeta i imovinskim prilikama okrivljene.</span>
</p>
<p class="p3"></p>
<p class="p3">
<span>Na osnovu izloženog, a u smislu čl. 374 ZKP-a odlučeno je kao u izreci presude.</span>
</p>
<p class="p4"></p>
<p class="p4"></p>
<p class="p4">
<span>OSNOVNI SUD U PODGORICI</span>
</p>
<p class="p4">
<span>Dana, 23.01.2013 godine</span>
</p>
<p class="p4"></p>
<p class="p3">
<span>      ZAPISNIČAR                                                                      SUDIJA</span>
</p>
<p class="p3">
<span>Valentina Vukašinović, s.r.                     		  Larisa Mijušković-Stamatović, s.r.</span>
</p>
<p class="p3"></p>
<p class="p3"></p>
<p class="p5">
<span>PRAVNA POUKA:</span>
</p>
<p class="p3">
<span>Protiv ove presude može se izjaviti žalba u roku</span>
</p>
<p class="p3">
<span>od 8 (osam) dana od dana prijema pismenog otpravka </span>
</p>
<p class="p3">
<span>iste, Višem sudu u Podgorici, a preko ovog suda.</span>
</p>
<p class="p5"></p>
<p class="p8">
<span>ZTO:  Valentina Vukašinović</span>
</p>
<p class="p9"></p>
<p class="p3"></p>
<p class="p10"></p>
<p class="p10"></p>


</body>
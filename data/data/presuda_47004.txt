<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Times New Roman;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Times New Roman;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
.s1{font-family:Arial;}
.s2{font-weight:bold;}
</style>
<meta content="milosav.zekic" name="author">
</head>
<body class="b1 b2">
<p class="p1"></p>
<p class="p2"></p>
<p class="p2"></p>
<p class="p3">
<span>OSNOVNI SUD U ROŽAJAMA</span>
</p>
<p class="p3">
<span>K.br. 196/12</span>
</p>
<p class="p3"></p>
<p class="p3"></p>
<p class="p3"></p>
<p class="p2">
<span>U IME CRNE GORE</span>
</p>
<p class="p3"></p>
<p class="p3">
<span>	Sudija Osnovnog suda u Rožajama Milosav Zekić, uz učešće zapisničara Aide Luboder , rješavajući po optužnom predlogu Osnovnog državnog tužilaštva iz Rožaja Kt.br. 239/12 od 28.11.2012 .g. podnijeta protiv okrivljenog R. M.  iz Rožaja, zbog krivičnog djela ugrožavanje javnog saobraćaja iz čl. 339. st. 3. u vezi st. 1.   Krivičnog zakonika nakon održanog glavnog i javnog pretresa u prisustvu Zamjenika Osnovnog državnog tužioca Armina Selmanovića, oštećenog A. M.   i okrivljenog, dana 26.12.2012.g. donio je i javno objavio</span>
</p>
<p class="p3"></p>
<p class="p2">
<span>P R E S U D U</span>
</p>
<p class="p3"></p>
<p class="p3"></p>
<p class="p3">
<span>	Okrivljeni R. M. JMB .  od oca S.   i majke H.  , rodj. D. , rodjen  . u selu Besnik, Opština Rožaje, gdje i  živi drž. CG, razumije crnogorski jezik, njegov  jezik je crnogorski, pismen, završio osnovnu školu, nezaposlen, oženjen-otac  dvoje  djece,   siromašnog imovnog stanja, neosudjivan.</span>
</p>
<p class="p3"></p>
<p class="p2">
<span>K R I V   J E</span>
</p>
<p class="p3"></p>
<p class="p3"></p>
<p class="p3">
<span>	Što je:</span>
</p>
<p class="p4"></p>
<p class="p4">
<span>	</span><span class="s1">dana 06.11.2012. godine, oko 12,00 h, u tunelu broj 9 na magistralnom putu broj 2 Rožaje-Ribariće, u mjestu zv. Besnik, Opština Rožaje, ne pridržavajući se saobraćajnih propisa svjestan da svojom radnjom može učiniti djelo, ali je olako držao da do toga neće doći ili da će to moći spriječiti, ugrozio saobraćaj i doveo u opasnost život ili tijelo ljudi, na način što upravljajući radnom mašinom-traktorom marke «IMT» 533 sa kojom je  vukao ručno sagrađeno priključno vozilo - poluprikolicu koja nije imala ispravne propisane uređaje i opremu i to svjetlosno signalne uređaje za bezbjedno učešće u saobraćaju na putu kroz neosvijetljeni tunel (poziciona svijetla i katadiopter na zadnjoj strani prikolice), krećući se iz pravca sela Besnik u pravcu Rožaja, protivno odredbama čl. 244. i čl. 86. st. 2. Zakona o bezbjednosti saobraćaja na putevima, usljed čega je putničko motorno vozilo marke «Mercedes» tip «200D», reg. oznaka RO AK-056 kojim je upravljao A. M., a koje se kretalo za traktorom, u sustizanju prednjim čeonim više desnim dijelom udarilo u zadnji dio neosvijetljene poluprikolice, kojom prilikom je A. M. zadobio laku tjelesnu povredu u vidu kontuzione povrede glave u čeonom dijelu lijevo, </span>
</p>
<p class="p3">
<span>	</span>
</p>
<p class="p5">
<span>-čime je izvršio krivično djelo ugrožavanje javnog saobraćaja iz čl. 339. st. 3. u vezi st. 1. Krivičnog zakonika. </span>
</p>
<p class="p6"></p>
<p class="p3">
<span>	pa mu  sud  primenom pomenutog zakonskog propisa i čl. 4,13, 16, 32, 36, 42, 52, 53 i 54 Krivičnog zakonika i čl. 374. Zakonika o krivičnom postupku izriče </span>
</p>
<p class="p3"></p>
<p class="p3"></p>
<p class="p2">
<span>USLOVNU OSUDU</span>
</p>
<p class="p3"></p>
<p class="p3">
<span>	Kojom mu utvrđuje kaznu zatvora u trajanju od 30 (tridest)  dana i istovremeno određuje da se kazna neće izvršiti ukoliki osuđeni u roku od jedne godine ne učini novo krivično djelo. </span>
</p>
<p class="p3"></p>
<p class="p3">
<span>	Da plati ovome sudu na ime troškova krivičnog postupka iznos od 198,00 eura. </span>
</p>
<p class="p3"></p>
<p class="p3">
<span>	Da plati ovome sudu na ime paušala  iznos od  30,00 eura, sve u roku od 15 dana po pravosnažnosti ove presude. </span>
</p>
<p class="p3"></p>
<p class="p7">
<span>	</span><span class="s1">Oštećeni  A. M. se radi ostvarivanja imovinsko-pravnog zahtjeva upućuje na građansku parnicu.  </span>
</p>
<p class="p3">
<span>	</span>
</p>
<p class="p2">
<span>					</span>
</p>
<p class="p2">
<span>O b r a z l o ž e nj e</span>
</p>
<p class="p3"></p>
<p class="p3">
<span>	Osnovno državno tužilaštvo iz Rožaja, podnijelo je ovome sudu optužni predlog  Kt.br. 239/12 od 28.11.2012.g. protiv okrivljenog R. M.  iz Rožaja, zbog krivičnog djela ugrožavanje javnog saobraćaja iz čl. 339. st. 3. u vezi st. 1.  Krivičnog zakonika (KZ).</span>
</p>
<p class="p3"></p>
<p class="p3">
<span>	Na glavnom pretresu Zamjenik ODT Armin Selmanović je ostao pri podnijetom optužnom predlogu, te je predložio da sud okrivljenog oglasi krivim zbog krivičnog djela koje mu je optužbom stavljeno na teret i da mu izrekne uslovnu osudu kojom će mu utvrditi kaznu zatvora u trajanju od 30 dana  i istovremeno odrediti da se kazna neće izvršiti ukoliko isti u roku od jedne godine ne učini novo krivično djelo. </span>
</p>
<p class="p3"></p>
<p class="p3">
<span>	Oštećeni A. M. je u završnoj riječi istakao, da se ne pridružuje krivičnom gonjenju ODT-a u odnosu na okrivljenog, a odštetni zahtjev će  ostvariti  posebnom tužbom u građanskoj parnici. </span>
</p>
<p class="p3"></p>
<p class="p3">
<span>	Okrivljeni je na pretresu priznao, da je izvršio djelo i svoju krivicu i objasnio, da je dana 06.11.2012.g. oko 12,00 h upravljao traktorom marke IMT 533 sa priključnim vozilom - poluprikolicom koju je ručno sagradio, koja na zadnjoj strani nije imala svetlosne signalne uređaje - poziciona svetla katadioptere i sl., već je bila neosvijetljena. Kretao se magistralnim putem Ribariće-Rožaje, iz pravca Besnika prema Rožajama i kada je došao u mjestu zv. Besnik u tunelu broj 9. koji nije bio osvijetljen, za njim se kretalo putničko vozilo marke mercedes kojim je upravljao oštećeni A. M.koje je u sustizanju udarilo u zadnji dio neosvijetljene prikolice. Na poluprikolici su bila utovarena drva.  U ovoj nezgodi telesne povrede je zadobio vozač Mercedesa A. M. te je prebačen u Dom zdravlja Rožaje a zatim u Opštu bolnicu u Beranama radi ukazivanja ljekarske pomoći. Sa oštećenim je i prije ovog događaja bio u dobrim odnosima, a i nakon ovog događaja su ostali u dobrim odnosima. Izrazio je kajanje zbog ovoga što je uradio i obećao  da ubuduće neće vršiti bilo kakva krivična djela, pa je molio da ga sud što blaže kazni. </span>
</p>
<p class="p3"></p>
<p class="p3">
<span>	Po ovoj krivičnopravnoj stvari sud je izveo dokaze, saslušao svedoka - oštećenog A. M., pročitao nalaz i mišljenje vještaka medicinske struke dr M. M. dat na zapisniku Kt.br. 239/12 od 27.11.2012.godine, nalaz i mišljenje vještaka saobraćajne struke M. N.od 23.11.2012.g. zapisnik o uviđaju ODT-a Kt. br. 178/12  od 06.11.2012.g. ,zapisnik o tehničkom pregledu putničkog vozila marke "Mercedes"  AD "Sevistrans" br. 36/12 od 06.11.2012.g. ,izvještaj jedinice za HMP Rožaje br. 10332 od 06.12.2011.g. izvršio uvid u fotodokumentaciju i skicu lica mjesta od 06.11.2012.g. i  uvid u izvod iz kaznene evidencije na ime okrivljenog.  </span>
</p>
<p class="p3"></p>
<p class="p3">
<span>	Svedok - oštećeni A. M. je izjavio, da je  dana 06.11.2012.godine, upravljao putničkim motornim vozilom marke "Mercedes", tip "200D", reg. oznake  RO AK 056 magistralnim putem iz pravca Ribarića prema Rožajama i dolazeći u mjesto zv. Besnik, Opština Rožaje oko 12 h u neosvijetljenom  tunelu br. 9., dužine oko 170 m, kretao  se  brzinom oko 55 km/h. Ispred njega  nije bilo vozila i  kada je bio  oko sredine tunela  iz suprotnog smera naišla su dva vozila sa upaljenim kratkim svetlima, tako da je i on  vozio pod kratkim svetlima i kada se  mimoilazio sa ovim vozilima na oko 15 m primjetio je ispred sebe na njegovu kolovoznu traku neki predmet  nalik na senku, te je dejstvovao na radnu kočnicu, ali nije uspio da izbjegne kontakt, već je  prednjim čeonim više desnim  dijelom vozila  udario u ovaj predmet za koji je  kasnije saznao da je neosvijetljena  poluprikolica  na kojoj su bila utovarena drva, koju je vukao traktor koji takođe nije bio osvijetljen ni sa prednje ni sa zadnje strane.  Traktorom je upravljao okrivljeni R. M.sa kojim je i  ranije bio u dobrim odnosima, a i nakon ovog događaja je sa njim ostao u dobrim odnosima. U ovoj nezgodi  je zadobio telesne povrede u predjelu glave - čeonog dijela u vidu nagnječnih povreda  i ugruvanost grudnog koša  te je prebačen u Dom zdravlja Rožaje, a zatim i u Opštu bolnicu Berane gdje mu je ukazana ljekarska pomoć.  Vozilo mu  je totalno oštećeno po prednjoj strani.</span>
</p>
<p class="p3">
<span>	</span>
</p>
<p class="p3">
<span>	Iz nalaza i mišljenja vještaka medicinske struke dr Milorada Magdelinića dat na zapisniku Kt.br. 239/12 od 27.11.2012.godine, vidi se da je uvidom u izvještaj ljekara jedinice za HMP br. 10332  od  06.12.2012.g.  i izvještaj specijaliste kardiologa od istog datuma našao da je oštećeni  A. M. kritičnog dana zadobio kontuzione povrede  u čeonom dijelu glave lijevo a žalio se i na bol u grudima. Kontuzione povrede glave u čeonom dijelu lijevo kvalifikuju se kao lake tjelesne povrede koje su mogle nastati u saobraćajnom udesu i neće ostaviti trajne posledice po zdravlje povrijeđenog.  </span>
</p>
<p class="p3"></p>
<p class="p3">
<span>	Iz  nalaza i mišljenja vještaka saobraćajne struke M. N. od 23.11.2012.g., vidi se da je  do ove saobraćajne nezgode došlo kada je vozač putničkog vozila marke "Mercedes" koji se kretao iz pravca Ribarića u pravcu Rožaja, pri vožnji kroz neosvijtljeni tunel, u sustizanju, u fazi intezivnog kočenja prednjim čeonim, više desnim dijelom vozila, naletio na neosvijetljenu traktorsku poluprikolicu koju je za sobom vukao traktor marke "IMT" 533. Traktorska poluprikolica nije bila opremljena  propisanim svjetlosno signalnim uređajima za bezbijedno učešće u saobraćaju na putu kroz neosvijetljeni tunel, pa je vozač traktora R. M. prouzrokovao ovu nezgodu. U zoni mjesta nezgode brzina kretanja vozila saobraćajnim znakon je ograničena na 50 km/h. Vozač mercedesa upravljao je vozilom brzinom od oko 63,02 km/h, a  postojala je mogućnost izbegavanja nezgode za slučaj vožnje mercedesa brzinom od 55,54 km/h ili manjom od nje. Propuštanjem takve mogućnosti i vozač mercedesa je načinio propust koji se smatra jednim od razloga uzročno vezanih za nastanak ove nezgode. </span>
</p>
<p class="p3"></p>
<p class="p3">
<span>	Iz  zapisnika o uviđaju ODT-a Kt. br. 178/12  od 06.11.2012.g. , fotodokumentacije  i skice lica mjesta od 06.11.2012.g., vidi se da je u istim opisano, fotografisano i skicirano lice mjesta. U zapisniku je navedeno mjesto i vrijeme nastanka nezgode, učesnici u nezgodi, tragovi nađeni na lice mjesta i drugi podaci od značaja za nastanak ove nezgode.  </span>
</p>
<p class="p3"></p>
<p class="p3">
<span>	Iz zapisnika o tehničkom pregledu putničkog vozila marke "Mercedes"  AD "Sevistrans" br. 36/12 od 06.11.2012.g. ,vidi se da je vozilo vizuelno pregledano i zbog velikih oštećenja sistema za hlađenje, branika, svetala, kočionog sistema koje je uslijedilo prilikom udara nije moguće izvršiti tehnički pregled  na valjcima. </span>
</p>
<p class="p3"></p>
<p class="p3">
<span>	Iz izvještaja jedinice za HMP Rožaje br. 10332 od 06.12.2011.g., vidi se da je isti izdat na ime oštećenog A. M. i da su konstatovane povrede koje je on zadobio kritičnog dana.</span>
</p>
<p class="p3"></p>
<p class="p3">
<span>	  Iz  izvoda iz kaznene evidencije na ime okrivljenog, vidi se da isti nije evidentiran kroz kaznenu evidenciju Ispostave Rožaje.   </span>
</p>
<p class="p3"></p>
<p class="p3"></p>
<p class="p3">
<span>	Cijeneći iskaz okrivljenog 	i sve izvedene dokaze, kako pojedinačno tako i u međusobnoj vezi u smislu čl. 370. st. 2. Zakonika o krivičnom postupku (ZKP), sud je nesumljivo utvrdio da je okrivljeni izvršio krivično djelo koje mu je optužbom stavljeno na teret  i da je zato kriv i krivičnopravno odgovoran. </span>
</p>
<p class="p3"></p>
<p class="p3">
<span>	Naime,  okrivljeni je u cjelosti priznao izvršenje djela, pa je sud njegov iskaz prihvatio kao jasan, potpun, objektivan i potvrđen iskazom oštećenog , a nalazi oslonca i u ostalim dokazima izvedenim u postupku.</span>
</p>
<p class="p3"></p>
<p class="p3">
<span>	Iz iskaza svedoka-oštećenog  A.  M., uvrđeno je da je dana 06.11.2012.godine, upravljao putničkim motornim vozilom marke "Mercedes", tip "200D", reg. oznake  RO AK 056 magistralnim putem iz pravca Ribarića prema Rožajama i dolazeći u mjesto zv. Besnik, Opština Rožaje oko 12 h u neosvijetljenom  tunelu br. 9., dužine oko 170 m,  iz suprotnog smera naišla su dva vozila sa upaljenim kratkim svetlima, tako da je i on  vozio pod kratkim svetlima i kada se  mimoilazio sa ovim vozilima primjetio je ispred sebe na njegovu kolovoznu traku neki predmet  nalik na senku, te je dejstvovao na radnu kočnicu, ali nije uspio da izbjegne kontakt, već je  prednjim čeonim više desnim  dijelom vozila  udario u ovaj predmet za koji je  kasnije saznao da je neosvijetljena  poluprikolica  na kojoj su bila utovarena drva, koju je vukao traktor kojim je upravljao okrivljeni R. M. sa kojim je i  ranije bio u dobrim odnosima, a i nakon ovog događaja je sa njim ostao u dobrim odnosima. Iz iskaza oštećenog takođe je utvrđeno da je u  ovoj nezgodi   zadobio telesne povrede u predjelu glave - čeonog dijela u vidu nagnječnih povreda, kao i ugruvanost grudnog koša  te je prebačen u Dom zdravlja Rožaje, a zatim i u Opštu bolnicu Berane gdje mu je ukazana ljekarska pomoć.  Iskaz ovog svedoka - oštećenog, sud je prihvatio kao jasan, objektivan i uvjerljiv a dovodeći isti u vezu sa ostalim izvedenim dokazima i iskazom okrivljenog, zaista se nesumljivo utvrđuje prednje činjenično stanje. </span>
</p>
<p class="p3"></p>
<p class="p3">
<span>	Iz nalaza i mišljenja vještaka medicinske struke dr  M. M.utvrđeno je</span><span class="s2">  </span><span>da je oštećeni  A.M. kritičnog dana zadobio kontuzione povrede  u čeonom dijelu glave lijevo, koje se kvalifikuju  kao lake tjelesne povrede koje su mogle nastati u saobraćajnom udesu i neće ostaviti trajne posledice po zdravlje povrijeđenog. Nalaz i mišljenje ovog vještaka, sud je prihvatio kao objektivan i stručan obzirom da je potkrijepljen navodima iz medicinske dokumentacije koji  je sud prihvatio kao jasan i određen, a   nalazi oslonca i u iskazu oštećenog i okrivljenog. </span>
</p>
<p class="p3"></p>
<p class="p3">
<span>	Iz nalaza i mišljenja vještaka saobraćajne struke M. N., utvrđeno je  da je  do ove saobraćajne nezgode došlo kada je vozač putničkog vozila marke "Mercedes" koji se kretao iz pravca Ribarića u pravcu Rožaja, pri vožnji kroz neosvijtljeni tunel, u sustizanju, u fazi intezivnog kočenja prednjim čeonim, više desnim dijelom vozila, naletio na neosvijetljenu traktorsku poluprikolicu koju je za sobom vukao traktor marke "IMT" 533. Traktorska poluprikolica nije bila opremljena  propisanim svjetlosno signalnim uređajima za bezbijedno učešće u saobraćaju na putu kroz neosvijetljeni tunel, pa je vozač traktora R. M.prouzrokovao ovu nezgodu. Nalaz i mišljenje ovog vještaka, sud je prihvatio kao objektivan i stručan a dovodeći isti u vezu sa navodima iz zapisnika o uviđaju, fotodokumentacije i skice lica mjesta, koje  je sud prihvatio kao jasne i određene, kao i u vezi sa ostalim izvedenim dokazima i iskazom okrivljenog, zaista nema sumnje u drugačije činjenično stanje.  </span>
</p>
<p class="p3"></p>
<p class="p3">
<span>	Dakle, u postupku je utvrđeno da je okrivljeni  dana 06.11.2012. godine, oko 12,00 h, u tunelu broj 9 na magistralnom putu broj 2 Rožaje-Ribariće, u mjestu zv. Besnik, Opština Rožaje, ne pridržavajući se saobraćajnih propisa svjestan da svojom radnjom može učiniti djelo, ali je olako držao da do toga neće doći ili da će to moći spriječiti, ugrozio saobraćaj i doveo u opasnost život ili tijelo ljudi, na način što upravljajući radnom mašinom-traktorom marke «IMT» 533 sa kojom je  vukao ručno sagrađeno priključno vozilo - poluprikolicu koja nije imala ispravne propisane uređaje i opremu i to svjetlosno signalne uređaje za bezbjedno učešće u saobraćaju na putu kroz neosvijetljeni tunel (poziciona svijetla i katadiopter na zadnjoj strani prikolice), krećući se iz pravca sela Besnik u pravcu Rožaja, protivno odredbama čl. 244. i čl. 86. st. 2. Zakona o bezbjednosti saobraćaja na putevima, usljed čega je putničko motorno vozilo marke «Mercedes» tip «200D», reg. oznaka RO AK-056 kojim je upravljao A. M., a koje se kretalo za traktorom, u sustizanju prednjim čeonim više desnim dijelom udarilo u zadnji dio neosvijetljene poluprikolice, kojom prilikom je A. M.zadobio laku tjelesnu povredu u vidu kontuzione povrede glave u čeonom dijelu lijevo. </span>
</p>
<p class="p3"></p>
<p class="p3">
<span>	Iz ovakvog iznijetog i utvrđenog činjeničnog stanja, nesumnjivo proizilazi da su u radnjama okrivljenog sadržani svi bitni elementi  krivičnog djela ugrožavanje javnog saobraćaja iz čl. 339. st. 3. u vezi st. 1.KZ, za koje djelo je sud istog oglasio krivim i izrekao mu uslovnu osudu, utvrđujući mu pri tom kaznu zatvora u trajanju od 30  dana i istovremeno odredio da se kazna neće izvršiti ukoliko isti u roku od jedne godine ne izvrši novo krivično djelo.</span>
</p>
<p class="p3"></p>
<p class="p3">
<span>	Prilikom izricanja ovakve vrste krivične sankcije sud je imao u vidu stepen krivice okrivljenog, stepen nastupjele posledice, okolnosti pod kojima je djelo izvršeno,  porodične prilike okrivljenog, cijeneći pri tom kao olakšavajuće okolnosti priznanje okrivljenog za izvršeno djelo, kajanje i obećanje da ubuduće neće vršiti bilo kakva krivična djela, njegovo siromašno imovno stanje i raniju neosuđivanost, te činjenicu da se oštećeni nije pridružio krivičnom gonjenju ODT-a, pa je sud u nedostatku otežavajućih okolnosti, našao da je imalo mjesta izricanju ovakve vrste krivične sankcije, ubijeđen da će upozorenje uz prijetnju kazne u dovoljnoj mjeri uticati na okrivljenog da ubuduće ne vrši bilo kakva krivična djela.  </span>
</p>
<p class="p3"></p>
<p class="p3">
<span>	Na osnovu čl. 229. u vezi čl. 226. st. 2. tač.1. ZKP, sud je obavezao okrivljenog da plati ovome sudu na ime troškova krivičnog postupka iznos od 198,00 eura, koji troškovi se odnose na ime troškova za vještačenje. </span>
</p>
<p class="p3"></p>
<p class="p3">
<span>	Na osnovu čl. 229. u vezi čl. 226. st. 2. tač. 9. i st. 3. ZKP, sud je obavezao okrivljenog da plati ovome sudu na ime paušala iznos od 30,00 eura, a ovo imajući u vidu trajanje i složenost krivičnog postupka, kao i imovno stanje okrivljenog. </span>
</p>
<p class="p3"></p>
<p class="p3">
<span>	Na osnovu čl. 239. st. 2. ZKP,   oštećeni A.M. se radi ostvarivanja imovinsko-pravnog zahtjeva upućuje na građansku parnicu. </span>
</p>
<p class="p3"></p>
<p class="p3">
<span>	Sa izloženog odlučeno je kao u dispozitivu ove presude. </span>
</p>
<p class="p3"></p>
<p class="p3">
<span>	</span>
</p>
<p class="p3"></p>
<p class="p3"></p>
<p class="p3">
<span>	OSNOVNI SUD U ROŽAJAMA, dana  26.12. 2012.g.</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span>Zapisničar,							S U D I J A,</span>
</p>
<p class="p3">
<span>Aida Luboder  s.r.						Milosav Zekić  s.r.</span>
</p>
<p class="p3"></p>
<p class="p3"></p>
<p class="p3">
<span>PRAVNA POUKA: Protiv ove presude može se izjaviti žalba u roku od  8 dana od dana prijema iste i to Višem sudu u Bijelom Polju, a preko ovog suda.</span>
</p>
<p class="p3"></p>
<p class="p3"></p>
<p class="p3">
<span>	</span>
</p>
<p class="p3"></p>
<p class="p3">
<span>	</span>
</p>
<p class="p3"></p>
<p class="p7"></p>
<p class="p7"></p>
<p class="p7"></p>


</body>
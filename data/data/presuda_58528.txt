<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:R;font-size:13pt;}
.p2{text-align:justify;hyphenate:auto;font-family:R;font-size:13pt;}
.p3{text-align:center;hyphenate:auto;font-family:R;font-size:13pt;}
.p4{text-align:start;hyphenate:auto;font-family:R;font-size:12pt;}
.p5{text-align:justify;hyphenate:auto;font-family:Times New Roman;font-size:13pt;}
.p6{text-align:start;hyphenate:auto;font-family:R;font-size:13pt;}
.p7{text-align:start;hyphenate:auto;font-family:Times New Roman;font-size:13pt;}
.p8{text-align:center;hyphenate:auto;font-family:Times New Roman;font-size:13pt;}
</style>
<meta content="ana.stanisic" name="author">
</head>
<body class="b1 b2">
<p class="p1">
<span>K.br.471/09</span>
</p>
<p class="p2"></p>
<p class="p3">
<span>U IME NARODA</span>
</p>
<p class="p3"></p>
<p class="p2">
<span>OSNOVNI SUD U BARU, kao prvostepeni krivični, sudija Aleksandra Leković kao sudija pojedinac, sa zapisničarem Anom Stanišić, u krivičnom predmetu okrivljenog B.M. iz Ulcinja, zbog krivičnog djela -  nedozvoljeno držanje oružja i eksplozivnih materija iz čl. 403 st. 1 KZ CG a po optužnom predlogu Osnovnog državnog tužioca u Baru Kt.br.233/09 od 26.10.2009.godine, nakon glavnog i javnog pretresa održanog dana 08. 02. 2010 godine u prisustvu zastupnika optužbe Bođović Danijele, a u odsustvu uredno pozvanog okrivljenog,  istog dana je donio i javno objavio</span>
</p>
<p class="p2"></p>
<p class="p3">
<span>P R E S U D U</span>
</p>
<p class="p3"></p>
<p class="p2">
<span>Okrivljeni B.M., od oca I. i majke N. rođene M, rođen 04.04.1982. godine u Cetinju, sa prebivalištem u Ulcinju ul ...., neoženjen, pismen, završio ekonomskii fakultet, neosuđivan</span>
</p>
<p class="p2"></p>
<p class="p2"></p>
<p class="p3">
<span>KRIV JE</span>
</p>
<p class="p2"></p>
<p class="p2">
<span>Zato što je:</span>
</p>
<p class="p2"></p>
<p class="p2">
<span>Noću 06.maja 2009. godine oko 01,00 časova u Baru, u putničkom vozilu marke "Audi 80" reg.ozn. UL ...., protivno odredbi čl.11 Zakona o oružju ( "SL list RCG" br. 49/04), neovlašćeno nosio vatreno oružje - pištolj marke "CZ 99" fab.br. 76475</span>
</p>
<p class="p2"></p>
<p class="p2">
<span>- čime je učinio krivično djelo - nedozvoljeno držanje oružja i eksplozivnih materija iz čl. 403 st.1 KZ</span>
</p>
<p class="p2"></p>
<p class="p2">
<span>Pa muu sud primjenom članova 4,32,36,42,52,53 i 54 KZCG i čl. 359,360 i 364 ZKP-a izriče</span>
</p>
<p class="p2"></p>
<p class="p3">
<span>USLOVNU OSUDU</span>
</p>
<p class="p3"></p>
<p class="p2">
<span>Kojom mu utvrđuje kaznu zatvora u trajanju od 3 (tri) mjeseca i istovremeno određuje da se kazna neće izvršiti ukoliko okrivljeni u roku od 1(jedne) godine ne izvrši novo krivično djelo</span>
</p>
<p class="p2"></p>
<p class="p2">
<span>Okrivljeni je dužan da plati troškove krivičnog postupka u iznosu od 30 eura, u roku od 15 dana od dana pravosnažnosti presude pod prijetnjom izvršenja. </span>
</p>
<p class="p3">
<span>O b r a z l o ž e n j e</span>
</p>
<p class="p2"></p>
<p class="p2"></p>
<p class="p2">
<span>Optužnim predlogom ODT-a iz Bara Kt.br. 233/09 od 26.10.2009.godine, okrivljenom je stavljeno na teret da je izvršio krivično djelo - nedozvoljeno držanje oružja i eksplozivnih materija iz čl. 403 st. 1 KZ CG.</span>
</p>
<p class="p2"></p>
<p class="p2">
<span>Okrivljeni je u svojoj odbrani u bitnom naveo da je u noći 05.05. 2009. godine oko 20,30 časova izašao iz svoje kuće u Ulcinju, sa sobom je ponio pištolj marke CZ 99 za koji posjeduje uredno izdatu dozvolu tj. oružani list, kako bi pištolj predao u prodavnicu oružja gdje bi ga niklovali. Pošao je do prodavnice međutim ista je bila zatvorena, pa je nakon toga otišao do svog zeta, a potom do Sutomora da sačeka svoju djevojku. Krećući se iz pravca Šušnja, kod nove benzinske, negdje oko ponoći, zaustavila ga je policija koja ga je alkotestirala i utvrdila da je pod dejstvom alkohola. Kada su mu rekli da moraju da ga privedu u stanicu policije, okrivljeni im je rekao "nema problema samo da sklonim pištolje". Policajci su začuđeno reagovali pa im je okrivljeni objasnio da kod sebe ima dva pištolja, koja sa bila na sjedištu do njega, i to jedan CZ 99 i drugi Magnum 92-plašljivac. Ove pištolje su mu policajci oduzeli, a on je priveden u UP PJ Bar. Pištolj CZ je kupio u Leskovcu i za njega ima oružani list, a za pištolj Magnum se ne izdaje oružani list. Oba pištolja je dražao u kesi, s tim što nisu bila rastavljena nego u komadu.</span>
</p>
<p class="p2"></p>
<p class="p2">
<span>U dokaznom postupku sud je proveo sledeće dokaze: pročitani su iskazi svjedoka K.R. i K.D iz prethodnog postupka, pročitana je potvrda UP PJ Bar o privremeno oduzetim predmetima od 06.05.2009. godine, izvješatj iz KE za okrivljenog pribavljen od UP PJ Cetinje br. 02-245/2438 od 07.07.2009. godine, dopis UP PJ Bar br. 02-220/09 - 9828 od 18. 12,2009. godine i dopis MUP-a filijala za unutrađšnje poslove Ulcinj br. 19-220-1192/2-09.</span>
</p>
<p class="p2">
<span> </span>
</p>
<p class="p2">
<span>Svjedoci K.R. i K.D. su u svom iskazu u bitnom naveli da su navedene večeri obavljali poslove kontrole saobraćaja u smjeni  od 22 do 06,00 časova. Oko 01.00 čas su zaustavili PMV marke Audi 80 kojim je upravljao B.M.. Pošto je vozač bio u vidno alkoholisanom stanju izvršili su alkotestiranje, a nakon toga i pregled putničkog vozila i prilikom pregleda su pronašli na zadnjem sjedištu dva pištolja i to Magnum MF 92 sa praznim okvirom i pištolj CZ 99 sa okvirom i tri metka, za koji je imao odobrenje, ali mu j eodobrenje isteklo. </span>
</p>
<p class="p2"></p>
<p class="p2">
<span>Iz potvrde UP PJ Bar o privremeno oduzetim predmetima od 06.05.2009. godine utvrđuje se da je od okrivljenog navedenog dana oduzet pištolj Magnum MF 92(plašljivac), pištolj CZ 99 br. 76475 sa okvirom i tri metka, oružani list na ime B.M. br. 110/03 </span>
</p>
<p class="p2"></p>
<p class="p2">
<span>Iz izvještaja iz KE za okrivljenog pribavljen od UP PJ Cetinje br. 02-245/2438 od 07.07.2009. godine utvrđuje se da okrivljeni B.M. do sada nije osuđivan. </span>
</p>
<p class="p2"></p>
<p class="p2">
<span>Dopisom UP PJ Bar br. ... od 18. 12.2009. godine dostavljen je oružani list na ime B.M. iz kojeg se utvrđuje da je imenovanom  izdat oružani list za pištolj marke CZ 99 fab. br. 76475 dana 16.09.2003. godine sa rokom važenja 10 godina.</span>
</p>
<p class="p2"></p>
<p class="p2">
<span>U dopisu MUP-a filijala za unutrašnje poslove Ulcinj br. ... je navedeno da B.M. posjeduje pištolj marke Crvena zastava CZ 99 fab. br. 76475 za koji je od stane ove filijale izdat oružani list br.110 od 16.09.2003. godine</span>
</p>
<p class="p4"></p>
<p class="p5">
<span>Ocjenom izvedenih dokaza utvrdjeno je da je okrivljeni izvršio krivično djelo bliže opisano u izreci presude. Okrivljeni je 06.05.2009. godine neovlašćeno nosio vatreno oružje i to pištolj marke „CZ 99“, sa bližim oznakama kao u dispozitivu presude, koji pištolj je kod njega pronađen prilikom kontrole od strane pripadnika UP PJ Bar nakon čega je i oduzet. Utvrđeno činjenično stanje proizilazi kako iz iskrenog i jasnog priznanja okrivljenog, tako i iz drugih provedenih dokaza na glavnom pretresu, a posebno iz potvrde o privremeno oduzetim predmetima koju je okrivljeno potpisao. Okrivljeni je do detalja objasnio zašto i zbog čega je navedenog dana sa sobom nosio pištolj. Okrivljeni je postupajući na način opisan u izreci presude postupao suprotno odredbama čl. 11 Zakona o oružju kojim je propisano da je zabranjeno nošenje oružja na javnom mjestu. Tokom postupka nesporno je utvrdjeno da okrivljeni ima oružni list za predmetni pištolj koji je izdat dana 16.09.2003. godine, sa rokom važenja deset godina. Međutim, nesporno je da okrivljeni nije imao odobrenje nadležnog organa za nošenje predmetnog pištolja, odnosno da je neovlašćeno nosio sa sobom predmetni pištolj. Prema tome, postupajući na navedeni način okrivljeni je ostvario sva objektivna obilježja bića krivičnog djela iz čl.403 st. 1 Krivičnog zakonika CG. Konkretnom prilikom okrivljeni je postupao sa umišljajem odnosno bio je svjestan svog djela i htio je njegovo izvršenje. Optužnim predlogom je okrivljenom stavljeno na teret da je neovlašćeno držao predmetni pištolj. Međutim, kako je nesporno utvrđeno da je konkretnom prilikom okrivljeni neovlašćeno nosio s obzirom da nije imao odobrenje za nošenje oružja, to je sud u izreci presude precizirao činjenični opis u tom dijelu.</span>
</p>
<p class="p5"></p>
<p class="p2">
<span>Odlučujući se za krivičnu sankciju prema okrivljenom sud je cijenio sve otežavajuće i olakšavajuće okolnlosti iz čl. 42 Krivičnog Zakonika, pa je od olakšavajućih okolnosti cijenio njegovo iskrenu odbranu, njegove lične prilike da je u pitanju mlad čovjek, koji je do sada neosuđivan. Otežavajućih okolnosti na strani okrivljenog nije bilo. Imajući sve ovo u vidu sud je okrivljenom izrekao uslovnu osudu kojom je utvrdio kaznu zatvora u trajanju od 3 mjeseca i istovremeno odredio da se kazna neće izvršiti ukoliko okrivljeni u roku od  1 godine ne izvrši novo krivično djelo Po mišljenju suda izrečena uslovna osuda odgovara težini krivičnog djela i krivičnoj odgovornosti okrivljenog i predstavlja mjeru kojom će se svrha izricanja uslovne osude u potpunosti postići. </span>
</p>
<p class="p6"></p>
<p class="p2">
<span>Optužnim predlogom je predloženo da se prema okrivljenom na osnovu čl. 75 st.1 KZ izrekne mjera bezbjednosti oduzimanje navedenog pištolja kao predmeta izvršenja krivičnog djela. Navedenim članom je propisano da se predmeti koji su upotrijebljeni ili su bili namjenjeni za izvršenje krivičnog djela ili koji su nastali izvršenjem krivičnog djela mogu oduzeti ako su svojina učinioca. Prema tome, izricanje ove mjere bezbjednosti je fakultativno, s obzirom da čl. 403 KZ nije propisano obavezno oduzimanje predmeta od učinioca krivičnog djela nedozvoljeno držanje oružja i eksplozivnih materija. Sud smatra da u konkretnom slučaju nije potrebno izricanje navedene mjere bezbjednosti jer, po mišljenju suda, ne postoji nijedan razlog koji bi opravdao donošenje ovakve mjere. Naime, ova mjera se može izreći ako sud smatra da je to potrebno radi ostvarenja ciljeva suzbijanja kriminaliteta. Imajući u vidu ličnost okrivljenog, koji je neporočnog vladanja, zatim okolonosti pod kojima je djelo izvršeno, te činjenicu da okrivljeni ima oružani list za držanje navedenog pištolja, sud smatra da ciljevi suzbijanja kriminaliteta u konkretnom slučaju ne iziskuju izricanje navedene mjere. </span>
</p>
<p class="p5"></p>
<p class="p5">
<span>Odluka o troškovima zasniva se na odredbi čl. 202 ZKP-a a koji se odnose na troškove rada suda, koji su odredjeni prema trajanju složbenosti krivičnog postupka i imovinski prilikama okrivljenog. </span>
</p>
<p class="p7"></p>
<p class="p7">
<span>Na osnovu izloženog odlučeno je kao u izreci. </span>
</p>
<p class="p8"></p>
<p class="p8">
<span>OSNOVNI SUD U BARU</span>
</p>
<p class="p8">
<span>Dana 08.02.2010 godine</span>
</p>
<p class="p8"></p>
<p class="p7">
<span>ZAPISNIČAR,                                                                             S U D I J A, </span>
</p>
<p class="p7">
<span>Ana Stanišić                                                                           Aleksandra Leković </span>
</p>
<p class="p7"></p>
<p class="p7"></p>
<p class="p7">
<span>PRAVNA POUKA: Protiv ove presude može se izjaviti žalba Višem sudu u Podgorici a putem ovog suda u roku od 8 dana od dana prijema iste. 		</span>
</p>
<p class="p7"></p>
<p class="p7">
<span> </span>
</p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Times New Roman;font-size:13pt;}
.p2{text-align:center;hyphenate:auto;font-family:Times New Roman;font-size:13pt;}
.p3{text-align:justify;hyphenate:auto;font-family:Times New Roman;font-size:13pt;}
.p4{text-indent:-0.25in;margin-left:0.75in;text-align:justify;hyphenate:auto;font-family:Times New Roman;font-size:13pt;}
.p5{margin-left:2.0in;text-align:justify;hyphenate:auto;font-family:Times New Roman;font-size:13pt;}
.p6{text-align:justify;hyphenate:auto;font-family:Times New Roman;font-size:12pt;}
.p7{text-align:center;hyphenate:auto;font-family:Times New Roman;font-size:12pt;}
.p8{text-align:justify;hyphenate:auto;font-family:Times;font-size:13pt;}
.s1{color:black;}
.s2{display: inline-block; text-indent: 0; min-width: 0.4861111in;}
.s3{font-weight:bold;}
.s4{font-family:Times New Roman;color:black;}
.s5{font-family:Times New Roman;}
</style>
<meta content="ana.stanisic" name="author">
</head>
<body class="b1 b2">
<p class="p1"></p>
<p class="p1">
<span>K br. 503/08</span>
</p>
<p class="p1"></p>
<p class="p1"></p>
<p class="p1"></p>
<p class="p2">
<span>U IME NARODA</span>
</p>
<p class="p3"></p>
<p class="p3"></p>
<p class="p3">
<span>OSNOVNI SUD U BARU, kao prvostepeni krivični, u vijeću sastavljenom od sudije Aleksandre Leković, kao predsjednik vijeća, i sudija porotnika J.F. i S.D., kao članovi vijeća, sa zapisničarom Anom Stanišić, u krivičnom predmetu okrivljenog I.D.a, zbog krivičnog djela -  teško djelo protiv bezbjednosti javnog saobraćaja iz čl. 348 st. 1 u vezi sa čl.  339 st. 1 Krivičnog zakonika i V.D.a zbog krivičnog djela - teško djelo protiv bezbjednosti javnog saobraćaja iz čl. 348 st.3 u vezi sa čl. 339 st.3 u vezi sa st.1 Krivičnog zakonika, po optužnici Osnovnog tužioca iz Bara Kt.br. 352/08 od 09.12.2008.godine, nakon održanog glavnog javnog pretresa dana 03.02.2010.godine u prisustvu zastupnika optužbe ZODT Zorana Vučinića, okrivljenih i njihovih branilaca R.Č. i R.F, advokata iz Bara, dana 05.02.2010.godine, donio je i javno objavio</span>
</p>
<p class="p3"></p>
<p class="p3"></p>
<p class="p2">
<span class="s1">P R E S U DU</span>
</p>
<p class="p2"></p>
<p class="p3"></p>
<p class="p3">
<span class="s1">Okrivljeni I.D., od oca B. i majke M. rodjene J., rodjen .............godine u Valjevu - Republika Srbija, sa prebivalištem u Baru, naselje Ilino b.b, oženjen, otac dvoje djece, pismen, završio srednju školu, osuđivan i to presudom Okružnog suda u Titogradu K.br. 99/78 od 18.04.1979. godine zbog krivičnog djela iz čl. 190,185/1 KZSRCG na 4 mjeseca zatvora i MB oduzimanja vozačke dozvole za period od 1 godine i presudom Opštinskog suda u BAru K br. 226/86 zbog krivičnog djela iz čl. 231/5-3,1 KZCG na 4 mjeseca zatvora uslovno na 2 godine.</span>
</p>
<p class="p3"></p>
<p class="p2">
<span class="s1">KRIV JE</span>
</p>
<p class="p3"></p>
<p class="p3">
<span class="s1">Zato što je: </span>
</p>
<p class="p3"></p>
<p class="p3">
<span class="s1">Dana 02.08.2008 godine,  oko 19.00 časova, u ulici Jovana Tomaševića u Baru,  upravljajući vozilom marke Golf, reg oznaka Br,-...., ne pridržavajući se saobraćajnih propisa ugrozio saobraćaj i doveo u opasnost život oštećene,  pješaka –maloljetne K.J., na način što je  protivno odredbama 27 st. 2  i čl. 200  ZOBS-a na putevima, upravljao vozilom pod dejstvom alkohola sa najmanje 1.69 promila apsolutnog  alkohola u krvi i nije,  krećući se iz pravca Sutomora prema Baru,   vozilo  u kretanju držao što bližoj desnoj ivici kolovoz i na tolikoj udaljenosti od nje,  da  s  obzirom  na uslove saobraćaja  i stanje i karakteristike  puta ne ugrožava druge učesnike u saobraćaju,  pri čemu je  preduzeo radnje naglog sketanja udesno,  a potom prednjom stranom vozila,  zahvatio prostor betonskog platoa pumpe i udario u oštećenu koja se kretala sa njegove desne strane a potom je oborio na betonsku podlogu usled čega je ona zadobila tešku  tjelesnu povredu- prelom donje grane desne  stidne kosti,  nagnjačenje glave sa krvnim podlivom  u desnom  tjemeno-potiljačnom predjelu,  oguljotine  kože  u desnom lopatičnom predjelu i kože  desnog kuka,  i nagnječenje lijevog skočnog zgloba</span>
</p>
<p class="p3"></p>
<p class="p4">
<span class="s2">-​&nbsp;</span><span class="s1">čime je izvršio krivično djelo – teško djelo protiv bezbjednosti javnog saobraćaja iz čl. 348 st. 1 u vezi sa čl. 339 st. 1 Krivičnog zakonika.</span>
</p>
<p class="p3"></p>
<p class="p3">
<span>Pa mu sud primjenom čl. 4, 32, 36, 42, 52, 53 i 54 Krivičnog zakonika CG i čl. 359,360 i 364 ZKP-a  i z r i č e</span>
</p>
<p class="p3"></p>
<p class="p3"></p>
<p class="p5">
<span>USLOVNU OSUDU</span>
</p>
<p class="p5"></p>
<p class="p3"></p>
<p class="p3">
<span>Kojom mu utvrđuje kaznu zatvora u trajanju od 1 (jedne) godine i istovremeno određuje da se kazna neće izvršiti ukoliko okrivljeni u roku od 3 (tri) godine ne izvrši novo krivično djelo.</span>
</p>
<p class="p3"></p>
<p class="p3">
<span>Okrivljeni je dužan da plati troškove krivičnog postupka u iznosu od 500,00 € u roku od 15 dana od dana pravosnažnosti, pod prijetnjom izvršenja.</span>
</p>
<p class="p3"></p>
<p class="p3"></p>
<p class="p2">
<span>II</span>
</p>
<p class="p3"></p>
<p class="p3"></p>
<p class="p3">
<span>Prema optuženom V.D.U, od oca M., rodjen ......godine u Baru, gdje je i stalno nastanjen, Šušanj b.b.</span>
</p>
<p class="p3">
<span> </span>
</p>
<p class="p3"></p>
<p class="p3">
<span>Na osnovu čl. 362 st. 1 tač. 1 ZKP-a </span>
</p>
<p class="p3"></p>
<p class="p3"></p>
<p class="p3"></p>
<p class="p2"></p>
<p class="p2"></p>
<p class="p2">
<span>ODBIJA SE OPTUŽBA</span>
</p>
<p class="p3"></p>
<p class="p3">
<span class="s1">Da je:</span>
</p>
<p class="p3"></p>
<p class="p3">
<span class="s1">Dana 02.08.2008.godine oko 19,00 časova u ul. Jovana Tomaševića u Baru, nepridržavajući se saobraćajnih propisa ugrozio saobraćaj i doveo u opasnost život oštećene, pješaka mldb K.J., upravljajući PMV marke „Fiat Bravo“, reg.oznake BR ...., prouzrokovao saobraćajnu nezgodu,  olako držeći da do posledice neće doći, na način što je protivno Odredbi čl. 22 st. 1 ZOBS-a, otpočeo skretanje prema platou benzinske pumpe locirane po lijevoj strani kolovoza iako se prethodno nije uvjerio da to može da učini bez opasnosti za druge učesnike u saobraćaju, pri čemu je okrivljeni I. preduzeo radnju naglog skretanja udesno, a potom prednjom stranom svog vozila zahvatio prostor betonskog platoa benzinske pumpe i udario oštećenu K.J.u, koja se kretala sa njegove desne strane, a potom je oborio na betonsku podlogu, usled čega je ona zadobila tešku tjelesnu povredu - prelom donje grane desne  stidne kosti,  nagnjačenje glave sa krvnim podlivom,  u desnom  tjemenu-potiljačnom  predjelu,  oguljotine  kože  u desnom lopatičnoim predjelu i kože  desnog kuka,  i nagnječenje lijevog skočnog zlgoba</span>
</p>
<p class="p3"></p>
<p class="p3">
<span class="s1"> - čime bi izvršio krivično djelo – teško djelo protiv bezbjednosti javnog saobraćaja iz čl. 348 st. 3 u vezi sa čl. 339 st. 3 u vezi sa st.1 KZ. </span>
</p>
<p class="p3"></p>
<p class="p3">
<span>Jer je zastupnik optužbe odustao od optužnice. </span>
</p>
<p class="p3"></p>
<p class="p3">
<span>Troškovi postupka u ovom dijelu padaju na teret budžetskih sredstava suda. </span>
</p>
<p class="p6"></p>
<p class="p6"></p>
<p class="p7">
<span>O b r a z l o ž e n j e</span>
</p>
<p class="p6"></p>
<p class="p6"></p>
<p class="p3">
<span>Optužnicom Osnovnog tužioca iz Bara Kt.br. 352/08 od 09.12.2008.godine, koja je precizirana na glavnom pretresu u odnosu na okrivljenog I.D.a, okrivljenima je stavljeno na teret da su izvršili krivično djelo bliže opisano u izreci presude. Zastupnik optužbe je u odnosu na V.D. odustao od krivičnog gonjenja jer nema dokaza da je izvršio djelo koje mu je stavljeno na teret, pa je sud, shodno tome, a na osnovu čl. 362 st.1 tč.1 ZKP- a donio presuduu kojom se optužba u odnosu na V.D.a odbija. </span>
</p>
<p class="p3"></p>
<p class="p3">
<span>Okrivljeni I.D. je u svojoj odbrani u bitnom naveo da se dana 02.08.2008. godine kretao svojim vozilom "Golf" reg. oznake BR ..... iz pravca Sutomora u pravcu Bara. Prije nego što je počeo da upravlja vozilom popio je 3 boce špricera. Dolaskom u blizinu stare benzinske pumpe uočio je, i to na nekih 10 metara udaljenosti od sebe, jedno vozilo marke "Fiat" da mu sječe put i da prelazi preko njegove trake sa namjerom da uđe na plato benzinske pumpe.  Pokušao je da izbjegne kontakt tako što je volanom napravio nagli pokret udesno. Dalje je naveo da nije primjetio pješaka koji se kretao pored desne ivice kolovoza niti je kočio tom prilikom, već je udario pješaka punom brzinom i tek je onda počeo da koči. Pješak je glavom udarila u šoferšajbnu, a onda je pala sa desne strane vozila na beton. Bio je svjestan da ne smije da upravlja vozilom pod dejstvom alkohola, ali je došla njegova rodbina i tako se to desilo. Iskreno se kaje što je došlo do ove nezgode. Nakon nezgode interesovao se za zdravlje oštećene K.I..</span>
</p>
<p class="p3"></p>
<p class="p3">
<span>U dokaznom postupku sud je proveo sledeće dokaze:  </span><span class="s1">pročitan je  iskaz K.J.e sa zapisnika od 29.08.2008.godine, iskaz svjedoka K.G sa zapisnika od 29.08.2008.godine, zapisnik istražnog sudije Osnovnog suda u Baru Kri.br.280/08 o uvidjaju saobraćajne nezgode od 02.08.2008.godine, nalaz i mišljenje sudskog vještaka saobraćajne struke od septembra 2008.godine sa dopunom od 20.11.2008.godine, dva nalaza i mišljenja sudskog vještaka medicinske struke dr. D.Č. o vještačenju tjelesnih povreda oštečne K.J.e od 22.09.2008.godine i o alkoholisanosti okrivljenog I.D.a od 19.11.2008.godine, izvještaj MUP-a Republike Srbije-Policijske uprave u Valjevu br.235-1-1771/08, sa podacima iz kaznene evidencije za okrivljenog I.D.a od 28.08.2008.godine i zapisnik o rekonstrukciji saobraćajne nezgode od 04.11.2009.godine. </span>
</p>
<p class="p3"></p>
<p class="p3">
<span>Oštećena K.J.a je u svom iskazu u bitnom navela da se navedenog dana kretala sa svojom drugaricom D.T. i njenim bratom S. iz pravca plaže u Šušnju prema Parohijskom domu. Prolazili su platoom benzinske pumpe. Kada su došli blizu tri jarbola koja se nalaze neposredno uz ulicu J. Tomaševića, nisu imali namjeru da tu pređu kolovoz, već da prođu pored jarbola i da nastave kretanje platoom benzinske pumpe prema Domu. Iz tog razloga nije obraćala pažnju da li se ulicom J. Tomaševića kreću vozila. Kada su došli blizu ostrva na kojem se nalaze jarboli, bila je okrenuta leđima prema Sutomoru. Iznenada je osjetila udarac u svoju zadnju stranu tijela. Nije znala šta se dešava i tek kada je pala na beton shvatila je da ju je udarilo auto. Uopšte ne zna odakle se stvorilo ovo vozilo, niti je prije udarca čula zvuk vozila niti škripu kočnica. Nije se pridružila krivičnom gonjenju niti postavila imovinskopravni zahtjev. </span>
</p>
<p class="p3"></p>
<p class="p3">
<span>Svjedok K.G. je u svom iskazu u bitnom naveo da se navedenog dana nalazio kao suvozač u vozilu kojim je upravljao V.D.. Kretali su se iz pravca centra Bara prema Sutomoru. V.D. je imao namjeru da se zaustavi na benzinskoj pumpi kod hotela "Princes" kako bi napunio gorivo. Kada su došli naspram pumpe, D.je zaustavio vozilo sa namjerom da skrene na plato pumpe. U jednom trenutku D. je prokomentarisao "vidi ovoga" i tada se svjedok okrenuo i vidio je jedno vozilo koje je dolazilo iz pravca Sutomora kako je udarilo jednu djevojku koja je bila ispred benzinske pumpe. Djevojka je bila leđima okrenuta ovom vozilu koje ju je udarilo svojim prednjim dijelom, a djevojka je pala na dijelu između kolovoza i betonske podloge pumpe. </span>
</p>
<p class="p3"></p>
<p class="p3">
<span>U zapisniku o uviđaju saobraćajne nezgode </span><span class="s1">navedeni su učesnici saobraćajne nezgode, dat je opis lica mjesta, fiksirani tragovi na licu mjesta, te navedena oštećenja na vozilu i povredjena lica. U skici lica mjesta predstavljen je položaj vozila nakon nezgode, a fotodokumentacijom je bliže prikazano mjesto nezgode, oštećenja na vozilima, te zaustavna pozicija vozila u nezgodi. </span>
</p>
<p class="p3"></p>
<p class="p3">
<span class="s1">U nalazu i mišljenju vještaka saobraćajne struke M.Š. od septembra 2008.godine kao i u dopunskom nalazu od novembra 2009. godine, koji je sačinjen nakon rekonstrukcije saobraćajne nezgode, je navedeno da je do ove nezgode došlo usled propusta u vožnji od strane vozača PMV "VW Golf III" reg.oznake BR .... Vozač ovog vozila nije obratio adekvatnu pažnju prema pješaku koji se kretao betonskim platoom ispred benzinske pumpe pored ivice kolovoza, smjera kretanja ovog vozila od Sutomora prema Baru, te nije održavao bezbjedni smjer kretanja desnom stranom kolovoza na bezbjednoj distanci od desne ivice puta u smjeru kretanja, već je u odsustvu adekvatne pažnje vozilom kojim je upravljao skrenuo na desno zahvatajući desnim točkovima vozila betonski plato ispred benzinske pumpe, a zatim frontalnom regijom vozila otpozadi udario mldb. pješaka K.J.u nakon čega je došlo do odbačaja i pada pješaka na površinu platoa. Vozač vozila "Fiat" je skretao sa prostora kolovoza ulice Jovana Tomaševića na plato benzinske pumpe, a u trenutku kada je prostorna udaljenost između njegovog vozila i vozila okrivljenog Ivanića bila kritična, pa je na taj način djelovao na Ivanića da preduzme mjere izmicanja svog vozila na desno, pa je tako vozač vozila "Fiat" u velikoj mjeri doprinio nastalim posledicama u ovoj nezgodi. Vještak je dalje naveo </span><span>da je okrivljeni preduzeo radnju skretanja vozilom udesno najvjerovatnije prije nego što je vozač vozila "Fiat" zahvatio prostor lijeve saobraćajne trake.</span>
</p>
<p class="p3"></p>
<p class="p3">
<span class="s1">U nalazu i mišljenju vještakla medicinske struke dr D.Č. od 22.09.2008. godine navedeno je da je K.J.a u predmetnoj neugodi zadobila sledeće povrede: nagnječenje glave sa krvnim podlivom u desnom tjemenopotiljačnom predjelu 3x3cm, oguljotine kože u desnom lopatičnom predjelu, oguljotine kože u predjelu desnog kuka, nagnječenje lijevog skočnog zgloba i prelom donje grane desne stidne kosti. Navedene povrede se kvalifikuju kao teška tjelesna povreda jer je prelom grane stidne kosti teška tjelesna povreda. </span>
</p>
<p class="p3"></p>
<p class="p3">
<span class="s1">U nalazu i mišljenju vještaka medicinske struke dr D.Č. od 19.11.2008. godine navedeno je da je koncentracija alkohola u krvi I.D.a u vrijeme nezgode bila od najmanje 1,69 promila do najviše 1,79 promila, srednje 1,74 promila, što znači da je u svakom slučaju bio u pijanom stanju.</span>
</p>
<p class="p3"></p>
<p class="p3">
<span class="s1">Iz izvještaja iz kaznene evidencije za okrivljenog pribavljen od policijske Uprave Valjevo od 28.08.2008. godine utvrđuje se da je I.D. do sada osuđivan i to presudom Okružnog suda u Titogradu K.br. 99/78 od 18.04.1979. godine zbog krivičnog djela iz čl. 190,185/1 KZSRCG na 4 mjeseca zatvora i MB oduzimanja vozačke dozvole za period od 1 godine i presudom Opštinskog suda u BAru K br. 226/86 zbog krivičnog djela iz čl. 231/5-3,1 KZCG na 4 mjeseca zatvora uslovno na 2 godine.</span>
</p>
<p class="p3"></p>
<p class="p3">
<span class="s1">Ocjenom izvedenih dokaza nesporno je utvrđeno da je okrivljeni I.D. izvršio krivično djelo koje mu je stavljeno na teret na način bliže opisan u izreci presude. Tokom postupka je nesporno utvrđeno da je okrivljeni dana </span><span>02.08.2008.godine, u ul Jovana Tomaševića upravljao vozilom marke „Golf“, reg. ozn. BR ... pod dejstvom alkohola sa najmanje 1,69 promila apsolutnog alkohola u krvi, krećući se iz pravca Sutomora prema Baru. Okrivljeni je preduzeo radnju naglog skretanja udesno, pa je zahvatio prednjom stranom svog vozila prostor betonskog platoa pumpe i udario mldb oštećenu K.J.u, kojom prilikom joj je nanio teške tjelesne povrede bliže opisane u izreci presude.</span>
</p>
<p class="p3"></p>
<p class="p3">
<span>Okrivljeni je prouzrokovao saobraćajnu nezgodu jer se nije pridržavao odredbi čl. 27 st. 2 i čl. 200 ZOBS-a na putevima. Članom 27 st. 2 ZOBS-a na putevima je propisano da je vozač dužan da vozilo u kretanju drži što bliže desnoj ivici kolovoza i na tolikoj udaljenosti od nje da, s obzirom na brzinu kretanja vozila, uslove saobraćaja i stanje i karakteristike puta, ne ugrožava druge učesnike u saobraćaju i ne izlaže sebe opasnosti, dok je čl. 200 Zakona propisano da vozač ne smije da upravlja vozilom u saobraćaju na putu niti da počne da upravlja vozilom ako je pod dejstvom alkohola. Naime, iz nalaza i mišljenja vještaka saobraćajne struke M.Š. je nesporno utvrđeno da se mldb. pješak kretao van kolovoza betonskim platoom pored desne ivice kolovoza smjera kretanja okrivljenog, te da je fizički kontakt između vozila kojim je upravljao okrivljeni i pješaka ostvaren na betonskom proširenju koje se nalazilo po desnoj strani kolovoza puta i to u trenutku kada se mldb. pješak nalazio van kolovoza. Nesporno je takođe utvrđeno da je okrivljeni preduzeo radnju skretanje vozila nadesno pa je tako svojim desnim točkovima vozila zahvatio površinu betonskog platoa kojim se kretala oštećena.  Takođe i iz iskaza oštećene nesporno proizilazi da se kretala platoom benzinske pumpe, van kolovoza. Odbrana okrivljenog da mu je iz suprotnog smjera nailazilo vozilo koje mu je presjeklo put i prešlo preko njegove trake usled čega je bio prinuđen da naglim pokretom udesno izbjegne kontakt sa tim vozilom je za sud nelogična i neubjedljiva jer bi u tom slučaju nužno moralo doći do kontaka ta dva vozila. To proizilazi i iz nalaza vještaka saobraćajne struke koji je naveo da je okrivljeni preduzeo radnju skretanja vozilom udesno najvjerovatnije prije nego što je vozač vozila "Fiat" zahvatio prostor lijeve saobraćajne trake. Takođe i iz iskaza svjedoka K.a se nesporno utvrđuje da je V. prije skretanja zaustavio svoje vozilo.</span><span class="s3"> </span><span>Prema tome,</span><span class="s3"> </span><span>okrivljeni je bio dužan, shodno čl. 27 st. 2 ZOBS-a na putevima da održava bezbjedan smjer kretanja desnom stranom kolovoza i to na bezbjednoj distanci od desne ivice puta, što u konkretnom slučaju nije uradio već je preduzeo radnju naglog skretanja udesno i  udario pješaka oštećenu K.J.u čime je prouzrokovao ovu saobraćajnu nezgodu. Takodje, iz nalaza i mišljenja vještaka medicinske struke dr </span><span class="s1">D.Č.</span><span>, nesporno utvrdjeno da je  koncentracija alkhola u krvi kod okrivljenog u vrijeme nezgode iznosila najmanje 1,69 promila, što znači da je bio u pijanom stanju. Na taj način okrivljeni Ivanić je postupao suprotno član 200 ZOBS-a na putevima kojim je propisano da vozač ne sme da upravlja vozilom u saobraćaju na putu ni da počne da upravlja vozilom ako je pod dejstvom alkohola. U ovoj nezgodi teške tjelesne povrede je zadobila oštećena mldb. K.J.a, što je nesporno utvrdjeno iz nalaza i mišljenja vještaka dr </span><span class="s1">D.Č.</span><span>, koji nalaz sud u cjelosti prihvata, kao jasan stručan i objektivan. </span>
</p>
<p class="p6"></p>
<p class="p3">
<span>Prema tome, okrivljeni je, upravljajući vozilom pod dejstvom alkohola, i to postupajući na način bliže opisan u izreci presude udario oštećenu i pri tom joj nanio teške tjelesne povrede. S toga je okrivljeni ostvario uzrok ove saobraćajne nezgode. </span>
</p>
<p class="p3"></p>
<p class="p3">
<span>Okrivljeni je bio svjestan da usled svog načina vožnje može ugroziti bezbjednost saobraćaja, odnosno ostvariti zabranjenu posledicu, pa je pristao na njeno nastupanje. U odnosu na krivično djelo ugrožavanje javnog saobraćaja okrivljeni je postupao sa eventualnim umišljajem. Kao posledica izvršenja osnovnog krivičnog djela  nastupile su teške tjelesne povrede kod oštećene, u odnosu na koje je povrede je okrivljeni postupao sa nehatom. Kako je utvrđeno da je okrivljeni ostvario sva subjektivna i objektivna obilježja krivičnog djela koje mu je stavljeno na teret, to je i oglašen krivim za izvršenja ovog krivičnog djela.</span>
</p>
<p class="p3"></p>
<p class="p8">
<span>Odlučujući se za krivičnu sankciju prema okrivljenom sud je cijenio sve olakšavajuće i otežavajuće okolnosti iz čl. 42 Krivičnog zakonika CG. Od olakšavajućih okolnosti na strani</span><span class="s4"> sud je </span><span>cijenio</span><span class="s5"> činjenicu da je u pitanju oženjen čovjek, otac dvoje djece, te da se oštećena nije pridružila krivičnom gonjenju.  Sud nije kao otežavajuću okolnosti cijenio činjenicu da je okrivljeni do sada osudjivan, obzirom da je od poslednje osude prošlo više od 20 godina, tako da otežavajućih okolnosti nije bilo. Sud je imao u vidu i činjenicu da na strani V.D.a postoji znatan doprinos nastalim posledicama, a što proizilazi iz nalaza vještaka saobraćajne struke. Imajući sve ovo u vidu sud je okrivljenom izrekao uslovnu osudu kojom je utvrdio kaznu zatvora u trajanju od jedne godine i istovremeno odredio da se kazna neće izvršiti ukoliko okrivljeni u roku od tri godine ne izvrši novo krivično djelo. Po mišljenju suda izrečena uslovna osuda odgovara težini krivičnog djela i krivici okrivljenog i predstavlja mjeru kojom će se svrha izricanja uslovne osude u potpunosti postići. </span>
</p>
<p class="p3"></p>
<p class="p3">
<span>Sud je, saglasno čl. 202 ZKP-a, okrivljenog obavezao na plaćanje troškova krivičnog postupka u ukupnom iznosu od 500 €, a isti se odnose na troškove vještaka saobraćajne struke u iznosu od 82,50 eura, troškove vještaka medicinske struke u iznosu od 362 eura, kao i na sudski paušal koji je odredjen prema složenosti i trajanju krivičnog postupka i imovnom stanju okrivljenog. </span>
</p>
<p class="p3"></p>
<p class="p3">
<span>Iz izloženog, a primjenom citiranih zakonskih propisa, sud je odlučio kao u izreci. </span>
</p>
<p class="p3"></p>
<p class="p2"></p>
<p class="p2">
<span>OSNOVNI SUD U BARU</span>
</p>
<p class="p2">
<span>Dana 05.02.2010 godine</span>
</p>
<p class="p3"></p>
<p class="p3"></p>
<p class="p3">
<span>ZAPISNIČAR,                                                 PREDSJEDNIK VIJEĆA – SUDIJA</span>
</p>
<p class="p3">
<span>Ana Stanišić                                                                        Aleksandra Leković </span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3">
<span>PRAVNA POUKA: Protiv ove presude može se izjaviti žalba Višem sudu u Podgorici a putem ovog suda u roku od 15 dana od dana prijema pismenog otpravka presude. </span>
</p>
<p class="p3"></p>
<p class="p3"></p>
<p class="p3">
<span> </span>
</p>
<p class="p6"></p>


</body>
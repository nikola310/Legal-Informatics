<div>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</div>
&nbsp;
<div style="text-align: right">
	<strong><em>K.br. 11/606</em></strong><br>
	&nbsp;</div>
<div style="text-align: center">
	<strong><em>U IME CRNE GORE</em></strong><br>
	&nbsp;</div>
<div style="text-align: justify">
	<strong><em>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; OSNOVNI SUD U PODGORICI,</em></strong> kao prvostepeni, krivični, po sudiji Larisi Mijušković - Stamatović, uz učešće Valentine Vukašinović, kao zapisničara, u krivičnom predmetu protiv okrivljenog K. G., iz P., zbog krivičnog djela omogućavanje uživanja opojnih droga iz čl. 301 st.1 KZ-a odlučujući po optužnom predlogu ODT-a Podgorica Kt. br.837/11 od 15.08.2011. godine, koju je na glavnom pretresu zastupao Šoškić Miloš, zamjenik ODT-a Podgorica, nakon glavnog i javnog pretresa održanog u prisustvu zastupnika optužnog predloga i okrivljenog dana 14/10/2011. godine, donio je i istog dana javno objavio</div>
<div style="text-align: center">
	&nbsp;</div>
<div style="text-align: center">
	<strong><em>P R E S U D U</em></strong><br>
	&nbsp;</div>
<strong><em>Okrivljeni:</em></strong><br>
&nbsp;
<div style="text-align: justify">
	<strong>K.G.</strong> od oca N. i majke D., rođene R., rođen... godine u P., sa prebivalištem u P., Crnogorac, neoženjen, završio srednju školu, zaposlen, lošeg imovnog stanja, neosuđivan,&nbsp;<br>
	&nbsp;</div>
<div style="text-align: center">
	<strong><em>K R I V&nbsp;&nbsp;&nbsp; J E </em></strong></div>
&nbsp;<br>
<strong><em>Zato što je:</em></strong><br>
&nbsp;
<div style="text-align: justify">
	&nbsp;Dana 15.05.2011. godine, oko 03,00 časova, u P., na B. S. P. C., u parku preko puta Skupštine RCG, dao V. D. na uživanje opojnu drogu - marihuanu koja je Rješenjem o utvrđivanju spiska opojnih droga&nbsp; Sl. list SRJ broj 46/96 i Sl. list SRJ broj 37/02) proglašena za opojnu drogu, na način što je od nepoznatog lica nabavio cigaretu označene droge, a zatim se našao sa V. D. i dao mu drogu da je zajedno uživaju,<br>
	&nbsp;<br>
	- čime je izvršio krivično djelo omogućavanje uživanja opojnih droga iz čl. 301 st. 1 Krivičnog zakonika,<br>
	&nbsp;<br>
	- pa ga Sud, primjenom citiranih zakonskih odredbi, te čl. 3, 4, 5, 13, 15, 32, 36, 42, 45 i 46 &nbsp;Krivičnog zakonika, te čl. 226, 227, 229 i 374 ZKP-a<br>
	&nbsp;</div>
&nbsp;
<div style="text-align: center">
	<strong><em>OSUĐUJE</em></strong></div>
<div style="text-align: justify">
	&nbsp;</div>
<div style="text-align: justify">
	Na kaznu zatvora u trajanju od 30 (trideset) dana.<br>
	&nbsp;<br>
	Dužan je okrivljeni da na ime troškova krivičnog postupka - paušala uplati ovom Sudu iznos od 20 (dvadeset) Eura, u roku od 15 dana po pravnosnažnosti presude, pod prijetnjom prinudne naplate.</div>
<div style="text-align: center">
	&nbsp;</div>
<div style="text-align: center">
	<strong><em>O b r a z l o ž e nj e</em></strong></div>
<div style="text-align: justify">
	&nbsp;</div>
<div style="text-align: justify">
	Optužnicom, sada optužnim predlogom ODT-a Podgorica Kt.br.837/11 od 15.08.2011. godine, kojeg je na glavnom pretresu zastupao Šoškić Miloš, zamjenik ODT-a Podgorica, okrivljenom&nbsp; K. G. je stavljeno na teret izvršenje krivičnog djela omogućavanje uživanja opojnih droga iz čl. 301 st. 1 u KZ CG, bliže opisanog u dispozitivu ove presude.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Zastupnik optužbe je do kraja glavnog pretresa u svemu ostao pri navedenom optužnom aktu, a u završnoj riječi je naveo da je u toku dokaznog postupka nesumnjivo utvrđeno da je okrivljeni izvršio krivično djelo koje mu se stavlja na teret, ističući da je &nbsp;okrivljeni u svojoj odbrani detaljno opisao vrijeme, mjesto i način izvršenja krivičnog djela, i da je takva odbrana okrivljenog saglasna sa iskazom svjedoka, sa kojih razloga je predložio sudu da okrivljenog oglasi krivim i izrekne mu kaznu u zakonom propisanim granicama za krivično djelo stavljeno mu na teret.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; U svojoj odbrani u prethodnom postupku na zapisnicima o saslušanjima pred istražnim sudijom ovog suda Kri.br. 11/656 od 17.05.2011. i Kri.br. 11/174 od 17/06/2011. godine, okrivljeni K. G. je izjavio da je predmetne večeri, oko 03,00h , sa D. V. sjedio u parku B. S. P. C., koji se nalazi preko puta Skupštine CG, iza biste Kralja Nikole. U momentu kada je spremao džoint, koji su planirali da ispuše on i V., naišla je policija koja je izvršila pretres i tom prilikom je kod njega pronašla jedan pripremljeni džoint, koji je on odbacio kada je policija naišla. Tada &nbsp;su oni lišeni slobode i privedeni u policiju, a kako je nadalje naveo, prilikom pretresa u policiji, kod njega u džepu su policajci pronašli kesicu u kojoj se nalazio ostatak jednog džointa.<br>
	<br>
	U svojoj odbrani na glavnom pretresu od 14.10.2011. godine, okrivljeni je ponovio odbranu iz prethodnog postupka, s tim što je naveo da je već imao pripremljen džoint i kada je sa V. D. sjeo na klupu naišla je policija a on je taj džoint tada bacio, tačnije ispustio ga je iz ruke pored sebe. Istakao je da on V. nije nagovarao niti mu je nudio da puši džoint, već je to bio dogovor izmedju njih, te da on nije ovisnik o narkoticima, ali je u par navrata probao marihuanu, kao i to da je V. znao da on kod sebe ima džoint jer mu je on to sam i rekao.<br>
	<br>
	Pojašnjavajući razliku u kazivanju u prethodnom postupku i na glavnom postupku okrivljeni je naveo da je istina i jedno i drugo, odnosno da je on predmetnom prilikom kada je sjeo na klupu spremao džoint, ali je isti bio spreman prije nego što je naišla policija, te da je na to mislio prilikom davanja svog iskaza.<br>
	&nbsp;<br>
	U završnoj riječi okrivljeni je istakao da mu je zaista žao što je do toga došlo i da&nbsp; se to više neće ponoviti. Zamolio je Sud da prilikom&nbsp; izricanja kazne&nbsp; uzme u obzir da je do sada bio neosuđivan.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; U dokaznom postupku Sud je: na saglasan predlog stranaka pročitao iskaz svjedoka M. Ž., sa zapisnika o saslušanju svjedoka pred istražnim sudijom ovog suda u predmetu poslovne oznake Ki.br. 11/174 od 08.06.2011. godine, pročitao iskaz svjedoka Z. V., sa zapisnika o saslušanju svjedoka pred istražnim sudijom ovog suda u predmetu poslovne oznake Ki.br. 11/174 od 08.06.2011. godine, pročitao iskaz svjedoka J. Ž., sa zapisnika o saslušanju svjedoka pred istražnim sudijom ovoga suda u predmetu poslovne oznake Ki.br. 11/174 od 08-06.2011. godine, pročitao službenu zabilješku UP PJ Podgorica Ku.br. 480/2011 od 17.05.2011. godine, pročitao potvrdu o privremeno oduzetim stvarima UP PJ Podgorica Ku. Br. 480/2011 od 17.05.2011. godine na ime K. G., pročitao nalaz i mišljenje sudskog vještaka hemijske struke br. 2221/11 od 08.07.2011. godine, pročitao izvod iz KE za okrivljenog, uzdat od UP PJ P. pod br. 03-245/11-9210/2 od 29.09.2011. godine, izvršio uvid u fotodokumentaciju UP PJ P. br. 17-28-244-909/1539 od 16.05.2011. godine.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Nakon provedenog dokaznog postupka, ocjenom navoda optužbe, odbrane okrivljenog, te svih provedenih dokaza kako pojedinačno, tako i u njihovoj međusobnoj vezi, ovaj Sud je nesumnjivo utvrdio da je okrivljeni K. G. izvršio krivično djelo stavljeno mu optužbom na teret i to na način, mjesto i u vrijeme kako je to bliže opisano izrekom ove presude, sa kojih razloga ga je sud oglasio krivim i krivično - pravno odgovornim i osudio ga na kaznu zatvora kao u dispozitivu presude.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; U svjedočkom iskazu i u prethodnom postupku i na glavnom pretresu V. D. je izjavio da je tačno da je 15.05.2011. godine bio u gradu sa K.G. i da mu je okrivljeni pri povratku kući predložio da svrate u park preko puta Skupštine kako bi ispušili džoint. V. je istakao da ga okrivljeni nije nagovarao, niti prisiljavao na to, već mu je samo ponudio, na šta je on pristao. Prilikom njihovog dolaska u park, naišla je policija koja je K. zatekla kako pravi džoint, nakon čega ih je policija lišila slobode. Ovaj svjedok je istakao da nikada nije bio prisiljavan od strane okrivljenog da puši marihuanu kao i to da mu okrivljeni nikada nije tražio novčanu nadoknadu, već je to bila njegova slobodna volja. Na kraju je istakao da nije ovisnik od droge, ali da je ranije u par navrata probao marihuanu.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Svjedoci - službenici UP PJ Podgorica M. Ž., Z.V. i J.Ž. u svojim iskazima datim u prethodnom postupku pred istražnim sudijom ovog suda na identičan način opisuju predmetni dogadjaj. Naime, sva trojica su izjavili da su &nbsp;dana 15.05.2011. godine, negdje oko 2,45h vršili patrolnu djelatnost obilaska parka kod spomenika Kralja Nikole, i to na način što se M.Ž. kretao od pravca spomenika Kralja Nikole, a Z.V. i J.Ž. su u park su ušla od pravca mosta Braće Zlatičanin i na klupi su primijetili dva lica kako sjede. Prilikom dolaska do ovih lica, jedno &nbsp;koje je bilo u crnoj jakni, iz desne ruke je odbacilo zamotuljak koji su kasnije pronašli i posumnjali da je riječ o marihuani tzv. džointu. Kasnije su saznali da je riječ o K.G. koji je bio u društvu V.D. i koji su odmah nakon toga bez prinude privedeni u PJ Podgorica. Prilikom pregleda tih lica u prostorijama PJ Podgorica, uz prisustvo inspektora za narkotike, izvršen je pretres privedenog K., kojom prilikom je kod njega pronadjen još jedan zamotuljak istog izgleda.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je sve naprijed navedene iskaze svjedoka, i V.D., kao i trojice službenika UP PJ Podgorica, u potpunosti prihvatio, cijeneći ih kao jasne, istinite, te saglasne kako medjusobno, tako i sa svim ostalim provedenim dokazima.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz službene zabilješke UP PJ Podgorica Ku.br. 470/2011 od 17.05.2011. godine, konstatovano je da je ista sačinjena od strane službenih lica gdje je navedeno da su ovlašćena službena lica pomenutog dana negdje oko 02,45h vršila patrolnu djelatnost obilazeći park Kralja Nikole. Prilikom patrole na klupi su primjetili dva lica i prilikom njihovog dolaska lice koje je bilo bliže njima, u crnoj jakni iz desne ruke je odbacilo zamotuljak biljne materije nalik na marihuanu tzv. džoint. Kasnije je utvrđeno da se radi o K.G., od oca N. i majke D., rođene R., rođen..., nastanjen u .... Sa njim u društvu se nalazio V.D., od oca A., rođen.... Navedena lica su bez upotrebe sredstava prinude privedena u PJ Podgorica i zajedno sa biljnom materijom predata u M«10«. Prilikom pregleda lica u prostorijama PJ i prisustvu M«10«, kod lica G., u džepu pantalona pronađen je još jedan zamotuljak iste materije.<br>
	&nbsp;<br>
	Iz potvrde o privremeno oduzetim predmetima od 17.05.2011. godine, utvrđeno je da su ovlašćena službena lica UP PJ Podgorica privremeno oduzeli mobilni telefon marke »SONY ERICSON« model U10i, ime aparata 35681503-386544-4 sa Telenor karticom za broj 068 408 959, jedan tzv. »džoint«, napravljen od rizle bijele boje u obliku cigarete u kojoj se nalazila biljna materija zelene boje za koju se pretpostavlja da je opojna droga marihuana, jedan isječak od PVC kese bijele boje, u kojoj se nalazila manja količina biljne materije tamno zelene boje za koju se pretpostavlja da je opojna droga marihuana.<br>
	&nbsp;<br>
	U izvještaju o vještačenju br. 2221/11, vještak dipl.hem. je mikroskopskom i hemijskom analizom uzoraka oduzetih od okrivljenog K.G. (jedne ručno pravljene cigarete u kojoj se nalazila biljna materija zelene boje i karakterističnog opojnog mirisa, neto mase m= 0,24g, jednog ručno pravljenog zamotuljka od plastične kese sa sadržajem biljne materije zelene boje karakterističnog opojnog mirisa neto mase m=0,09g), utvrdio da dostavljeni biljni materijal potiče od biljke čiji je botanički naziv CANNABIS&nbsp; sativa L. iz familije Canabaceae – kanabis, a koja je registrovana na listi opojnih droga.<br>
	&nbsp;<br>
	Sud je u potpunosti prihvatio naprijed navedeni nalaz i mišljenje vještaka hemijske struke, cijeneći ga kao stručan, precizan i jasan, te na pravilima nauke zasnovan.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz izvoda iz KE za okrivljenog K.G.&nbsp; izdat od UP PJ Pljevlja&nbsp; pod br.03-245/11-9210/2 od 20.09.2011. godine utvrdjeno je da isti ranije nije osuđivan.<br>
	&nbsp;<br>
	&nbsp;Dakle, iz svih naprijed provedenih dokaza, iskaza svjedoka V.D., koji je naveo da je predmetne večeri bio sa okrivljenim u gradu i da su pri povratku kući, svratili u park Kralja Nikole, sa namjerom da ispuše »džoint«, za koji je on znao da okrivljeni ima kod sebe, te iz svjedočkih iskaza ovlašćenih službenika UP PJ Podgorica, kao i iz službene zabilješke koju su oni sačinili, nesumnjivo je utvrdjeno da je okrivljeni K.G. tog 15/05/2011. godine, oko 03,00 časa, u P., B. S. P. C., u parku koji se nalazi preko puta Skupštine RCG, omogućio V.D. uživanje opojne droge - marihuane, koja je rješenjem o utvrdjivanju spiska opojnih droga (Sl.list SRJ broj 46/96 i Sl. list SRJ broj 37/02) proglašena za opojnu drogu, a što je utvrdjeno iz nalaza i mišljenja vještaka hemijske struke, i to na način što je on prethodno nabavivši navedenu drogu, sa V.D. bio u gradu, da bi po povratku iz grada sa istim pošao u park i pripremio "džoint" predmetne droge kako bi je uživao sa V.D. kojom prilikom su naišli ovlašćeni službenici UP PJ Podgorica i lišili ih slobode.<br>
	&nbsp;<br>
	&nbsp;&nbsp; Kako krivično djelo omogućavanje uživanja opojnih droga iz čl. 301 st. 1 KZ CG vrši onaj ko navodi drugog na uživanje opojne droge ili mu daje opojnu drogu da je uživa, on ili drugo lice, ili stavi na raspolaganje prostorije radi uživanja opojne droge ili na drugi način omogućuje drugom da uživa opojnu drogu, to su se po nalaženju ovog suda u radnjama okrivljenog ostvarila sva bitna obilježja predmetnog krivičnog djela u odnosu na koje je okrivljeni postupao sa direktnim umišljajem i to sa razloga jer je bio svjestan svog djela i htio njegovo izvršenje.<br>
	&nbsp;<br>
	Odlučujući o krivičnoj sankciji Sud je cijenio sve okolnosti iz čl. 42 KZ-a, a koje utiču da kazna bude manja ili veća, pa je u odsustvu otežavajućih okolnosti van elemenata bića krivičnog djela stavljenog mu na teret, od olakšavajućih okolnosti na strani okrivljenog cijenio njegove lične i imovinske prilike, korektno držanje pred sudom, iskreno kajanje zbog učinjenog, lošu materijalnu situaciju, a posebno raniju neosuđivanost, što ukazuje da se radi o osobi neporočnog vladanja, koja nije sklona vršenju krivičnih djela, a koje okolnosti je sud u svom zbiru cijenio kao osobito olakšavajuće, sa kojih razloga je primjenom odredbi čl. 45 i 46 KZ-a okrivljenog osudio na kaznu zatvora ispod granice propisane zakonom za navedeno krivično djelo u trajanju od 30 (trideset) dana, nalazeći da je upravo ta kazna adekvatna društvenoj opasnosti izvršenog krivičnog djela i okrivljenog kao počinioca, te da će se njom u cjelosti ostvariti svrha kažnjavanja i u dovoljnoj mjeri uticati na okrivljenog da ubuduće ne vrši ni ova, ni druga krivična djela. &nbsp;<br>
	&nbsp;<br>
	Odluku o troškovima&nbsp; krivičnog postupka Sud je donio primjenom odredbi čl. 226, 227 i&nbsp; 229 ZKP-a, a isti se odnose na sudski paušal u iznosu od 20,00 eura, koji je odmjeren shodno dužini trajanja postupka, složenosti predmeta i imovinskim prilikama okrivljenog.<br>
	&nbsp;<br>
	Na osnovu svega izloženog, a u smislu čl.374 ZKP-a, odlučeno&nbsp; je kao u izreci presude.<br>
	&nbsp;<br>
	&nbsp;</div>
<div style="text-align: center">
	<strong><em>OSNOVNI SUD U PODGORICI</em></strong></div>
<div style="text-align: center">
	<strong><em>Dana, 14/10/2011. godine</em></strong><br>
	&nbsp;<br>
	&nbsp;</div>
<strong><em>&nbsp;&nbsp;&nbsp;&nbsp;&nbsp; &nbsp;Zapisničar, &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;S U D I J A,</em></strong><br>
<strong><em>Valentina Vukašinović&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Larisa Mijušković Stamatović</em></strong><br>
&nbsp;<br>
&nbsp;<br>

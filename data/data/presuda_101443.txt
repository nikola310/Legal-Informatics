<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:start;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
</style>
<title>K</title>
<meta content="vesna.kovacevic" name="author">
</head>
<body class="b1 b2">
<p class="p1">
<span>                                                                                                  K.br.  211/10</span>
</p>
<p class="p1"></p>
<p class="p2">
<!--Image link to '0.jpg' can be here-->
</p>
<p class="p2"></p>
<p class="p2">
<span>U IME CRNE GORE</span>
</p>
<p class="p2"></p>
<p class="p2"></p>
<p class="p2"></p>
<p class="p3">
<span>OSNOVNI SUD U NIKŠIĆU, kao provostepeni krivični  po sudiji  Babović Draganu uz sudjelovanje Krištof Stanke, kao zapisničara u krivičnom predmetu protiv okrivljene P. Ž.E, zbog krivičnog djela ugrožavanje sigurnosti iz čl.168.st.1.KZ, postupajući po optužnom predlogu ODT-a Nikšić Kt.br. 704/09 od 10.05.2010.godine, nakon završenog javnog glavnog pretresa dana 19.09.2012.godine, u prisustvu zastupnika ODT-a Nikšić Djurišić Radovana i okrivljene P. Ž.e, istog dana donio je i javno objavio</span>
</p>
<p class="p3"></p>
<p class="p3"></p>
<p class="p2">
<span>P R E S U D U</span>
</p>
<p class="p3"></p>
<p class="p3"></p>
<p class="p3">
<span>Okrivljena:</span>
</p>
<p class="p3">
<span>P. Ž.A, od oca F  i majke L , rodjene R , rodjena xxxxxx.godine u P  sa prebivalištem u P  – xxxxx, državljanka Crne Gore, lošeg imovnog stanja, ekonomski tehničar, neudata, radnije osudjivana presudom Višeg suda u Podgorici K.br. 313/00 od 09.05.2003.godine, zbog krivičnog djela iz čl.37/2-1 KZ RCG, dva mjeseca zatvora,</span>
</p>
<p class="p3"></p>
<p class="p3"></p>
<p class="p2">
<span>K r i v a    j e</span>
</p>
<p class="p3"></p>
<p class="p3">
<span>Što je:</span>
</p>
<p class="p3">
<span>Dana 14.11.2009.godine u Nikšiću u butiku sportske opreme “Olimpik” koja se nalazi na Trgu Slobode, ugrozila sigurnost oštećene J. A.e prijetnjom da će napasti na njen život i tijelo, na način što je oštećenoj uputila prijetnje da će je ubiti, da će je strpati u gepek, da će joj ubiti brata i da joj život neće predstavljati ništa,</span>
</p>
<p class="p3"></p>
<p class="p3">
<span>-čime je izvršila krivično djelo ugrožavanje sigurnosti iz čl.168.st.1.Krivičnog zakonika.</span>
</p>
<p class="p3"></p>
<p class="p3">
<span>Pa joj sud primjenom citirane zakonske odredbe, te čl.4,42,52,53 i 54. KZ CG, te čl. 229 i 374. ZKP-a   i z r i č e: </span>
</p>
<p class="p3"></p>
<p class="p2">
<span>USLOVNU OSUDU</span>
</p>
<p class="p3"></p>
<p class="p3">
<span>Kojom joj prethodno utvrdjuje kaznu zatvora u trajanju od 2 (dva) mjeseca i istovremeno odredjuje da se ova kazna neće izvršiti ukoliko okrivljena u roku od 1 (jedne) godine od dana pravosnažnosti presude ne izvrši novo krivično djelo.</span>
</p>
<p class="p3"></p>
<p class="p3">
<span>Dužna je okrivljena na ime troškova krivičnog postupka – paušala uplatiti ovom sudu iznos od 30,oo eura u roku od 15 dana po pravosnažnosti presude.</span>
</p>
<p class="p3"></p>
<p class="p3">
<span>                                    O b r a z l o ž e nj e</span>
</p>
<p class="p3"></p>
<p class="p3"></p>
<p class="p3">
<span>ODT iz Nikšića optužnim predlogom Kt.br. 704/09 od 10.05.2010.godine, stavio je na teret okrivljenoj P. Ž.i izvršenje krivičnog djela ugrožavanje sigurnosti iz čl.168.st.1. KZ, pa je zastupnik ODT-a Djurišić Radovan koji je na glavnom pretresu zastupao optužbu, ostao pri podnijetoj optužbi, te predložio sudu u završnoj riječi da okrivljenu oglasi krivom i osudi po zakonu.</span>
</p>
<p class="p3"></p>
<p class="p3">
<span>Okrivljena P. Ž.a je u svojoj odbrani u bitnom istakla da je u 2009.godini izlazila sa bivšim momkom J. A.e, Branislavom Karadžićem, a sa kojim je i dalje u vezi. Nakon što je A.a saznala da ona izlazi sa Branislavom , A.in brat je počeo da je zaustavlja po gradu i prijetio joj, te je A.a  jednom srela u gradu te joj se obratila riječima “kokoško, vidjećemo se”, a ne zna što joj je to značilo. Dana 14.11.2009.godine ušla je u butik u kojem je radial A.a, a iz razloga što je bila izrevoltirana njenim ponašanjem i ponašanjem njenog brata, te joj je obratila riječima “rumenka, ubaciću te u gepek, ubiću te, ubiću ti brata, neće vam život valjati pet para”. Istakla je da je ove riječi A.i uputila u afektu, sa namjerom da je uplaši, kao i njenog brata, da je više ne malteliraju, te su od toga dana prestali da je uznemiravaju i više nikakvog kontakta imali nijesu, niti se više srijeću. U završnoj riječi je istakla da se kaje zbog počinjenog djela, pa je molila sud da je prilikom odmjeravanja kazne što blaže kazni.</span>
</p>
<p class="p3"></p>
<p class="p3">
<span>Sud je u dokaznom postupku na saglasan predlog stranaka pročitao iskaz svjedoka – oštećene J. A.e, te pročitao izvod iz kaznene evidencije za okrivljenu izdat od Uprave policije – PJ Podgorica.</span>
</p>
<p class="p3"></p>
<p class="p3">
<span>Svjedok oštećena J. A.a u svom iskazu pred istražnim sudijom ovog suda u bitnom je istakla, da je P. Ž.u upoznala tokom 2009.godine, a koja je jedno vrijeme izlazila sa momkom sa kojim se ona zabavljala, pa je vjerovatno Ž.a došla da se zbog toga upozna sa njom Istakla je da je zaposlena kao trgovac u prodavnici “Olimpik” na Trgu Slobode u Nikšiću, te je polovinom novembra 2009.godine u popodnevnim satima Ž.a došla u prodavnicu sa namjerom da se obračuna sa njom. Ž.a je počela da joj prijeti, da će je ubiti, da će je strpati u gepek, da će joj ubiti brata i da joj život neće valjati pet para, psovala joj majku, nazivala je kurvom i raznim pogrdnim imenima, a onda je i pljunula prema njoj. Nakon toga Ž.a je krenula da se fizički obračuna sa njom, ali se tu našla jedna mušterija koji se ispriječio ispred nje. Navela je da se osjećala ugroženom i da je bilo strah u tolikoj  mjeri, da je posle ovog dogadjaja imala zdravstvenih problema, pa je išla kod ljekara zbog stresa. U konačnom se pridružila krivičnom gonjenju protiv okrivljene.</span>
</p>
<p class="p3"></p>
<p class="p3">
<span>Imajući u vidu jasan, odredjen i uvjerljiv iskaz oštećene, kao i odbranu okrivljene, sud je na nesumnjiv način utvrdio da je okrivljena navedenog dana i mjesta ugrozila sigurnost oštećene J. A.e prijetnjom da će napasti na život oštećene i članova njene porodice na način što joj se obratila riječima prijetnje da će je ubiti, da će je strpati u gepek, da će joj ubiti brata i da joj život neće predstavljati ništa.</span>
</p>
<p class="p3"></p>
<p class="p3">
<span>U postupku je nesumnjivo utvrdjeno da je ponašanje okrivljene opisano u izreci presude od oštećene shvaćeno kao ozbiljna prijetnja i da je oštećena osnovano vjerovala u ostvarenje navedene prijetnje.</span>
</p>
<p class="p3"></p>
<p class="p3">
<span>Okrivljena je kritične prilike postupala umišljajno svjesna da prijeti oštećenoj i da se prijetnja odnosi na napad na život i tijelo oštećene i članova njene porodice pa je to i htjela, pa su se u njenim radnjama pored objektivnih stekli i subjektivni elementi bića krivičnog djela ugrožavanje sigurnosti iz čl.168.st.1. KZ koje joj je stavljeno na teret.</span>
</p>
<p class="p3"></p>
<p class="p3">
<span>Prilikom utvrdjivanja krivične sankcije za izvedeno krivično djelo, sud je okrivljenoj kao olakšavajuće okolnosti u smislu čl.42. KZ uzeo činjenicu da se radi o licu lošeg imovnog stanja, kao i korektno držanje pred sudom, iskreno kajanje, dok je kao otežavajuću okolnost sud cijenio njenu raniju osudjivanost, utvrdjenu iz izvoda iz kaznene evidencije. Imajući u vidu navedene okolnosti na strani okrivljene, sud je našao da okrivljenoj nije bilo svrsisi shodno izricati kaznu, već joj je primjenom čl.53. i 54. KZ, izrekao uslovnu osudu, vjerujući da će se i upozorenjem uz prijetnju izvršenja utvrdjene kazne zatvora kao u izreci presude sa rokom provjere od 1 godine na okrivljenu dovoljno uticati da ubuduće ne vrši krivična djela i da će se i uslovnom osudom u konkretnom slučaju sa uspjehom ostvariti svrha uslovne osude iz čl.52. KZ u okviru opšte svrhe propisivanja i izricanja krivične sankcije iz čl.4.st.2.KZ.</span>
</p>
<p class="p3"></p>
<p class="p3">
<span>Pošto je okrivljena oglašena krivom, sud je obavezao da shodno čl.226. i čl.229. ZKP-a, plati iznos od 30,oo eura na ime sudskog paušala, srazmjerno složenosti i trajanju krivičnog postupka, te imovnom stanju okrivljene.</span>
</p>
<p class="p3"></p>
<p class="p3">
<span>Iz iznijetih razloga, na osnovu čl.374.ZKP-a, odlučeno je kao u izreci.</span>
</p>
<p class="p3"></p>
<p class="p3">
<span>OSNOVNI SUD U NIKŠIĆU, dana 19.09.2012.godine.</span>
</p>
<p class="p3"></p>
<p class="p3"></p>
<p class="p3">
<span>Zapisničar,                                                              S U D I J A,</span>
</p>
<p class="p3">
<span>Krištof Stanka,s.r.                                                Babović Dragan,s.r.</span>
</p>
<p class="p3"></p>
<p class="p3"></p>
<p class="p3">
<span>			Za tačnost otpravki tvrdi i ovjerava službenik suda.</span>
</p>
<p class="p3"></p>
<p class="p3">
<span>PRAVNA POUKA: Protiv ove presude nezadovoljna stranka ima pravo žalbe u roku od 8 dana, od dana prijema iste, preko ovog suda, Višem sudu Podgorici. </span>
</p>
<p class="p1"></p>
<p class="p4"></p>


</body>
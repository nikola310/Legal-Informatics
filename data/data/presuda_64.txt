<strong>OSNOVNI SUD U BERANAMA</strong><br>
<strong>K.br. 124/11</strong><br>
&nbsp;
<div style="text-align: center;">
	<strong>U IME NARODA</strong></div>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Osnovni sud u Beranama kao prvostepeni krivični po Predsjedniku suda Draganu Dašiću kao sudiji pojedincu, uz sudjelovanje Mirjane Čukić kao zapisničara, u krivičnom predmetu protiv okrivljenog <strong>B.G.</strong>, iz Berana, zbog krivičnog djela ugrožavanje sigurnosti iz čl.168. st.1. Krivičnog Zakonika,&nbsp; po optužnom predlogu Osnovnog državnog tužilaštva u Beranama, Kt. br. 94/11, od 01. aprila 2011. godine,&nbsp; nakon održanog, usmenog glavnog i javnog pretresa u prisustvu okrivljenog B. G., oštećene maloljetne Ć. A. i njenog zakonskog zastupnika - oca Ć. R., a u odsustvu uredno pozvanog zastupnika javne optužbe Zamjenika ODT-a u Beranama Vladana Đalovića, donio je i javno objavio dana 18.04.2011. godine,<br>
&nbsp;<br>
&nbsp;
<div style="text-align: center;">
	<strong>P R E S U D U</strong></div>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni&nbsp; <strong>B.G. (jmbg ...),</strong> od oca R. i majke B., rođene S., rođen ... godine, u Beranama,&nbsp; stalno nastanjen u selu ..., Opština Berane, državljanin Crne Gore, nezaposlen, neoženjen, pismen, učenik IV razreda Srednje Stručne škole, srednjeg imovnog stanja, neosuđivan.<br>
&nbsp;<br>
<strong>K r i v&nbsp;&nbsp; j e :</strong><br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>Što je :</strong><br>
&nbsp;<br>
Dana 17.03.2011. godine i 18.03.2011. godine, oko 12 h, u Beranama,<br>
ugrozio sigurnost oštećene, maloljetne Ć. A., prijetnjom da će napasti na njen život i tijelo, na način što je, sa svog mobilnog telefona br...i mobilnog telefona br..., na&nbsp; mobilni telefon oštećene br. ..., poslao SMS poruku sadržine: " Sad me slušaj dobro, ono što se juče desilo, neće onako da se završi, to moraš da znaš. Ja sam juče bio sam kad me tvoj otac napao, ali drugi dan neće,&nbsp; zapamti što ti kažem, drugi dan ja dolazim sa nekim momcima, ti znaš ja što kažem uradim. Čuvaj se"&nbsp; i&nbsp; SMS poruku sadržine : "Danas ću isto da te pratim, ali neću sam da idem i taxijem, nego sa drugovima, ima bruka da bude, neko će biti mrtav, a nije ti trebalo da ulaziš u svađu sa mnom, da znaš ja što kažem uradim".<br>
&nbsp;<br>
- Čime je izvršio krivično djelo ugrožavanje sigurnosti iz čl.168. st.1. Krivičnog zakonika.<br>
&nbsp;<br>
- Pa mu sud za izvršeno krivično djelo na osnovu navedenog zakonskog propisa, te primjenom čl.32, 36, 42, 52, 53 i 54.&nbsp; KZ CG, kao i primjenom čl.364. ZKP-a,<br>
&nbsp;
<div style="text-align: center;">
	<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; - I z r i č e : </strong><br>
	&nbsp;<br>
	<strong>USLOVNU&nbsp; OSUDU</strong></div>
&nbsp;<br>
&nbsp;<br>
Kojom mu utvrđuje kaznu zatvora u trajanju od 3 /tri/ mjeseca i istovremeno određuje da se ista neće izvršiti ako&nbsp; okrivljeni&nbsp; za&nbsp; vrijeme&nbsp; od 1 /jedne/ godine od dana pravosnažnosti presude ne učini novo krivično djelo.<br>
&nbsp;<br>
Troškova krivičnog postupka nije bilo, a okrivljeni se obavezuje da na ime paušala plati sudu iznos od&nbsp; 40,00 /četrdeset/ eura, a&nbsp; sve u roku od 15 dana od dana pravosnažnosti presude pod prijetnjom prinudnog izvršenja.<br>
&nbsp;<br>
Imovinsko pravnog zahtjeva za naknadu štete nije bilo.
<div style="text-align: center;">
	&nbsp;<br>
	<strong>O b r a z l o ž e nj e</strong></div>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Osnovno državno tužilaštvo u Beranama je optužnim predlogom Kt.br.94/11 od 01.04.2011. godine, optužilo B. G., iz Berana, da je izvršio krivično djelo ugrožavanje sigurnosti iz čl.168. st.1. Krivičnog Zakonika. Na glavni pretres od 18.04.2011.&nbsp; godine, nije pristupio zastupnik javne optužbe Zamjenik ODT-a u Beranama Vladan&nbsp; Đalović, iako je uredno pozvan, pa je sud na osnovu čl.453. st.1. ZKP-a, glavni pretres održao i zaključio u njegovom odsustvu.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Oštećena maloljetna Ć. A., u prisustvu zakonskog zastupnika - oca Ć. R., u završnoj riječi izjavila je, da se ne pridružuje krivičnom gonjenju protiv okrivljenog, niti je postavila imovinsko pravni zahtjev za naknadu štete, te je prihvatila izvinjenje okrivljenog i obećanje da je više neće uznemiravati, niti prijetiti.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Izjašnjavajući se o navodima iz optužnog predloga Osnovnog državnog tužilaštva Berane, okrivljeni <strong>B. G.</strong>,&nbsp; je tokom postupka u svoju odbranu naveo:<br>
&nbsp;<br>
Da je oštećenoj Ć. A. negdje u martu mjesecu, a misli da je to bilo 17. marta, poslao nekoliko poruka sa njegovih mobilnih telefona, i to sa brojeva ...&nbsp; i&nbsp; ..., na njen mobilni telefon, s namjerom da je zaplaši, a da nije htio da je bije, niti da je ubije, a koju je inače&nbsp; upoznao 21.03.2011. godine, kada mu je ona na autobuskoj stanici tražila broj mobilnog telefona, nakon čega su se dopisivali i zabavljali. Oštećenu jeste pratio taksijem, a njen otac ga je u povratku sustigao, upućivajući mu razne riječi, na šta on nije reagovao. Predmetne poruke koje su navedene u optužnom predlogu jeste poslao, ali je i ona&nbsp; njemu slala poruke kojima ga je vrijeđala, a koje je on izbrisao. Da oštećenoj ne želi nikakvo zlo, te da joj neće u buduće slati bilo kakve poruke, niti&nbsp; je uznemiravati na neki drugi način. U završnoj riječi je izjavio, da mu je žao zbog upućenih poruka i uznemiravanja koje je izazvao kod oštećene&nbsp; i njene porodice.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Radi pravilnog i zakonitog presuđenja ove krivične stvari sud je na glavnom pretresu u dokaznom postupku izveo sledeće dokaze:&nbsp;&nbsp;<br>
u svojstvu svjedoka saslušao oštećenu maloljetnu Ć. A. u prisustvu zakonskog zastupnika - oca Ć. R. izvršio uvid u fotodokumentaciju Uprave policije-PJ Berane br.03/3 i izvršio uvid u izvod iz kaznene evidencije za okrivljenog.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Nakon sprovedenog dokaznog postupka cijeneći navode optužbe, odbranu optuženog, te izvedene pobrojane dokaze, cijeneći ih u smislu čl.17. i 360. ZKP-a, a dovodeći ih u vezu jedne sa drugim, sud je stao na stanovište da su činjenice iz činjeničnog opisa izreke presude u svemu dokazane i da je optuženi B. G., izvršio krivično djelo ugrožavanje sigurnosti iz čl.168. st.1. Krivičnog zakonika, koje mu je optužnim predlogom Osnovnog državnog tužilaštva stavljeno na teret, pa ga je oglasio krivim i krivično-pravno odgovornim jer nije bilo osnova koji bi isključivali postojanje krivičnog djela i krivično-pravne odgovornosti okrivljenog. Sud je prihvatio odbranu okrivljenog koji priznaje izvršenje krivičnog djela, a koja je u saglasnosti sa ostalim izvedenim dokazima tokom postupka. Naime, kako je sam okrivljeni priznao kod njega je postojala namjera da zaplaši oštećenu, odnosno da kod nje izazove osjećaj straha i nesigurnosti, pri tome nije od značaja da li je on imao i stvarno namjeru da svoje prijetnje realizuje, a kako je nesporno utvrđeno da se oštećena osjećala ugroženom, time su ispunjeni svi bitni elementi za postojanje krivičnog djela koje mu se stavlja na teret. Te je sud na osnovu priznanja okrivljenog koje je u svemu jasno, logično, uvjerljivo i u skladu&nbsp; sa iskazom oštećene, nesumljivo utvrdio da je optuženi počinio krivično djelo za koje je optužen.<br>
&nbsp;<br>
Iz iskaza oštećene maloljetne <strong>Ć. A.</strong> koju je sud saslušao u prisustvu zakonskog zastupnika-oca Ć. R., u svojstvu svjedoka, se vidi da je optuženog B. G. upoznala u martu 2011. godine, kada je on tražio preko njene drugarice da budu u vezi, što je ona odbila. Navela je, da je na njen broj mobilnog telefona ... dana 17.03.2011. godine, optuženi slao prijeteće poruke koje su je uplašile, te da ju je pratio taksijem kada je autobusom išla kući, pa u mjestu ... u kojem je trebala da izađe, nije izašla, jer se uplašila od optuženog, pa je pozvala oca koji je došao na mjesto ..., kada je ona vidjela da se optuženi okrenuo taksijem i vratio u pravcu Berana, za kojim je nakon dolaska krenuo i njen otac. Već sjutradan njoj je optuženi poslao poruku sadržine "danas ću isto da te pratim, ali neću da idem taksijem, nego sa drugovima, ima bruka da bude, neko će biti mrtav, nije ti trebalo da ulaziš u svađu sa mnom, da znaš ja što kažem uradim", zbog koje se uplašila da je okrivljeni ne povrijedi i ne ubije, pa su ona i njen otac slučaj prijavili policiji.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je u potpunosti prihvatio iskaz svjedoka-oštećene Ć. A., jer na realan, precizan i uvjerljiv način prezentira predmetnu situaciju, a iz kojeg iskaza je utvrđeno da&nbsp; je njoj optuženi upućivao SMS poruke sa prijetećom sadržinom, te da su iste dovele do toga da se ona osjećala uplašeno za svoj život i tjelesni integritet, a isti je u skladu sa odbranom optuženog.<br>
&nbsp;<br>
Uvidom u fotodokumentaciju Uprave policije PJ-Berane, br.03/3, utvrđeno da su na broj mobilnog telefona koji posjeduje i koristi oštećena&nbsp; Ć. A. upućene dvije SMS poruke, i to: "Danas ću isto da te pratim, ali neću sam da idem i taxijem, nego sa drugovima, ima bruka da bude, neko će biti mrtav, a nije ti trebalo da ulaziš u svađu sa mnom, da znaš ja što kažem uradim", i "Sad me slušaj dobro, ono juče što se desilo neće onako da se završi, to moraš da znaš. Ja sam bio sam juče, kad me je tvoj otac napao, ali drugi dan neće, zapamti što ti kažem, drugi dan ja dolazim sa nekim momcima, ti znam ja što kažem uradim. Čuvaj se".<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je fotodokumentaciju Uprave policije-PJ Berane prihvatio, jer je ista sačinjena od nadležne državne institucije, snabdjevena pečatom i potpisom ovlašćenog službenog lica, i iz nje je utvrđeno da su upućene SMS poruke imale prijeteću sadržinu objektivno podobnu da kod onoga kome su upućene izazovu osjećaj straha i nesigurnosti.<br>
&nbsp;<br>
Pravnom analizom naprijed utvrđenog činjeničnog stanja sud je našao da su se u opisanim radnjama optuženog B. G. stekla sva bitna obeležja bića krivičnog djela ugrožavanje sigurnosti iz čl.168. st.1. Krivičnog Zakonika. Naime, tokom postupka, prevashodno je na osnovu priznanja optuženog, kao i ostalih izvedenih dokaza, utvrđeno da je optuženi dana 17.03.2011. godine i 18.03.2011. godine, oko 12 h, u Beranama, ugrozio sigurnost oštećene, maloljetne Ć. A., prijetnjom da će napasti na njen život i tijelo, na način što je, sa svog mobilnog telefona br. ... i mobilnog telefona br. ..., na&nbsp; mobilni telefon oštećene br. ... poslao SMS poruku sadržine: " Sad me slušaj dobro, ono što se juče desilo, neće onako da se završi, to moraš da znaš. Ja sam juče bio sam kad me tvoj otac napao, ali drugi dan neće,&nbsp; zapamti što ti kažem, drugi dan ja dolazim sa nekim momcima, ti znaš ja što kažem uradim. Čuvaj se"&nbsp; i&nbsp; SMS poruku sadržine : "Danas ću isto da te pratim, ali neću sam da idem i taxijem, nego sa drugovima, ima bruka da bude, neko će biti mrtav, a nije ti trebalo da ulaziš u svađu sa mnom, da znaš ja što kažem uradim". Sud je utvrdio da optuženi posjeduje i koristi brojeve telefona, i to ... i&nbsp; ..., te i da oštećena posjeduje i koristi broj ..., kao i da je okrivljeni sa navedenih brojeva telefona upućivao poruke prijeteće sadržine oštećenoj, što je utvrđeno na osnovu njegovog priznanja, iskaza oštećene, a sve potvrđeno i na osnovu fotodokumentacije Uprave policije-PJ Berane. Na osnovu navedenih činjenica utvrđeno je da se u predmetnom slučaju radilo o prijetnji koja je podobna da kod onoga kome se prijeti izazove osjećaj straha ili nesigurnosti, te da je navedena prijetnja kod oštećene izazvala osjećanje ugroženosti za svoj život i tjelesni integritet. Djelujući na opisani način okrivljeni je postupao sa umišljajem svjestan da svojom radnjom oštećenoj prijeti, i da se prijetnja odnosi na napad na život i tjelesni integritet, pa je i pored takve svijesti htio postizanje zabranjene posledice.<br>
&nbsp;<br>
Prilikom odlučivanja o izboru, vrste i visine krivične sankcije koju u konkretnom slučaju treba primijeniti prema okrivljenom B. G. za naprijed navedeno krivično djelo sud je imao u vidu sve okolnosti u smislu čl.42. KZ CG. Tako je od olakšavajućih okolnosti na strani okrivljenog B. G. sud cijenio i uzeo u obzir da se radi o mlađem licu, učeniku, koji do sada nije osuđivan kao počinilac krivičnih djela, imajući posebno u vidu njegovo izvinjenje oštećenoj, dok otežavajućih okolnosti na strani optuženog nije bilo, pa mu je sud na osnovu čl.53. i 54. KZ CG, utvrdio kaznu zatvora u trajanju od 3 /tri/ mjeseca&nbsp; i istovremeno odredio da se ista neće izvršiti ako okrivljeni za vrijeme od 1 /jedne/ godine, od dana pravosnažnosti presude ne učini novo krivično djelo. Imajući posebno u vidu činjenicu da bi izricanje efektivne zatvorske kazne negativno uticalo na njegov život, sud je uvjerenja da će se uslovnom osudom&nbsp; kao mjerom upozorenja u okviru opšte svrhe izricanja krivičnih sankcija predvidjenih čl.4. st.2. KZ CG, postići svrhe uslovne osude iz čl.52. istog Zakona, jer se osnovano može očekivati da će&nbsp; i uslovna osuda, kao mjera upozorenja uz prijetnju kaznom, dovoljno uticati na okrivljenog, da više ne čini krivična djela.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Troškova krivičnog postupka nije bilo, dok je paušalni iznos odmjeren s obzirom na složenost i trajanje krivičnog postupka, te imovno stanja okrivljenog shodno čl.199. st.9. ZKP-a.<br>
&nbsp;<br>
Imovinsko pravnog zahtjeva za naknadu štete nije bilo.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; S iznijetih razloga odlučeno je kao u izreci presude.<br>
&nbsp;
<div style="text-align: center;">
	<strong>OSNOVNI SUD U BERANAMA,</strong><br>
	<strong>Dana 18.04.2011. godine.</strong><br>
	&nbsp;<br>
	<strong>Zapisničar,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; PREDSJEDNIK SUDA-SUDIJA,</strong><br>
	<strong>Mirjana Čukić&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Dragan Dašić</strong></div>
<strong>PRAVNA POUKA:</strong><br>
Protiv ove presude nezadovoljna stranka<br>
ima pravo žalbe u roku od 8 /osam/ dana<br>
od dana prijema iste&nbsp; i to Višem sudu u<br>
Bijelom Polju,&nbsp; preko ovog suda.<br>
&nbsp;<br>
&nbsp;
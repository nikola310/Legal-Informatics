<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="milosav.zekic" name="author">
</head>
<body class="b1 b2">
<p class="p1"></p>
<p class="p2"></p>
<p class="p3">
<span>OSNOVNI SUD U ROŽAJAMA</span>
</p>
<p class="p3">
<span>K.br. 220/11</span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p2">
<span>U IME CRNE GORE</span>
</p>
<p class="p3"></p>
<p class="p3">
<span>	Sudija Osnovnog suda u Rožajama Milosav Zekić, uz učešće zapisničara Aide Luboder , rješavajući po optužnom predlogu Osnovnog državnog tužilaštva iz Rožaja Kt.br.240/11 od 16.12.2011.g. podnijet protiv okrivljenog E. B. iz Rožaja, zbog krivičnog djela  navođenje na ovjeravanje neistinitog sadržaja u pokušaju iz čl. 415. st.1.  Krivičnog zakonika, nakon održanog glavnog i javnog pretresa u prisustvu Zamjenika Osnovnog državnog tužioca Armina Selmanovića   i okrivljenog, dana 25.01.2012.g. donio je i javno objavio</span>
</p>
<p class="p3"></p>
<p class="p2">
<span>P R E S U D U</span>
</p>
<p class="p3"></p>
<p class="p3"></p>
<p class="p3">
<span>	Okrivljeni  E. B, JMB  od oca H. i majke Š, rođ. K, rođ u Selu Bać, Opština Rožaje, gdje i živi, državljanin CG, završio SSS, razumije crnogorski jezik, a njegov jezik je crnogorski, oženjen, bez dece, zaposlen  privremeno u Njemačkoj, ostvaruje zaradu od 400,00 eura, siromašnog imovnog stanja, neosuđivan. </span>
</p>
<p class="p3"></p>
<p class="p3"></p>
<p class="p3"></p>
<p class="p2">
<span>K R I V  J E</span>
</p>
<p class="p3"></p>
<p class="p3">
<span>	Što je:</span>
</p>
<p class="p3"></p>
<p class="p3">
<span>	dana 13.01.2008.godine na graničnom prelazu Horgoš, Opština Kanjiža, Republika Srbija, dovođenjem u zabludu naveo nadležni organ, odnosno službenika granične policije Horgoš, da u javnoj ispravi - pasošu serijskog broja 005450474 na stranici broj 4, službenim pečatom "Horgoš iz 13.01.2008.godine br. 232"</span><span class="s1"> </span><span>ovjeri što god neistinito što može da služi kao dokaz u pravnom saobraćaju, na način što je pri izlasku sa teritorije Republike Srbije, prilikom identifikacije na graničnom prelazu predao navedeni pasoš koji glasi na ime B. E, kao da je to njegova isprava, koju je službeno lice ovjerilo navedenim pečatom, sa brojem i datumom na strani četiri".</span>
</p>
<p class="p3"></p>
<p class="p3">
<span>	- čime je izvršio krivično djelo navođenje na ovjeravanje neistinitog sadržaja iz čl. 415. st.1. Krivičnog zakonika.</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span>	pa mu sud primjenom pomenutog zakonskog propisa i čl. 4, 13, 15, 32, 36, 42, 52, 53, 54 Krivičnog zakonika  i čl. 374 Zakonika o krivičnom postupku izriče, </span>
</p>
<p class="p3"></p>
<p class="p2">
<span>USLOVNU OSUDU</span>
</p>
<p class="p3"></p>
<p class="p4">
<span>Kojom mu utvrđuje kaznu zatvora u trajanju od 3 (tri)  mjeseca i istovremeno odredjuje da se kazna neće izvršiti ukoliko osuđeni u roku od jedne godine ne izvrši novo krivično djelo. </span>
</p>
<p class="p4">
<span>Da plati ovome sudu na ime troškova krivičnog postupka paušalni iznos od  30,00 eura, u roku od 15 dana po pravosnažnosti ove presude.</span>
</p>
<p class="p4">
<span>Od okrivljenog se oduzima putna isprava-pasoš br.005450474, kao predmet koji je upotrijebljen za izvršenje djela.</span>
</p>
<p class="p3"></p>
<p class="p2">
<span>					</span>
</p>
<p class="p2">
<span>O b r a z l o ž e nj e</span>
</p>
<p class="p3"></p>
<p class="p3">
<span>	Osnovno državno tužilaštvo iz Rožaja, podnijelo je ovome sudu optužni predlog  Kt.br.240/11 od 16.12.2011.g. protiv okrivljenog  E. B. iz Rožaja, zbog krivičnog djela navođenje na ovjeravanje neistinitog sadržaja iz čl. 415. st.1.   Krivičnog zakonika (KZ).</span>
</p>
<p class="p3">
<span>	Na glavnom pretresu  Zamjenik ODT  Armin Selmanović je precizirao činjenični opis i pravnu kvalifikaciju  djela, kao u dispozitivu ove presude, te je predložio da sud okrivljenog oglasi krivim zbog krivičnog djela navođenje na ovjeravanje neistinitog sadržaja iz čl. 415. st.1. KZ i da mu izrekne uslovnu osudu kojom će mu utvrditi kaznu zatvora u trajanju od tri mjeseca i istovremeno odrediti da se kazna neće izvršiti ukoliko isti u roku od jedne godine ne izvrši novo krivično djelo. </span>
</p>
<p class="p3">
<span>	Okrivljeni je na pretresu priznao da je izvršio djelo koje mu je stavljeno na teret i svoju krivicu i objasnio je, da je januara mjeseca 2008.g. odlučio da pođe u Inostranstvo da radi da bi obezbijedio novac za studiranje, te pošto nije imao svoj pasoš, uzeo je pasoš svog brata  E. br., bez njegovog znanja i dana 13.01.2008.g. pošao za njemačku.Na graničnom prelazu Horgoš, Opština Kanjiže, Republika Srbija  službeniku granične policije je pokazao ovaj pasoš koji je službenik ovjerio službenim pečatom granične policije Horgoš br. 232 na strani četiri nakon čega je posumnjao u ispravnost pasoša i nakon ponovne provjere i upoređivanjem fotografije na pasošu sa njegovim likom,rekao da pasoš nije njegov, što mu je on priznao, pa mu je isti oduzet. Izrazio je kajanje što je ovo uradio i obećao je da ubuduće neće vršiti bilo kakva krivična djela pa je molio da ga sud što blaže kazni.</span>
</p>
<p class="p3">
<span>	Po ovoj krivičnopravnoj stvari sud je izveo dokaze: izvršio uvid u pasoš serijski br. 005450474 na ime E. B, pročitao službenu zabilješku stanice policije Horgoš br. 180/08 od 13.01.2008.g. , izvršio uvid u potvrdu o privremeno oduzetim predmetima policijske uprave Kikinda br. 04/08 od 14.01.2008.g. i uvid u izvod iz kaznene evidencije na ime okrivljenog.</span>
</p>
<p class="p3">
<span>	Cijeneći iskaz okrivljenog i sve izvedene dokaze kako pojedinačno, tako i u međusobnoj vezi u smislu čl. 370. st. 3. Zakonika o krivičnom postupku (ZKP), sud je nesumljivo utvrdio činjenično stanje kao u dispozitivu ove presude. </span>
</p>
<p class="p3">
<span>	Utvrđeno činjenično stanje proizilazi kako iz priznanja okrivljenog, tako i iz dokaza izvedenih u postupku. </span>
</p>
<p class="p3">
<span>	Naime, okrivljeni  je u cjelosti priznao izvršenje djela, pa je sud njegov iskaz prihvatio kao jasan, objektivan  i uvjerljiv, a dovodeći  isti u vezu sa  navodima iz pismeno izvedenih dokaza kojima je potvrdjen njegov iskaz, zaista  se nedvosmisleno  utvrđuje da je okrivljeni kritičnog dana doveo u zabludu službenika granične policije Horgoš, tako što mu je prilikom identifikacije na graničnom prelazu  pokazao pasoš br. 005450474 na ime svog brata E. B, kao da je njegova isprava  u namjeri da pređe granični prelaz, nakon čega je službeno lice ovjerilo pasoš na strani četiri službenim pečatom "Horgoš  iz 13.01.2008. br. 232 ",a zatim naknadnom provjerom utvrdio da se pasoš ne odnosi na njega vec na drugo lice,te mu je isti oduzet.</span>
</p>
<p class="p3">
<span>	Dakle u postupku je utvrđeno da je okrivljeni dana 13.01.2008.godine na graničnom prelazu Horgoš, Opština Kanjiža, Republika Srbija, dovođenjem u zabludu naveo nadležni organ, odnosno službenika granične policije Horgoš, da u javnoj ispravi - pasošu serijskog broja 005450474 na stranici broj 4, službenim pečatom "Horgoš iz 13.01.2008.godine br. 232"</span><span class="s1"> </span><span>ovjeri što god neistinito što može da služi kao dokaz u pravnom saobraćaju, na način što je pri izlasku sa teritorije Republike Srbije, prilikom identifikacije na graničnom prelazu predao navedeni pasoš koji glasi na ime B. E, kao da je to njegova isprava, koju je službeno lice ovjerilo navedenim pečatom, sa brojem i datumom na strani četiri".</span>
</p>
<p class="p3">
<span>	Cijeneći psihički odnos okrivljenog  prema učinjenom krivičnom djelu, sud je našao da je isti bio svjestan svog djela, tj. svjestan da na opisani način dovodi u zabludu nadležni organ da mu ovjeri navedenu javnu ispravu - pasoš, koja je izdata  na ime njegovog brata E, koju ispravu   je službenik granične policije pod uticajem zablude  i ovjerio,  i to je htio, pa je postupao sa umišljajem. </span>
</p>
<p class="p3">
<span>	Pravnom ocjenom utvrđenog činjeničnog stanja, sud je našao da su u radnjama okrivljenog sadržani svi bitni elementi krivičnog djela navođenje na ovjeravanje neistinitog sadržaja iz čl. 415. st.1. KZ, za koje djelo je istog oglasio krivim i izrekao mu uslovnu osudu, utvrđujući mu pri tom kaznu zatvora u trajanju od tri mjeseca i istovremeno odredio da se kazna neće izvršiti ukoliko isti u roku od jedne godine ne izvrši novo krivično djelo.</span>
</p>
<p class="p3">
<span>	Prilikom izricanja ovakve vrste krivične sankcije, sud je imao u vidu težinu izvršenog krivičnog djela, stepen krivice okrivljenog, stepen nastupjele posledice, okolnosti pod kojima je djelo izvršeno, cijeneći pri tom kao olakšavajuće okolnosti priznanje okrivljenog za izvršeno djelo, kajanje i obećanje da u buduće neće vršiti bilo kakva krivična djela, njegovo siromašno imovno stanje i raniju neosuđivanost, pa je sud u nedostatku otežavajućih okolnosti našao da je imalo mjesta izricanju ovakve vrste krivične sankcije, ubijeđen da radi krivičnopravne zaštite u konkretnom slučaju nije nužno primjeniti kaznu prema okrivljenom i da se može očekivati da će upozorenje uz prijetnju kazne u dovoljnoj mjeri uticati na istog da ubuduće ne vrši bilo kakva krivična djela.</span>
</p>
<p class="p3">
<span>	Na osnovu čl. 229. u vezi čl. 226. st. 2. tač. 9. i st. 3. ZKP, sud je obavezao okrivljenog da plati ovome sudu na ime troškova krivičnog postupka  paušalni iznos od  30,00 eura. </span>
</p>
<p class="p4">
<span>	Na osnovu čl . 75.KZ od okrivljenog se oduzima putna isprava-pasoš br.005450474, kao predmet koji je upotrijebljen za izvršenje djela.</span>
</p>
<p class="p3"></p>
<p class="p3"></p>
<p class="p3">
<span>	Sa izloženog odlučeno je kao u dispozitivu presude.</span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3">
<span>	OSNOVNI SUD U ROŽAJAMA, dana 25.01.2012.g.</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span>Zapisničar,							S U D I J A,</span>
</p>
<p class="p3">
<span>Aida Luboder  s.r.						Milosav Zekić  s.r.</span>
</p>
<p class="p3"></p>
<p class="p3"></p>
<p class="p3">
<span>PRAVNA POUKA: Protiv ove presude može se izjaviti žalba u roku od 8 dana od dana prijema iste i to Višem sudu u Bijelom Polju, a preko ovog suda.</span>
</p>
<p class="p3"></p>
<p class="p3"></p>
<p class="p3">
<span>	</span>
</p>
<p class="p3"></p>
<p class="p3">
<span>	</span>
</p>
<p class="p3"></p>
<p class="p5"></p>
<p class="p5"></p>
<p class="p5"></p>
<p class="p5"></p>


</body>
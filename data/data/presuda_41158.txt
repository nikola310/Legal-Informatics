<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.625in 1.0in 1.0in 1.0in;}
.s1{font-size:14pt;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Times New Roman;font-size:14pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
</style>
<meta content="PC" name="author">
</head>
<body class="b1 b2">
<p class="p1">
<span>				</span>
<!--Image link to '0.jpg' can be here--><span class="s1">    </span>
</p>
<p class="p2"></p>
<p class="p3">
<span>OSNOVNI SUD U ROŽAJAMA</span>
</p>
<p class="p3">
<span>K.br. 24/12.</span>
</p>
<p class="p3"></p>
<p class="p3">
<span>				U IME CRNE GORE	</span>
</p>
<p class="p3"></p>
<p class="p3">
<span>	OSNOVNI SUD U ROŽAJAMA i to Predsjednik suda Camić Zahit, kao sudija pojedinac, sa zapisničarem Burdžović Adisom, odlučujući po optužnom predlogu  Kt.br. 18 /12. od   03. februara 2012. godine Osnovnog Državnog Tužilaštva iz Rožaja, protiv okrivljenog N. D. iz Rožaja, zbog krivičnog djela ugrožavanje sigurnosti iz čl. 168.st.1. Krivičnog Zakonika, nakon održanog glavnog i javnog pretresa u prisustvu Osnovnog Državnog Tužioca Kalač Hajrana iz Rožaja, oštećenog N. Š. i okrivljenog, dana 20.02.2012.godine, donio je i javno objavio</span>
</p>
<p class="p3"></p>
<p class="p3">
<span>				P R E S U D U</span>
</p>
<p class="p3"></p>
<p class="p3">
<span>	Okrivljeni N. D., JMBG ., od oca N. i majke Z., rodj. A., rodjen ..godine, u s. Seošnica, opština Rožaje, živi u Rožajama, drž. CG, razumije crnogorski jezik, koji mu je i maternji, pismen, završio četiri razreda osnovne škole, penzioner, oženjen, otac šestoro djece, od kojih je jedno maloljetno, siromašnog imovnog stanja, neosudjivan.</span>
</p>
<p class="p3"></p>
<p class="p3"></p>
<p class="p3">
<span>				K R I V   J E</span>
</p>
<p class="p3"></p>
<p class="p3">
<span>	Što je:</span>
</p>
<p class="p3">
<span>	Dana 30.01.2012. godine ispred zgrade Osnovnog suda u Rožajama, ugrozio sigurnost Š. N., prijetnjom da će napasti na njegov život i tijelo, na način što mu je uputio prijeteće riječi „platićeš mi, daćeš mi onih 400.000 dinara, ja ću doći kod kuće i ubiću te...“ .</span>
</p>
<p class="p3">
<span>	-Čime je izvršio krivično djelo ugrožavanje sigurnosti iz čl. 168.st. 1. Krivičnog Zakonika.</span>
</p>
<p class="p3">
<span>	Pa mu sud na osnovu pomenutog zakonskog propisa, primjenom čl. 4. 13.15.32.36.52.53. Krivičnog Zakonika, čl. 226.229. i 374. Zakonika o Krivičnom Postupku  i z r i č e</span>
</p>
<p class="p3"></p>
<p class="p3">
<span>				USLOVNU OSUDU</span>
</p>
<p class="p3"></p>
<p class="p3">
<span>	Kojom mu utvrdjuje kaznu zatvora u trajanju od 60 (šezdeset) dana i istovremeno odredjuje da se ista neće izvršiti ukoliko osudjeni u roku od jedne godine dana ne izvrši novo krivično djelo.</span>
</p>
<p class="p3">
<span>	Da plati na ime troškova krivičnog postupka – paušala iznos od 40 eura, u roku od 15 dana po pravnosnažnosti ove presude.</span>
</p>
<p class="p3"></p>
<p class="p3"></p>
<p class="p3">
<span>				O b r a z l o ž e n j e</span>
</p>
<p class="p3"></p>
<p class="p3">
<span>	ODT iz Rožaja podnio je optužni predlog Kt.br.18/12. od 03. februara 2012. godine, protiv okrivljenog N. D. iz Rožaja, zbog krivičnog djela ugrožavanje sigurnosti iz čl. 168.st.1. KZ.</span>
</p>
<p class="p3">
<span>	Na glavnom pretresu ODT iz Rožaja precizirao je činjenični opis iz optužnog predloga kao u izreci presude. Predložio je da sud okrivljenog oglasi krivim za izvršeno krivično djelo i da mu izrekne uslovnu osudu kojom će mu utvrditi kaznu zatvora u trajanju od 60 dana i istovremeno odrediti da se ista neće izvršiti ukoliko isti u roku od jedne godine dana ne izvrši novo krivično djelo.</span>
</p>
<p class="p3">
<span>	U svojstvu oštećenog N. Š. pridružio se krivičnom gonjenju ODT-a u odnosu na okrivljenog, a imovinsko pravni zahtjev nije postavio.</span>
</p>
<p class="p3">
<span>	Okrivljeni N. D. na glavnom pretresu je izjavio da ne priznaje izvršenje krivičnog djela ni krivicu za krivično djelo koje mu se optužbom stavlja na teret.</span>
</p>
<p class="p3">
<span>	U svojoj odbrani  ponovio je iskaz  koji je dao pred  ODT-om iz Rožaja na zapisniku Kt.br.18/12. od 31.01.3012.godine, kada je istakao da je:   1975. godine kod Š. kupio plac u Rožajama radi  pravljenja porodične kuće. Isti mu nije izvršio prevod placa pa je protiv istog podnio tužbu u ovom sudu  gdje se vodi postupak. Sa istim nije u zavadji osim što je u sporu u vezi prevoda nepokretnosti. Dana 30.01. ove godine  bio je na ročištu u ovom sudu sa oštećenim. Nakon završenog ročišta Š. je kazao „Š. da mi doneseš pare koje sam ti dao 1976.godine i čekaću te kod moje kuće“.  Isti mu na te riječi nije odgovorio. Š. je bio u društvu sa bratom M. sa kojim se nešto dogovarao, a onda su pošli u pravcu zgrade Opštine Rožaje. Oštećenom nije uputio riječi koje mu se optužbom stavljaju na teret jer je slabog zdravstvenog stanja, stariji je čovjek i nema snage da se svadja sa nikim. </span>
</p>
<p class="p3">
<span>	Na glavnom pretresu okrivljeni je istakao i da sa oštećenim nikada nije bio u lošim odnosima, pa ni sada. Predložio je da ga sud oslobodi od optužbe. </span>
</p>
<p class="p3">
<span>	Na glavnom pretresu sud je izveo dokaze saslušanjem u svojstvu svjedoka – oštećenog N. Š., u svojstvu svjedoka N. M. i pročitao izvod iz kaznene evidencije na ime okrivljenog. </span>
</p>
<p class="p3">
<span>	Oštećeni – svjedok N. Š. istakao je:  da mu je okrivljeni rodjak. Isti je 1976. godine kod njegove majke kupio plac u površini od 300 m2.  Zamolio ga je pošto je tada isti bio u radnom odnosu da reguliše dokumentaciju u vezi prevoda tog placa, a da će on snositi troškove u vezi toga. Kada je regulisao dokumentaciju za prevod tog placa, a pošto ga je majka ovlastila  da može u njeno ime izvršiti prenos tog placa kupcu, taj ugovor je ovjerio u sudu dok je okrivljeni platio sve obaveze oko prevoda. Okrivljeni je imao spor sa M. A. sa kojim je susjed u vezi površine placa, tako da je u tom postupku saslušavan kao svjedok. Poznato mu je da je okrivljeni taj spor igubio te je nakon toga protiv njega podnio tužbu u vezi površine placa koji je ogradio. </span>
</p>
<p class="p3">
<span>	Dana 30. 01. ove godine održavalo se ročište u sudu po tužbi okrivljenog u vezi placa. Kada su izašli iz zgrade suda bio je u društvu sa bratom M., i čuo je kada mu je okrivljeni uputio riječi „platićeš ti meni, ja ću doći da te ubijem kod kuće sa porodicom“. Vidio je da je tada podigao lijevu ruku sa ispruženim kažiprstom. Osjetio se ugroženim i bilo ga je strah od riječi koje mu je isti uputio. Nije uzvratio na te riječi okrivljenog, a čuo je kada ga je njegov brat M. upozorio da spusti prst od ruke. Nakon toga sa bratom Medom pošao je u stanici policije i ovo prijavio. Okrivljenom ne duguje nikakav novac, niti bilo kakvu površinu zamljišta. U vezi placa okrivljeni mu je u više navrata prilikom susreta upućivao prijetnje i psovke, ali na to nije obraćao pažnju.</span>
</p>
<p class="p3">
<span>	Svjedok N. M. istakao je: da je dana 30.01. ove godine bio pozvan u sudu kao svjedok u predmetu po tužbi sada okrivljenog, u vezi nekog placa. U tom postupku bio je tuženik njegov brat Š.. Kada su izlazili iz zgrade suda išao je sa Š., dok je ispred njih bio okrivljeni. Ispred zgrade vidio je kada se okrivljeni okrenuo prema Š. sa podignutom lijevom rukom i ispruženim prstom i istom uputio riječi „platićeš mi, daćeš ti meni 400.000 dinara, doći ću ti kod kuće, ubiću te..“. Š. na te riječi nije uzvratio okrivljenom dok je on okrivljenog upozorio da spusti prst, a Š. je kazao da podje u policiju i to prijavi, što je isti i učinio.</span>
</p>
<p class="p3">
<span>	Sud je cijeneći iskaz okrivljenog i izvedene dokaze pojedinačno i u vezi sa ostalim izvedenim dokazima, pa je na osnovu takve ocjene utvrdio činjenično stanje opisano u izreci presude. </span>
</p>
<p class="p3">
<span>	Utvrdjeno činjenično stanje nesporno proizilazi iz iskaza oštećenog – svjedoka Š. i iskaza svjedoka M., čiji su iskazi u potpunosti saglasni, istiniti i objektivni. Njihovi iskazi su u odlučnim činjenicama potvrdjeni i sa iskazom okrivljenog. Iz njihovih iskaza se nesporno utvrdjuje da je okrivljeni pomenutog dana oštećenom uputio riječi prijetnje da će napasti na njegov život i tijelo  govoreći mu „platićeš mi, daćeš mi onih 400.000 dinara, ja ću doći kod kuće i ubiću te“. Iskaz oštećenog  potvrdjen je u svemu iskazom svjedoka M., koji je bio neposredni očevidac kada je okrivljeni  uputio riječi prijetnje oštećenom tako da je iskaz ovog svjedoka saglasan sa iskazom oštećenog. Iz iskaza oštećenog proizilazi da se zbog ovakvih prijetnji, osjetio ugroženim i da ga je bilo strah. </span>
</p>
<p class="p3">
<span>	Okrivljeni ne spori činjenicu da je pomenutog dana bio u sudu na ročištu sa oštećenim. Kada su izlazili iz zgrade suda oštećeni je išao sa bratom M., da je u jednom momentu oštećenom kazao  da mu donese novac kod kuće. Da je nakon toga vidio kada je oštećeni sa M. pošao prema zgradi opštine. Iskaz okrivljenog u ovom dijelu sud je prihvatio  kao tačan  i kao takav sud je uzeo kao dokaz jer je saglasan sa iskazom oštećenog i svjedoka M.. Medjutim, iskaz okrivljenog u preostalom dijelu sud nije mogao prihvatiti jer je isti u tom dijelu usmjeren ka izbjegavanju krivičnopravne odgovornosti i suprotan je izvedenim dokazima. </span>
</p>
<p class="p3">
<span>	Pravnom ocjenom utvrdjenog činjeničnog stanja sud je našao da su u radnjama okrivljenog sadržani svi bitni elementi krivičnog djela ugrožavanje sigurnosti iz čl. 168.st.1. KZ. Naime, radnja ovog krivičnog djela je prijetnja da će se napasti na život ili tijelo. Prijetnja se mora odnositi na lišavanje života ili na povredu tjelesnog integriteta i ona mora biti ozbiljna, odnosno podobna da kod onoga kome se prijeti izazove osjećaj straha ili uopšte nesigurnosti. Po mišljenju suda, prijetnje koje je okrivljeni uputio oštećenom, su bile takve  da su kod njega objektivno mogle da izazovu strah i osjećaj nesigurnosti.  Za postojanje ovog krivičnog djela nije potrebno da je učinilac i stvarno htio da svoju prijetnju ostvari. Djelo postoji kada oštećeni osnovano vjeruje u ostvarljivost prijetnje. U konkretnom slučaju oštećeni je osnovano vjerovao u ostvarljivost prijetnje, te su se samim tim u radnjama okrivljenog stekli svi bitni elementi naznačenog krivičnog djela.</span>
</p>
<p class="p3">
<span>	Cijeneći psihički odnos okrivljenog prema izvršenom krivičnom djelu  sud je našao da je okrivljeni u konkretnom slučaju postupao sa direktnim umišljajem, jer je bio svjestan da drugome – oštećenom prijeti i da se ta prijetnja odnosi na život i tjelesni integritet istog, te je na to pristao i samim tim ostvario sva bitna obilježja predmetnog krivičnog djela. </span>
</p>
<p class="p3">
<span>	Za izvršeno krivično djelo sud je našao da je okrivljeni krivičnopravno odgovoran te ga je za isto i oglasio krivim  pošto je našao da nema elemenata  koji bi isključivali njegovu krivičnopravnu odgovornost. Za izvršeno krivično djelo sud je okrivljenom izrekao uslovnu osudu kojom mu je utvrdio kaznu zatvora u trajanju od 60 dana i istovremeno odredio da se ista neće izvršiti ukoliko isti u roku od jedne godine dana ne izvrši novo krivično djelo.</span>
</p>
<p class="p3">
<span>	Prilikom izricanja uslovne osude kao krivične sankcije, sud je imao u vidu ličnost izvršioca ovog krivičnog djela, da se radi o starijem čovjeku, njegove lične i materijalne prilike, njegovo dosadašnje vladanje, što potvrdjuje i njegova neosudjivanost, pa mu je sud u tom smislu vodeći računa o svrsi uslovne osude u okviru opšte svrhe krivičnih sankcija izrekao uslovnu osudu ubijedjen da će se upozorenjem uz prijetnju kaznom – uslovnom osudom dovoljno uticati na okrivljenog da više ne vrši krivična djela. </span>
</p>
<p class="p3">
<span>	U smislu čl. 226. i 229. ZKP okrivljeni je obavezan da plati na ime troškova krivičnog postupka – paušala iznos od 40 eura, a ovo imajući u vidu trajanje i složenost krivičnog postupka.</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span>	OSNOVNI SUD U ROŽAJAMA, dana 20.02.2012.godine.</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span>ZAPISNIČAR						PREDSJEDNIK SUDA</span>
</p>
<p class="p3">
<span>Burdžović Adisa s.r.							Camić Zahit s.r.</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span>PRAVNA POUKA: Protiv ove presude može se izjaviti</span>
</p>
<p class="p3">
<span>žalba u roku od 8 dana od dana prijema iste i to</span>
</p>
<p class="p3">
<span>Višem sudu u Bijelom Polju, a preko ovog suda.</span>
</p>
<p class="p3">
<span>	</span>
</p>
<p class="p3"></p>
<p class="p4"></p>
<p class="p5"></p>


</body>
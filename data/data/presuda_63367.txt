<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-indent:0.5in;text-align:justify;hyphenate:auto;font-family:Arial;font-size:14pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Arial;font-size:12pt;}
.p4{text-align:center;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{text-indent:0.5in;text-align:center;hyphenate:auto;font-family:Arial;font-size:12pt;}
.p8{text-indent:0.5in;text-align:start;hyphenate:auto;font-family:Arial;font-size:12pt;}
.s1{font-weight:bold;text-transform:uppercase;}
.s2{font-weight:bold;}
.s3{font-weight:bold;font-style:italic;}
</style>
<meta content="marija.cupic" name="author">
</head>
<body class="b1 b2">
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p2">
<span>Posl.br.K.236/12</span>
</p>
<p class="p3">
<span class="s1">                                              </span>
<!--Image link to '0.jpg' can be here--><span class="s2">                                            </span>
</p>
<p class="p3"></p>
<p class="p3">
<span>		 </span>
</p>
<p class="p4">
<span class="s3">U  I M E  CRNE GORE</span>
</p>
<p class="p4"></p>
<p class="p5">
<span class="s2">          </span><span>OSNOVNI SUD U CETINJU, kao prvostepeni krivični, po sudiji Mariji Ćupić, kao sudiji pojedincu, uz sudjelovanje sudskog namještenika Martinović Aleksandre kao zapisničara, u krivičnom predmetu L. D. iz Cetinja, zbog krivičnog djela krađa iz čl. 239.st.1. Krivičnog zakonika, a po optužnom predlogu Osnovnog državnog tužilaštva u Cetinju Kt.br.83/12 od 10. 10. 2012. godine, nakon održanog glavnog i javnog pretresa dana 02.11. 2012. godine, u prisustvu savjetnika ODT-a u Cetinju Đ. M. i okrivljene L. D. donio je,a dana 05. 11. 2012. godine i javno objavio </span>
</p>
<p class="p6"></p>
<p class="p7">
<span>P R E S U D U</span>
</p>
<p class="p6"></p>
<p class="p6">
<span>Okr. L. D. JMBG ...od oca M. i majke Z. rođene B. rođena 08. 08. 19..godine u Podgorici, sa prebivalištem u Cetinju, državljanka Crne Gore, po zanimanju ugostiteljka, udovica, majka dvoje maloljetne djece, pismena, sa završenom Višom ugostiteljskom školom, lošeg imovnog stanja, neosuđivana</span>
</p>
<p class="p7"></p>
<p class="p7">
<span>K r i v a   j e:</span>
</p>
<p class="p7"></p>
<p class="p8">
<span> Što je:</span>
</p>
<p class="p8"></p>
<p class="p6">
<span>	U vremenskom periodu od 06. decembra 2011. godine do 06. marta 2012. godine, u svojoj porodičnoj kući, lociranoj u naselju Podgranica broj .. u Cetinju iako svjesna da oduzima tuđu pokretnu stvar u namjeri da njenim prisvajanjem sebi pribavi protivpravnu imovinsku korist, voljno protivpravno oduzimala i prisvajala električnu energiju, vlasništvo oštećene "E. Crne Gore" A.D. Nikšić - E. Cetinje, u količini od 4.378,92 KWh, ukupne novčane vrijednosti od 192,69 eura, na način što je sa konzole instalirala kabal presjeka 4 x 4 mm2 mimo postavljenog električnog brojila marke "Landis" br. A100920193, na koji je priključila potrošače u kući, tako da se utrošena električna energija nije mogla registrovati na navedenom električnom brojilu.</span>
</p>
<p class="p6">
<span> </span>
</p>
<p class="p6">
<span>- čime je izvršila krivično djelo krađa iz čl.239.st.1. Krivičnog zakonika</span>
</p>
<p class="p8"></p>
<p class="p6">
<span>-pa joj sud primjenom citiranog zakonskog propisa, te primjenom čl.4, 5, 13, 15, 42, 52, 53, 54 KZ-a, 226-229 i 374 ZKP-a izriče</span>
</p>
<p class="p8"></p>
<p class="p4">
<span>U S L O V N U    O S U D U</span>
</p>
<p class="p7"></p>
<p class="p6">
<span>Kojom okrivljenoj utvrđuje kaznu zatvora u trajanju od 30 dana i istovremeno određuje da se navedena kazna neće izvršiti ukoliko okrivljena u vremenskom periodu od jedne godine od dana pravosnažnosti presude ne počini novo krivično djelo.</span>
</p>
<p class="p6"></p>
<p class="p6">
<span>Dužna je okrivljena da na ime troškova krivičnog postupka uplati iznos od 71,90 eura, te na ime paušala iznos od 30,00 eura ,na blagajni suda u roku od 15 dana po pravosnažnosti presude pod prijetnjom prinudnog izvršenja.</span>
</p>
<p class="p6"></p>
<p class="p6"></p>
<p class="p7">
<span>O b r a z l o ž e nj e</span>
</p>
<p class="p4"></p>
<p class="p6">
<span>ODT u Cetinju podnijelo je ovom sudu optužni predlog Kt.br.83/12 od 10. 10. 2012. godine protiv okrivljene L. D. iz Cetinja, zbog krivičnog djela krađa iz čl.239.st.1. KZ-a. U završnoj riječi na glavnom pretresu zastupnik optužbe je ostao pri podnijetom optužnom predlogu i predložio sudu da okrivljenu oglasi krivom i osudi po zakonu.</span>
</p>
<p class="p6"></p>
<p class="p5">
<span>	Okrivljena L. D.</span><span class="s3"> </span><span>je u svojoj odbrani navela da sa svoje dvoje maloljetne djece stanuje u prizemnoj kući koja je nekada bila štala ,pa je prije 20-tak godina malo preuređena da se može živjeti. Ispred ove u istom dvorištu je veća kuća na dva sprata u kojoj stanuju njeni djeveri sa porodicama. Stub za električnu energiju se nalazi ispred ove velike kuće,  u dvorištu, a TEP ormar iza ove kuće, i zna da sa njega postoji jedan kabal koji vodi do električnog brojila koje se nalazi u kući gdje ona stanuje. Prije nekih godinu dana E. odnosno njeni radnici su u njenoj kući izvršili zamjenu brojila i postavili su neko novo električno brojilo. Zna da neka lampica crvena koja postoji na tom brojilu stalno trepće, pa ne razumije da li je brojilo registrovalo ili ne utrošak električne energije, niti zna kako bi to mogla vidjeti, a svakog mjeseca njoj su uredno stizali računu za utrošenu električnu energiju, i oni su odprilike uvijek bili slični, nijesu mnogo varirali u iznosu. Obzirom da je objasnila gdje se nalazi električno brojilo, a gdje stub i TEP ormar smatra da je nemoguće da se brojilo nelegalno spoji nekim kablom, a i ne razumije se u te stvari. Nije ništa dirala oko tog brojila. Kada su toga dani radnici E. Cetinje vršili kontrolu rekli su joj da su na brojilu isključili struju, a struje u kući je bilo, i ona im je rekla da ne zna iz kog se razloga to dešava, i ne razumije se u to. Iako joj je direktor E. D. rekao da će se potruditi da se razdvoji dovodni kabal za njenu kuću, to se nije desilo, već je izvršena zamjena brojila. Sama izdržava i podiže svoje dvoje maloljetne djece starosti od 13 i 16 godina i sigurna je da ni jedno od njene djece nije bilo što radilo oko brojila, niti se oni razumiju u to. </span>
</p>
<p class="p5"></p>
<p class="p6">
<span>Radi razjašnjenja ove krivičnopravne stvari sud je u dokaznom postupku proveo sledeće dokaze: saslušao svjedoke M. S. P. D. K. R. na saglasan predlog stranaka umjesto neposrednog saslušanja ovlašćenog predstavnika oštećene ED Cetinje A. R. svjedoka  I. M. pročitao njihove iskaze date na zapisnicima Kt. br. 83/12 od 03.09. 2012. godine i Kt. br. 83/12 od 12. 09. 2012. godine,kao i iskaz svjedoka P. Č. dat na zapisniku Kt. br. 83/12 od 12. 09. 2012. godine, pročitao zapisnike o kontroli mjernog mjesta EP Crne Gore A.D. Nikšić E. Cetinje broj 0003637 od 09. 03. 2010. godine, broj 0003479 od 13. 11. 2010. godine, broj 5 od 06. 03. 2012. godine i broj 00538, 00539 00537 ,svi od 07. 03. 2012. godine, pročitao energetsku karticu potrošača izdatu od EP Crne Gore A.D Nikšić -ED Cetinje od 08. 03. 2012. godine, pročitao nalaz i mišljenje sudskog vještaka elektrotehničke struke M. B. Kt. br. 83/12 od 18. 09. 2012. godine, te pročitao izvještaj iz Kaznene evidencije Uprave policije Područne jedinice Podgorica broj 29-245/12-22593/2-3749 od 26. 09. 2012.godine za okrivljenu L. D.</span>
</p>
<p class="p6"></p>
<p class="p6">
<span>Ovlašćeni predstavnik oštećene E. Crne Gore, A.R. u svom iskazu je navela da je kod prijavljenog potrošača dana 06. 03. 2012. godine vršena kontrola mjernog mjesta brojila marke "Landis", oznake A 100920193 kojom prilikom je utvrđeno da se potrošnja električne energije ne registruje preko mjernog uređaja, već je stambeni objekat direktno spojen na mrežu kablom presjeka 4 x 4 mm iza table. U trenutku vršenja kontrole korišćeni su električni aparati u stambenom prostoru- termo peć jačine  3 KW/h, bojler i rasvjeta. Ovu kontrolu izvršili su radnici E. Cetinje R. P. K.B. K. R. P. D. I. M, P. Č. i M. S. Navedene radnje su konstatovali na zapisniku broj 00589 koji je okrivljena potpisala bez primjedbi. Kako na dan vršenja kontrole potrošač koji je  zatečen u nelegalnom stanju nije isključen sa ED mreže isključenje su pokušali ovlašćeni radnici E. Cetinje dana 07. 03. ,međutim ista je sa drugim članovima porodice uz psovke i vrijeđanja onemogućila isključenje sa stuba koji se nalazi u neposrednoj blizini. Neposredno uz predmetni stub su parkirali svoje vozilo tako da isključenje nije moglo biti obavljeno. O svemu što se dešavalo kod prijavljenog potrošača ovlašćeni radnici E. Cetinje R. P., M. S., K. R., P. Č., K.B., P. D., I. M. sačinili su zapisnik br. 00537, 00539 i 00538 koji su priloženi uz predmetnu krivičnu prijavu. Kod okrivljene prethodna kontrola je vršena dana 09. 03. 2007. godine kojom prilikom je konstatovano zapisnikom broj 0003637 da je mjerno mjesto ispravno, kao i dana 13. 03. 2010. godine kada je takođe zatečeno ispravno stanje na mjernom mjestu  i konstatovano zapisnikom 0003479 ,koje zapisnike je prijavljena uredno i potpisala, a koji su dostavljeni uz predmetnu krivičnu prijavu. Obračun protivpravno oduzete i prisvojene električne energije oštećena je izvršila na osnovu člana 58. i 59. Pravila za snabdijevanje električnom energijom (Sl. list CG 54/99) na ukupan iznos od 737, 77 eura. Pridružila  se krivičnom gonjenju, a odštetni zahtjev nije postavila,obzirom da je podnijet predlog za izvršenje Iv.br.1600/12 od 21.10.2012.godine. </span>
</p>
<p class="p5"></p>
<p class="p5">
<span>Svjedok M. S. je u svom iskazu naveo da se sjeća da su dana 06. marta 2012. godine on i njegove kolege R. P., K.B., K. R., P. D., I. M. i P. Č. otišli da vrše kontrolu mjernog mjesta potrošača L. D. u Cetinju, u naselju Podgranica. Kako ih je bilo više ne sjeća se gdje se ko od njih nalazio u svakom momentu, ali zna da su on i K.B. sjedjeli u drugoj prostoriji kuće L. D., u kojoj se nije nalazilo električno brojilo, jer im je bilo neprijatno, obzirom da je njen svekar L. N. bio njihov kolega i zajedno su radili 15-tak godina. Poznato mu je da kada su radnici E. Cetinje na brojilu isključili struju u kući je bilo struje. Ista je bila prisutna i vidjela je to, ali se ne sjeća da li je što govorila, ali zna da je bila vrlo korektna i potpisala je zapisnik. Nije se mogao izjasniti na koji način je izvršena neka intervencija na brojilu da bi se ovo desilo, obzirom da kako je već naveo on to nije neposredno vidio, već se o tome mogu izjasniti njegove kolege koje su isključile brojilo i neposredno vidjeli situaciju. Sledećeg dana su dobili nalog da izvrše isključenje ovog potrošača sa elektrodistributivne mreže i zajedno sa specijalnim vozilom, takozvanom skalom su otišli kod potrošača, ali stubu nijesu mogli prići od nekog vozila koje je bilo parkirano pored njega, pa su se ponovo vratili kasnije i tada zna da L. D. nije dozvoljavala isključenje i da je bila neka svađa i vika o kojoj se preciznije nije mogao izjasniti jer je stojao malo dalje i nije mogao sve čuti, tako da ovaj potrošač nije isključen sa elektrodistributivne mreže.</span>
</p>
<p class="p5"></p>
<p class="p5">
<span>Svjedok P. D. je u svom iskazu naveo da je dana 06. marta 2012. godine sa  kolegama R. P. K. B. K. R., I. M. i P. Č. vršio kontrolu kod potrošača L. D. u Cetinju, u naselju Podgranica i da kada je sa brojila isključio odvodni kabal-fazu u kući je i dalje gorela sijalica i neki tranzistor je radio što ne bi trebalo da se dogodi, već bi isključenjem ovog odvodnog kabla trebalo da nastupi beznaponsko stanje u čitavom objektu jer se ta kuća i napaja samo preko tog brojila. Nije otvarao tablu da vidi kako je ovo spojeno, jer je evidentno da je postojala nepravilnost na brojilu što je njima bilo dovoljno za kontrolu, a takva stvar može da nastane jedino kada se kabal sa konzole spoji direktno iza table, pri čemu ne mora da se otvara i rasplombira brojilo. Sjeća se da je neko od njegovih kolega, ali nezna tačno ko išao po kući sa uređajima i gledao ima li struje na štekere i utikače. L. D. koja je i prisustvovala ovoj kontroli upoznali su sa zatečenim nepravilnostima, ali je ona rekla da ne zna zbog čega se to desilo. Gledao je što je na brojilu i što je stanje ,a direktno sa konzole bi kabal trebao da ide na brojilo, a kabal je išao mimo brojila. Kada je isključio bilo je osvetljenje ,ali  se nije udaljavao od brojila.</span>
</p>
<p class="p5"></p>
<p class="p6">
<span>Svjedok K. R. je u svom iskazu naveo da je dana 06. marta 2012. godine sa  kolegama R. P. K.B. I. M. i P. Č. vršio kontrolu kod potrošača L. D. u Cetinju, u naselju Podgranica. Tom prilikom je sjedio za sto u kući, dok su čini mu se R. P., P. Č. i P. D. bili najbliži brojilu i diktirali su mu što da unese u zapisnik, a oni to inače tako i rade uvjek jedan sjedi i piše zapisnik ,a ostali vrše provjere i diktiraju što da se unese. Čuo je da su rekli da je brojilo direktno kablom spojeno, a vidio je da kada su oni isključili brojilo u kući je bilo struje, ali kako nije ustajao od stola nije mogao vidjeti tačno o kakvim se nepravilnostima radi. Čuo je da su L. D.i rekli za ovaj kabal, i da u kući ima struje iako su isključili brojilo, a ona im je rekla  da napišu sve što smatraju da treba i uredno potpisala zapisnik, ali da ona nema veze sa tim i da ne zna odakle te nepravilnosti na njenom brojilu. </span>
</p>
<p class="p6"></p>
<p class="p6">
<span>Svjedok I. M. je u svom iskazu naveo da je dana 06. marta 2012. godine sa  kolegama R. P. K.B. K. R. P. Č. vršio kontrolu kod potrošača L. D. u Cetinju, u naselju Podgranica i tom prilikom P. D. je sa brojila skinuo odvodni kabal, ali je u kući i dalje bilo struje, a kad se ovaj kabal skine sa brojila, onda ne bi trebalo da bude struje uopšte. Ne sjeća se da li je neko od kolega otvarao brojilo i tablu, da bi vidio na koji način je ovo spojeno, a on to nije radio. L. D. je prisustvovala ovoj kontroli i oni su je upoznali sa zatečenim nepravilnostima, a ona je rekla da nema pojma o čemu se radi. Na ovaj način cjelokupan utrošak električne energije se nije registrovao na brojilu.</span>
</p>
<p class="p6"></p>
<p class="p6">
<span>Svjedok P. Č. je u svom iskazu naveo da je sa svojim kolegama bio u kontroli kod L. D. u naselju Podgranica u Cetinju i da su tom prilikom zatekli da je kada je jedan od njegovih kolega, a ne sjeća se tačno koji isključio struju na brojilu u kući bilo struje, što se vjerovatno desilo tako što je kabal sa konzole spojen iza table od brojila. On nije prilazio da vidi te nepravilnosti na brojili i bližih detalja o ovoj kontroli se ne sjeća, jer svakodnevno obavlja dosta kontrola, a često je bio u kontroli kod porodice L., te o tome davao izjave i u policiji i na sudu tako da ne može sve  detalje da zapamti. Stoji iza svega što je napisano u zapisniku jer se zapisnik vodi kada se obavlja radnja, a kasnije sjećanja izblijede.</span>
</p>
<p class="p6"></p>
<p class="p6">
<span>Iz zapisnika o kontroli mjernog mjesta EP Crne Gore A.D. Nikšić E. Cetinje broj 0003637 od 09. 03. 2010. godine, proizilazi  da je kod potrošača izvršena kontrola i da je konstatovano da je mjerno mjesto ispravno. Zapisnik je potpisan od strane L. D..</span>
</p>
<p class="p6"></p>
<p class="p6">
<span>Iz zapisnika o kontroli mjernog mjesta EP Crne Gore A.D. Nikšić E. Cetinje broj 0003479 od 13. 11. 2010. godine, proizilazi  da je kod potrošača izvršena kontrola i da je konstatovano da je mjerno mjesto ispravno. Zapisnik je potpisan od strane L. D..</span>
</p>
<p class="p6"></p>
<p class="p6">
<span>Iz zapisnika o kontroli mjernog mjesta EP Crne Gore A.D. Nikšić E. Cetinje broj 5 od 06.03.2012.godine  proizilazi da je kod potrošača L. D. izvršena kontrola kada je konstatovano da se ne registruje potrošnja električne energije preko brojila već je direktno spojeno iza table.Koristili su se TEA peć 3 Kw/h,bojler,rasvjeta. Zapisnik je potpisan od strane L. D..</span>
</p>
<p class="p6"></p>
<p class="p6">
<span>Iz zapisnika o kontroli mjernog mjesta EP Crne Gore A.D. Nikšić E. Cetinje broj 00538, 00539 00537 svi od 07. 03. 2012. godine, proizilazi da su radnici ED Cetinje prethodnog dana -06.03.2012.godine zatekli neovlašćenu potrošnju o čemu su sačinjeni zapisnici,a kako potrošača nijesu istog dana isključili sa ED mreže to su pokušali tog dana ,što im nije dozvoljeno .</span>
</p>
<p class="p6"></p>
<p class="p6">
<span>Iz energetske kartice potrošača izdata od EP Crne Gore A.D Nikšić ED Cetinje od 08. 03. 2012. godine, proizilazi da su očigledne promjene u potrošnji električne energije za naznačeni vremenski period u odnosu na raniji period. </span>
</p>
<p class="p6"></p>
<p class="p5">
<span>Iz nalaza i mišljenja sudskog vještaka elektrotehničke struke M. B. Kt. 83/12 od 21.09. 2012. godine proizilazi  da zapisnikom o kontroli mjernog mejsta nijesu dati relevantni podaci o zatečenim električnim uređajim po broju i snazi na mreži isporučioca da bi se utvrdila tačna količina nelegalno preuzete energije. U konkretnom slučaju radi se o nelegalnom potrošaču zašto je trošio električnu energiju bez mjernih uređaja- čl. 58. stav 3. Pravila za snabdijevanje električnom energijom (Sl. List CG“ br. 54/09). Isporučilac električne energije je u skladu sa pomenutim Pravilima izvršio obračun nelegalno preuzete energije po principu maksimalne, a ne stvarno moguće potrošnje. Iz presjeka napojnog voda da se zaključiti da je instalisana snaga 20,37 Kw što uz faktor jedovremenosti 0,40 daje obračunsku snagu od 8,148 Kw. Ako se pretpostavi da je prosječno dnevno vrijeme korišćenja 6 časova uz primjenu cijene više tarife isporuke električne energije dolazi se do dnevnog novčanog ekvivalenta od 1,83 eura, što na mjesečnom nivou iznosi 55,16 eura. Shodno gore pomenutim Pravilima okrivljena je mogla nelegalno oduzeti iz mreže isporučioca za 90 dana 4378,92 Kw/h električne energije što odgovara novčanom ekvivalentu od 192,69 eura sa PDV -om.</span>
</p>
<p class="p5"></p>
<p class="p6">
<span>Iz izvještaja iz Kaznene evidencije Uprave policije Područne jedinice Podgorica broj 29-245/12-22593/2-3749 od 26. 09. 2012.godine za okrivljenu L. D. se utvrđuje da ista nije osuđivana.</span>
</p>
<p class="p6">
<span>Utvrđujući činjenice radi pravilnog određenja materijalnopravnog odnosa u datoj krivičnopravnoj stvari sud je nesumnjivo utvrdio da je  okrivljena u vremenskom periodu od 06. decembra 2011. godine do 06. marta 2012. godine, u svojoj porodičnoj kući, lociranoj u naselju Podgranica broj 28, u Cetinju iako svjesna da oduzima tuđu pokretnu stvar u namjeri da njenim prisvajanjem sebi pribavi protivpravnu imovinsku korist, voljno protivpravno oduzimala i prisvajala električnu energiju, vlasništvo oštećene "E. Crne Gore" A.D. Nikšić - E. Cetinje, u količini od 4.378,92 KWh, ukupne novčane vrijednosti od 192,69 eurra, na način što je sa konzole instalirala kabal presjeka 4 x 4 mm2 mimo postavljenog električnog brojila marke "Landis" br. A100920193, na koji je priključila potrošače u kući, tako da se utrošena električna energija nije mogla registrovati na navedenom električnom brojilu.</span>
</p>
<p class="p6"></p>
<p class="p5">
<span> U ovakvim se radnjama okrivljene koje se sastoje u oduzimanju tuđe pokretne stvari – električne energije u vrijednosti od 192,69 eura i nastupjelim posledicama uz jasnu namjeru koja je postojala kod okrivljene da oduzimanjem električne energije, kao potrošač iste, pribavi sebi protivpravnu imovinsku korist, (preko 150,00 eura) stiču sva zakonska obilježja bića krivičnog djela kradja iz čl. 239. st. 1. KZ-a ,pri čemu je sud utvrdjujući subjektivan odnos okrivljene prema izvršenom krivičnom djelu utvrdio direktan umišljaj, jer je ista bila svjesna svog djela i svih njegovih obilježja i htjela je njegovo izvršenje (ista je bila svjesna da time što je sa konzole instalirala kabal presjeka 4x4 mm2 mimo postavljenog električnog brojila omogućila da se utrošena električna energija nije mogla registrovati na navedenom električnom brojilu, dok je njen umišljaj po mišljenju suda bio usmjeren na protivpravno oduzimanje električne energije ,sve dok bude u mogućnosti da to čini, a u namjeri da sebi pribavi protivpravnu imovinsku korist,preko 150,00 eura).</span>
</p>
<p class="p5"></p>
<p class="p5">
<span>        Zbog svega, sud je kao jasne i istinite prihvatio saglasne iskaze svjedoka P. Č., M. S., K. R., P. D., I. M.  koji su po mišljenju suda objektivno prikazali zatečeno stanje na licu mjesta kod okrivljene, koje su zapisnički konstatovali,  a koji zapisnik,  nalaz i mišljenje vještaka elektrotehničke struke je sud u sklopu sa njihovim iskazima takođe prihvatio nalazeći da su od presudne važnosti za razrešenje date krivičnopravne stvari.</span>
</p>
<p class="p5"></p>
<p class="p6">
<span>Nalaz i mišljenje angažovanog sudskog vještaka elektrotehničke struke M. B. sud je u cjelosti prihvatio kao jasan  i istinit,obzirom da se vještak podrobnije osvrnuo na stvarnu i ukupnu potrošačku moć spornog objekta.</span>
</p>
<p class="p6"></p>
<p class="p6">
<span>Sud je punu vjeru poklonio dokazima i to: zapisnicima u koje je sud izvršio uvid u toku dokaznog postupka , u kojima je na nesumnjiv način utvrđeno zatečeno stanje na licu mjesta, koji su potkrijepljeni iskazom saslušanih svjedoka i ovlašćenog predstavnika oštećene ED Cetinje.</span>
</p>
<p class="p6"></p>
<p class="p6">
<span>Odbranu okrivljene sud je odbacio ,cjeneći je kao usmjerenu na izbjegavanje krivičnopravne odgovornosti .Naime, po mišljenju suda interes okrivljene je bio usmjeren na sticanje koristi, obzirom da zatečeno stanje upravo ukazuje da je u konkretnom slučaju onemogućeno uredno registrovanje utroška električne energije ,što je  okrivljenom po objektivnom stanju stvari moralo biti poznato ,kao i da protivpravno oduzima električnu energiju,a što se vidi i iz energetske kartice koja je provedena kao dokaz. Istovremeno,po mišljenju suda samo je ona  imala  pravni interes da preduzme protivpravnu radnju,sa namjerom pribavljanja protivpravne imovinske koristi.</span>
</p>
<p class="p6"></p>
<p class="p6">
<span>Sud je odustao od  saslušanja svjedoka R. P. i K.B. obzirom da su zatečeno stanje uredno konstatovali zapisnički,tako da bi saslušanje istih vodilo samo odugovlačenju postupka i nebi uticalo na donošenje drugačije odluke.</span>
</p>
<p class="p6"></p>
<p class="p6">
<span>Dakle, u nedostatku elemenata koji bi umanjili ili isključili sposobnost okrivljenog da shvati značaj svojih postupaka i da njima upravlja, Sud ga nalazi krivično odgovornim i oglašava krivim.</span>
</p>
<p class="p6"></p>
<p class="p5">
<span>Prilikom odmjeravanja vrste i visine krivične sankcije  koju će Sud izreći okrivljenoj cijenjene su okolnosti iz čl. 42. KZ –a, pa je Sud od olakšavajućih okolnosti na strani okrivljene utvrdio da se radi o porodičnoj osobi-majci dvoje maloljetne djece, neosuđivanoj,lošeg imovnog stanja, dok  otežavajućih okolnosti na njenoj strani van bitnih  elemenata krivičnog djela u pitanju  nije bilo, pa je Sud cijeneći tako utvrdjene okolnosti i imajući u vidu svrhu kažnjavanja okrivljenoj utvrdio kaznu zatvora i u trajanju od 30 dana, i istovremeno našao da su ispunjeni uslovi za izricanje uslovne osude , propisani čl. 54. KZ-a, odredjujući da se izrečena kazna neće izvršiti ukoliko okrivljeni u vremenskom periodu od jedne godine od dana pravosnažnosti presude ne počini novo krivično djelo , uz uvjerenje Suda da će se u konkretnom slučaju, a uzimajući u obzir prednje navedene razloge i sa tako utvrdjenom kaznom postići svrha njenog izricanja predvidjena čl.52 KZ-a.</span>
</p>
<p class="p5"></p>
<p class="p6">
<span>Prilikom izricanja uslovne osude Sud je vodeći računa o svrsi iste posebno uzeo u obzir da se radi o osobi koja se sama brine o svojoj maloljetnoj djeci. </span>
</p>
<p class="p6"></p>
<p class="p5">
<span>	Odluka o troškovima krivičnog postupka temelji se na odredbi čl. 226 – 229 ZKP-a, a isti se odnose na troškove vještačenja po vještaku elektrotehničke  struke u iznosu od 71,90 eura, dok je paušal u iznosu od 30,00 eura, odredjen srazmjerno dužini trajanja krivičnog postupka i složenosti predmeta.</span>
</p>
<p class="p5"></p>
<p class="p5">
<span>        Sa svega  izloženog, a na osnovu čl.374. ZKP-a, odlučeno je kao u izreci.</span>
</p>
<p class="p6"></p>
<p class="p6"></p>
<p class="p4">
<span class="s2">OSNOVNI SUD U CETINJU</span>
</p>
<p class="p4">
<span class="s2">Dana, 05.11. 2012.godine</span>
</p>
<p class="p7"></p>
<p class="p8"></p>
<p class="p8">
<span class="s2">Zapisničar,                                                             S u d i j a,</span>
</p>
<p class="p8">
<span class="s3">Aleksandra M.                                                     Marija Ćupić </span>
</p>
<p class="p3">
<span class="s3">           </span>
</p>
<p class="p8"></p>
<p class="p8"></p>
<p class="p8">
<span class="s2">PRAVNA POUKA:</span>
</p>
<p class="p8">
<span>Protiv ove presude može se</span>
</p>
<p class="p8">
<span>izjaviti žalba u roku od 8 dana</span>
</p>
<p class="p8">
<span>od dana prijema Višem sudu</span>
</p>
<p class="p8">
<span>u Podgorici, a preko ovog suda.</span>
</p>
<p class="p8"></p>
<p class="p8"></p>
<p class="p8"></p>
<p class="p6">
<span>          </span><span class="s2"> </span>
</p>
<p class="p6"></p>
<p class="p6"></p>


</body>
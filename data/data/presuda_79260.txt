<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 0.4923611in 1.25in;}
.s1{font-weight:bold;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:start;hyphenate:auto;font-family:Times New Roman;font-size:12pt;}
</style>
<meta content="ljiljana.popovic" name="author">
</head>
<body class="b1 b2">
<p class="p1">
<span class="s1">                                                                                                         K.br.114/10</span>
</p>
<p class="p1"></p>
<p class="p1">
<span>				</span><span class="s1"> U IME NARODA</span>
</p>
<p class="p1"></p>
<p class="p1">
<span>		Osnovni sud u Pljevljima, kao prvostepeni krivični sud, po sudiji Ljiljani Popović, uz sudjelovanje zapisničara Zore Leković, u krivičnom  predmetu protiv optuženog D.D. iz P., zbog krivičnog djela  skidanje i povreda službenog pečata  i znaka iz čl.381  st.1  KZ CG , a po optužnom predlogu ODT Pljevlja Kt.br.08/10  od 06.04.2010.godine,  nakon održanog glavnog i javnog pretresa u prisustvu zamjenika ODT Pljevlja Djurović Veljko  i optuženog D.D., dana  04.06.2010.godine, donio je  i javno objavio </span>
</p>
<p class="p1"></p>
<p class="p1">
<span>				</span><span class="s1">    P R E S U D U </span>
</p>
<p class="p1"></p>
<p class="p1">
<span>		</span><span class="s1">Optuženi  D.D. zvani  M. , </span><span>JMBG ...., od oca A. i majke  Z.rodjene S., rodjen  .....godine u P.,  sa prebivalištem u P., državljanin CG, oženjen,  otac 3 djece,  penzione,  pismen, završio  srednju saobraćajnu školu,  vojsku služio 164/65 u B., nevodi se u VE,  srednjeg imovnog stanja, osudjivan presudom Opštinskog suda u Baru K.br.235/86  zbog krivičnog djela  iz čl.190 st.4  KZ  SRCG  i presudom  Osnovnog suda u Pljevljima K.br.175/94  zbog krivičnog djela   iz čl.136 KZ RCG.</span>
</p>
<p class="p1"></p>
<p class="p1"></p>
<p class="p1">
<span>				</span><span class="s1">     K R I V     J E </span>
</p>
<p class="p1"></p>
<p class="p1">
<span>	</span><span class="s1">	 Što je :</span>
</p>
<p class="p1">
<span class="s1">		</span><span>  Početkom  mjeseca  decembra 2009.godine u svom stanbenom objektu u ul. S.K.,  u P. na   brojilu   električne energije marke „Iskra“  broj 5051694 povrijedio   desnu državnu plonbu   koja predstavlja službeni pečat-znak  koje je ovlašćeno službeno lice  stavilo radi osiguranja  ispravnosti i tačnosti  mjerenja  utrošene  električne energije na način što je  istu raskinu,</span>
</p>
<p class="p1"></p>
<p class="p1">
<span>		čime je izvršio krivično djelo  skidanje i povreda službenog pečata i znaka  iz čl.381  st.1  KZ CG  ,</span>
</p>
<p class="p1"></p>
<p class="p1">
<span>		pa mu  sud  na osnovu već citiranog zakonskog propisa te primjenom čl.4,13,15,32,33,36, 42, 52,53  i 54   KZ CG , te čl. 202  ZKP-a    </span><span class="s1"> i z r i č e </span>
</p>
<p class="p1"></p>
<p class="p1">
<span>								</span>
</p>
<p class="p1">
<span>	</span><span class="s1">       			 USLOVNU OSUDU  </span>
</p>
<p class="p1"></p>
<p class="p1">
<span class="s1">		</span><span>Sa kojom se optuženom  D. D.</span><span class="s1">,</span><span>  utvrdjuje kazna zatvora u trajanju od 30 (trideset) dana  i istovremeno odredjuje  da se ista neće  izvršiti  ako optuženi  u roku od jedne godine dana  ne izvrši novo krivično djelo.</span>
</p>
<p class="p1"></p>
<p class="p1">
<span>		Optužena je dužna platiti ovom sudu  na ime paušala  iznos od  27,50 eura, </span>
</p>
<p class="p1"></p>
<p class="p1">
<span>		a ovo u roku  od 15.dana po pravnosnažnosti presude, pod prijetnjom prinudnog izvršenja.</span>
</p>
<p class="p1"></p>
<p class="p1">
<span>		Imovinsko pravnog zahtjeva nije bilo.</span>
</p>
<p class="p1">
<span>					</span>
</p>
<p class="p1">
<span>				 </span><span class="s1">O b r a z l o ž e nj e </span>
</p>
<p class="p1"></p>
<p class="p1">
<span class="s1">		 </span><span>Osnovno državno tužilaštvo u Pljevljima,  optužnim predlogom  Kt.br.8/10 od 06.04.2010.godine,  optužilo je D. D.iz P., da je izvršio krivično djelo skidanje i povreda  službenog pečata i znaka iz čl.381 st.1 KZ CG a na način, mjesto i vrijeme kako je to bliže opisano izrekom ove presude  i u završnoj riječi  predložio da sud optuženog oglasi krivim i osudi po zakonu.</span>
</p>
<p class="p1">
<span> </span>
</p>
<p class="p1">
<span>		Oštećena E.P. i ako uredno pozvana  nije pristupila na glavni pretres  a  u prethodnom postupku je preko svog punomoćnika istakla  da se pridružuje krivičnom gonjenju  a da imovinsko pravni zahtjev ne postavlja.</span>
</p>
<p class="p1"></p>
<p class="p1">
<span>		Optuženi D.D. u odbrani datoj u prethodnom postupku navodi  da živi u Pljevljima  i već 26.godina  posjeduje porodičnu kuću u P.  i tada je instalirao struju u kući  i od tada do danas  nikad niko nije dirao brojilo  ni druge instalacije  te da nezna na koji način je državna  plonba na brojilu raskinuta  a i ako je raskinuta  to je učinjeno nehotično, najvjerovatnije čišćenjem brojila  i nezna kada je ta plonba raskinuta. Tvrdio je da nije nikad ni dohvaćao do brojila niti pokušavao da raskida plonbu na brojilu  a  redovno se očitava električna energija  i dana 07.12.2009.godine  su radnici ED  izvršili kontrolu i pronašli da je jedna državna plonba raskinuta.  Na glavnom  pretresu   ne priznajući izvršenje krivičnog djela ni krivicu  i ostajući  pri odbrani iz prethodnog postupka kazao da nije prisustvovao kontroli 07.12.2009.godine  ali da je čuo da je prisustvovala njegova snaha  i u završnoj riječi  odluku o svojoj krivici i kazni  ostavio na slobodnu ocjenu sudu. </span>
</p>
<p class="p1">
<span>		</span>
</p>
<p class="p1">
<span>		U dokaznom postupku sud je saslušao  svjedoke K. M. i Z.A.,  pročitao iskaz svjedoka B. V.,  pročitao zapisnike o kontroli E. P. broj  0000227 od 07.12.2009.godine i  broj 0002568  od 05.05.2009.godine  i pročitao  izvod  iz KE za optuženu.</span>
</p>
<p class="p1"></p>
<p class="p1">
<span>		Nakon provedenog dokaznog postupka i ocjene izvedenih dokaza kako svakog pojedinačno tako i u medjusobnoj povezanosti  a pri tom cijeneći odbranu    optuženog ovaj sud je utvrdio  činjenično stanje bliže opisano izrekom ove presude. </span>
</p>
<p class="p1"></p>
<p class="p1">
<span>		Naime,  javna optužba  stavlja na teret  optuženom  da je izvršio  krivično djelo skidanje i povreda  službenog pečata i znaka iz čl.381 st.1 KZ CG .Optuženi ne  priznaje izvršenje krivičnog djela  ni  svoju krivicu  tvrdeći da   nije  raskinuo  jednu državnu plonbu  sa električnog brojila u svojoj porodičnoj kući u ul. S.Kovačevića u Pljevljima  te  da ako je  ista  raskinuta  to je uradjeno nehotično . </span>
</p>
<p class="p1"></p>
<p class="p1">
<span>		Provjeravajući odbranu optuženog  sud je izveo  predložene dokaze  pa  su tako  svjedoci  B.V., K.M. i Z.A.  izjavili   da su  dana  07.12.2009.godine  bili u kontroli   potrošača- optuženog  u   Pljevljima  i prilikom pregleda  brojila utvrdili  da je na brojilu raskinuta  jedna državna plonba   sa desne strane .  Svjedok K. je kazao   da on zadnjih  3 -4 godine  očitava  potrošnju električne energije kod  optuženog  te da nije prije kontrole primijetio da je ta plonba raskinuta  niti  je zagledao  brojilo  odnosno da li je plonba oštećena  prilikom očitavanja  i brojilo optuženog je u hodniku  gdje je mračno  i običnim pregledom  nebi mogao primijetiti  da li je plonba oštećena ili raskinuta  već bi to mogao primijetiti  uz upotrebu baterijske lanpe  ili dodirivanjem  - uzimanjem u ruke  plonbe što nijedanput nije radio kod optuženog .  </span>
</p>
<p class="p1"></p>
<p class="p1">
<span>		Sud u cjelosti prihvata iskaze svjedoka  K.a, Z.i B. kao istinite  i nepristrasne  a isti su potvrdjeni  zapisnikom o kontroli mjernog mjesta  broj  0000227 od 07.12.2009.godine.</span>
</p>
<p class="p1"></p>
<p class="p1">
<span>		 Iz zapisnika  o kontroli mjernog mjesta broj 0002568 od 05.05.2009.godine  utvrdjuje se  da  je mjerno mjesto  kod potrošača- optuženog D. D.uredno   što  se tiče plonbi što  dovodi do zaključka  da je  mjerno mjesto  dakle brojilo optuženog  prilikom  kontrole 05.05.2009.godine  bilo uredno odnosno  da su plonbe postojale u ispravnom stanju  a da prilikom kontrole 07.12.2009.godine na brojilu     je bila  raskinuta jedna     državna plonba  sa desne strane koje predstavlja  zaštitu  odnosno osigurava ispravnost i tačnost mjerenja električne  energije. 		</span>
</p>
<p class="p1"></p>
<p class="p1">
<span>		Dakle, svim izvedenim dokazima u postupku  negirana je  odbrana optuženog  i   nesumnjivo je utvrdjeno  da je optuženi izvršio krivično djelo  skidanje i povreda  službenog pečata i znaka  iz čl.381 st.1 KZ CG te da je djelo izvršio sa umišljajem  jer je znao da nesmije da skida   odnosno raskida  plombe sa brojila a i  opšte poznata  činjenica je  da državne plonbe  mogu postavljati i skidati jedino ovlašćena službena lica , optuženi je  dakle  djelo izvršio sa umišljajem  pa ga  je sud kao umišljajnog učinioca oglasio krivim  i osudio po zakonu. Navodi optuženog   da je plonba  raskinuta  nehotično -  čišćenjem  su navodi  smišljeni u cilju olakšanja  položaja pred sudom  pa ih sud nije mogao prihvatiti. </span>
</p>
<p class="p1"></p>
<p class="p1">
<span>		Prilikom  odlučivanja  o vrsti i visini kazne,a u okviru opste svrhe krivičnih sankcija  sud je cijenio i svrhu uslovne osude. Optuženi je  porodičan čovjek, otac troje djece,  penzioner.  Ove okolnosti   sud je uzeo  kao olakšavajuće okolnosti  na strani optuženog. Optuženi je  do sada osudjivan  i to dva  puta, jedanput 1987.godine   a drugi put 1994.godine što je utvrdjeno iz izvoda iz KE. Dakle, za poslednjih 16.godina  optuženi nije dolazio u sukob sa zakonom  pa  je ovaj sud mišljenja  da bez obzira na njegovu raniju osudjivanost  nije nužno   prema ovom optuženom   izricati  kaznu zatvora  već da se opravdano može očekivati  da će i samo upozorenje  uz prijetnju kaznom  dovoljno uticati na optuženog da više ne vrši  krivična djela   pa je sa ovih razloga sud   optuženom   utvrdio kaznu zatvora u trajanju od 30 (trideset ) dana  istovremeno odredjujući  da se ista neće izvršiti  ako optuženi u  roku od jedne godine dana  ne izvrši novo krivično djelo, smatrajući  da će se   i na ovaj način ostvariti  svrha kažnjavanja zakonom predvidjena.	</span>
</p>
<p class="p1"></p>
<p class="p1">
<span>		Shodno čl. 199  i čl. 202  ZKP-a  sud je   obzirom da se radi o penzioneru  optuženu  obavezao  da na ime paušala  plati ovom sudu iznos od 27,50 eura  koji iznos je  odmjeren  obzirom na dužinu trajanja i složenost krivičnog postupka te imovno stanje optuženog.</span>
</p>
<p class="p1"></p>
<p class="p1">
<span>		Imovinsko pravnog zahtjeva nije  bilo.</span>
</p>
<p class="p1"></p>
<p class="p1">
<span>		</span><span class="s1">OSNOVNI SUD U PLJEVLJIMA , dana 04.06.2010.godine.</span>
</p>
<p class="p1"></p>
<p class="p1">
<span class="s1">Zapisničar, 						     S u d i j a, </span>
</p>
<p class="p1">
<span class="s1">Zora Leković 						    Ljiljana Popović </span>
</p>
<p class="p1"></p>
<p class="p1"></p>
<p class="p1">
<span class="s1">PRAVNA POUKA</span><span>:</span>
</p>
<p class="p1">
<span>		Protiv ove presude  dozvoljena je žalba u roku od 8.dana po prijemu</span>
</p>
<p class="p1">
<span>		iste Višem sudu B.Polje, a preko ovog suda. </span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span class="s1"> </span>
</p>
<p class="p2"></p>
<p class="p2"></p>


</body>
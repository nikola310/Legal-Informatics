<strong>K. broj 40/12</strong><br>
&nbsp;<br>
<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp; U IME CRNE GORE</strong><br>
&nbsp;<br>
<strong>OSNOVNI SUD U BARU</strong>, kao prvostepeni krivični, sudija Goran Šćepanović, kao sudija pojedinac, sa zapisničarom Milijanom Minić, u krivičnom predmetu okrivljenog <strong>O.B.</strong>, zbog krivičnog djela samovlašće iz čl. 384 st.1 Krivičnog zakonika, po optužnom predlogu Osnovnog državnog tužilaštva u Baru Kt.br. 136/11 od 27.01.2012. godine, nakon održanog glavnog javnog pretresa u prisustvu zastupnika optužbe savjetnika Osnovnog državnog tužioca u Baru Cama Azre i okrivljenog, dana 02.04.2012. godine donio je i javno objavio,<br>
&nbsp;<br>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;P R E S U D U</strong><br>
&nbsp;<br>
Okrivljeni <strong>O.B. </strong>od oca A.i majke M., rođene S., rođen .... godine u Peći, KIM, sa prebivalištem u Sutomoru, ... radnik , oženjen, otac troje djece, pismen, završio srednju školu, lošeg imovnog stanja.<br>
&nbsp;<br>
&nbsp;<br>
<strong>&nbsp;&nbsp;&nbsp; &nbsp;&nbsp;K r i v&nbsp;&nbsp; j e</strong><br>
&nbsp;<br>
Što je,<br>
&nbsp;<br>
U vremenu od kraja 2010. godine pa do 03.03.2011. godine u Sutomoru, Opština Bar, protivno odredbi čl. 141. Zakona o energetici ( Službeni list Crne Gore 28/10), samovlasno pribavio pravo za koje smatra da mu pripada, na način što je svoj objekat priključio na niskonaponsku elektromrežu preko podzemnog kabla 4 x 25 mm2, od stuba&nbsp; do TEP ormara, i ako prethodno nije pribavio elektroenergetsku saglasnost od »Elektroprivrede Crne Gore« AD Nikšić- Elektrodistribucija Bar,<br>
&nbsp;<br>
- čime je učinio krivično djelo<strong> - samovlašće </strong><strong>iz čl. 384 st. 1. Krivičnog zakonika.</strong><br>
&nbsp;<br>
pa mu sud primjenom čl. 4, 32, 36, 42, 52, 53 i 54 Krivičnog zakonika i čl. 369, 370 i 374&nbsp; ZKP-a, i z r i č e<br>
&nbsp;&nbsp;&nbsp; &nbsp;&nbsp;<br>
&nbsp;<br>
&nbsp;<br>
<strong>&nbsp;&nbsp;&nbsp;&nbsp;&nbsp; &nbsp;USLOVNU OSUDU</strong><br>
&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp; Kojom mu utvrđuje kaznu zatvora u trajanju od 30 (trideset) dana i istovremeno određuje da se kazna neće izvršiti ukoliko okrivljeni u roku od 1 (jedne) godine, od dana pravosnažnosti,&nbsp; ne učini novo krivično djelo.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni je dužan da plati troškove krivičnog postupka u iznosu od 80,00 € u roku od 15 dana od dana pravosnažnosti, pod prijetnjom izvršenja.<br>
&nbsp;<br>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;O b r a z l o ž e n j e</strong><br>
&nbsp;<br>
Optužnim predlogom Osnovnog državnog tužioca u Baru Kt.br. 136/11 od 27.01.2012. godine stavljeno je na teret okrivljenom izvršenje krivičnog djela bliže opisanog u izreci presude.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni je u svojoj odbrani izjavio da u pomenutoj kući živi od 2007. godine i istu je kupio od V.. Tačnije on je 2007 godine od V.kupio plac, a zatim je se dogovorio sa licem Z. Ve., da mu n dam jedan njegov plac, a da on njemu na placu koji je kupio od V. sagradi kuću. On je kuću počeo da gradi 2007. godine i iste godine je završio radove. Kuća se sastoji od prizemlja u kojem se nalaze dvije spavaće sobe, kupatilo i dnevni boravak. Kada je Z. završio izgradnju kuće, ista nije bila snabdjevena električnom energijom. On je priključio kuću na elektromrežu, sa ubjeđenjem da će mu njemu odobriti priključak, a zatim je krajem 2007 godine podnio zahtjev u Elektrodistribuciji za priključak i tom prilikom je bio obaviješten da će službenici Elektrodistribucije Š. i F. koji je bio upravnik u Sutomoru doći da izvrše pregled instalacije i prijem. Oni nikada nisu došli, a u međuvremenu je došlo do smjene u Elektrodistribuciji. Dakle, on od kraja 2007. godine ima struju koja je redovno očitavana od strane radnika Elektrodistribucije. Istina on nije plaćao struju i za utrošenu električnu energiju mu nisu dolazili nikakvi računi. Takvo slanje je trajalo do 2009 godine, kada je ponovo podnio zahtjev i tom prilikom su došli radnici Elektrodistribucije prihvatili instalaciju i plombirali brojilo. Tada su oni napravili obračun utrošene el. energije u iznosu od 2.531,00 € i on je taj obračun prihvatio i počeo da plaća shodno svojim mogućnostima, tačnije platio je ukupno 1.950,00 €. Takođe mu od 2009 godine nije dolazio nikakav račun za utrošenu el. energiju, osim obračuna koji je prethodno pomenuo. Početkom novembra 2010. godine radnici Elektrodistribucije su mu isključili el. energiju, sa razloga jer nije platio ostatak duga, nekih 700,00 €. On je bio jedno mjesec dana bez struje, a pošto mu se kćerka udavala krajem 2010. godine, on je tražio odobrenje Elektrodistribucije da ga priključe. Međutim, oni su odbili to i on se nemajući drugog izbora prikopčao, tako da je od kraja 2010. godine pa do početka marta 2011. godine ponovo imao struju. Početkom marta su ponovo došli radnici Elektrodistribucije koji su napravili zapisnik i isključili mu ponovo struju. On trenutno nema struju, moraće da ide u podstanare i nadam se da će uskoro početi neka akcija za nelegalno priključene potrošače. Sva dugovanja će u najkraćem roku isplatiti, žao mu je što je do toga došlo, ali on u konkretnoj situaciji nije imao drugog izbora.<br>
&nbsp;<br>
U dokaznom postupku saslušani su ovlašćeni predstavnik JP Elektrodistribucija Bar D.P., svjedoci J.D. i R.A., pročitan je zapisnik Elektrodistribucije Bar o kontroli mjernog mjesta br. 23290 od 3.03.2011. godine.<br>
&nbsp;<br>
Ovlašćeni predstavnik Elektrodistribucije u Baru <strong>P. D.</strong>je izjavila da se pridružuje krivičnom gonjenju, a ne postavlja imovinsko pravni zahtjev jer će okrivljeni morati da plati utrošenu električnu energiju.<br>
&nbsp;<br>
Svjedok <strong>J.D.</strong> je izjavio da je sa kolegom R. A. otišao u naselje Bjelila, Sutomore, radi isključenja nelegalno priključenih potrošača. Dolaskom kod potrošača O.B. i kontrolom mjernog mjesta utvrdili su da se brojilo ne nalazi u bazi podataka Elektrodistribucije Bar, a to su utvrdili na način što su provjerili broj brojila i time ustanovili da isto nije registrovano. Objekat potrošača je bio priključen podzemnim kablom 4x25mm2 od stuba do Tep ormara. Istog su isključili na Tep ormaru i plombirali Tep ormar plombom 8/2009. Na dan isključenja potrošač je imao utrošenih 32.561,00 kw što predstavlja problem radi gubitaka električne energije. Kontroli je bila prisutna supruga O.B. koja je potpisala zapisnik.<br>
&nbsp;<br>
Svjedok <strong>R.A. </strong>je izjavio da je sa kolegom J.D.om otišao je u naselje Bjelila, Sutomore, radi isključenja nelegalno priključenih potrošača. Dolaskom kod potrošača O.B. i kontrolom mjernog mjesta utvrdili su da se brojilo ne nalazi u bazi podataka Elektrodistribucije Bar, a to su utvrdili na način što su provjerili broj brojila i ustanovili da isto nije registrovano. Objekat potrošača je bio priključen podzemnim kablom 4x25mm2 od stuba do Tep ormara. Istog su isključili na Tep ormaru i plombirali Tep ormar plombom 8/2009. Na dan isključenja potrošač je imao utrošenih 32.561,00 kw što nam predstavlja problem radi gubitaka električne energije. Kontroli je bila prisutna supruga O.B. koja je potpisala zapisnik.<br>
&nbsp;<br>
Iz zapisnika Elektrodistribucije Bar o kontroli mjernog mjesta br. 23290 od 3.03.2011. godine utvrđeno je da se potrošač ne vodi u bazi podataka i da je nelegalno priključen na NN mrežu. Potrošač je isključen na Tep ormaru plombom 8/09.<br>
&nbsp;<br>
Optužnim predlogom predloženo je da se u dokaznom postupku pročita izvod iz kaznene evidencije na ime okrivljenog. Sud je uputio zamolnicu SUP Niš koji&nbsp; posjeduje evidenciju SUP Peć. Zamolnica je primljena 27.02.2012. godine, po zamolnici nije postupljeno, pa kako sud nema druge mogućnosti za obezbeđenje izvoda donijeto je rješenje da se u dokaznom postupku neće pročitati izvod iz kaznene evidencije na ime okrivljenog.<br>
&nbsp;<br>
Ocjenom izvedenih dokaza utvrđeno je da je okrivljeni učinio krivično djelo koje mu je stavljeno na teret. Radnici Elektrodistribucije u Baru su dana 03.03.2011. godine izvršili kontrolu u stambenom objektu vlasništvo okrivljenog i tom prilikom su utvrdili da električno brojilo u objektu nije evidentirano u evidenciji tog preduzeća. Objekat okrivljenog je bio priključen na elektro mrežu podzemnim kablom 4x25 mm od stuba do Tep ormara. Okrivljeni je u svojoj odbrani priznao izvršenje djela navodeći da je kuću priključio na elektro mrežu krajem 2010. godine. Odbrana okrivljenog potvrđena je jasnim i objektivnim iskazima svjedoka J.D.a i R.A.i sadržinom zapisnika o kontroli mjernog mjesta.<br>
&nbsp;<br>
Okrivljeni je ostvario objektivna obilježja krivičnog djela samovlašće, jer je samovlasno pribavio pravo koje je smatra da mu pripada, jer je smatrao da mu pripada pravo da svoj stambeni objekat priključi na elektrodistributivnu mrežu, radi dobijanja električne energije. Okrivljeni je krivično djelo učinio sa direktnim umišljajem jer je bio svjestan da pravo koje smatra da mu pripada pribavlja samovlasno, odnosno bio je svjestan da nema elektroenergetsku saglasnost da stambeni objekat priključi na niskonaponsku mrežu.&nbsp;<br>
&nbsp;<br>
Okrivljeni je postupio protivno čl. 141 Zakona o energetici kojim je propisano da priključenje objekta na prenosni ili distributivni sistem električne energije ili gasa vrši se na osnovu saglasnosti za priključenje koju izdaje operator prenosnog ili distributivnog sistema, jer nije posjedovao saglasnost za priključenje od Elektrodistribucije u Baru.<br>
&nbsp;<br>
Odlučujući se za krivičnu sankciju prema okrivljenom sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti sud je cijenio priznanje krivičnog djela, lične prilike jer je okrivljeni čovjek u ozbiljnim godinama, porodične prilike jer je oženjen i otac troje djece. Otežavajućih okolnosti nije bilo. Ocijenjeno je da prema okrivljenom nije potrebno izricanje efektivne kazne zatvora, da će se izricanjem uslovne osude prema okrivljenom u potpunosti postići svrha izricanja uslovne osude i na taj način dovoljno uticati da u buduće ne vrši krivična djela.<br>
&nbsp;<br>
Odluka o troškovima zasniva se na odredbi čl. 229 st.1 ZKP-a. Dosuđeni iznos se odnosi na troškove za rad suda koji su određeni prema trajanju, složenosti krivičnog postupka i imovinskim prilikama okrivljenog.<br>
&nbsp;<br>
Na osnovu izloženog odlučeno je kao u izreci presude<br>
&nbsp;<br>
<strong>OSNOVNI SUD U BARU</strong><br>
<strong>Dana 02.04.2012. godine</strong><br>
&nbsp;<br>
<strong>ZAPISNIČAR,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;S U D I J A</strong><br>
<strong>Milijana Minić &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Goran Šćepanović</strong><br>
&nbsp;<br>
<strong>PRAVNA POUKA</strong>:Protiv ove presude može se<br>
izjaviti žalba Višem sudu u Podgorici u roku od<br>
8 (osam) dana od dana prijema pismenog otpravka.<br>
Žalba se predaje ovom sudu u dva primjerka.<br>
&nbsp;<br>
<strong>DNA</strong>:- 1 x ODT<br>
&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;- 1 x okrivljenom<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; - 1 x oštećenoj ED Bar<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; - u spise<br>

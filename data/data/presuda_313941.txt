<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#FF0000;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span class="span1"> K. br. 144/18</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Osnovni sud u Podgorici, sudija Rade Ćetković, uz učešće zapisničarke Edine Kraje, u krivičnom postupku protiv okrivljenog A. N., zbog krivičnog djela laka tjelesna povreda iz čl. 152 st. 2 u vezi st. 1 Krivičnog zakonika Crne Gore, nakon javnog glavnog pretresa održanog 21.06.2018. godine, u prisustvu državne tužiteljke S. Š., okrivljenog i njegovog branioca adv. M. R., dana 22.06.2018. godine izrekao je i objavio, </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni: A. N., JMB xxxxxxxxxxxxx, od oca R. i majke D., rođene R., rođen xx. xx.19xx. godine u Ba, sa prebivalištem u Pg - ul. B. br. xx, državljanin Crne Gore, razumije crnogorski jezik, koji je i njegov jezik, nezaposlen, neoženjen, otac troje djece, pismen, završio srednju školu, srednjeg imovnog stanja, ranije osuđivan presudama Osnovnog suda u Podgorici K. br. 280/93 od 29.11.1993. godine zbog krivičnog djela prikrivanje iz čl. 172 st. 2 u vezi st. 1 KZ RCG (uslovna osuda), K. br. 7/89 od 07.10.1990. godine zbog krivičnog djela ugrožavanje opasnim oruđem pri tuči i svađi iz čl. 48 KZ SRCG (uslovna osuda), K. br. 50/89 od 08.11.1991. godine zbog krivičnog djela laka tjelesna povreda iz čl. 46 st. 2 u vezi st. 1 KZ SRCG (2 mjeseca zatvora), K. br. 17082/96 od 20.03.2001. godine zbog krivičnog djela bludne radnje iz čl. 92 u vezi čl. 86 st. 1 KZ RCG (8 mjeseci zatvora), K. br. 5378/02 od 23.06.2004. godine zbog krivičnog djela nasilničko ponašanje iz čl. 195 st. 1 KZ RCG (uslovna osuda), K. br. 78/06 od 12.06.2008. godine zbog krivičnog djela teška tjelesna povreda iz čl. 151 st. 1 Krivičnog zakonika (uslovna osuda), K. br. 1169/10 od 07.07.2011. godine zbog krivičnog djela samovlašće iz čl. 384 st. 2 u vezi st. 1 Krivičnog zakonika (4 mjeseca zatvora) i Osnovnog suda u Danilovgradu K. br. 32/13 od 17.02.2014. godine zbog krivičnog djela prikrivanje iz čl. 256 st. 2 u vezi st. 1 Krivičnog zakonika Crne Gore (uslovna osuda), protiv kojeg se ne vodi postupak za drugo krivično djelo, u pritvoru po rješenju sudije za istragu Osnovnog suda u Podgorici Kri. br. 91/18 od 19.02.2018. godine koji se računa od 16.02.2018. godine u 21:30 časova.</span>
</p>
<p>&nbsp;</p>
<p style="text-align:center;">
<span class="span1">Kriv je</span>
</p>
<p>&nbsp;</p>
<p>
<span class="span1">Što je:</span>
</p>
<p>
<span class="span1">Dana 16.02.2018. godine, oko 12,00 časova, u naselju V. bb, u Pg, svjestan svog djela, čije je izvršenje htio i znajući da je njegovo djelo zabranjeno, drugog lako tjelesno povrijedio, na način što je nakon kraće svađe sa oštećenim Vuksanović Milanom, svoje PMV marke "Alfa Romeo" reg. oznaka PG XX XXX - sredstvo podobno da tijelo teško povrijedi ili zdravlje teško naruši, stavio u pogon i sa istim započeo kretanje, umjesto po kolovoznoj površini, po zemljanoj površini, na kojoj se nalazio oštećeni, kojom prilikom je prednjim desnim točkom prešao preko lijevog stopala oštećenog, kojom prilikom mu je nanio laku tjelesnu povredu u vidu otoka donjeg članka palca lijevog stopala.</span>
</p>
<p>&nbsp;</p>
<p>
<span class="span1">- čime je izvršio krivično djelo laka tjelesna povreda iz čl. 152 st. 2 u vezi st. 1 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Pa ga sud na osnovu čl. 4 st. 2, čl. 32, čl. 36, čl. 42 st. 1 i čl. 51 st. 1 Krivičnog zakonika Crne Gore, te čl. 226, čl. 229 i čl. 374 Zakonika o krivičnom postupku, </span>
</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na kaznu zatvora u trajanju od 6 (šest) mjeseci, u koju kaznu se uračunava vrijeme provedeno u pritvoru od 16.02.2018. godine u 21:30 časova, pa nadalje.</span>
</p>
<p>&nbsp;</p>
<p>
<span class="span1">Obavezuje se okrivljeni da na ime troškova krivičnog postupka plati iznos od 138,00 € u roku od 15 dana po pravosnažnosti presude pod prijetnjom izvršenja, kao i troškove koji se odnose na nagradu braniocu postavljenom po službenoj dužnosti, a o čijoj visini će sud odlučiti posebnim rješenjem shodno čl. 227 st. 2 Zakonika o krivičnom postupku.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva Podgorica Kt. br. 254/18 od 16.03.2018. godine okrivljenom A. N. je stavljeno na teret izvršenje krivičnog djela laka tjelesna povreda iz čl. 152 st. 2 u vezi st. 1 Krivičnog zakonika Crne Gore. Državna tužiteljka je u završnoj riječi ostala pri podnijetom optužnom predlogu i predložila sudu da okrivljenog oglasi krivim i osudi po zakonu.</span>
</p>
<p>
<span class="span1">Okrivljeni je u odbrani datoj u prethodnom postupku i na glavnom pretresu u bitnom saglasno naveo da negira izvršenje predmetnog krivičnog djela. U postupku koji se vodio pred Osnovnim sudom u Cetinju rješenjem je obavezan da preda kuću i imanje oko kuće oštećenom M. V. u prisustvu dva svjedoka sa njegove i dva svjedoka sa strane oštećenog, i to dana 16.02.2018. godine u 12:00 časova. Tog dana je u 12:05 časova stigao u mjesto V. kod predmetne kuće, gdje su bili prisutni njegovi svjedoci M. B. i M. R., kao i oštećeni, koji je bio u društvu neke gospođe i gospodina. Nakon što je došao svojim vozilom marke "Alfa Romeo", rukovao se sa svima osim sa oštećenim, od kog je tražio da u prisustvu svjedoka pregledaju kuću i da mu je nakon toga preda. Oštećeni je insistirao da uđu kroz plac koji se nalazi ispred kuće i koji je ograđen, a nije vlasništvo oštećenog, što je on odbio i rekao da je to tuđa kapija i da on to ne želi da radi. U tom trenutku je gospođa koja se tu nalazila rekla da treba zvati Komunalnu policiju da ukloni kapiju, a u razgovor se uključio R. i predložio da se fino dogovore i da to s mirom završe, nakon čega je ova gospođa otišla niz put, a vidio je da je razgovarala telefonom. Otvorio je prednja vrata od svog vozila i sjeo na sic, a noge su mu bile van na zemlji i tako je čekao dolazak Komunalne policije. Nakon par minuta stigla su dva policajca iz Centra bezbjednosti, koji su se pozdravili sa svima njima, a on im je pokazao sudsko rješenje, pa se tada umiješala gospođa i tražila da policajci uklone kapiju, ali su oni saopštili da to nije njihov posao, zbog čega je gospođa opet insistirala da se pozove komunalna policija. Za to vrijeme su se njegovi svjedoci R. i B. nalazili preko puta ulice, u dijelu gdje je parking, a ne zna da li su sjedjeli u autu ili su bili van auta, ali se oni nijesu pozdravili sa policajcima, iako su prethodno prisustvovali razgovoru i stajali sa svima neposredno do dolaska policije. Policajcima je objasnio da je njegova obaveza da preda kuću i plac oko kuće i rukom im pokazao prema kući, tražeći da svi zajedno pođu kako bi u njihovom prisustvu izvršio predaju kuće, ali oštećeni i gospođa i gospodin koji su bili sa njim to nijesu htjeli, već je gospođa insistirala na podnošenju krivične prijave. Nakon toga je svojim svjedocima rekao da idu kući, a oni su se tada nalazili parkirani u vozilu sa druge strane ulice, što su oni i učinili. Policajac koji se zove R. mu je rekao da prisutna gospođa </span><span class="span1">insistira na podnošenju krivične prijave i da mora poći sa njima, pa su se on i R. njegovim vozilom "Alfa Romeo" uputili u CB Podgorica. U prisustvu policije sa oštećenim i ovom gospođom i gospodinom nije ništa razgovarao, niti im se obraćao, već je pričao samo sa policajcima. Cijeli razgovor se odigrao na ulici, a od kapije koju su tražili da otvori do ulice ima otprilike oko tri do četiri metra parking prostora i tu je bilo parkirano njegovo vozilo, a od njegovog dolaska do dolaska policije proteklo je otprilike oko 15 minuta. Na glavnom pretresu je dodao da kada je prilazio svom</span><span class="span1"> placu pored kojeg se nalazi predmetna kuća koju je trebalo da preda oštećenom primjetio je da vozilo kojim su došli svjedoci B. i R. stoji zaustavljeno pri desnoj ivici kolovoza, a malo prije tog vozila sa lijeve strane je bilo parkirano vozilo pored kojeg su stajali oštećeni i još dvoje starijih ljudi, a isto je bilo van kolovoza i parkirano tako što je prednji kraj bio usmjeren prema ogradi njegovog placa, a zadnji kraj prema ulici. Produžio je svoje kretanje i to vozilo mu je ostalo sa lijeve strane, a zatim je skrenuo lijevo i parkirao se paralelno sa desne strane tog vozila, tako da je i njegovo vozilo bilo prednjim dijelom usmjerno prema ogradi njegovog placa, a zadnjim dijelom prema ulici, dok se vozilo svjedoka nalazilo tačno između njegovog vozila i vozila pored kojeg je stajao oštećeni i to iza njihovih vozila na suprotnoj strani ulice. Za vrijeme njihovog razgovora svjedoci B. i R. im nisu prilazili, ali je svjedok R. stojeći pored svog vozila uputio riječi da se dogovore i to u momentu kada je primjetio da je ova gospođa krenula da zove Komunalnu policiju. </span><span class="span1">U završnoj riječi je ponovio da nije učinio navedeno krivično djelo i da nije kriv. Kritičnog dana između njega i njegovog prijatelja M. V. nije bilo nijedne riječi svađe, osim što nije htio da ukloni kapiju. </span>
</p>
<p>
<span class="span1">Branilac okrivljenog je u završnoj riječi navela da smatra da dokazima provedenim u toku postupka nije dokazana krivica njenog branjenika, pa je tražila od suda da donese presudu kojom će njenog branjenika osloboditi od optužbe, jer nije dokazano da je učinio krivično djelo za koje je optužen.</span>
</p>
<p>
<span class="span1">Sud je u dokaznom postupku saslušao svjedoka oštećenog M. V., svjedoke R. B., D. R., M. B., M. R., R. P. i D. L.,</span><span class="span2"> </span><span class="span1">saslušao vještaka dr N. R. koji je prethodno pročitao pisani nalaz i mišljenje od 05.03.2018. godine, pročitao zapisnik o uviđaju saobraćajne nezgode broj 206/2018 od 16.02.2018. godine, pročitao medicinsku dokumentaciju na ime oštećenog, presudu Osnovnog suda u Podgorici K. br. 7/89 od 07.11.1989. godine i izvod iz registra kaznenih evidencija Ministarstva pravde KE 394/2018 od 27.03.2018. godine.</span>
</p>
<p>
<span class="span1">Svjedok oštećeni M. V. je u iskazu datom u prethodnom postupku i na glavnom pretresu u bitnom saglasno naveo da je sa okrivljenim A. N. imao spor oko povraćaja imovine, koji je vođen pred Osnovnim sudom u Cetinju, pa je tim povodom u februaru 2018. godine donijeto rješenje o sudskom poravnanju, kojim je okrivljeni obavezan da njegov stambeni objekat, koji se nalazi u mjestu V., oslobodi od stvari i preda mu ključeve od istog. Postupajući po ovom rješenju dana 16.02.2018. godine, oko 12:00 časova je došao ispred svoje porodične kuće u naselju V. i to sa dva svjedoka, ujakom R. B. i kumom D. R., a nakon minut - dva stigao je okrivljeni svojim vozilom marke "Alfa Romeo", a sa njim su stigla dva nepoznata momka koji su se dovezli drugim vozilom. Okrivljeni mu je rekao da nije oslobodio kuću od svih stvari, ali da će mu predati ključeve i da odu do kuće preko tuđeg imanja, što je odbio i tražio da okrivljeni otvori kapiju od dvorišta njegove kuće, ali on to nije htio da uradi, jer je isto prodao. Tom prilikom mu je okrivljeni rekao: "Ovuda nećeš proći, ubiću te", a zatim i: "Prošlo je 12:00 sati, ja sam došao da dam ključeve i idem" i krenuo ka svom vozilu. Kada je čuo da je D. R. pozvala policiju, istoj je uputio prijetnju: "Platićeš" sa kažiprstom podignutim u vis i ljutitio ušao u svoje vozilo, koje je bilo parkirano tačno ispred kapije i to prednjim dijelom okrenuto ka kapiji, a zadnjim dijelom ka ulici, a između kapije i ulice se nalazi zemljana površina širine oko 5 do 6 metara. Kada je okrivljeni ušao u vozilo krenuo je u rikverc ka ulici, a njih troje su u tom momentu stajali na zemljanom dijelu pored puta, pri čemu je on bio prvi u nizu, a pored njega njegov ujak i D. R., a nakon toga je okrivljeni krenuo naprijed, ali ne </span><span class="span1">ulicom, već zemljanom površinom, pa mu je bilo jasno da to čini sa namjerom da ga povrijedi. Tom prilikom je prednjim desnim točkom prešao preko njegovog lijevog stopala. Bio je okrenut licem ka autu okrivljenog, a lijeva noga mu je bila u blagom iskoraku, jer nije očekivao da će okrivljeni to napraviti. Nakon što mu je okrivljeni prešao točkom preko stopala, isto mu je utrnulo, a u Urgentnom centru mu je ukazana pomoć, ali nije bilo loma. Dok se sve ovo dešavalo dva momka, koji su bili svjedoci primopredaje okrivljenom, su se nalazila preko puta ulice i to ispred vozila. Kada je okrivljeni pošao, i ta dva svjedoka su sa svojim vozilom napustili lice mjesta, ali su se nakon pet minuta i okrivljeni i ovi svjedoci vratili vozilima i to prije dolaska policije, da bi odmah ova dva svjedoka otišla ne čekajući dolazak policije. Na glavnom pretresu je dodao da su pored njega u momentu kada ga je okrivljeni pregazio preko stopala, koje je bilo obuveno u patiku, stojali njegov ujak, i to sa njegove desne strane blago unazad na udaljenosti oko jedan metar, a dalje desno i svjedok D. R..</span><span class="span1"> Vozilo su parkirali otprilike 100 m prije lica mjesta i do same kapije su došli pješke, a okrivljeni je došao svojim vozilom i parkirao ga ispred kapije i to na način što je prednji kraj bio usmjeren prema kapiji, a zadnji prema ulici, dok je vozilo svjedoka bilo parkirano odmah u produžetku ulice i to paralelno uz desnu ivicu kolovoza. Policiju su pozvali prije nego što mu je okrivljeni prešao vozilom preko noge, a zbog prijetnji koje im je uputio. Prije dolaska policije mu je okrivljeni prešao preko noge, a odmah po dolasku policajaca na lice mjesta ispričao im je da ga je okrivljeni točkom pregazio preko stopala. Okrivljeni je tada priveden zbog prijetnji koje je uputio svjedoku. Odmah nakon što su okrivljeni i policija sa lica mjesta otišli prema stanici, </span><span class="span1">sa kumom i ujakom je otišao u CB, i to odmah iza vozila okrivljenog u kojem je bio i svjedok Prelević, a tamo su išli da prijave prijetnje koje je okrivljeni uputio njegovoj kumi, pa je tom prilikom policajcima saopštio i da je njega okrivljeni pregazio točkom preko stopala, s tim što se dobro sjeća da je tada u policiji rekao da to njega ne boli i da zbog toga neće da tereti okrivljenog. </span><span class="span1">Otprilike pola sata nakon toga iz policije su ga pozvali i rekli mu da ode do Kliničkog centra i da im donese medicinsku dokumentaciju. Nakon što su mu u policiji tražili da im dostavi medicinsku dokumentaciju, odnosno nakon što im je istu dostavio, sa ujakom je ponovo izašao na lice mjesta gdje je morao biti prisutan dok su službenici saobraćajne policije vršili uviđaj, pa se sjeća da su morali sačekati da se izvrši smjena, zbog čega su uviđaj vršili službenici koji su radili u drugoj smjeni. </span><span class="span1">U završnoj riječi je naveo da se pridružuje krivičnom gonjenju protiv okrivljenog, a imovinskopravni zahtjev će ostvarivati u parničnom postupku.</span>
</p>
<p>
<span class="span1">Svjedok R. B. je u iskazu datom u prethodnom postupku i na glavnom pretresu u bitnom saglasno naveo da se dana 16.02.2018. godine, oko 12:00 časova nalazio ispred porodične kuće njegovog sestrića - oštećenog M. V. u mjestu V. u Pg. Sa njima je bila kuma oštećenog, D. R., a razlog njihovog dolaska je bio da budu svjedoci predaje ključeva ovog objekta od strane okrivljenog A. N. oštećenom,  shodno sudskom rješenju. Tu je bio i okrivljeni, a primijetio je da su u nekom autu koje se nalazilo parkirano preko puta bila dva momka koji su bili svjedoci okrivljenog. Okrivljeni se pozdravio sa njim i odmah rekao da nije ispraznio sve stvari iz kuće i da će dati ključeve oštećenom, ali da oštećeni ne može ući kroz kapiju dvorišta, jer je to njegovo i da je on to kupio od oštećenog. Kako nije postojala druga mogućnost da uđu u kuću osim kroz dvorište, rekao je da bi trebalo zvati Komunalnu policiju, a D. R. je rekla da ne može reagovati komunalna, već trebaju sudski izvršitelji, i da će zvati policiju. Tada je okrivljeni rekao: "Prošlo je 12:00 sati, ti nećeš ključ, ja odoh" i ljutito ušao u svoje vozilo koje je bilo parkirano ispred kapije i to prednjim dijelom okrenuto ka kapiji, a zadnjim ka ulici, cijelim gabaritom parkirano na zemljanoj površini između ulice i kapije, pa je odmah startovao vozilo i to prvo u rikverc, a zatim naprijed krećući se zemljanom površinom, nakon čega je prednjim desnim točkom prešao preko lijevog stopala oštećenog. Oštećeni, D. R. i on su se nalazili na zemljanoj površini pored kapije, i to tako što je on bio prvi do oštećenog, pa je kritičnu situaciju jasno vidio. D. R. je pozvala policiju, a nakon par minuta okrivljeni </span><span class="span1">se vratio svojim vozilom. Na glavnom pretresu je dodao </span><span class="span1">da su došli vozilom koje su parkirali oko 100 m od kapije ispred koje se desio kritični događaj. Stajao je sa desne strane oštećenog u momentu kada mu je okrivljeni vozilom prešao preko stopala i bio je na udaljenosti od oko 1,50 do 2 m, a sa njegove desne strane je stajala svjedok D. R..</span>
</p>
<p>
<span class="span1">Svjedok D. R. je u iskazu datom u prethodnom postupku i na glavnom pretresu u bitnom saglasno navela da se dana 16.02.2018. godine oko 12:00 časova nalazila u naselju V. ispred porodične kuće i imanja njenog kuma - oštećenog M. V., iz razloga što je zajedno sa njegovim ujakom R. B. trebala biti svjedok primopredaje te kuće, koju je do tada držao okrivljeni A. N.. Njih troje su stajali ispred kapije kada je stigao okrivljeni svojim vozilom marke "Alfa Romeo", a isti se po izlasku pozdravio sa njom i sa R. B.. Preko puta ulice u vozilu svijetlo sive boje su se nalazila dva momka, koji su bili svjedoci na strani okrivljenog. Okrivljeni je rekao oštećenom da pođu okolo da mu preda ključeve, te da nije izbacio sve stvari iz kuće, a oštećeni mu je odgovorio da neće tako, već kroz svoje dvorište, na šta mu je okrivljeni odgovorio da je to njegovo i da je on to od njega kupio. Potom je okrivljeni rekao oštećenom da će ga ubiti i da neće ući kroz to imanje, zbog čega se ona strašno potresla, pa je iz straha da se ne desi neki veći problem odmah pozvala policiju. Okrivljeni je zatim rekao da je prošlo 12:00 sati i da je primopredaja završena, te da on ide, a zatim je sjeo u vozilo koje mu je bilo parkirano ispred kapije, sa istim pošao u rikverc, a zatim pravo i prednjim desnim točkom prešao preko lijeve noge oštećenog, odnosno stopala. Njih troje su se nalazili na zemljanoj površini između ulice i dvorišta, a kada je odlazio okrivljeni joj je prijeteći pokazao kažiprst desne ruke i rekao joj da će mu platiti. Na ulici nije bilo vozila, tako da je okrivljeni mogao nesmetano da se kreće, a ne zemljanom površinom. Nakon par minuta okrivljeni se vratio vozilom. Dva momka koji su bili svjedoci okrivljenom su sve vrijeme bili preko puta ulice, nisu im prilazili, a jedan od njih je rekao okrivljnom da pokušaju mirno da riješe nesporazum. Vidjela je da su i oni svojim vozilom otišli nakon što je pošao okrivljeni, a takođe su se i vratili na isto mjesto neposredno nakon što je okrivljeni ponovo došao, ali su otišli prije dolaska policije. Na glavnom pretresu je dodala da su k</span><span class="span1">ritičnog dana sa njenim vozilom došli oštećeni, njegov ujak i ona, a vozilo je parkirala na otprilike 50 do 100 m udaljenosti od kapije predmetnog placa, dok je vozilo kojim su došli svjedoci B. i R. bilo parkirano iza vozila okrivljenog paralelno uz desnu ivicu kolovoza na ulici.  </span>
</p>
<p>
<span class="span1">Svjedok M. B. je u iskazu datom u prethodnom postupku i na glavnom pretresu u bitnom saglasno naveo da je dana 16.02.2018. godine, prije 12:00 časova pošao prema kući oštećenog M. V. u mjestu V., zajedno sa svojim komšijom Milonjom R.em, a po pozivu okrivljenog A. N. da budu svjedoci primopredaje tog objekta. Došli su vozilom "Ford" svijetlo sive boje, koji je parkirao uz ulicu naspram kapije te kuće. Ubrzo je stigao oštećeni u društvu sa jednim gospodinom i gospođom, a zatim i okrivljeni svojim vozilom marke "Alfa Romeo", koje je parkirao ispred kapije tog dvorišta i to prednjom stranom okrenuto prema kapiji. Okrivljeni se pozdravio sa svjedocima oštećenog, ali ne i sa oštećenim, iako ga je odmah pozvao da prođu okolo da mu preda kuću. Oštećeni je rekao okrivljenom da neće kroz tuđe, već kroz svoje dvorište, na šta mu je okrivljeni odgovorio da to više nije ni njegovo ni oštećenog, već da ga je prodao nekome. Oštećeni je odbio da ide okolo, pa je neko od njih rekao da će zvati policiju. Okrivljeni je sjeo u svoje vozilo na mjesto vozača, a noge su mu bile vani, a nakon 10-15 minuta su stigla dva policajca, nakon čega su on i R. otišli. Osim što su se on i R. pozdravili sa prisutnima kada su stigli na lice mjesta, više nisu stajali pri kapiji, već su otišli u vozilo i sve vrijeme su sjedeli u istom, on na mjesto vozača, a R. na mjestu suvozača. Nije čuo bilo kakvu svađu između okrivljenog i oštećenog, niti je vidio da je okrivljeni odlazio vozilom i da se vraćao, mada nije sve vrijeme gledao u tom pravcu. On i R. su tu proveli otprilike pola sata, a za to vrijeme su samo desetak minuta bili van auta i to dok su se pozdravljali sa prisutnima, a ostalo vrijeme su bili u vozilu, koje je bilo parkirano na ulici sa suprotne strane kolovoza na način što je zadnji dio vozila bio okrenut ka kapiji ispred koje su se </span><span class="span1">nalazili okrivljeni i oštećeni, a prednji dio prema brdu V.. Kada su stigli policijski službenici on i R. su krenuli kući, ali je uspio da vidi da je jedan policajac sjeo u vozilo okrivljenog i da su krenuli prema gradu. Na glavnom pretresu je dodao da</span><span class="span1"> nije vidio da je okrivljeni kritičnog dana vozilom prešao preko stopala oštećenog, a da se to tako desilo on bi to morao vidjeti. </span>
</p>
<p>
<span class="span1">Svjedok M. R. je u iskazu datom u prethodnom postupku i na glavnom pretresu u bitnom saglasno naveo da ga je dana 16.02.2018. godine, njegov komšija, okrivljeni A. N., zamolio da zajedno sa M. B. bude svjedok predaje kuće oštećenom M. V., koja se nalazi u mjestu V.. Dogovor je bio da se ispred kuće nađu u 12:00 sati, pa su pošli B.evim vozilom i prvi su stigli na to mjesto, a vozilo su parkirali preko puta kapije te kuće, odnosno sa druge strane ulice. Vidio je da su stigli oštećeni i sa njim jedan stariji čovjek i jedna žena, a ubrzo je svojim vozilom marke "Alfa" stigao okrivljeni i parkirao se ispred kapije. Okrivljeni se pozdravio sa ovim starijim čovjekom i sa prisutnom ženom, a nije sa oštećenim. U tom momentu su on i B. stajali pored B. vozila, a preko puta okrivljenog, oštećenog, tog čovjeka i žene i to udaljeni oko 15 metara. Čuo je okrivljenog kako kaže: "Ja sam doveo svjedoke, da vam predam kuću po dogovoru", ali je oštećeni odbijao i tražio da mu otvori kapiju. Okrivljeni je saopštio oštećenom da ne može, jer to nije njegovo, već da moraju ići okolo, a oštećeni je opet insistirao da idu kroz njegovo dvorište. Tada se u njihov razgovor uključio stariji čovjek i rekao da ima ko to radi i da se maknu od kapije. Žena koja je bila sa njima se odmakla od kapije i nekoga zvala telefonom, a zatim je čuo i tog čovjeka da će brzo stići policija. On i B. nisu prilazili da se pozdrave sa prisutnima, osim što im je jednom rekao da završe to bez svađe. Nakon toga su ušli u vozilo i to B. na mjesto vozača, a on na mjesto suvozača i u vozilu su sjedjeli kratko, najviše 5 minuta i to neposredno prije dolaska policije. Na istom mjestu su bili i kada su stigli policajci, a otišli su nakon što im je okrivljeni rekao da mu više ne trebaju. To je bilo u momentu kada je policajac sjeo na mjesto suvozača u vozilu okrivljenog i kada su krenuli ka gradu. Okrivljeni nije svojim vozilom kretao osim kada su stigli policajci, a takođe on i B. nisu napuštali lice mjesta do dolaska policije. Nije vidio da je okrivljeni vozilom prešao preko noge oštećenog, niti je čuo da je bilo svađe između njih, niti da je okrivljeni uputio bilo kome prijetnju. Okrivljenog poznaje sedam - osam godina, i to otkada je u naselju V. sagradio kuću, s obzirom da on u blizini njegove kuće drži imanje i na njima pse, a sa B.em je komšija. Na glavnom pretresu je dodao da je</span><span class="span1"> apsolutno siguran da je kapija bila iza vozila u kojem su sjedjeli on i B..</span>
</p>
<p>
<span class="span1">Svjedok D. L. je u iskazu datom na glavnom pretresu naveo </span><span class="span1">da je u međuvremenu od kritičnog događaja sigurno imao 400 ili 500 intervencija tako da se ne može sjetiti svih detalja događaja, a ono čega se sjeća je da su došli po pozivu jedne gospođe koja je tom prilikom bila sa oštećenim. Približavajući se na lice mjesta svoje vozilo su zaustavili u lijevu kolovoznu traku, da bi bili bliže licima koja su primjetili, pa se sjeća da je vozilo okrivljenog bilo zaustavljeno ispred njih i to tako što je prednjim dijelom bilo okrenuto tačno prema kapiji, a nije se nalazilo na kolovozu. Gospođa koja je tu bila prisutna ih je sačekala malo ispred lica mjesta i rekla im da su joj upućene prijetnje, a kada su oni došli između njih je bilo još nekih čarki, jedni drugima su upućivali neke riječi koje nije zapamtio, odnosno došlo je do jednog verbalnog duela između okrivljenog A. N., te gospođe i oštećenog M. V., pa su ta gospođa i oštećeni zatražili intervenciju policije zbog ozbiljnih prijetnji koje su dobili od okrivljenog prije njihovog dolaska. Nije se mogao sjetiti nikakvih pojedinosti u vezi komunikacije sa prisutnim licima, a koliko se sjeća između okrivljenog, te gospođe i ovdje oštećenog je bilo nekih čarki u vezi nekog imovinskog spora koji se tiče neke kuće ili možda nekog placa. On i njegov kolega su tražili od prisutnih da prestanu sa daljom pričom i oni su ih poslušali. Po dolasku na lice mjesta postavili su par pitanja prisutnima i interesovali su se da li je došlo do fizičkog kontakta između njih, a tom prilikom im se niko nije požalio na bilo kakve povrede. Kada su došli na lice mjesta primijetio je neposredno ispred njih vozilo okrivljenog, čini mu se da se </span><span class="span1">radilo o vozilu Alfa romeo, a osim tog vozila tu nije bilo parkirano drugih vozila. Nije se mogao sjetiti da se njemu oštećeni požalio da mu je okrivljeni vozilom prešao preko stopala.</span>
</p>
<p>
<span class="span1">Svjedok R. P. je u iskazu datom na glavnom pretresu u bitnom naveo da je kritičnog dana od strane dežurne službe upućen u mjesto V., jer je neka gospođa prijavila da postoje određeni problemi u vezi predaje neke kuće po odluci suda i da je došlo do remećenja javnog reda i mira, pa ih je dolaskom na lice mjesta sačekalo jedno žensko lice, koje im je rukom pokazalo pravac u kojem se odigrava događaj. Na licu mjesta su bili prisutni okrivljeni A. N., oštećeni M. V., kao i jedno žensko lice i jedan stariji gospodin. Vozilo okrivljenog je bilo parkirano u pravcu ograde. Kada su došli na lice mjesta sjeća se da su svi prisutni ćutali, odnosno nije bilo nikakve konfliktne situacije, a kada je izašao iz vozila tri lica koja su bila sa njegove lijeve strane su počela da pričaju u glas, svo troje, i bilo ih je poprilično teško razumjeti, jer su govorili u isto vrijeme. Okrivljeni je bio poprilično hladan i nije reagovao, niti bilo šta pričao, već je sjedio u svom vozilu sa nogama koje su bile napolju. Kako su svi počeli da pričaju o određenom imovinskom problemu, to su im sugerisali da imovinskopravne odnose rješavaju preko suda, s tim što su lica koja su pozvala policiju uputili na mogućnost podnošenja pisane prijave, a oni su rekli da će to iskoristiti. Preko radio veze je provjerio oba lica, pa kako je obaviješten da su i jedan i drugi ranije imali sukoba sa zakonom, okrivljenog je zamolio da sa njegovim vozilom krenu do Centra bezbjednosti, a sve u cilju kako bi spriječio ponovni dolazak istim povodom, što je okrivljeni prihvatio, a druge učesnike događaja je uputio na podnošenje pisane prijave. Povodom ovog događaja su sačinili službenu zabilješku, a ostalih pojedinost se ne može sjetiti jer se događaj desio poprilično davno. Ne sjeća se razgovora koji je vodio sa licima koja su bila prisutna na licu mjesta, pa se tako ne sjeća bilo čega što je vezano za konkretnu komunikaciju sa oštećenim, kao ni detalja da mu je on saopštio da ga je okrivljeni pregazio točkom vozila preko njegovog stopala, jer bi on to 100 % unio u službenu zabilješku. Nije se mogao sjetiti ni da li su oštećeni i dva lica koja su bila sa njim prije ili posle njih došli u Centar bezbjednosti, ali se sjeća da ih je tamo vidio, niti se mogao sjetiti da je osim vozila okrivljenog na licu mjesta i u neposrednoj blizini vidio i neko drugo vozilo i neka druga lica.</span>
</p>
<p>
<span class="span1">Iz zapisnika o uviđaju saobraćajne nezgode UP CB Podgorica broj 206/2018 od 16.02.2018. godine proizilazi da je sačinjen u vezi saobraćajne nezgode koja se dogodila dana 16.02.2018. godine oko 12:00 časova u mjestu V., tačnije kod porodične kuće vlasništvo M. V., koji je učestvovao kao pješak, a koji je oko 19:00 časova prisutupio u prostorije CB Podgorica, od istog je uzeta pismena izjava na okolnosti nastanka saobraćajne nezgode, u kojoj je zadobio lake tjelesne povrede. Dana 16.02.2018. godine pronašli su drugog učesnika, vozača vozila PG XX XXX A. N., od istog uzeta pismena izjava na okolnosti nastanka saobraćajne nezgode, a nad vozilom izvršen detaljan pregled i nisu konstatovana oštećenja. Izlaskom na lice mjesta konstatovano je da je na ovom dijelu puta kolovoz asfaltni, ravan, jedinstven i namijenjen za odvijanje saobraćaja u oba smjera. Gledano iz pravca servisa Auto Zeta u pravcu naselja, kolovoz se pruža u usponu i u lijevoj preglednoj krivini. Sa lijeve i desne strane nalaze se kratke zemljane površine, zatim ograde i porodične kuće. Od materijalnih tragova na licu mjesta nije zatečeno ništa. </span>
</p>
<p>
<span class="span1">Iz medicinske dokumentacije na ime oštećenog, odnosno izvještaja ljekara specijaliste ortopeda UC KC CG br. protokola 1846 od 16.02.2018. godine proizilazi da je oštećeni M. V. u 16:10:21 došao da mu se ukaže medicinska pomoć, jer mu je prešlo auto preko lijevog stopala, a žalio se na jaku bolnost. Konstatovano je postojanje blagog otoka sa bolnošću distalne falange palca lijevog stopala i dorzuma stopala, kao i bolno limitirani pokreti. Dijagnoza je postavljena na latinskom jeziku i propisana terapija.</span>
</p>
<p>
<span class="span1">Iz nalaza i mišljenja vještaka medicinske struke dr N. R. od 05.03.2018. godine, koji je vještak dao na osnovu medicinske dokumentacije koja je pročitana na glavnom </span><span class="span1">pretresu, proizilazi da je kod oštećenog M. V. dijagnostikovana tjelesna povreda otok donjeg članka palca lijevog stopala, koja je posledica dejstva tupine mehaničke sile i ista je mogla nastati pregaženjem točkom pneumatika, a ista se u vrijeme nanošenja kvalifikuje kao laka tjelesna povreda. Na glavnom pretresu je vještak u bitnom naveo da je </span><span class="span1">u izvještaju ljekara specijaliste ortopeda i to u dijelu nalaza konstatovan spolja na koži vidljivi otok, tako da je povreda u vidu otoka donjeg članka palca lijevog stopala, sa sudskomedicinskog aspekta posmatrano, na dovoljan način opisana u izvještaju, pa se s tim u vezi ista može prihvatiti kao objektivno ustanovljena. Nagnječenje predstavlja spreg oguljotine i krvnog podliva spolja na koži. Samo tumačenje postavljene dijagnoze nije ispravan postupak u vještačenju, ali kako je u konkretnom slučaju opisan otok, potom prisutan subjetivni simptom bola i objektivni nalaz bolno ograničnih pokreta, to sudskomedicinski nedvosmisleno postoji dijagnoza koja je data u mišljenju. Imajući u vidu da u izvještaju ljekara specijaliste nigdje nije opisan krvni podliv i oguljotina u mišljenju se nije ni bavio nagnječenjem, već samo onim što je opisano u nalazu istog ljekarskog izvještaja, zbog čega postavljena dijagnoza nagnječenja lijevog stopala iz istog ljekarskog izvještaja ne korespondira sa nalazom odnosno nije ispravna dijagnoza. Imajući u vidu pretpostavljeni mehanizam povređivanja koji proizilazi iz iskaza oštećenog i uz pretpostavku da je lijevo stopalo bilo obuveno, ovakav opis povrede nikako ne isključuje mogućnost da je tim mehanizmom povreda i nastala - pregaženjem točkom vozila. Otok je nespecifična mehanička povreda koja nastaje dejstvom tupine mehaničke sile, odnosno teoretski može nastati dejstvom sile koja tupo tvrdom površinom djeluje spolja na kožu, a bliži mehanizam povređivanja u svakom konkretnom slučaju se jedino može ustanoviti sagledavanjem iskaza aktera dođagaja, što znači da se samo na osnovu izgleda ne može utvrditi pouzdano mehanizam nastanka, u smislu bližeg načina povređivanja, već se taj bliži način sudskomedicinski crpi kao mogućnost ili nemogućnost iz izjava aktera dođaja. Ovo važi za sve druge nespecifične mehaničke povrede. Teoretski posmatrano, otok može nastati na raznorazne načine, a ne samo pregaženjem točkom. </span>
</p>
<p>
<span class="span1">Iz presude Osnovnog suda u Podgorici K. br. 7/89 d 07.11.1989. godine proizilazi da je okrivljeni A. N. oslobođen optužbe da je izvršio krivično djelo krađa u pokušaju iz čl. 152 st. 1 KZ SRCG u vezi čl. 19 KZ SFRJ, ali je oglašen krivim zbog krivičnog djela ugrožavanje opasnim oruđem pri tuči ili svađi iz čl. 48 KZ SRCG, i izrečena mu je uslovna osuda, kojom mu je utvrđena kazna zatvora u trajanju od 3 mjeseca i vrijeme provjeravanja od godinu dana po pravosnažnosti presude, a presuda je postala pravosnažna 07.10.1990. godine.</span>
</p>
<p>
<span class="span1">Nakon savjesne ocjene svakog dokaza pojedinačno i svih dokaza zajedno dovodeći ih u vezu sa odbranom okrivljenog sud je utvrdio da je okrivljeni dana 16.02.2018. godine, oko 12:00 časova, u naselju V. bb, u Podgorici, drugog lako tjelesno povrijedio, na način što je nakon kraće svađe sa oštećenim M. V., svoje PMV marke "Alfa Romeo" reg. oznaka PG XX XXX - sredstvo podobno da tijelo teško povrijedi ili zdravlje teško naruši, stavio u pogon i sa istim započeo kretanje, umjesto po kolovoznoj površini, po zemljanoj površini, na kojoj se nalazio oštećeni, kojom prilikom je prednjim desnim točkom prešao preko lijevog stopala oštećenog, kojom prilikom mu je nanio laku tjelesnu povredu u vidu otoka donjeg članka palca lijevog stopala.</span>
</p>
<p>
<span class="span1">Činjenično stanje sud je utvrdio iz iskaza svjedoka oštećenog M. V. koji je naveo da je dana 16.02.2018. godine, oko 12:00 časova došao ispred svoje porodične kuće u naselju V. i to sa dva svjedoka, ujakom R. B. i kumom D. R., da bi ubrzo stigao i okrivljeni A. N. svojim vozilom marke "Alfa Romeo", dok su njegova dva svjedoka došli svojim vozilom. Iz iskaza svjedoka oštećenog je utvrđeno da mu je okrivljeni, nakon što im je prišao, rekao da nije oslobodio kuću od svih stvari, ali da će mu predati ključeve i da odu do kuće preko tuđeg imanja, što je odbio i tražio okrivljenom da otvori kapiju od dvorišta njegove kuće, ali okrivljeni to nije htio da uradi, već mu je zaprijetio da tuda neće proći i </span><span class="span1">da će ga ubiti, nakon čega je krenuo ka svom vozilu kako bi napustio lice mjesta. Kada je okrivljeni čuo da je svjedok D. R. pozvala policiju, istoj je uputio prijetnju da će mu platiti, držeći pritom kažiprst podignut u vis i ljutitio ušao u svoje vozilo, koje je bilo parkirano na zemljanoj površini tačno ispred kapije i to prednjim dijelom okrenuto ka kapiji, a zadnjim dijelom ka ulici, pa je krenuo u rikverc ka ulici i nakon što je vratio vozilo u rikverc krenuo je naprijed upravljajući zemljanom površinom na kojoj je stajao oštećeni i prednjim desnim točkom prešao preko lijevog stopala oštećenog. Sud je prihvatio iskaz svjedoka oštećenog i ocijenio da je isti istinit, s obzirom da se svjedok oštećeni tokom čitavog postupka na jasan, dosljedan i uvjerljiv način izjašnjavao o svim bitnim činjenicama, kao i da je njegov iskaz potvrđen iskazima svjedoka D. R. i R. B., kao i materijalnim dokazima i to medicinskom dokumentacijom, nalazom i mišljenjem vještaka medicinske struke i uviđajnom dokumentacijom. Svjedoci D. R. i R. B. su potvrdili da su se dana 16.02.2018. godine, oko 12:00 časova nalazili ispred porodične kuće oštećenog u mjestu V. u Podgorici i to kao njegovi svjedoci primopredaje ovog objekta od strane okrivljenog oštećenom. Iz iskaza ovih svjedoka je utvrđeno da je između okrivljenog i oštećenog došlo do svađe, jer okrivljeni nije htio da uvede oštećenog kroz kapiju dvorišta govoreći mu da to nije njegovo vlasništvo, pa kada su rekli da će pozvati policiju zbog prijetnji koje je okrivljeni uputio, tada je okrivljeni krenuo da napusti lice mjesta i ljutitio ušao u svoje vozilo koje je bilo parkirano na zemljanoj površini ispred kapije i to prednjim dijelom okrenuto ka kapiji, a zadnjim ka ulici, nakon čega je odmah startovao vozilo i to prvo u rikverc, a zatim naprijed krećući se zemljanom površinom na kojoj su oni stajali, i potom prednjim desnim točkom prešao preko lijevog stopala oštećenog. Iskaze svjedoka R. B. i D. R. sud je prihvatio kao istinite, imajući u vidu da su se isti tokom postupka na jasan, dosljedan i međusobno saglasan način izjašnjavali o svim odlučnim činjenicama, te da su njihovi iskazi saglasni i sa iskazom svjedoka oštećenog, njegovom medicinskom dokumentacijom i nalazom i mišljenjem vještaka medicinske struke. </span>
</p>
<p>
<span class="span1">Da je oštećeni kritičnom prilikom zadobio laku tjelesnu povredu u vidu otoka donjeg članka palca lijevog stopala, utvrđeno je iz medicinske dokumentacije na ime okrivljenog i nalaza i mišljenja vještaka dr N. R. od 05.03.2018. godine, te njegovog izjašnjenja datog na glavnom pretresu. Iz nalaza i mišljenja vještaka medicinske struke je utvrđeno da je navedena povreda mogla nastati pregaženjem točkom pneumatika, čime je potvrđen mehanizam nastanka predmetne povrede utvrđen iz iskaza svjedoka oštećenog i svjedoka B. i R. Nalaz i mišljenje vještaka medicinske struke i njegovo izjašnjenje sa glavnog pretresa sud je u potpunosti prihvatio, cijeneći da su isti jasani, logični i da je vještak u cjelosti odgovorio na postavljeni zadatak vještačenja, pritom imajući u vidu da stranke i branilac na isti nisu imali primjedbi.</span>
</p>
<p>
<span class="span1">Da je okrivljeni kritičnom prilikom upravljao puničkim motornim vozilom marke "Alfa romeo" registarskih oznaka PG XX XXX utvrđeno je kako iz saglasnih iskaza svjedoka oštećenog i svjedoka D. R., tako i iz zapisnika o uviđaju UP CB Podgorica br. 206/2018 od 16.02.2018. godine, a pritom je sud imao u vidu da ni okrivljeni nije sporio činjenicu da se upravo sa navedenim vozilom kritičnog dana dovezao na lice mjesta.</span>
</p>
<p>
<span class="span1">Cijeneći subjektivni odnos okrivljenog prema učinjenom djelu, a imajući u vidu ponašanje okrivljenog u kritičnoj situaciji koje je utvrđeno na način kako je to već obrazloženo, sud zaključuje da je okrivljeni bio svjestan da upravlja motornim vozilom, koje predstavlja sredstvo podobno da tijelo teško povrijedi ili zdravlje teško naruši, i da to čini po zemljanoj površini na kojoj se nalazio oštećeni koji je stajao sa prednje desne strane njegovog vozila u neposrednoj blizini sa lijevom nogom u blagom iskoraku. Kako je okrivljeni mogao jasno da uoči oštećenog, s obzirom da je oštećeni stajao u neposrednoj blizini njegovog vozila, a sa kojim se prethodno posvađao u vezi imovinskopravnog pitanja koje je bilo predmet i njihovog spora pred sudom, to sud nalazi da je okrivljeni time što je usmjerio svoje vozilo u pravcu lijeve noge oštećenog koja je bila u iskoraku i prelazeći desnim točkom preko iste bio svjestan da na taj način </span><span class="span1">povrijeđuje tjelesni integritet oštećenog, a postupanje okrivljenog jasno ukazuje da je on to upravo i htio. Očigledno je da okrivljeni nije imao namjeru da teže povrijedi oštećenog, jer nije svoje vozilo usmjerio direktno u oštećenog i udario ga središnjim dijelom vozila, već mu je samo desnim točkom prešao preko lijevog stopala. Na taj način je u radnjama okrivljenog, osim objektivnih, ostvaren i subjektivni element bića krivičnog djela laka tjelesna povreda iz člana 152 stav 2 u vezi stava 1 Krivičnog zakonika Crne Gore.</span>
</p>
<p>
<span class="span1">Sud je cijenio i navode odbrane okrivljenog da se kritičnom prilikom nije udaljavao sa lica mjesta svojim vozilom, niti se svađao sa oštećenim. Međutim, osim što su ovakvi navodi odbrane okrivljenog opovrgnuti iskazima svjedoka oštećenog i svjedoka B. i R., isti su protivrječni ostalim navodima odbrane. Okrivljeni pokušava predstaviti njegovu komunikaciju sa oštećenim kao banalni nesporazum, što je u direktnoj suprotnosti sa prihvaćenim iskazom svjedoka oštećenog i svjedoka B. i R. iz kojih je nesumnjivo utvrđeno da je došlo do svađe u kojoj su upućene i prijetnje od strane okrivljenog, a koje su upravo i bile razlog da svjedok R. pozove policiju. Protivrječnost u odbrani okrivljenog se ogleda u tome što je naveo da se svjedok R. u jednom trenutku uključio u "razgovor" i predložio da se fino dogovore i da to s mirom završe. Dakle, iz ovakvih navoda odbrane je evidentno da se čak i svjedok R. uključio u svađu koja se odvijala s namjerom da istu prekine i zatraži im da na miran način riješe nastali problem. Da se u konkretnom slučaju vodio samo miran razgovor između okrivljenog i oštećenog, kako je to želio predstaviti okrivljeni, jasno je da svjedok R. ne bi imao nijednog razloga da se uključi u isti i da ih smiruje. Pored navedenog, okrivljeni je tvrdio da je svoje vozilo parkirao u neposrednoj blizini i paralelno sa vozilom sa kojim su došli oštećeni i svjedoci Bogojević i Rešetar. Međutim, ovakva njegova tvrdnja nije potvrđena nijednim provedenim dokazom, odnosno nisu je potvrdili ni njegovi svjedoci B. i R. Za sud je nesumnjivo da je okrivljeni ovakvom tvrdnjom imao za cilj da predstavi da je nemoguća tvrdnja oštećenog i svjedoka B. i R. da je on svoje vozilo prvo stavio u pogon unazad, a zatim krenuo prema naprijed prolazeći pored njih i tom prilikom prešao oštećenom desnim točkom preko lijevog stopala, jer bi mu u tom slučaju vozilo kojim su navodno došli oštećeni i imenovani svjedoci predstavljalo prepreku. Imajući u vidu da je ovakva njegova tvrdnja ostala činjenično neutemeljena, ista je sudu bila neprihvatljiva, a evidentno je da je bila smišljena kako bi okrivljeni pokušao da utiče na vjerodostojnost iskaza svjedoka oštećenog i svjedoka B. i R. Iz navedenih razloga je po ocijeni suda odbrana okrivljenog sračunato data s ciljem da okrivljeni izbjegne krivicu, te kao takva nije mogla biti prihvaćena. </span>
</p>
<p>
<span class="span1">Sud je cijenio i primjedbe branioca okrivljenog na istinitost iskaza svjedoka oštećenog, odnosno da na neistinitost njegovog iskaza upućuju činjenice da se na pregled javio tek nakon pet sati od nanošenja povrede, a da je događaj prijavio tek u 19:00 časova, kako to proizilazi iz uviđajne dokumentacije. Međutim, da su ove primjedbe neosnovane sudu ukazuje sasvim logično i potpuno prihvatljivo objašnjenje svjedoka oštećenog </span><span class="span1">da je </span><span class="span1">sa svjedocima B. i R. otišao u CB Podgorica, i da se kretao odmah iza vozila okrivljenog u kojem je bio i svjedok P., a tamo su išli da prijave prijetnje koje je okrivljeni uputio njegovoj kumi, te da je tom prilikom policajcima saopštio i da je njega okrivljeni pregazio točkom preko stopala, a </span><span class="span1">otprilike pola sata nakon toga iz policije su ga pozvali i rekli mu da ode do Kliničkog centra i da im donese medicinsku dokumentaciju, a nakon što im je istu dostavio, sa ujakom je ponovo izašao na lice mjesta gdje je morao biti prisutan dok su službenici saobraćajne policije vršili uviđaj, kao i da se sjeća da su morali sačekati da se izvrši smjena, pa su uviđaj vršili službenici koji su radili u drugoj smjeni. Kada se ima u vidu da su oštećeni i svjedoci pošli u CB Podgorica kako bi prijavili prijetnje koje je uputio okrivljeni svjedoku D. R., te da je oštećeni bio jasan kada je naveo da je policajcima rekao da neće da tereti okrivljenog zbog toga što mu je prešao točkom preko noge, i kada se to dovede u vezu sa činjenicom koja u potpunosti potvrđuje navode oštećenog, odnosno da je krivična prijava protiv okrivljenog podnijeta UP CB Podgorica Ekspozituri za dežurstva dana 16.02.2018. godine u 12:50 časova od </span><span class="span1">strane oštećenog i svjedoka D. R., između ostalog i zbog toga što je okrivljeni prešao točkom preko stopala oštećenog, evidentno je da navedene primjedbe branioca u pogledu istinitosti iskaza svjedoka oštećenog ostaju neosnovane, i da se ne radi o bilo kakvoj "naknadnoj pameti" ošećenog. Branilac okrivljenog je stanovišta da su nesporni nerazjašnjeni imovinskopravni odnosi između okrivljenog i oštećenog, odnosno pokušaji "razjašnjenja" ovih odnosa, motiv oštećenog za proizvoljno optuženje okrivljenog. Takvo stanovište bi se moglo prihvatiti jedino ukoliko bi oštećeni bio taj koji nije uspio da u sudskom postupku ostvari svoj zahtjev, odnosno da povrati svoju kuću i imovinu, što u konkretnom nije slučaj, s obzirom da tokom postupka nije bila sporna činjenica da je okrivljeni bio taj koji je sudskom odlukom bio obavezan da vrati u državinu stambeni objekat oštećenom. Dakle, jedino je okrivljeni imao razloga da bude nezadovoljan zbog toga što je morao da predmetnu imovinu vrati oštećenom, pa samim tim oštećeni nije imao apsolutno bilo kakvog razloga da proizvoljno optužuje okrivljenog.  </span>
</p>
<p>
<span class="span1">Takođe, na drugačiji zaključak suda u pogledu istinitosti iskaza svjedoka oštećenog ne utiče ni činjenica da je isti naveo da su mu nepoznati svjedoci okrivljenog, a da je svjedok R. B. naveo da mu je upravo svjedok oštećeni, nakon što su svjedoci okrivljenog prišli da se sa njima pozdrave, rekao da ih poznaje iz zatvora. Ovo zbog činjenice da izjašnjenje svjedoka oštećenog u ovom dijelu ne predstavlja izjašnjenje o odlučnim činjenicama, zbog čega sud nije insistirao na utvrđivanju prirode i kvaliteta poznanstva između oštećenog i svjedoka R.a i B.a, niti je to po ocjeni suda od odlučne važnosti za utvrđivanje vjerodostojnosti iskaza oštećenog u dijelu koji se tiče bitnih činjenica od kojih zavisi odluka o postojanju krivičnog djela i krivice okrivljenog.</span>
</p>
<p>
<span class="span1">Sud je cijenio i primjedbe branioca u pogledu nedostataka medicinske dokumentacije izdate na ime oštećenog, ali je našao da iste nisu od uticaja na donošenje drukčije odluke. Ovo iz razloga što se vještaka medicinske struke na jasan i logičan način izjasnio da za osnov svog mišljenja nije uzeo samo postavljenu dijagnozu u ljekarskom izvještaju, jer to ne predstavlja pravilan pristup u sudskomedicinskom vještačenju, već naprotiv, kao polaznu tačku je uzeo opis povrede u nalazu ljekarskog izvještaja, koji je i po njegovom mišljenju bio dovoljan da precizno i potpuno ustanovi nastanak predmetne tjelesne povrede kod oštećenog.</span>
</p>
<p>
<span class="span1">Sud nije mogao prihvatiti stanovište branioca da odlučna činjenica - na koji način i kojim sredstvom je nanijeta povreda oštećenom, nije utvrđena u postupku. Naime, iz iskaza svjedoka oštećenog, koji je potvrđen iskazima svjedoka B. i R., medicinskom dokumentacijom i nalazom i mišljenjem vještaka medicinske struke je ova odlučna činjenica nesumnjivo utvrđena. Stoga zaključak branioca da predmetna povreda nije nanijeta 16.02.2018. godine ili da je nanijeta na neki drugi način, po ocijeni suda nije logičan zaključak, posebno ako se ima u vidu da okrivljeni i oštećeni u dužem vremenskom periodu imaju nerazjašnjene imovinskopravne i međuljudske odnose, te da je s tim u vezi okrivljeni predmetnog dana nakon svađe sa oštećenim svakako imao motiv da ga lako tjelesno povrijedi upravo na način kako je to utvrđeno tokom postupka.</span>
</p>
<p>
<span class="span1">Cijenjene su i primjedbe branioca u dijelu koji se odnosi na umišljaj okrivljenog. Okrivljeni je, a kako je to već obrazloženo, u konkretnom slučaju postupao sa direktnim umišljajem. Braniocu ostaje nejasno kako je oštećeni mogao izvesti zaključak da okrivljeni kreće u njegovom pravcu sa vozilom sa namjerom da ga povrijedi. Ako se imaju u vidu nesumnjivo utvrđene činjenice, odnosno da između okrivljenog i oštećenog postoji istorija nerješenih pitanja koja je svoj epilog dobila i u sudskim postupcima, da su se neposredno prije nanošenja tjelesne povrede okrivljeni i oštećeni posvađali zbog toga što je oštećeni insistirao da uđe u posjed imovine za koju je smatrao da je njegovo vlasništvo, a što mu je okrivljeni osporavao, onda se odgovor nameće sam po sebi. Evidentno je da je okrivljeni bio iziritiran ponašanjem oštećenog i da je želio da mu nanese laku tjelesnu povredu prelazeći mu točkom preko stopala noge, s obzirom da je primjetio poziciju oštećenog koji je stojao ispred njegovog vozila sa lijevom nogom u </span><span class="span1">blagom iskoraku. Branilac se pita i zašto je oštećeni samo nepomično stajao i čekao da okrivljeni realizuje svoju namjeru. Po ocijeni suda, oštećeni i na to pitanje nudi sasvim logičan i uvjerljiv odgovor navodeći da nije očekivao da će okrivljeni to napraviti. Evidentno je da se radilo o iznenadnoj situaciji u kojoj oštećeni, iako je uspio da primijeti kretanje okrivljenog i da procijeni njegovu namjeru, nije uspio da osujeti istu, odnosno da se na vrijeme izmakne i izbjegne situaciju u kojoj je zadobio povredu. Sud je cijenio i navode branioca da sud nije imao predstavu o izgledu samog lica mjesta, ali je našao da su isti bez uticaja na drukčije presuđenje, jer je iskazima svjedoka na sasvim jasan i precizan način predstavljena kritična situacija, tako da sud nije imao bilo kakve potrebe da izlazi na lice mjesta kako bi opažao izgled terena, niti je to predlagala bilo koja od stranaka.</span>
</p>
<p>
<span class="span1">Branilac okrivljenog je stanovišta da nema dokaza da je okrivljeni napuštao lice mjesta, a uz to ističe da isti nije imao bilo kakvog razloga da to učini. Međutim, ovakvo stanovište branioca je opovrgnuto iskazom svjedoka oštećenog i svjedoka B. i R. Iz njihovih iskaza je nesumnjivo utvrđeno da je okrivljeni bio nezadovoljan time što oštećeni insistira da ga uvede u posjed preko dijela imanja za koji je okrivljeni tvrdio da mu ne pripada, a što u ostalom nije sporio ni sam okrivljeni navodeći da taj plac neće vratiti oštećenom kojeg smatra prijateljem i to sve kako bi spriječio da ga svjedok R. ošteti, već će taj plac vratiti njegovoj djeci. Takođe, iz iskaza ovih svjedoka je utvrđeno da je okrivljeni nakon što nije htio da udovolji upornom insistiranju oštećenog odlučio da ode sa lica mjesta, što je i učinio. Utvrđeno je i da je okrivljeni tom prilikom bio svjestan činjenice da je svjedok R. pozvala policiju, pa kada se to dovede u vezu sa činjenicom da je bio svjestan da je oštećenom prešao točkom preko stopala, potpuno je jasno zašto se isti vratio na lice mjesta odmah nakon što je prethodno otišao.</span>
</p>
<p>
<span class="span1">Imajući u vidu da su sve odlučne činjenice nesumnjivo utvrđene na način kako je to prethodno obrazloženo, to je neosnovan stav branioca okrivljenog da je u konkretnom slučaju povrijeđeno načelo in dubio pro reo. </span>
</p>
<p>
<span class="span1">Sud je cijenio i iskaze svjedoka M. B. i M. R., ali je imajući u vidu činjenicu da se prema sopstvenim navodima imenovanih svjedoka radi o komšijama okrivljenog, te da su na lice mjesta došli upravo iz razloga što ih je pozvao okrivljeni da mu budu svjedoci, našao da isti nisu objektivni, već naprotiv da se radi o pristrasnim iskazima koji su imali za cilj da pomognu okrivljenom da izbjegne krivicu. Na takav zaključak upućuje protivrječnost u iskazima ovih svjedoka da na licu mjesta nije bilo nikakve svađe, iako su obojica svjedočili da je okrivljeni odbio da oštećenog uvede kroz dvorište do kuće. Kada se to dovede u vezu sa činjenicom da je svjedok R. prema sopstvenim navodima tražio od okrivljenog i oštećenog da završe "to" bez svađe, te da je nakon toga, a kako je to doslovno naveo na glavnom pretresu, rekao svjedoku B.u: "Ajmo odavde, kad su se ljubili nisu nas zvali", potpuno je jasan zaključak da je upravo svjedok R. pokušao da spriječi svađu koja je bila u toku između okrivljenog i oštećenog. Takođe, kada se iskazi svjedoka B.a i R.a koji su prema sopstvenim navodima tokom većeg dijela događaja bili u vozilu koje je zadnjim dijelom bilo okrenuto prema kapiji ispred koje je bilo parkirano vozilo okrivljenog, dovedu u vezu sa utvrđenim činjenicama da je okrivljeni sjeo u svoje vozilo i prvo ga pokrenuo unazad, a tek nakon toga krenuo prema naprijed, prelazeći pritom desnim točkom preko lijevog stopala oštećenog, to je evidentno da svjedoci B. i R. iz te pozicije, odnosno sjedeći u vozilu koje je bilo okrenuto u suprotnom pravcu od mjesta na kojem se desio predmetni događaj, nisu ni bili u prilici da opaze sam momenat prelaska točka preko stopala oštećenog, što zbog činjenice da je vozilo u kojem su sjedjeli bilo okrenuto u suprotnom pravcu, to i zbog činjenice da im je vozilo okrivljenog u momentu pregaženja predstavljalo prepreku koja im je sprečavala da vide oštećenog. Pored navedenog, sud je imao u vidu i da su svjedoci R. P. i D. L. potvrdili iskaz svjedoka oštećenog da su svjedoci B. i R. napustili lice mjesta prije dolaska policije, odnosno da nisu potvrdili odbranu okrivljenog i iskaze svjedoka B. i R. da su ih zatekli na licu mjesta </span><span class="span1">po svom dolasku. Stoga, iz navedenih razloga sud nije prihvatio iskaze svjedoka B.a i R.a, već ih je ocijenio kao neistinite.</span>
</p>
<p>
<span class="span1">Sud je cijenio i iskaze svjedoka R. P. i D. L., ali imajući u vidu činjenicu da isti nisu bili očevidci predmetnog događaja, te da su se sa nesigurnošću izjašnjavali o okolnostima njihovog izlaska na lice mjesta, jer su u međuvremenu imali veliki broj intervencija, pa se zbog toga ne mogu sjetiti detalja kritičnog događaja, sud je našao da njihovi iskazi nisu od uticaja na donošenje drugačije odluke. Ovo posebno kod činjenice da je svjedok L. naveo da je na licu mjesta po njihovom dolasku još uvijek bilo čarki, a da su prisutni jedni drugima upućivali neke riječi, te da se nije mogao sjetiti pojedinosti u vezi sa komunikacijom sa prisutnim licima, a da je svjedok P. naveo da su mu se tri prisutna lica obraćala zajedno u isti glas, kao i da se ne sjeća razgovora koji je vodio sa njima. </span>
</p>
<p>
<span class="span1">Prilikom odmjeravanja kazne sud je u smislu člana 42 stav 1 Krivičnog zakonika Crne Gore cijenio sve okolnosti koje utiču da kazna bude manja ili veća, pa je od olakšavajućih okolnosti na strani okrivljenog cijenio njegove porodične prilike, odnosno da je otac troje djece, dok je kao otežavajuću okolnosti cijenio njegov raniji život, odnosno raniju vi</span><span class="span1">šestruku</span><span class="span1"> osuđivanost presudama koje su navedene u izreci, a što je utvrđeno iz izvoda iz registra kaznenih evidencija Ministarstva pravde KE 374/2018 od 27.03.2018. godine i presude Osnovnog suda u Podgorici</span><span class="span1"> K. br. 7/89 od 07.10.1990. godine. </span><span class="span1">Imajući u vidu navedene okolnosti, sud je okrivljenog shodno čl. 36 Krivičnog zakonika Crne Gore osudio na kaznu zatvora u trajanju od šest mjeseci, nalazeći da je ista adekvatna težini učinjenog krivičnog djela i ličnosti okrivljenog, koji je ranije više puta osuđivan zbog istovrsnih i istorodnih krivičnih djela, te krivičnih djela sa elementima nasilja, a na koga ranije kazne nisu uticale da više ne čini krivična djela. Po ocijeni suda, sa ovako odmjerenom kaznom zatvora će se u dovoljnoj mjeri uticati na okrivljenog da ubuduće ne čini krivična djela, a pored toga će se uticati i na druge da ne čine krivična djela, čime će se u potpunosti ostvariti ciljevi kako specijalne, tako i generalne prevencije, odnosno svrha kažnjavanja iz čl. 32 Krivičnog zakonika Crne Gore, a u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika Crne Gore. </span>
</p>
<p>
<span class="span1">Shodno čl. 51 st. 1 Krivičnog zakonika Crne Gore, okrivljenom je u kaznu zatvora uračunato i vrijeme provedeno u pritvoru, kako je to određeno u izreci presude.</span>
</p>
<p>
<span class="span1">Imajući u vidu da je okrivljeni oglašen krivim, sud ga je shodno čl. 226 i čl. 229 Zakonika o krivičnom postupku, obavezao da na ime troškova krivičnog postupka plati iznos od 138,00 €, od čega na ime troškova medicinskog vještačenja iznos od  88,00 €, kao i iznos od 50,00 € na ime sudskog paušala kao dijela troškova krivičnog postupka, a koji je odmjeren srazmjerno trajanju i složenosti postupka i imovnom stanju okrivljenog.</span>
</p>
<p>
<span class="span1">Sa svega izloženog, na osnovu čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana, 22.06.2018. godine</span>
</p>
<p>&nbsp;</p>
<p>
<span class="span1">ZAPISNIČARKA                                                                               S U D I J A                                      </span><span class="span1"> Edina Kraja,s.r.                                                                            Rade Ćetković,s.r.</span>
</p>
<p>&nbsp;</p>
<p>&nbsp;</p>
<p>
<span class="span1">     PRAVNA POUKA: Protiv ove presude dozvoljena je</span>
</p>
<p>
<span class="span1">                                   žalba u roku od 8 dana od dana</span>
</p>
<p>
<span class="span1">                                   prijema prepisa iste, Višem sudu</span>
</p>
<p>
<span class="span1">                                   u Podgorici, a preko ovog suda.</span>
</p>
<p>&nbsp;</p>
<p style="text-align:center;">
<span class="span1">ZTO. </span><span class="span1">Edina</span><span class="span1"> Kraja</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
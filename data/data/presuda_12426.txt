<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.875in 1.0in 1.25in;}
.s1{font-weight:bold;}
.s2{font-family:Times New Roman;}
.s3{color:black;}
.s4{font-family:Times New Roman;color:black;}
.s5{font-weight:bold;color:black;}
.p1{text-align:center;hyphenate:auto;font-family:Times;font-size:13pt;}
.p2{text-align:start;hyphenate:auto;font-family:Times New Roman;font-size:12pt;}
.p3{text-align:start;hyphenate:auto;font-family:Times New Roman;font-size:13pt;}
.p4{text-align:center;hyphenate:auto;font-family:Times New Roman;font-size:13pt;}
.p5{text-indent:0.5in;text-align:justify;hyphenate:auto;font-family:Times;font-size:13pt;}
.p6{text-align:start;hyphenate:auto;font-family:Times;font-size:13pt;}
.p7{text-indent:0.49166667in;text-align:justify;hyphenate:auto;font-family:Times New Roman;font-size:13pt;}
.p8{text-indent:0.49166667in;text-align:start;hyphenate:auto;font-family:Times New Roman;font-size:13pt;}
.p9{text-indent:0.0048611113in;text-align:justify;hyphenate:auto;font-family:Times New Roman;font-size:13pt;}
.p10{text-indent:0.49513888in;margin-left:0.0048611113in;margin-right:0.0048611113in;margin-top:0.19027779in;text-align:justify;hyphenate:auto;font-family:Times New Roman;font-size:13pt;}
.p11{text-align:justify;hyphenate:auto;font-family:Times New Roman;font-size:13pt;}
.p12{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p13{text-align:justify;hyphenate:auto;font-family:Times;font-size:13pt;}
.p14{text-indent:0.49166667in;text-align:justify;hyphenate:auto;font-family:Times;font-size:13pt;}
.p15{text-indent:0.5in;margin-left:-0.125in;text-align:justify;hyphenate:auto;font-family:Times;font-size:13pt;}
.p16{text-indent:0.5in;text-align:start;hyphenate:auto;font-family:Times;font-size:13pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">                                                                                                                 K.br. 93/11</span>
</p>
<p class="p1"></p>
<p class="p1"></p>
<p class="p2"></p>
<p class="p3">
<span>                                                   </span>
</p>
<p class="p3"></p>
<p class="p3"></p>
<p class="p3">
<span>                                                           </span>
</p>
<p class="p3"></p>
<p class="p3"></p>
<p class="p4"></p>
<p class="p4">
<span class="s1"> U IME CRNE GORE</span>
</p>
<p class="p4"></p>
<p class="p5">
<span class="s1">OSNOVNI SUD U BARU</span><span>, sudija Goran Šćepanović, kao sudija pojedinac, sa zapisničarom Amirom Nikičić, u krivičnom predmetu okrivljenog </span><span class="s1">R.I.</span><span>, zbog krivičnog djela ugrožavanje sigurnosti iz čl. 168 st. 1 Krivičnog zakonika, po optužnom predlogu Osnovnog državnog tužilaštva u Baru, Kt.br. 391/10 od 15.03.2011. godine, nakon održanog glavnog, javnog pretresa u prisustvu zastupnika optužbe savjetnika </span><span class="s2">Osnovnog državnog tužilaštva Cama Azre i okrivljenog</span><span>, dana 15.09.2011. godine donio je i javno objavio </span>
</p>
<p class="p5"></p>
<p class="p5"></p>
<p class="p1">
<span class="s1">PRESUDU</span>
</p>
<p class="p6"></p>
<p class="p6"></p>
<p class="p7">
<span>Okrivljeni </span><span class="s1">R.I.,</span><span> </span><span class="s3">od oca V. i majke V., rođene B., rođen ... godine u P., sa prebivalištem u P., naselje Z..., državljanin C.G., neoženjen, pismen, završio srednju ekonomsku školu, srednjeg imovnog stanja, osuđivan presudom Višeg suda u Podgorici K 169/08 od 04.10.2010. godine, zbog krivičnog djela ubistvo u pokušaju iz čl. 144 tč. 8 u vezi čl. 20 KZ, na kaznu zatvora od 3 godine.  </span>
</p>
<p class="p7"></p>
<p class="p7"></p>
<p class="p4">
<span class="s1">K r i v  j e</span>
</p>
<p class="p3"></p>
<p class="p8">
<span>Što je:</span>
</p>
<p class="p8"></p>
<p class="p9">
<span>	Dana 28.07.2010. godine, u vremenu od 18,30 do 19,00 časova, ispred porodične kuće M.V. u naselju G... br... u Sutomoru, Opština Bar, ugrozio sigurnost oštećenog M.V. prijetnjom da će napasti na njegov život i tijelo, na način što je dok se oštećeni nalazio u dvorištu ispred svoje kuće nekoliko puta zamahnuo rukama u namjeri da udari oštećenoga, upućujući mu nakon toga riječi prijetnje : »Ubiću te, iskasapiću te, ubiću te u vozu, gdje god da te nađem ubiću te«;</span>
</p>
<p class="p10">
<span>- čime je učinio krivično djelo - </span><span class="s1">ugrožavanje sigurnosti iz čl. 168. st.1. Krivičnog zakonika.</span>
</p>
<p class="p11"></p>
<p class="p12">
<span>Pa ga su primjenom čl. 4, 32, 36 i 42 Krivičnog zakonika i čl. 369, 370 i 374  ZKP-a,</span>
</p>
<p class="p12"></p>
<p class="p4"></p>
<p class="p4">
<span class="s1">OSUĐUJE</span>
</p>
<p class="p4"></p>
<p class="p12">
<span>Na kaznu zatvora u trajanju od 30 (trideset) dana. </span>
</p>
<p class="p12"></p>
<p class="p11">
<span>	Okrivljeni je dužan da plati troškove krivičnog postupka u iznosu od 180,00</span><span class="s1"> </span><span>€ u roku od 15 dana od dana pravosnažnosti, pod prijetnjom izvršenja.</span>
</p>
<p class="p12"></p>
<p class="p12"></p>
<p class="p1">
<span class="s1">O b r a z l o ž e n j e</span>
</p>
<p class="p1"></p>
<p class="p1"></p>
<p class="p5">
<span>Optužnim predlogom Osnovnog državnog tužilaštva u Baru Kt.br. 391/10 od 15.03.2011. godine  stavljeno je na teret okrivljenom izvršenje krivičnog djela bliže opisanog u izreci presude.</span>
</p>
<p class="p13">
<span>	</span>
</p>
<p class="p14">
<span>Okrivljeni je u svojoj odbrani u Upravi policije izjavio da je d</span><span class="s2">ana 28.07.2010 godine bio u društvu sa V.T. i drugom D. čijeg prezimena ne može da se sjeti, kao i više drugova sa kojima su čitav dan proveli na plaži M.. Tom prilikom on je dosta popio bijelog vina koje inače ne konzumira. Istoga dana sa plaže su pošli do V.T. kuće u naselju G. u Sutomoru, gdje su se zadržali oko jedan sat. Između 21,00 i 22,00 časova zajedno sa V.T. i D. pošao je u prodavnicu kako bi nešto kupili da pojedu. Čim su izašli iz kuće na ulici iz svog dvorišta V.T. se obratio komšija kojem ne zna ime i to iz njegovog dvorišta. Između njih je došlo do neke verbalne prepirke i taj čovjek je vikao. On se svega dobro ne sjeća jer je tada bio pod uticajem alkohola koji je prethodno popio na plaži. Zna samo da se obratio tom nepoznatom čovjeku koji je stojao u svom dvorištu u namjeri da spriječi njegov verbalni sukob sa V.T.. Ne može tačno da se sjeti šta su jedan drugom govorili. U glavnom on nije imao nikakvih razloga da njemu prijeti jer ga je prvi put vidio u životu i ako je nešto rekao to nije bilo ozbiljno. Ako se on se osjetio ugroženim ili povrijeđenim, on se iskreno kaje i izvinjava. On je samo htio na neki način da zaštiti drugaricu. On inače ne pije i to je prvi put bilo da pije u toku dana na plaži i to vino koje nikada nije konzumirao. Okrivljeni je u svojoj odbrani pred istražnim sudijom izjavio da prilikom davanja izjave niko na njega nije vršio pritisak od strane policije. On je dana 28.07.2010. godine došao u Bar iz Podgorice i da je tog dana bio u društvu sa V.T. i svojim drugom D. gdje je bilo prisutno još drugova i cijeli dan su proveli na plaži Maljevik i tom prilikom na plaži se popilo dosta bijelog vina. Tokom ovog druženja tog dana V.T. ga je više puta obavijestila da ima problema sa izvjesnim M.V. koji je inače njen komšija i da ih M.V. stalno psuje, omalovažava, vrijeđa i provocira. On tog čovjeka M.V. ne poznaje i prvi put ga je u životu vidio u trenutku kada je dana 28.07.2010. godine došao u Baru iz Podgorice i parkirao svoje vozilo u dvorište kuće V.T. i tom prilikom slučajno pitao njenog prvog komšiju za kojeg je kasnije saznao da se radi o M.V.u da li smeta da svoj auto parkira u tom dvorištu i isti mu se obratio riječima da ako je jedan od njih, odnosno od članova porodice koje žive u kući u koju je on krenuo onda ne može, a na što mu je on odgovorio da ne zna o čemu se radi i da nema razloga za bilo kakvim ponašanjem prema njemu. Na kraju dana negdje između 21,00 i 22,00 časa on se vratio sa plaže zajedno sa V.T. i D. i pošli su u kuću V.T. u mjestu G. Sutomore i on je izašao iz kuće sa V.T. i D. i pošli su do prodavnice da nešto pojedu. Čim su njih troje izašli iz kuće u razdoblju između 21 i 22,00 časa obratio im se M.V. koji je ujedno i osoba koju je prvi put vidio kada je auto parkirao ispred kuće V.T. u jutarnjim časovima toga dana i prethodno opisao njegov prvi kontakt sa njim sa uvrjedljivim riječima, psovkama i prijetnjama koje su bile upućene V.T.. Odmah nakon toga on i njegov drug D. su se umiješali i on je M.V. uputio par uvrjedljivih riječi, ali sigurno istome nije prijetio jer se radi o čovjeku koji ima 60 godina i zasigurno to ne bi radio jer je imao u vidu da se radi o starijoj osobi koja mu može biti otac. On se ne može sjetiti uvredljivih riječi koje je izgovorio tog dana jer je bio u pripitom stanju, a inače ne pije. Što se tiče društva u kojem je on tog dana bio radi se o studentima i to su tinejdžeri bez ikakvog dosijea, a jedini je on igrom slučaja stupio u njihovo društvo koji je nekada imao sukob sa zakonom. Na glavnom pretresu je dodao da on u </span><span class="s4"> prethodnom postupku nije negirao da je između njega i oštećenog došlo do rasprave i da on jeste izgovarao neke uvrjedljive riječi oštećenom, međutim, on se tih riječi ne može sjetiti a oštećeni je njemu uputio mnogo više uvreda nego on njemu. I pored stanja u kojem je se nalazio siguran je da on oštećenom nije upućivao bilo kakve prijetnje. Dana kada se sve to desilo bio je organizovan rođendan V.T., on je na tom rođendanu konzumirao alkohol, koliko se sjeća par viskija u malim čašicama i par Bavarija- malih piva i on jeste bio pod uticajem alkohola, ali nakon što je upoznat da je ljekar koji ga je pregledao konstatovao da je po izgledu bio u teško pijanom stanju, misli da njegovo stanje nije bilo takvo kao što je ljekar konstatovao. Tačno je da on ima epilepsiju, u to vrijeme nije koristio nikakvu terapiju niti mu je ta terapija bila određena od strane ljekara. Neposredno prije ovog događaja on je izašao iz pritvora u kome je proveo skoro dvije godine i s obzirom na to nije mu padalo na pamet da pravi bilo kakav problem, a posebno sa čovjekom koga je prvi put vidio u životu i koji je u godinama. On inače ne konzumira alkohol, tačnije rijetko ga konzumira. On se ne sjeća da je sam ili sa nekim drugim pokušavao da odvali ogradu ili da na drugi način dođe do oštećenog.</span>
</p>
<p class="p11"></p>
<p class="p13">
<span>	U dokaznom postupku na saglasan predlog stranaka pročitan je iskaz svjedoka oštećenog M.V. iz prethodnog postupka, saslušana je svjedok V.T., na saglasan predlog stranaka pročitan je iskaz svjedoka A.M. i B.D., pročitani su : </span><span class="s4">izvod iz kaznene evidencije UP PJ Podgorica br. 11-245/11-8587/2-1419 od 04.04.2011. godine, zapisnik o uzimanju krvi i mokraće radi utvrđivanja količine alkohola Doma zdravlja u Baru od 29.07.2010. godine i nalaz i mišljenje sudskog vještaka neuropsihijatra M.S. od 28.04.2011. godine.</span>
</p>
<p class="p11"></p>
<p class="p7">
<span>Svjedok oštećeni </span><span class="s1">M.V. </span><span>je izjavio da već punih 55 godina odlazi u Sutomore u svoju porodičnu kuću u naselju G. broj ... Prve komšije, porodica T. sa kojima je u odličnim odnosima ima kuću praktično uz njegovu, a dvorište im se graniči zajedničkom ogradom. Avgusta mjeseca 2010. godine, ne sjeća se tačnog datuma u kući T. boravila je T., ćerka S.T. koju zna od djetinjstva i sa kojom je oduvijek u dobrim odnosima. Sa V.T. u kući su danima boravili i pravili buku i neki njeni prijatelji. On ne zna koliko je tačno ljudi boravilo u kući niti je on te ljude viđao, samo ih je čuo obzirom da su veći dio vrijemena provodili na terasi koja se ne vidi iz njegove kuće. Buku su uglavnom pravili u noćnim časovima i to poslije 02,00 časova. Jedne noći, on ne zna tačan datum bili su još bučniji nego inače, zbog čega ih je oko 03,00 časova on prvi put opomenuo ljubazno se obrativši riječima »Omladino može li to malo tiše«. Neko se oglasio riječju »Može«, a potom su nastavili još bučnije. Nastavio je da ih opominje na svakih sat vremena, još dva do tri puta, ali ni jednog trenutka nije bio neprijatan. Nakon što ih je drugi put opomenuo počeli su da mu upućuju uvrjedljive riječi, različite psovke i da ga provociraju riječima »jebaćemo komšiju, dođi komšija da te jebemo«, čak su i pjevali pjesmu sličnog teksta. Osim njega u njegovoj kući je boravila i njegova gošća iz Beograda A.M., koja zbog buke nije mogla da spava te je i ona izašla da ih opomene u nekom momentu. On se ne sjeća da su ta lica nešto dobacivala A.M.. Oko 07,00 časova, a poslije više opomena upućenih V.T. i njenim prijateljima i njihovih brojnih uvreda, on je pozvao policiju, ali mu nije poznato da li ih je policija opomenula. Narednog dana oko podneva, dok je bio u dvorištu svoje kuće, na samoj kapiji pojavio se muškarac star oko 30 godina , predstavio se kao Igor i ljubazno zamolio da ostavi svoj automobil ispred njegovog dvorišta, što je on dozvolio, a on mu je stisnuo ruku u znak zahvalnosti i rekao da ide na kratko kod T.. Tom prilikom on ga je pitao da li je on prethodne noći bio u kući T. i požalio mu se na buku koja je pravljena, a on mu je odgovorio da nije bio tu, te mu je ljubazno rekao da će on to sve srediti i da više neće biti problema. Istog dana u kasnim poslije podnevnim časovima prolazeći pored njegovog dvorišta T., momak koji se predstavio kao I. i još jedan mladić za kog je kasnije saznao da se zove D. su nasrnuli na njega i to tako što se najprije I., bez ikakvog razloga, pošto ga je uočio zaletio ka njemu sa očiglednom namjerom da ga udari preko kapije, upućujući mu najpogrdnije psovke. On je uspio da izbjegne udarac, ali on je nastavio da maše rukama opet pokušavajući da ga udari uz neprestane psovke i prijetnje kao što su »ubiću te«, iskasapiću te, jebaću te,  ubiću te u vozu, gdje god da te nađem ubiću te« i slično. Taj momak je bio toliko razjaren i bijesan da se njegovo lice potpuno izobličilo, oči iskolačile, zbog čega je osjetio da je ozbiljno životno ugrožen. Obzirom da je kapija bila zaključana, a da je ista visoka 1,60 m, ta tri lica su krenula da ljuljaju kapiju u namjeri da je provale. Bio je ozbiljno uplašen jer je shvatio da su, ukoliko uspiju da provale kapiju, ta tri lica sposobna da realizuju svoje prijetnje. Osim I. prijetnje mu je upućivao i D., a T. je povremeno dobacivala i to na taj način što je podsticala njih dvojicu. Nekoliko minuta nakon što je taj incident otpočeo, iz kuće je izašla i svemu prisustvovala A.M. U nekoliko navrata ta lica su odustajala udaljivši se po nekoliko koraka, ali bi se I. ponovo vraćao i nastavljao sa prijetnjama i riječima kao što su »ja radim za policiju, ja sam lio krv za Crnu Goru«. U jednom trenutku ograda je bila prilično razvaljena odnosno bila je pred padom, ali su ta lica u jednom momentu posustala i odustala. On apsolutno ničim nije izazvao takvo ponašanje navedena tri lica, niti je ikada prije tog dana video I. i D., a da je komšijsku ćerku T. čak i čuvao dok je bila dijete i nikada sa njom problema nije imao. Dok je incident trajao, on je pokušavao da smiri situaciju obraćajući se u više navrata V.T. i pokušavajući da je urazumi podsjećajući je da je sa njenom majkom odrastao i da joj se nije ničim zamjerio. On nije uzvraćao psovkama ili prijetnjama, niti je bilo čime provocirao ta lica. On tom prilikom nije zadobio nikakve povrede, ali je najozbiljnije bio uplašen za svoj život. Takođe dodatno je bio uznemiren razmišljajući šta sve može da se desi ukoliko ga ta lica napadnu u vlastitom dvorištu jer bi sasvim sigurno morao da se brani. On je o čitavom događaju istog dana obavijestio policiju, a naknadno je saznao da je tog dana prije incidenta koji je opisao I.R. pokušao da siluje i udavi djevojku koja je radila u obližnjem kafiću. Naredne noći, poslije povratka iz policijske stanice oko 04,00 časova nastavljene su prijetnje i psovke, ali ovog puta upućene od strane V.T.. Tom prilikom on nije čuo D. i ostale da mu prijete, ali je obzirom na ponovnu buku zaključio da ih i dalje ima više u kući. Saznao je da je I. zadržan u policiji , ali njemu su i dalje prijetili, zbog čega se apsolutno nije osjećao bezbjedno te je sjutradan otputovao u Beograd kući. Tokom opisanog incidenta bilo je upućeno više prijetnji ne samo ka njemu već i njegovoj porodici i prijateljima. Prijetili su da će mu zapaliti kuću, podmetnuti bombu, silovati mu ćerku, njega silovati na Zvezdari, izbosti ga nožem i tome slično. Nije se pridružio krivičnom gonjenju protiv okrivljenog i nije postavio imovinsko pravni zahtjev.</span>
</p>
<p class="p11"></p>
<p class="p7">
<span class="s3">Okrivljeni je na glavnom pretresu osporio iskaz svjedoka oštećenog iz prethodnog postupka, međutim, sud nije u mogućnosti da svjedoka oštećenog neposredno sasluša. Svjedok oštećeni ima prebivalište u Beogradu, sud mu je uputio više poziva za saslušanje. Pozivi za glavne pretrese zakazane dana 20.04.2011. godine, 17.5.2011. godine, 13.06.2011.godine, 12.07.2011. godine i 15.09.2011. godine vratili su se neuručeni uz konstataciju dostavne službe da oštećeni  nije tražio poziv, pa sud nema mogućnosti da oštećenog neposredno sasluša na glavnom pretresu ili da njegovo prisustvo obezbijedi prinudnim putem.  </span>
</p>
<p class="p11"></p>
<p class="p11">
<span>	Svjedok </span><span class="s1">V.T.</span><span> je izjavila da je početkom avgusta mjeseca 2010.godine, ne sjećam se tačno datuma, boravila u kući svoje porodice u Sutomoru zajedno sa sestrom A., drugom D.B. i rođakom D.V.. Jedne večeri su sjedjeli na terasi kuće i puštali muziku, koja nije bila preglasna , pogotovo ako se uzme u obzir da svi u tom dijelu Sutomora puštaju neku muziku, kao i to da je kafana nedaleko od kuće. Negdje oko 00,02 časa njen komšija, koji ima kuću do njihove, tačnije dijele jedan zid, a koji se zove M.V. ih je na vrlo čudan način pokušao opomenuti da budu tiši. On je preko ograde gurnuo ruku u kojoj je držao gumenu igračku u obliku patke i sa istom proizvodio nekakav zvuk. Obzirom da im je bilo zanimljivo, oni su utišali muziku kako bi čuli zvuk koji proizvodi pomenuta patkica i više muziku nisu palili. Sa M.V. se te večeri nisu raspravljali niti su uopšte razgovarali. Narednog danz u prijepodnevnim časovima M.V. je provocirao njenog druga B.D. rekavši mu »jesi li ti onaj što je sinoć puštao muziku, jebao te otac koji te napravio«. Ona je komšiju opomenula zbog tih provokacija jer je D. posebno osjetljiv na takve stvari. Inače, njena porodica je godinama u zavadi sa M.V. zbog loših komšijskih odnosa, a zbog čega ih on ne ostavlja na miru. Nakon kraćeg verbalnog sukoba sa M.V. njeni gosti i ona su otišli na plažu gdje su konzumirali alkohol, tačnije njih petoro je popilo tri do četiri flaše od 0,75 litra bijelog vina. Sa njima je tom prilikom bio i R.I.. Po povratku sa plaže, a nakon što su se spremili za grad, krenuli su da se prošetaju D., I. i ona, te kada su prolazili pored kapije M.V. započet je verbalni sukob između njega i I., a u koji su se uključili D. i ona pokušavajući da smire situaciju. Ona zaista ne može da se sjeti ko je započeo svađu, ali se sjeća da je bilo svakakvih uvreda i ružnih riječi, kao i prijetnji. Tačnije M.V. je njima prijetio da će se obračunati sudskim putem, a sjeća se da je R.I. M.V. uputio riječi »jebaćemo te pičko, gdje te vidimo«. I M.V. i R.I. su tom prilikom psovali, a Igor je posebno ljut i bijesan kada je M.V. spomenuo njenu mamu, te u namjeri da nju zaštiti, a iz poštovanja prema njenoj porodici uletio je u svađu sa M.V.. U jednom trenutku R.I. je zatresao kapiju dvorišta M.V., ali to je učinio više u namjeri da uplaši M.V.a, a nikako da istu razvali, ili da uđe u dvorište jer je to mogao učiniti da je htio obzirom da je ograda niska i klimava, tačnije visine oko 1,5m, sačinjena od šupljih cijevi. I. ni jednog trenutka niti je udario niti je zamahnuo kao da će da ga udari. D. i ona nisu ljuljali kapiju. Cijelom događaju prisustvovala je i prijateljica M.V. koja je stajala u njegovom dvorištu. Ta svađa trajala je vrlo kratko, čini joj se oko minut, a pošto su se udaljili 100 metara od pomenute ograde presrela ih je policija. Njoj nije poznato da li je R.I. u vrijeme ovog događaja konzumirao nešto od opojnih droga, ali ona bi rekla da nije. Ona zna da je on nešto konzumirao neka opojna sredstva ranije, ali tog dana je konzumirao samo alkohol. Prilikom svađe sa M.V. I. je bio u vidno alkoholisanom stanju.</span>
</p>
<p class="p11"></p>
<p class="p7">
<span>Svjedok </span><span class="s1">A.M.</span><span> je izjavila da je krajem jula, ne sjeća se datuma, dok je boravila kao gost u kući prijatelja M.V. u Sutomoru, prisustvovala incidentu koji se dogodio između njega i prijatelja komšijske ćerke. U toku boravka, u susjednoj kući boravile su dvije ćerke komšija T., sa svojim prijateljima. Svakodnevno su ta lica pravila buku, kako danju tako i noću, zbog čega ih je M.V. u nekoliko navrata opomenuo i najljubaznije zamolio da se utišaju. Jednom prilikom, obzirom da je napravljena žestoka buka, nakon što ih je više puta opomenuo, a oni ga ignorasila i smijali, pa čak i ismjevali, M.V. je pozvao policiju u jutarnjim časovima. Narednog dana oko 15,00 časova, dok su M.V. i ona sjedjeli u dvorištu, kapiji se približio muškarac za koga je kasnije saznala da se zove I. i upitao da li može da parkira svoje vozilo ispred kapije, što je M.V. dozvolio. Tom prilikom M.V. je pitao momka kod koga ide našta je on odgovorio da ide kod T., a pošto ga je M.V. upitao da li je kod njih bio i prethodne noći on je rekao da nije. M.V. mu je objasnio o neprijatnosti koja se dogodila u toku noći i momak je rekao da nema razloga za brigu i da će on sve to srediti. Narednih nekoliko sati bilo je mirno, da bi u kasnim poslije podnevnim časovima oko 18,30 -19,00 časova ponovo počela galama ona je za to vrijeme bila u kući, ali je u jednom trenutku zabrinuto izašla da vidi o čemu se radi. Ugledala je M.V. sa dvorišne strane kapije, a sa ulične strane I., D. i T.. Ta tri lica su u glas vikala, psovala, pri tome se vrlo agresivno ponašala, a Igor je tresao kapiju pokušavajući da razvali istu obzirom da je bila zaključana. Ta kapija je visine oko 1,60 metara, napravljena je od kovanog gvožđa, a ista je uglavljena u stubove od betona. Prijetnje koje su sva tri lica upućivala M.V. ona je shvatila veoma ozbiljno. Prvo je i na najagresivniji način sa prijetnjama otpočeo I. i to riječima »kome ti psuješ mrtvog oca, ubiću te, prebiću te, unakaziću te, rasturiću te svuda, nigde mi nećeš pobjeći, naćiću te i na ulici i u vozu, i ispod zemlje, svuda ću te naći i ubiću te«. M.V. je pokušavao da smiri situaciju objašnjavajući da je on sa majkom V.T. proveo djetinjstvo i da on nikada ne psuje i da nikom nije opsovao oca. I. je na ovo odgovorio »ne pominjite tetka S., vi nje niste dostojni«, pri čemu je mislio na V.T. majku. Ona je takođe pokušavala da umiri situaciju, obzirom da je sve izgledalo suviše ozbiljno. Shvatila je da je I. sposoban da realizuje svoje prijetnje. Incident je trajao 20-tak minuta, M.V. se povukao iza kuće odakle je pozvao policiju, a ta lica su produžila niz ulicu galameći. U toku sledeće noći, nakon što su se vratili iz policijske stanice T. i D. i još nekoliko lica su nastavili sa psovkama, ozbiljnim prijetnjama i slično, pri čemu je T. bila najbučnija, ona je vodila glavnu riječ i konstantno prijetila M.V.. Ona nije imala prilike da vidi lica koja su boravila u kući T., obično su sjedjela na terasi koja se ne vidi iz kuće u kojoj je ona boravila, ali se svaka riječ odlično čuje. Sledećeg dana su kupili karte za Beograd i otišli kući jer su bili ozbiljno uplašeni i shvatili da nismo bezbjedni u Sutomoru, obzirom da je i nakon incidenta nastavljeno sa sporadičnim prijetnjama kad god bi neko od tih lica prošao pored kapije M.V.. Prijetnje koje su upućivali odnosile su se na prebijanje, pominjali su da će ga naći i u Beogradu u zvezdarskoj šumi, ali tada I. nije bio prisutan jer je on nakon incidenta zadržan u policiji. U Beograd su otišli jer su znali da je I. određeno zadržavanje od 48 časova, te da će se on vratiti po svoj automobil koji je bio parkiran ispred dvorišta čim bude pušten iz policije.</span>
</p>
<p class="p11"></p>
<p class="p7">
<span class="s3">Okrivljeni je na glavnom pretresu osporio iskaz svjedoka iz prethodnog postupka. Svjedok A.M. je opravdala svoj izostanak sa glavnog pretresa zakazanog dana 20.04.2011.godine, dostavljajući sudu izvještaj ljekara specijaliste, nakon toga su svjedoku upućeni pozivi za glavne pretrese zakazane dana 17.05.2011.godine, 13.06.2011.godine, 12.07.2011.godine i dva poziva za 15.09.2011.godine, a svi pozivi su vraćani neuručeni uz konstataciju da svjedok nije tražila poziv. Svjedok ima prebivalište u Beogradu, pa sud nema mogućnosti da obezbijedi prisustvo i svjedoka neposredno sasluša na glavnom pretresu ili da njeno prisustvo obezbijedi prinudnim putem </span>
</p>
<p class="p11"></p>
<p class="p7">
<span class="s3">Svjedok </span><span class="s5">B.D. </span><span class="s3">je izjavio da je j</span><span>ula ili avgusta mjeseca 2010. godine, ne sjeća se datuma, bio u Sutomoru, kao gost u porodičnoj kući drugarice V.T.. Prvih dana njegovog boravka u Sutomoru došlo je do manjeg incidenta izazvanog od strane V.T. prvog komšije M.V.. Jedne večeri sjedjeli su na terasi kuće njih petoro i vodili pristojan razgovor, tačnije igrali karte, pili vino i slušali tihu muziku, i zaista galamu nisu pravili, niti su puštali glasnu muziku jer su istu puštali preko lap topa koji nema neke posebno jake zvučnike. Osim V.T. i njega sa njima su bili V.T. sestra, K.P., njihova drugarica i misli da je bio R.I.. U jednom momentu preko ograde se pojavila glava M.V. koji je počeo da ih opominje na taj način što je rukom stiskao dječju igračku - patku koja na stisak svira. Potom je počeo i da psuje i priča nešto, ali svakako bio je nepristojan i grub. On se šokirao saznanjem da je po zanimanju profesor. Ne može da se sjeti da li je iste večeri nastavljen konflikt između R.I. i M.V. ili je to bilo narednog dana, ali se sjeća da su na putu ka plaži prolazeći pored kapije M.V. zastali jer je R.I. počeo da se raspravlja sa njim. On ne može da se sjeti koje su riječi uputili jedan drugom, ali svakako nije bilo prijatno, bilo je tu i psovki, vrijeđanja, ali se ne sjeća da li je R.I. prijetio M.V.. On ne može da se sjeti zašto je započeta ta rasprava, niti šta je isprovociralo R.I. da zastane na kapiji M.V., ali se sjeća da su ga T. i on smirivali, jer je već počeo da viče i da se hvata za kapiju M.V. pokušavajući da odglumi da će da preskoči dvorište. Što se same ograde tiče da je htio R.I. je mogao da je preskoči jer je ona bila visine oko jednog metra, u jako lošem stanju, od pletene žice. T. i on su umirili R.I. i produžili su dalje na plažu. Koliko se sjeća te večeri su konzumirali samo bijelo vino, ali se ne sjeća da li je R.I. pio alkohol. On nije bio cijele večeri sa njima na terasi, a on se ne sjeća kada je tačno došao i da li je nešto pio. On R.I. ne poznaje od ranije, te večeri ga je prvi put vidio, ali zna da je on V.T. poznanik iz Sutomora Nije mu poznato da li je R.I. konzumirao nešto od opojnih droga te večeri, ali zna da se u kući u kojoj je on boravio droga nije koristila. Nakon tog incidenta policajci su obavili sa njima razgovor u policijskoj stanici, a R.I. su odveli u policijsku stanicu Bar. Sledećeg dana V.T. sestra A. je malo više popila pod dejstvom alkohola se razbjesnila i počela da psuje, ali više sebi u bradu i nije bilo svađe sa M.V., niti su ga uopšte vidjeli te večeri. On je R.I. video tek poslije tri dana, kada je došao po svoj auto koji je ostao ispred V.T. kuće. M.V. više nije viđao. Od kada je on došao u Sutomore pa do tog incidenta nije se dešavalo da M.V. opominje T. ili bilo koga od njih zbog galame. Koliko mu je poznato iz V.T. priče njena porodica već godinama ima problema sa M.V. iz više razloga uglavnom međususjedskog karaktera.</span>
</p>
<p class="p11"></p>
<p class="p7">
<span class="s3">Iz izvoda iz kaznene evidencije UP PJ Podgorica br. 11-245/11-8587/2-1419 od 04.04.2011. godine utvrđeno je da je okrivljeni osuđivan presudom Višeg suda u Podgorici K 169/08 od 04.10.2010. godine, zbog krivičnog djela ubistvo u pokušaju iz čl. 144 tč. 8 u vezi čl. 20 KZ, na kaznu zatvora od 3 godine.  </span>
</p>
<p class="p7"></p>
<p class="p7">
<span class="s3">Iz zapisnika o uzimanju krvi i mokraće radi utvrđivanja količine alkohola Doma zdravlja u Baru od 29.07.2010. godine utvrđeno je da je okrivljeni odbio da da krv radi utvrđivanja stepena alkoholisanosti, a po mišljenje ljekara D.H. okrivljeni je u vrijeme pregleda bio u teško pijanom stanju.   </span>
</p>
<p class="p7"></p>
<p class="p7">
<span class="s3">Iz nalaza i mišljenja sudskog vještaka neuropsihijatra M.S. od 28.04.2011. godine utvrđeno je da je okrivljeni osoba prosječnih intelektualnih sposobnosti, ne boluje od trajnog duševnog oboljenja, niti težeg duševnog poremećaja. Pokazuje simptome emocionalno nestabilnog poremećaja ličnosti. U vrijeme izvršenja krivičnog djela nalazio se u stanju akutne alkoholisanosti odnosno jednostavnog pijanstva na nivou pripitosti. Vještak je mišljenja da su sposobnost shvatanja djela kao i mogućnost upravljanja postupcima bili bitno smanjeni. </span>
</p>
<p class="p7"></p>
<p class="p14">
<span>Ocjenom izvedenih dokaza utvrđeno je da je okrivljeni učinio krivično djelo koje mu je stavljeno na teret na način predstavljen u dispozitivu. Okrivljeni u svojoj odbrani ne priznaje da je učinio krivično djelo. U postupku je utvrđeno da je okrivljeni dana 28.07.2010. godine, u vremenu od 18,30 do 19,00 časova, prema oštećenom M.V. ispred njegove kuće koja se nalazi u naselju G. u Sutomoru zamahnuo nekoliko puta rukama sa namjerom </span><span class="s2">da mu zada udarac, a nakon toga je oštećenom uputio riječi prijetnje : »Ubiću te, iskasapiću te, ubiću te u vozu, gdje god da te nađem ubiću te«. </span>
</p>
<p class="p14"></p>
<p class="p7">
<span>Navedeno činjenično stanje utvrđeno je iz iskaza svjedoka oštećenog i svjedoka A.M., koje je sud cijenio kao jasne, objektivne i saglasne, zbog čega im je poklonio vjeru. Okrivljeni u svojoj odbrani ne priznaje da je učinio krivično djelo u bitnom navodeći da između njega i oštećenog jeste došlo do razmjene uvreda, ali da sigurno nije sa njegove strane nije bilo upućivanja prijetnji. Sud je odbranu okrivljenog cijenio kao neosnovanu i kao pokušaj izbjegavanja krivice. Okrivljeni je u svojoj odbrani izjavio da je bio pod uticajem alkohola, što je sud utvrdio iz odbrane okrivljenog, iskaza svjedoka V.T. i B.D. u navedenim djelovima i </span><span class="s3">zapisnika o uzimanju krvi i mokraće radi utvrđivanja količine alkohola Doma zdravlja u Baru, jer se prema mišljenju ljekara okrivljeni, koji je odbio da da krv radi utvrđivanja stepena alkoholisanosti, nalazio u teško pijanom stanju. Okrivljeni je </span><span>u svojoj odbrani u Upravi policije </span><span class="s3">izjavio i da ne može tačno da se sjeti što su on i oštećeni jedan drugom govorili. U svojoj odbrani pred istražnim sudijom okrivljeni je naveo da se ne može sjetiti uvrjedljivih riječi koje je izgovorio jer je bio u pripitom stanju,  a i na glavnom pretresu je izjavio da se uvrjedljivih riječi ne može sjetiti. Imajući u vidu navedene djelove odbrane okrivljenog u svim fazama odbrane, odbrana okrivljenog u kojoj navodi da oštećenom nije upućivao prijetnje, a da se zbog stanja alkoholisanosti ne može sjetiti riječi koje je upućivao oštećenom, cijenjena je kao nelogična i neosnovana, jer je okrivljeni siguran da oštećenom nije upućivao prijetnje, a istovremeno ne može da se sjeti koje riječi je uputio oštećenom. </span>
</p>
<p class="p7"></p>
<p class="p7">
<span class="s3">U postupku je saslušana svjedok V.T. koja je u svom iskazu navela da je oštećeni M.V. prijetio da će se sa njom i njenim prijateljima, među kojima je bio i okrivljeni obračunati sudskim putem, a da je okrivljeni oštećenom uputio riječi »jebaćemo te pičko, gdje te vidimo«. Svjedok B.D. je izjavio da se ne sjeća da li je okrivljeni prijetio oštećenom , da između njih jeste bilo rasprave, psovki i vrijeđanja. Sud je iskaze svjedoka V.T. i B.D. cijenio kao pristrasne i sračunate da pomognu okrivljenom, jer su se svjedoci nalazili u društvu okrivljenog, a predmetni događaj posledica je puštanja glasne muzike, zbog koje je oštećeni reagovao molbom da se muzika smanji. Iz iskaza oštećenog i svjedoka A.M. utvrđeno je da su i svjedoci V.T. i B.D. bili aktivni učesnici u predmetnom događaju i oštećenom su i u vrijeme i nakon predmetnog događaja upućivali uvrede i prijetnje. </span>
</p>
<p class="p7"></p>
<p class="p7">
<span class="s3"> Oštećeni M.V. i svjedok A.M. su u bitnom saglasno opisali predmetni događaj, kao i radnje koje su prethodile i koje su uslijedile nakon događaja. Detalji koje su oštećeni i svjedok  predstavili prilikom davanja svojih iskaza, po ocjeni suda mogu biti poznati samo licima koja su bili učesnici događaja i koji opisuju ono što se zaista dogodilo, jer da su njihovi iskazi posledica dogovora isti ne bi bili ni toliko saglasni ni detaljni u pogledu radnji i okrivljenog i ostalih učesnika.   </span>
</p>
<p class="p7"></p>
<p class="p12">
<span>Oštećeni M.V. je zbog postupka okrivljenog osjetio strah za svoj život, a po ocjeni suda prijetnja ubistvom i u subjektivnom i u objektivnom smislu predstavlja ozbiljnu prijetnju. </span>
</p>
<p class="p12"></p>
<p class="p12">
<span>Okrivljeni je krivično djelo učinio postupajući sa direktnim umišljajem. Uslov za postojanje krivice jeste da na strani učinioca postoji uračunljivost i vinost. Krivični zakonik propisuje mogućnost krivice i za učinioca koji je u vrijeme izvršenja krivičnog djela bio neuračunljiv, ali samo pod uslovom da se upotrebom alkohola, droge ili na drugi način, u takvo stanje sam doveo i da je učinjeno djelo, prije nego što se doveo u takvo stanje, bilo obuhvaćeno njegovim umišljajem, ili u odnosu na to djelo kod njega postojao nehat (actiones liberae in causa). Prema nalazu i mišljenju vještaka neuropsihijatra M.S. okrivljeni je u vrijeme izvršenja djela bio u stanju bitno smanjene.</span>
</p>
<p class="p11"></p>
<p class="p11">
<span>	U situacijama u kojima se okrivljeni doveo u stanje bitno smanjene uračunljivosti u pogledu psihičkog odnosa utvrđuje se kakav je on bio u vrijeme kada se učinilac krivičnog dela stavljao u privremeno neuračunljivo stanje, u kojem kasnije vrši djelo, a ne u vrijeme preduzimanja radnje izvršenja krivičnog djela.</span>
</p>
<p class="p11"></p>
<p class="p12">
<span>Kada je u pitanju krivica ovakvih učinilaca ista se izjednačava sa uračunljivim učiniocima krivičnog djela, i to kako kada su u pitanju učinioci krivičnih djela koji su bili neuračunljivi, tako i kada su bili u stanju bitno smanjene uračunljivosti. U čl. 14 st. 3. Krivičnog zakonika nije decidno naveden slučaj dovođenja u stanje bitno smanjene uračunljivosti, međutim, logičko tumačenje ove zakonske odredbe upućuje na to da se i prema takvim učiniocima, treba odnositi kao prema uračunljivim učiniocima krivičnih djela.</span>
</p>
<p class="p5"></p>
<p class="p5">
<span class="s3">Sud je precizirao optužni predlog navodeći da je krivično djelo učinjeno u vremenu od 18,30 do 19,00 časova, jer je u optužnom predlogu navedeno da je isto učinjeno oko 22,00 časova. Svjedok A.M. je navela da je krivično djelo učinjeno </span><span class="s2">u kasnim poslije podnevnim časovima oko 18,30 -19,00 časova, dok je  oštećeni kao vrijeme naveo kasne poslije podnevne časove, pa je utvrđeno da je krivično djelo učinjeno </span><span class="s3">u vremenu od 18,30 do 19,00 časova. Ocijenjeno je da se navedenim preciziranjem ne narušava identitet optužnog predloga i presude.  </span><span class="s2"> </span>
</p>
<p class="p5"></p>
<p class="p5">
<span>Odlučujući se za krivičnu sankciju prema okrivljenom sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti cijenjene su lične prilike jer je okrivljeni mlad čovjek i da se oštećeni nije pridružio krivičnom gonjenju, dok je od otežavajućih okolnosti cijenjen raniji život okrivljenog jer je osuđivan. Izrečena kazna zatvora po ocjeni suda odgovara težini učinjenog krivičnog djela i krivici okrivljenog i predstavlja mjeru koja je neophodna da bi se postigla svrha kažnjavanja.</span>
</p>
<p class="p5"></p>
<p class="p12">
<span>Odluka o troškovima krivičnog postupka zasniva se na odredbi čl. 229 ZKP, a ista se odnosi na troškove branioca po službenoj dužnosti u Upravi policije B.R. u iznosu od 37,50 €, troškove svjedoka V.T. u iznosu od 83,48 € i troškove rada suda koji su određeni prema trajanju, složenosti krivičnog postupka i imovinskim prilikama okrivljenog. </span>
</p>
<p class="p5"></p>
<p class="p15">
<span>Na osnovu izloženog odlučeno je kao u izreci presude.</span>
</p>
<p class="p16"></p>
<p class="p16"></p>
<p class="p1">
<span class="s1">OSNOVNI SUD U BARU</span>
</p>
<p class="p1">
<span class="s1">Dana 15.09.2011. godine</span>
</p>
<p class="p1"></p>
<p class="p1"></p>
<p class="p6">
<span class="s1"> ZAPISNIČAR,				                                          S U D I J A</span>
</p>
<p class="p6">
<span class="s1">					</span>
</p>
<p class="p6">
<span class="s1"> Amira Nikičić				                                    Goran Šćepanović</span>
</p>
<p class="p6"></p>
<p class="p6"></p>
<p class="p6"></p>
<p class="p6">
<span class="s1">PRAVNA POUKA</span><span>: Protiv ove presude može se izjaviti žalba</span>
</p>
<p class="p6">
<span>Višem sudu u Podgorici u roku od 8 dana od dana prijema</span>
</p>
<p class="p6">
<span>pismenog otpravka, preko ovog suda u dva primjerka.</span>
</p>
<p class="p6"></p>
<p class="p16"></p>
<p class="p16">
<span class="s1">DNA</span><span>:	  - 1 x ODT</span>
</p>
<p class="p6">
<span> 		  - 1 x okrivljenom</span>
</p>
<p class="p6">
<span>		  - u spise</span>
</p>
<p class="p2"></p>


</body>
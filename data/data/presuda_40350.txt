<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.5in 1.0in 0.625in 1.0in;}
.s1{font-size:14pt;}
.s2{font-family:Arial;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
</style>
<meta content="PC" name="author">
</head>
<body class="b1 b2">
<p class="p1">
<span>					</span>
<!--Image link to '0.jpg' can be here--><span class="s1">    </span>
</p>
<p class="p1"></p>
<p class="p2">
<span>OSNOVNI SUD U ROŽAJAMA</span>
</p>
<p class="p2">
<span>K.br.185/12.</span>
</p>
<p class="p2"></p>
<p class="p3">
<span>U IME CRNE GORE</span>
</p>
<p class="p3"></p>
<p class="p2"></p>
<p class="p1">
<span>	</span><span class="s2">OSNOVNI SUD U ROŽAJAMA i to Predsjednik suda Camić Zahit, kao sudija pojedinac, sa zapisničarem Burdžović Adisom, odlučujući po optužnom predlogu Osnovnog Državnog Tužilaštva iz Rožaja Kt.br.221/12. od  12.11.2012.godine, protiv okrivljenog M. J  iz Rožaja zbog krivičnog djela  šumska kradja iz čl. 324.st.2. u vezi st. 1. Krivičnog Zakonika, nakon održanog glavnog i javnog pretresa u prisustvu Osnovnog Državnog Tužioca Kalač Hajrana iz Rožaja   i orkivljenog, a u odsustvu uredno pozvanog Zaštitnika imovinsko pravnih interesa Crne Gore, dana 10.12. 2012.g. donio je i javno objavio </span>
</p>
<p class="p2"></p>
<p class="p2"></p>
<p class="p3">
<span>P R E S U D U</span>
</p>
<p class="p4"></p>
<p class="p2">
<span>	Okrivljeni M. J, JMB, od oca Dž. i majke I., rodj. K., rodjen.godine u Rožajama, živi u s. Koljeno, opština Rožaje, završio SSS, drž. CG, razmije Crnogorski jezik, a maternji jezik mu je Bosanski, neoženjen, nezapošljen, siromašnog imovnog stanja, neosudjivan.</span>
</p>
<p class="p2"></p>
<p class="p2">
<span>					K R I V   J E</span>
</p>
<p class="p5">
<span>Što je:</span>
</p>
<p class="p2">
<span>	Dana 08.8.2012.godine, u mjestu zv,. „Ornice – Zakamenje“ opština Rožaje, radi kradje na kat. parceli br.13/177/1. po posjedovnom listu br. 407. KO Koljeno, po kulturi šuma vlasništvo Država Crna Gora, oborio dva smrčeva stabla u kubnoj masi od 6,72 m3, pričinivši time štetu Upravi za šume Područnoj jedinici Rožaje,</span>
</p>
<p class="p2">
<span>	-čime je izvršio krivično djelo šumska kradja iz čl. 324.st.2. u vezi st. 1. Krivičnog Zakonika.</span>
</p>
<p class="p2">
<span>	Pa mu sud na osnovu pomenutog zakonskog propisa, primjenom čl. 4.13.15.32.36.39.42.52.53.54. Krivičnog Zakonika, čl. 226.229.239.st.2. i čl.374. Zakonika o Krivičnom Postupku  i z r i č e</span>
</p>
<p class="p2"></p>
<p class="p2"></p>
<p class="p2">
<span>					USLOVNU OSUDU</span>
</p>
<p class="p2"></p>
<p class="p2">
<span>	Kojom mu utvrdjuje kaznu zatvora u trajanju od 3 (tri) mjeseca i istovremeno odredjuje da se ista neće izvršiti ukoliko osudjeni u roku od jedne godine, od dana pravnosnažnosti ove presude, ne izvrši novo krivično djelo.</span>
</p>
<p class="p2">
<span>	Da plati ovom sudu na ime troškova krivičnog postupka iznos od 183 eura i na ime paušala iznos od 40 eura, u roku od 15 dana po pravnosnažnosti ove presude.</span>
</p>
<p class="p2">
<span>	Oštećena Država Crna Gora, radi ostvarivanja imovinsko pravnog zahtjeva upućuje se na gradjansku parnicu,  i </span>
</p>
<p class="p2"></p>
<p class="p2">
<span>					O S U DJ U J E</span>
</p>
<p class="p2"></p>
<p class="p2">
<span>	NA NOVČANU KAZNU u iznosu od 200 (dvijestotine) eura, koju je osudjeni dužan da plati u roku od 15 dana od dana pravnosnažnosti ove presude. Ako osudjeni ne plati novčanu kaznu u ovom roku, sud će istu zamijeniti kaznom zatvora tako što će za svakih započetih 25 eura novčane kazne odrediti jedan dan kazne zatvora.</span>
</p>
<p class="p2"></p>
<p class="p2">
<span>					O b r a z l o ž e n j e</span>
</p>
<p class="p2"></p>
<p class="p2"></p>
<p class="p2">
<span>	ODT iz Rožaja podnio je optužni predlog Kt.br.221/12. od 12.11.2012.godine, protiv okrivljenog M. J iz Rožaja, zbog krivičnog djela šumska kradja iz čl. 324.st.2. u vezi st. 1. KZ.</span>
</p>
<p class="p2">
<span>	Na glavnom pretresu ODT iz Rožaja istakao je da je izvedenim dokazim utvrdjeno da je okrivljeni izvršio krivično djelo za koje je optužen i da je za isto krivičnopravno odgovoran. Predložio je da sud okrivljenog za izvršeno krivično djelo oglasi krivim i da mu izrekne uslovnu osudu kojom će mu utvrditi kaznu zatvora u trajanju od 3 mjeseca i istovremeno odrediti da se ista neće izvršiti ukoliko isti u roku od jedne godine dana ne izvrši novo krivično djelo i da ga osudi na novčanu kaznu u iznosu od 200 eura.</span>
</p>
<p class="p2">
<span>	Na glavnom pretresu nije prisustvovao Zaštitnik imovinsko pravnih interesa Crne Gore,  koji je uredno pozvan, te je sud pročitao pisani podnesak Rz.br.46/12. od 26.11.2012.godine u kojem je istakao: da se pridružuje krivičnom gonjenju ODT-a u odnosu na okrivljenog. </span>
</p>
<p class="p2">
<span>	Okrivljeni M. J na glavnom pretresu je izjavio da djelimično priznaje izvršenje  krivičnog djela i krivicu. U svojoj odbrani istakao je: da je dana 08.8.ove godine u mjestu zv. „Ornica – Zakamenje“, oborio dva smrčeva stabla. Mjesto gdje je stabla oborio  je u vlasništvu njegovog djede, a ne u državnom. Na tom mjestu državna šuma graniči šumskim putem sa šumom koja je u vlasništvu njegovog djede i ta granica mu je poznata. Na tom mjestu postoji ograda koja se i sada poznaje. Čuvar šuma ga nije zatekao na licu mjesta. Njegov djeda posjeduje rješenje Komisije za razgraničenje šuma iz 1962. godine, po kojem se mjesto sječe tretira kao njegovo vlasništvo. Kod njegove kuće  došao je čuvar šuma u vezi predmetnih stabala i istom je pokazao rješenje u vezi granične linije. Posjeduje traktor. Predmetna gradja mu je bila potrebna radi obezbjedjenja sredstava za nastavak školovanja. Gradju je dovukao na traktoru do kuće. Predložio je ukoliko ga sud oglasi krivim za izvršeno krivično djelo da mu se izrekne blaža vrsta kazne. </span>
</p>
<p class="p2">
<span>	Na glavnom pretresu sud je izveo dokaze: saslušanjem u svojstvu svjedoka K. H, H, pročitao zapisnik o izvršenom pregledu čuvara šuma od 05.11.2012.godine, izvršio dokaznu radnju uvidjajem na lice mjesta, pročitao zapisnik o izvršenom uvidjaju od 06.12.2012. godine, sproveo vještačenje od strane vještaka Mališić Vučete ing. Geodezije iz Berana, pročitao rješenje Komisije za razgraničenje šuma br. 39/2-62. od 26.6.1962.godine, i pročitao izvod iz kaznene evidencije na ime okrivljenog, dok nije izveo dokaz sasušanjem u svojstvu svjedoka Mujević Hamdije i Hazba, jer se izvodjenje ovih dokaza pokazalo suvišnim u odnosu na izvedene dokaze i utvrdjeno činjenično stanje. </span>
</p>
<p class="p2">
<span>	Svjedok K.H istakao je: da radi kao čuvar šuma u Upravi za šume Područnoj jedinici Rožaje. Dana 08.8.ove godine sa kolegom K. Hobišao je teren u mjestu zv. „Ornice – Zakamenje“. U ovom mjestu našao je dva panja od oborenih smrčevih stabala. Izvršio je premjer panjeva. Gradja je bila odvučena na traktoru i trag je išao prema kući okrivljenog. Kod kuće su našli okrivljenog kojem su predočili stanje koje su našli u pomenutom mjestu. Okrivljeni mu je kazao da je on oborio stabla i da je to mjesto u njihovom vlasništvu. Mjesto gdje su stabla oborena zadužio je o prethodnog čuvara šuma kao državno vlasništvo. Gradju kod kuće okrivljenog nijesu našli. Poznato mu je da na tom mjestu M. H, djed okrivljenog, posjeduje šumu, koja graniči sa državnom šumom. Na tom mjestu uspostavljena je medja izmedju privatne i državne šume u vidu farbe na stablima. Metalne stubove prilikom zaduženja nije našao. Kroz šumu prolazi šumski put za koji okrivljeni smatra da je granica izmedju šume u privatnom i državnom vlasništvu. Njemu nije poznato da taj put predstavlja medju izmedju državne i privatne šume. </span>
</p>
<p class="p2">
<span>	Svjedok K. H, istakao je:  da radi kao čuvar šuma u Područnoj jedinici Rožaje. Dana 08.8.ove godine sa K. H u mjestu zv. „Ornice – Zakamenje“ za koje je zadužen Husko, pronašli su oborena stabla. Tragom vuče su došli do kuće okrivljenog. Okrivljeni im je kazao da je on stabla oborio i da je šuma u vlasništvu njegovog djede. Da je granica izmedju privatne i državne šume šumski put. Dalje radnje u vezi toga je preduzeo K. H, koji je zadužen sa tim terenom. </span>
</p>
<p class="p2">
<span>	Sudski vještak Mališić Vučeta ing. geodezije iz Berana istakao je: da je dana 06.12. ove godine prisustvovao vršenju uvidjaja na licu mjesta u mjestu zv. „Ornice“ u ataru s. Koljeno, po kulturi šuma. Da su na terenu vidna dva panja od oborenih stabala. Prvi panj je udaljen od šumskog puta 30 metara, a drugi panj od ovog panja je udaljen 25 metara, a od livade u privatnom vlasništvu 32 m. Na istočnoj strani parcele gdje su stabla oborena na raskrsnici šumskih puteva postoji metalni znak, stub br.62. postavljen od strane šumske uprave, koji odvaja državnu od privatne šume. Prilikom identifikacije koristio je rješenje br. 39/2-62. od 26.juna 1962.godine, Na šumskom putu postoje drveni kolci  radi obeležavanja imovine za aerofotogrametrijsko snimanje koji su udaljeni  od livade oko 50 metara. Rješenjem od 26.6.1962. godine izvršena je korekcija ranijeg rješenja za enklavu parcele koja je po kulturi livada, tako da je ovim rješenjem ostavljen jeda dio šume pored livade vlasniku livade. U rješenju se navodi da medja ide postavljenom orgadom koja na terenu ne postoji. Medja nije postojećim starim šumskim putem na kojem su sada postavljeni drveni kolci radi  aerofotogrametrijskog snimanja i oni ne predstavljaju medju izmedju državne i privatne šume. Mjesto gdje je izvršeno obaranje predmetnih stabala pripada katastarskoj parceli 13/177/1, koja je po kulturi šuma upisana u posjedovnom listu br.407. KO Koljeno 2, kao vlasništvo Država Crna Gora i međaje prikazana na urađenoj skici. </span>
</p>
<p class="p2">
<span>	Sud je cijeneći iskaz okrivljenog i izvedne dokaze pojedinačno i u vezi sa ostalim izvedenim dokazima te je na osnovu takve ocjene utvrdio činjenično stanje opisano u izreci presude.</span>
</p>
<p class="p2">
<span>	Iz iskaza okrivljenog se vidi da je on pomenutog dana u mjestu zv. „Ornice – Zakamenje“ oborio dva smrčeva stabla. Gradju je na traktoru odvukao do kuće. Da su kod njegove kuće došli čuvari šuma, kojima je priznao da je stabla oborio. Njegov iskaz u ovom dijelu sud je prihvatio i isti uzeo kao dokaz, jer je potvrdjen izvedenim dokazima. Medjutim, njegov iskaz u dijelu koji se odnosi da mjesto sječe predmetnih stabala je u vlasništvu njegovog djede, a ne u državnom, te da šumski put predstavlja graničnu liniju izmedju državne i privatne šume, sud nije mogao prihvatiti, jer je njegov iskaz u ovom dijelu usmjeren ka izbjegavanju krivičnopravne odgovornosti i kao takav ničim nije potvrdjen. </span>
</p>
<p class="p2">
<span>	Iz iskaza svjedoka H. i H, se vidi:  da su oni pomenutog dana u mjestu zv. „Ornice – Zakamenje“ našli panjeve od oborenih stabala i da je gradja bila odvučena na traktoru. Da su pošli kod kuće okrivljenog koji im je priznao da je on stabla oborio. Da je svjedok Husko kao čuvar šuma mjesto gdje su stabla oborena zadužio da čuva kao državno vlasništvo. Na tom mjestu M. H djed okrivljenog posjeduje šumu koja graniči sa državnom i da granična linija je postavljena na stablima. Na tom mjestu prolazi šumski put za koji mu nije poznato da li predstavlja medju izmedju privatne i državne šume. Njihove iskaze sud je u svemu prihvatio kao tačne, medjusobno saglasni i kao takvi potvrdjeni ostalim izvedenim dokazima. </span>
</p>
<p class="p2">
<span>	Iz nalaza i mišljenja sudskog vještaka Mališić Vučete se vidi da su predmetna stabla oborena na katastarskoj parceli br.13/177/1. koja je po kulturi šuma i u posjedovnom listu br.407.KO Koljeno 2, upisana kao vlasništvo Država Crna Gora. Da je po rješenju Komisije za razgraničenje šuma br. 39/2-62. od 26.6.1962.godine, izvršena korekcija ranijeg rješenja o razgraničenju i da je enklavi  po kulturi livada ostavljen jedan dio šume. Da granica izmedju te šume i državne nije šumski put na kojem su postavljeni drveni kolci radi aerofotogrametrijskog snimanja. Da je granica izmedju privatne i državne šume metalni znak br. 62. koji se nalazi na raskrsnici šumskih puteva, koji odvaja državnu od privatne šume. Medja izmedju državne i privatne šume je prikazana na uradjenoj skici. Ovaj nalaz i mišljenje sud je u svemu prihvatio kao stručan, objektivan i kao takav saglasan sa svim izvedenim dokazima, obzirom da je vještak na licu mjesta prilikom vršenja uvidjaja utvrdio činjenice koje se odnose na mjestu gdje je izvršeno obaranje predmetnih stabala te i  na koga je isto evidentirano u vlasništvu. </span>
</p>
<p class="p2">
<span>	Pravnom ocjenom utvrdjenog činjeničnog stanja sud je našao da su u radnjama okrivljenog sadržani svi bitni elementi krivičnog djela šumska kradja iz čl. 324.st.2.  u vezi st. 1. KZ. Naime, okrivljeni je pomenutog dana nemajući ovlašćenje od nadležnog organa, u namjeri kradje u pomenutom mjestu na predmetnoj parceli koja je evidentirana kao državno vlasništvo oborio dva smrčeva stabla u kubnoj masi od 6,72 m3. </span>
</p>
<p class="p2">
<span>	Cijeneći psihički odnos okrivljenog prema izvršenom krivičnom djelu, sud je našao da je isti u konkretnom slučaju postupao sa direktnim umišljajem jer je znao da se radi o državnoj šumi, da nema odobrenje za obaranje predmetnih stabala, te je obaranjem stabala pristao na nastupanje zabranjene posledice. </span>
</p>
<p class="p2">
<span>	Za izvršeno krivično djelo sud je našao da je okrivljeni krivičnopravno odgovoran, te ga je za isto oglasio krivim pošto je našao da nema elemenata koji bi isključivali njegovu krivičnopravnu odgovornost, a imajući u vidu propisanost kazni u Krivičnom Zakoniku za ovo krivično djelo  kazna zatvora od 3 mjeseca do 3 godine i novčana kazna, sud je okrivljenom izrekao uslovnu osudu kojom mu je utvrdio kaznu zatvora u trajanju od 3 mjeseca i istovremeno odredio da se ista neće izvršiti ukoliko isti u roku od jedne godine dana ne izvrši novo krivično djelo i osudio ga na novčanu kaznu u iznosu od 200 eura.</span>
</p>
<p class="p2">
<span>	Imajući u vidu utvrdjeno činjenično stanje, sud je izmijenio činjenične navode iz optužnog predloga kao u izreci ove presude. Radi se o bližim podacima  koji se odnose na oznaku  kat. parcele na kojoj je izvršeno obaranje stabala te i podacima o vlasništvu iste. Na ovaj način nije došlo do povrede identiteta optužbe i presude, jer se radi o neznatnim izmjenama.</span>
</p>
<p class="p2">
<span>	Prilikom izricanja uslovne osude kao mjere upozorenja okrivljenom i osude na novčanu kaznu sud je imao u vidu ličnost izvršioca ovog krivičnog djela, njegovu životnu dob, njegovo dosadašnje vladanje, što potvrdjuje i njegova neosudjivanost, njegove lične i materijalne prilike, njegov odnos prema izvršenom krivičnom djelu, pa mu je sud u tom smislu  vodeći računa o svrsi uslovne osude kao mjere upozorenja istom izrekao uslovnu osudu, ubijedjen da će se upozorenjem uz prijetnju kaznom dovoljno uticati na okrivljenog da više ne učini novo krivično djelo, te i da će se, uzimajući u vidu istaknute okolnosti kao olakšavajuće, a u nedostatku otežavajućih okolnosti,  sa novčanom kaznom u naznačenom iznosu postići svrha kažnjavanja iz čl. 4. u vezi čl. 32. KZ. </span>
</p>
<p class="p2">
<span>	U smislu čl. 226. i 229. ZKP sud je obavezao okrivljenog da plati na ime troškova krivičnog postupka iznos od 183 eura, a koji troškovi se odnose na ime  izlaska suda na lice mjesta i vršenja uvidjaja i naknade  vještaku  za dati nalaz i mišljenje, kao i da plati na ime paušala iznos od 40 eura, a ovo imajući u vidu trajanje i složenost krivičnog postupka. </span>
</p>
<p class="p2">
<span>	U smislu čl. 239.st.2. ZKP sud je oštećenog radi ostvarivanja imovinsko pravnog zahtjeva uputio na gradjansku parnicu.  Ovo sa razloga što u postupku sud nije raspolagao sa dovoljno podataka u pogledu odlučivanja o istom tj. nije utvrdjivana vrijednost oborenih stabala, a koja ne predstavlja kvalifikatornu okolnost za ovo krivično djelo. Oštećeni do završetka glavnog pretresa nije postavio odštetni zahtjev po visini, tako da sud o istom nije mogao odlučiti. 	</span>
</p>
<p class="p2">
<span>	</span>
</p>
<p class="p2">
<span>	OSNOVNI SUD U ROŽAJAMA, dana 10.12.2012.godine.</span>
</p>
<p class="p2"></p>
<p class="p2">
<span>ZAPISNIČAR					PREDSJEDNIK SUDA</span>
</p>
<p class="p2">
<span>Burdžović Adisa s.r.						Camić Zahit s.r.</span>
</p>
<p class="p2"></p>
<p class="p2">
<span>PRAVNA POUKA: Protiv ove presude može se izjaviti žalba</span>
</p>
<p class="p2">
<span>u roku od 8 dana od dana prijema iste i to Višem sudu u </span>
</p>
<p class="p2">
<span>Bijelom Polju, a preko ovog suda. 	</span>
</p>
<p class="p2"></p>
<p class="p2"></p>
<p class="p4"></p>
<p class="p2"></p>
<p class="p1">
<span>	</span>
</p>
<p class="p6"></p>
<p class="p6"></p>


</body>
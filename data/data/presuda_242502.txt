<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:right">
<span class="span1">Posl. br. K.57/16/16</span>
</p>
<p>&nbsp;</p>
<p>
<span class="span1">U IME CRNE GORE</span>
</p>
<p>&nbsp;</p>
<p style="text-align:right">
<span></span><span></span><span></span><span></span><span></span>
</p>
<p>
<span class="span1">OSNOVNI SUD U KOTORU, kao nadležni prvostepeni krivični sud, po sudiji Sanji Čakanović, uz učešće zapisničara Jadranke Golub, u krivičnom predmetu protiv okrivljenog M.M., zbog krivičnog djela ugrožavanje sigurnosti iz čl. 168 st.1 Krivičnog zakonika i krivičnog djela nedozvoljeno držanje oružja i eksplozivnih materija iz čl. 403 st.1 Krivičnog zakonika, koji se vodi po optužnom predlogu ODT-a Kotor Kt.br.829/14 od 19.02.2016. godine, nakon održanog glavnog i javnog pretresa dana, 10.03.2017. godine u prisustvu DT Kotor Jovanke Čizmović, okrivljenog M. M. i branioca okrivljenog adv V. V., donio je i dana 15.03.2017.g.,  javno objavio sledeću:</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">I.</span><span class="span1"></span>
</p>
<p>
<span class="span1">Okrivljeni M. M.,  JMBG ..., od oca D. i majke Š., rođene J., rođen ... godine u C., stalno nastanjen u B., 29. N..., državljanin CG, po zanimanju diplomirani menadžer, sa završenom VSS, oženjen, otac jednog mal. djeteta, srednjeg imovnog stanja, neosuđivan, protiv koga se ne vodi postupak za drugo krivično djelo.</span>
</p>
<p>&nbsp;</p>
<p>
<span class="span1">                                                           K r i v   j e</span><span class="span1"></span>
</p>
<p>
<span class="span1">Što je </span>
</p>
<p>
<span class="span1">Dana 16.12.2014. godine oko 14,00 časova na terasi ugostiteljskog objekta B. u B., u ul. M., ugrozio sigurnost oštećenog N.P. i N. L. iz B., prijetnjom da će napasti na njihov život i tijelo na način što je po dolasku oštećenih držeći u ruci pištolj NN marke uperen u pravcu oštećenih istima uputio prijetnje „da će prije oni u sanduke nego on i da će obojicu ubiti“, pri čemu je bio uračunljiv svjestan svog djela i njegove zabranjenosti, a čije izvršenje je htio</span>
</p>
<p>
<span class="span1">- Čime je učinio krivično djelo ugrožavanje sigurnosti iz čl.168 st.1. KZ-a.</span>
</p>
<p>
<span class="span1">Pa mu sud na osnovu naprijed navedene krivično-pravne odredbe, te odredbi člana 4, 5,13, 15, 36, 42, 52, 53 i 54 KZ-a CG i člana 226, 23o, 368 i 374 ZKP-a izriče</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>&nbsp;</p>
<p>
<span class="span1">Kojom mu utvrđuje kaznu zatvora u trajanju od 2 ( dva ) mjeseca i istovremeno određuje da se kazna neće izvršiti ukoliko okrivljeni za vrijeme od  2 ( dvije )  godine od dana pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span class="span1">Dužan je okrivljeni da na ime troškova krivičnog postupka-sudskog paušala uplati iznos od 30,00 eura, u korist budžeta Crne Gore, na žiro račun broj 832-16-52 u roku od 15 dana od dana pravosnažnosti presude, s pozivom na posl. broj K.57/16/16.</span>
</p>
<p>&nbsp;</p>
<p style="text-align:center;">
<span class="span1">II.</span>
</p>
<p>&nbsp;</p>
<p>
<span class="span1">- na osnovu čl. 372. st.1. tač.1. Zakonika o krivičnom postupku, prema okr. M.M., sa podacima kao pod tačkom I. dispozitiva presude,</span>
</p>
<p>&nbsp;</p>
<p style="text-align:center;">
<span class="span1">ODBIJA SE OPTUŽBA</span>
</p>
<p>
<span class="span1">Da je </span>
</p>
<p>&nbsp;</p>
<p>
<span class="span1">Dana 16.12.2014. godine oko 14,00 časova na terasi ugostiteljskog objekta “B.” u B., u ulici M., suprotno odredbi čl. 5 st. 2 i čl. 28 st.1 Zakona o oružju, na javnom mjestu neovlašćeno i bez odgovarajuće isprave o oružju, nosio vatreno oružje "B" kategorije - pištolj marke "CZ” Model 70 cal 9 mm PARA fab. broja ..., pri čemu je bio uračunljiv, svjestan svoga djela i njegove zabranjenosti a čije izvršenje je htio.</span>
</p>
<p>
<span class="span1"></span>
</p>
<p>
<span class="span1">- Čime bi učinio krivično djelo nedozvoljeno držanje oružja i eksplozivnih materija iz čl.403 st.1. Krivičnog zakonika.</span>
</p>
<p>&nbsp;</p>
<p>
<span class="span1">Troškovi krivičnog postupka u ovom dijelu presude padaju na teret budžetskih sredstava ovog suda.                  </span>
</p>
<p>
<span class="span1">                                   </span>
</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>&nbsp;</p>
<p>
<span class="span1">ODT Kotor je aktom Kt. 829/14 od 19.02.2016 godine optužilo okr. M. M. zbog krivičnog djela ugrožavanje sigurnosti iz čl. 168 st.1. Krivičnog zakonika i krivičnog djela nedozvoljeno držanje oružja i eksplozivnih materija iz čl. 403 st.1 Krivičnog zakonika.</span>
</p>
<p>
<span class="span1">Postupajući po navedenom optužnom aktu sud je održao glavni pretres na kojem  je u završnoj riječi DT Kotor Jovanka Čizmović izjavila da ostaje kod podnjetog optužnog predloga u odnosu na krivično djelo ugrožavanje sigurnosti iz čl. l68. st.l. KZ, te je precizirala činjenični opis na način kako je to navedeno pod stavom I. dispozitiva presude, te  je navela da prema okrivljenom odustaje od krivičnog djela  nedozvoljeno držanje oružja iz čl. 403 st.1 KZ-a. </span>
</p>
<p>
<span class="span1"> </span>
</p>
<p>
<span class="span1">U završnoj riječi branilac okrivljenog adv. V. V. je naveo da smatra da okrivljeni nije ostvario sve bitne elemente bića krivičnog djela ugrožavanje sigurnosti koje mu je optužbom stavljeno na teret, da ugrožavanje oštećenih  u konkretnom slučaju nije postojalo, jer da su se oštećeni osjećali ugroženim isti bi kada se dogodila navedena prijetnja otišli sa lica mjesta ili se sklonili, što ošećeni nisu učinili, već su nastavili da idu u pravcu okrivljenog, da kreću na istog u nekoliko navrata, što potvrđuju navodi oštećenog N. L. sa glavnog pretresa od 01.06.2016 godine a da je okrivljeni više puta vadio pištolj i stavljao ga za pas, kao i navodi da je izvadio pištolj kada su oštećeni krenuli prema njemu. Imajući u vidu sve gore navedeno branilac okrivljenog je predložio da sud oslobodi njegovog branjenika, a ukoliko bi sud bio drugačijeg mišljenja  ukazao je  da na strani okrivljenog postoje samo olakšavajuće okolnosti, i da u tom pravcu smatra da bi se i novčanom kaznom, koja je zakonom i propisna za to djelo, ili eventualno uslovnom osudom u potpunosti ostvarila svrha izricanja krivičnih sankcija.</span>
</p>
<p>&nbsp;</p>
<p>
<span class="span1">U završnoj riječi okrivljeni je izjavio da u svemu prihvata završnu riječ svog branioca, i da nema ništa da doda.</span>
</p>
<p>&nbsp;</p>
<p>
<span class="span1">Okrivljeni M. M.je u svojoj odbrani u prethodnom postupku naveo da je u nedelju 14.12.2014 godine bio na svadbi svog rođaka, odnosno brata od strica K., te da je dočekivao goste, a među njima i L. N. i da se sa L. lijepo pozdravio,  a da je mu je  L. tokom veselja, odnosno poslije 19-20 h prijetio prstom, tako što je kažiprst uperivao put njega, mašući rukom u njegovom pravcu,  dok je sjedio sa svojom vjerenicom, te da nije htio da kvari veselje, pa da je napustio svadbu. Objasnio je da je dana 15.12.2014 godine bio u marini u B., da je tada sreo L. koji je bio sam, da su išli jedan drugom u susret i  da ga je kada mu je prišao na metar razdaljine pitao  „prijetiš li ti meni na svadbi, jer nema potrebe za tim“, na šta je L. njemu odgovorio „ne tebi nego nekom drugom“. Naveo je da je te prilike ruke  držao u džepovim kožne jakne kafene boje, da nije vadio ruke iz džepova, i da nije prijetio L.. Naveo je da je na taj  L. odgovor   on samo rekao „ajde ćao“ i da su se tako razišli, da bi ga poslije toga otac zvao hitno kući i da je  kada je došao kući ispričao  ocu šta je bilo, da bi poslije toga otišao u policiju i dao izjavu. Dalje je naveo da je dana 16.12.2014 godine bio na terasi ugostiteljskog objekta „B.“ u B.sa drugom R. M., da je ušao u objekat da traži punjač za mobilni i da je tada vidio P. N., koji je sjedao sa svojim kumom M.P.. Pojasnio je da se javio M. i Š. koji je bio sa njima, da je pružio ruku dvojici prethodno navedenih kao i P., ali da je P. odbio da mu pruži ruku rekavši da mu napada brata i da mu prijeti, pa da je M. P.koji je njegov kum, stao između njega i P. , te da je tada rekao da ne želi da mu N.prilaze, niti da otac N. prijeti njegovom ocu. Objasnio je da je P. izašao napolje, smijao se i mrštio naizmjenično, pa da su N. P., P. M. i Š. M.kolima napustili lice mjesta, dok je on nastavio da sjedi u „B.“ na terasi sa R. M., kojom prilikom P.nije prijetio, niti njegovoj porodici. Naveo je da je sjedio 20 minuta, da je ispunjavao kladionicu i da je odjedanput čuo da ga upozorava, da li konobar ili neko drugi, riječima „pazi se </span><span class="span1">ova dvojica ti prilaze da te napadnu sa leđa“. Dalje je naveo da se okrenuo i vidio da iz pravca grada trče braća N.L. i P., pa se ustao, izvadio mobilni telefon i počeo da maše sa istim kao da ima pištolj da ga ne bi isprebijali. Objasnio je da su mu N. L. i P. prijetili govoreći „čuli smo da nas tražiš kroz grad“, da je P. govorio „kako ti s nama pričaš“ , dok je on N.a rekao „pobijte se na fer“ i objasnio je da su se N. naizmjenično zalijetali na njega, a da nije vidio da su isti imali bilo šta u rukama i pri sebi. Dalje je naveo da su mu N.rekli da zovne oca pa da se pobiju, na šta je on istima rekao da se kao drugovi dogovore kada će se pobiti, na šta su mu N. odgovorili „jel treba mi da se dogovaramo“. Naveo je da je upozorio N. da mu ne prilaze i kada je neko povikao „policija“ da su  N.brzim hodom krenuli, a da se on uputio ka svojim kolima, da je ostavio druga R. M. kod bivšeg „RG“-a u B.i, a da je nakon toga pošao u naselje gdje i živi- P., gdje ga je našla policija.  Dalje je naveo da nije imao pištolj, niti da je sa istim prijetio kada je bio u marini, odnosno pri susretu sa N.L., kao i da nije imao pištolj ni u ugostiteljskom objektu „B.“ kada je sreo P., a ni kasnije prilikom susreta sa L. i P.. Objasnio je da njegov otac ima pištolj koji je i predao policiji, da je taj pištolj neispravan i da za isti ima oružani list, te da on taj pištolj nije ni držao ni nosio ta dva dana, a ni ranije. Naveo je da je njegov otac taj pištolj držao kod strica S.u P., a da je tamo  pištolj i ostao, jer su njegov otac i stric htjeli da pucaju na vjeridbi, ali da je isti bio neispravan. Naveo je da je vidio da su braća L. i P.trčali sa stisnutim pesnicam u njegovm pravcu, da su se ponašali nasilnički i da je L. govorio „čuo sam da nas tražiš po gradu“, a da je prethodno konobar ili neko drugi viknuo „ pazi se evo dolaze ova dvojica trčeći da te biju“, a da su isti kako je on držao mobilni u pravcu L. i P., mislili da drži pištolj, i da je stariji P. rekao da ga jure 5 godina da se pobiju, što nije tačno. Dalje je naveo da  su se isti naizmjenično zalijetali prema njemu, i da bi svaki put  jedan od njih drugog držao rukama kako bi jedan drugog spriječili da ga napadnu.</span>
</p>
<p>&nbsp;</p>
<p>
<span class="span1">Na glavnom pretresu okrivljeni je naveo da ne ostaje pri odbrani koju je dao kod DT-a te je objasnio da je  dana 16.12.2014 godine pošao u ugostiteljski objekat B. kako bi pitao da li imaju punjač za mobilni telefon i da je primjetio da sjede za jednim stolom njegov kum M. P., Š. M. i N. P.. Da im je prišao i svima pružio ruke, da je pružio ruku i N. P., koji mu je tom prilikom rekao „smrdo, što  mi pružaš ruku, nemoj više nikada u životu da mi se javiš“; nakon čega je njegov kum M.insistirao da on izađe, jer je delikatna situacija,  i da ga je isti i izveo ispred lokala i smirivao ga. Objasnio je da je ostao da stoji ispred lokala sa prijateljem R. M., da su nakon toga M. P., Š.M. i N. P. izašli iz lokala, da se P.N. mrštio i smijao, zbog čega je on imao osjećaj da će P. nešto da mu uradi, i dodao je da je P. stavio kapuljaču,pa je s obzirom na to pošao do kola u kojima je imao pištolj, da je uzeo taj pištolj i stavio ga za pas i vratio se ispred kafića B., i da je ostao na terasi. Napomenuo je da je navedeni pištolj dan prije stavio u vozilo, jer je njegov otac zvao oca od N. P. kako bi izgladio situaciju koja se desila prethodno na svadbi njegovog brata od strica, kada je L. N., prilično popio i u jednom momentu mu prijetio prstom dok je on sjedio pored vjerenice, a navedeno je bilo pred punom salom, nakon čega je on napustio svadbu. Dalje je naveo da je dok je sjedio na terasi B., sa pištoljem za pojasom, čuo  kako je konobar viknuo da dolaze dvojica prema njemu da ga biju, nakon čega se okenuo i vidio kako prema njemu sa zatvorenim šakama trče N. P. i L., pa da je onda iz straha izvadio pištolj uperio ga prema N. P. i L. i rekao im da bježe, da se maknu, međutim da su isti  iz više puta nasrtali prema njemu, a da je on i dalje držao pištolj uperen prema N. iz straha. Naveo je da je povremeno pištolj vraćao za pas a da bi onda N. P. i L. kretali ponovo prema njemu, da je u jednom </span><span class="span1">momentu neko viknuo da dolazi policija i da je to  tako završilo. Dalje je naveo da je nakon što je čuo da dolazi policija, ušao u kola i prebacio M. kući, da je došao kod stijena i bacio pištolj u more, a da je zatim pošao u naselje gdje živi kod hotela P. i da ga je tu presrela policija. Napomenuo je da pištolj koji je i mao te prilike nije bio očev pištolj, već da je taj pištolj našao kod hotela P. kada je trčao i da je isti stajao kod njega jedno godinu dana u klaviru. Objasnio je da je taj pištolj bio sive boje, dok je očev pištolj crne boje, i napomenuo je da u potpunosti negira da je prijetio oštećenima, kako mu se stavlja na teret optužnim aktom. Objasnio je da se on u pištolje ne razumije, ali da zna da je pištolj bio srednje veličine, da je bio sive boje, a da ne zna da li je u istom bilo metaka, takođe je naveo da su na pištolju bili izgrebani neki brojevi, da pištolj nije bio težak, da je ličio na pravi, ali da ne zna da li je taj pištolj bio pravi jer se ne razumije u pištolje.</span>
</p>
<p>
<span class="span1">Sud je u dokaznom postupku koji je proveden radi utvrđivanja činjeničnog stanja i krivice okrivljenog proveo sledeće dokaze: neposredno saslušao svjedoke oštećene N.L.i N. P., te neposredno saslušao svjedoke P. M., Š.M.i M.D., te pročitao zapisnik o pretresanju stana i drugih prostorija UP CB Budva br. 7302-240/14-13776 od 16.12.2014 godine na ime M.R. i potvrdu o privremeno oduzetim predmetima UP CB Budva br. 7303-02-240/14-13775 na ime M. D., te izvršio uvid u CD snimak video nadzora sa ugostiteljskog objekta „B.“ B., pročitao zapisnik o pretresanju stana i drugih prostorija UP CB Budva br. 7302-240/13-782 od 16.12.2014 godine na ime M.D., izvršio uvid u zumirani snimak CD (na kojem se vidi predmetni pištolj, a koji je pribavljen nakon obrade od strane Sudskog savjeta – Sekretarijata sudskog savjeta IKT i Multimedija, te pročitao izvještaj o balističkom vještačenju Forenzičkog centra Danilovgrad br.432-1/16 od 05.02.2016 godine, izvršen je uvid u  pištolj koji je oduzet shodno potvrdi o privremeno oduzetim predmetima na ime M. D., te je  predmetni pištolj radi prepoznavanja predočen oštećenom  N. L., neposredno je saslušan sudski vještak balističar M. M. na glavnom pretresu održanom dana 27.02.2017 godine  i istom je predočen predmetni pištolj, koji je oduzet povodom kritičnog dogadjaja shodno potvrdi o privremeno oduzetim predmetima na ime M. D., koji je dostavljen na vještačenje, pročitan je: izvod iz matičnog registra vjenčanih od 20.12.2016 godine pod br. 191 za godinu 2016, izvod iz matičnog registra rođenih od 21.12.2016 godine za opštinu Podgorica br.3600 za god.2016 te ugovor o radu na neodređeno vrijeme JU grad teatar B.. Sud je u dokaznom postupku prvo odlučio da se u svojstvu svjedoka sasluša M. R., medjutim odustao je od izvodjenja tog dokaza, s obzirom da je majka imenovanog dostavila sudu podnesak u kojem je navela da je isti psihički nestabilna osoba u prilogu kojeg podneska je dostavila izvještaj ljekara specijaliste sa dijagnozom " psihoza akuta".</span>
</p>
<p>
<span class="span1">Svjedok oštećeni N.L. je naveo da radi u marini B., da je dana 15.12.2014 godine sa kolegom I. P. obilazio dokove, da bi na nekih 20 m u marini ugledao M.M., koga poznaje od ranije i sa kojim ima problema, jer ga često napada a da je isti na sebi imao braon kožnu jaknu i farmerice i da je u ruci  držao pištolj sive boje, njemu nepoznate marke, jer se u marke ne razumije a koji je držao uperen u njegovom pravcu. Objasnio je da je M.kada je prišao njemu i I.P.na udaljenosti od oko 5 m, stavio pištolj u desni džep jakne, da bi desnu ruku držao u tom džepu držeći pištolj uperen prema njima, a koji je bio u desnom džepu. Objasnio je da mu se M. obratio pitanjem da li  mu je prethodnog dana mahao na svadbi, na šta je on istom odgovorio da nije, da bi mu M. tada rekao „Dobro je samo da znam da me ne provociraš“ a da je zatim produžio u pravcu S.g.. Naveo je da je dana 16.12.2014. </span><span class="span1">godine njegov brat P.došao kod njega na posao oko 14,20 h i da su krenuli zajedno prema kući a da su kada su došli blizu terase ugostiteljskog objekta „B.“ vidjeli  da M. M. sjedi na terasi tog objekta i da se isti čim ih je  ugledao na udaljenosti od 15-20 metara, ustao  i da je  počeo da viče, da je u stvari M. prijetio da će njih obojicu ubiti držeći u ruci isti onaj pištolj koji je držao prethodnog dana kada je prišao njemu i I. P.i. Objasnio je da su on i njegov brat odmah stali, da je njima M. prišao na udaljenost od oko 4m držeći svo vrijeme pištolj uperen u njihovom pravcu, da bi tada između njih i M. stao R. M., koji je M. drug a njegov poznanik, i da je smirivao situaciju. Objasnio je da je njegov brat P.  pitao M. „Da li si normalan? Jesmo li mi zaslužili ovo“, na šta je M. odgovorio da je na ivici i da će ih obojicu ubiti. Naveo je da su se oni malo udaljili od M.,  da je M. vratio pištolj za pas i da su se tako razišli,  takođe je naveo da je taj slučaj prijavio policiji, jer se osjetio ugroženim za svoj život, kao i za život svog brata. Na glavnom pretresu svjedok oštećeni je još dodao da nije mogao ocjeniti da li je pištolj koji je okrivljeni držao bio pravi, ali da je tako izgledao, a da je siguran  da je isti bio sive boje. Dalje je naveo da taj dan nije ranije bio u B., ali da je bio njegov brat, i da je kada je završio sa poslom zajedno  sa bratom  tamo krenuo, jer im je tamo bilo cijelo društvo, odnosno da misli da je tada tamo bio M. Š. i njegovo društvo, kojom prilikom je okrivljeni prijetio rekavši da će ubiti njega i njegovog brata. Naveo je da je te prilike okrivljeni više puta vadio pištolj i stavljao ga za pas. Naveo je da ga je zvao otac okrivljenog  na telefon i rekao da će on da smiri okrivljenog, takođe je objasnio da je okrivljeni izvadio pištolj kada su on i njegov brat krenuli prema njemu, odnosno prema ulazu u lokal gdje je okrivljeni sjedio, da je okrivljeni  svašta spominjao te prilike, ali da se ne sjeća da li je te prilike spominjao sanduke. Nije se pridružio krivičnom gonjenju i nije postavio imovinsko pravni zahtijev. </span>
</p>
<p>
<span class="span1">Sud je na glavnom pretresu dana, l2.lo.2ol6. godine,  svjedoku N.L.pokazao pištolj, koji je  oduzet od strane UP povodom kritičnog dogadjaja od M.D. oca okrivljenog, a radi prepoznavanja, te se isti izjasnio da to nije pištolj kojim im je kritične prilike okrivljeni prijetio i da je pištolj koji je okrivljeni imao kritične prilike bio sive boje, odnosno da je bio  potpuno siv.</span>
</p>
<p>
<span class="span1">Svjedok oštećeni N.P.naveo je povodom događaja koji se desio 15.12.2014 godine da može da izjavi da nije bio prisutan kritične prilike, da je njemu brat L. tada rekao da mu je dok je bio sa kolegom I. P. prišao M. M. sa pištoljem u ruci i da je pitao njegovog brata da li mu je prethodnog dana mahao na svadbi. Dalje je naveo da njegov brat nije mahao M. M., da nije bilo povoda da mu M. na taj način prijeti pištoljem, a da to zna i njegov rođak na čijoj svadbi je bio M., kao i mnogi gosti. Objasnio je da je mislio da će se M. smiriti, ali da je isti dana 16.12.2014 godine ponovo prijetio i njemu i njegovom bratu. Naime, objasnio je da su on i njegov brat L.zajedno pošli kući oko 14,20  iz marine, i da su kada su bili u blizini ugostiteljskog objekta „B.vidjeli da M. M. sjedi na terasi, a da je isti čim ih je  ugledao, ustao i počeo da viče. Naveo je da je M.u ruci držao pištolj, i to niklovan i da im je prijetio u smislu da će prije oni u snaduke nego on, te da se sada ne može ni sjetiti kakve prijetnje je sve izgovorio, ali da tih prijetnji nema ni u filmovima. Dalje je naveo da je M. pištolj uperio u njihovom pravcu kada je bio na rastojanju od 4m od njih, a možda i manje, što se sve može vidjeti na kamerama. Objasnio je da je R. M. smirivao situaciju i da su oni  polako počeli da se udaljavaju, a da je on okrenuo glavu tako da ne zna da li je M. vratio pištolj za pas. Naveo je da je pola sata prije toga njemu prišao M. M. u „B.“ i to u unutrašnjosti tog lokala, kao da mu se javi, na šta je on istom rekao da nema što da mu se javlja </span><span class="span1">kada je prethodnog dana vadio pištolj na njegovog brata, da bi se M.uhvatio za dršku pištolja, istog onog koji je držao nakon toga kada je bio sa bratom, i počeo da mu prijeti, njemu i njegovoj familiji, da će mu svi u njihovoj kući platiti. Naveo je da su kritične prilike na licu mjesta  bili prisutni P. M.i Š. M., obojica iz B., te je objasnio da je on odamah poslije upućenih prijetnji izašao iz objekta i da se oba puta osjetio ugroženim za svoj život i život svog brata. Na glavnom pretresu svjedok oštećeni je još naveo da ne može da se izjasni koje je boje bio pištolj, koji je okivljeni držao u rukama te prilike, te da isti ne bi mogao prepoznati da mu se taj pištolj pokaže. Nije se pridružio krivičnom gonjenju i nije postavio imovinsko pravni zahtijev.</span>
</p>
<p>
<span class="span1">Svjedok P.M. je u prethodnom postupku naveo </span><span class="span1">da misli da je to bilo 16.12.2014 godine, kada je bio u ugostiteljskom objektu B. u B. sa N. P. i M.Š., i da je to bilo između 13,00 i 14,00 časova, kada se uobičajeno sastaju u tom ugostiteljskom objektu, da su tu sjedjeli 10-15 minuta, kada je M. M. prišao P. i da misli da je istom htio da pruži ruku, međutim da je P. tada M. rekao „nemoj M., molim te, da se javljaš posle onoga što se desilo“. Pojasnio je da je M. vikao, a da ne može da se sjeti riječi, da je mlatarao rukama i da se kratko   zadržao, možda10 tak sekundi te da je on M. 2-3 puta rekao da se smiri, a da je M.krenuo da izlazi iz objekta, pa da je istog zvao da pokuša da smiri situaciju, jer je napuštajući lokal M. vikao i mlataro rukama, govoreći „što mi se miješaš“, misleći na N.. Naveo je da su njih trojica napustili lokal, da su poveli P. u S. g. ispred lokala P., jer je isti pošao kod brata u marinu gdje radi, a da su on i Š. pošli zajedno, pa je Š. prebacio do kuće, nakon čega je i on pošao svojoj kući. Dalje je naveo da je kasnije, oko 15,30 časova krenuo u teretanu i da je vidio policiju ispred objekta B., pa da mu je palo na pamet da M. nije ponovo dolazio kod P., i da je zvao  nekog od drugova da pita šta se desilo, a da ne zna koga je zvao, ali da zna da su mu drugovi rekli da je došlo do svađe između P. i M.. Na glavnom pretresu svjedok je još naveo da je kritičnog dana u B.bio samo jednom, kada se desilo ono što je već naveo na zapisniku kod ODT Kotor, i da je okrivljeni bio sam odnosno nije bio u društvu. Dalje je naveo da je okrivljeni prišao da im se javi i da su se okrivljeni i N. sporečkali, ali da sada ne može da navede zbog čega . Svjedok je naveo, a nakon što mu je predočen iskaz koji je dao kod ODT, da je taj iskaz tačan, da je tada sve to bilo svježe i da je zbog proteka vremena već zaboravio detalje. </span>
</p>
<p>&nbsp;</p>
<p>
<span class="span1">Svjedok Š. M. je naveo da je dana 16.12.2014 godine bio sa P.N. i M. P.u ugostiteljskom objektu B. u B., da su došli u objekat posle 12,00 sati, da je došao M.M. i da im se javio, da P. međutim nije pružio ruku M., na šta je isti reagovao rekavši „ Što mi se ne javljaš“, a da mu je P. na to odgovorio „Pušti me, neću da ti se javim“. Pojasnio je da se M. udaljio dva koraka od stola i reagovao tako što je povisio ton rekavši „ kako to da mi se ne javljaš, nemoj mi se smijati“ pa da su rekli M. „što radiš“ da se ne pravi scena, a da se M. kratko zadržao i napustio objekat. Naveo je da je zajedno sa P.N.i M. P. napustio B. ubrzo poslije toga, da su P. prebacili do centra, a da su on i P.  pošli kući. Dalje je naveo da je ponovo došao u B. između 16,00 i 17,00 časova, i to sam, da se sastao sa svojim drugovima i da je čuo da su se opet P.i M. sreli u B.ali da ne zna šta se tada desio, jer nije bio prisutan. Svjedok je još naveo da se ne sjeća da li se u tom momentu, kada je M. došao P. istom smijao, da misli da je okrivljeni došao do njihovog stola da se javi, </span><span class="span1">jer se poznaju i da se u momentu sporečkao sa P., a kako je to već naveo kod ODT Kotor.</span>
</p>
<p>&nbsp;</p>
<p>
<span class="span1">Svjedok M. D. je naveo da je kritične prilike bio prisutan kada su službenici policije došli kod njega kući i pitali ga da li ima pištolj, da je istima saopštio da ima pištolj i odobrenje za isti, i da taj pištolj drži u kući svog oca. Dalje je naveo da su službenici policije tražili da taj pištolj donese i istovremeno su mu rekli da obezbijedi dva svjedoka koja će biti prisutna, iz kojeg razloga je on pozvao svoju snahu i brata od strica M. Z. i njegovu ženu M.Z., koji žive u kući do njegovog oca, da dođu i da mu usput donesu pištolj, koji je kao što je već rekao bio u kući njegovog oca. Pojasnio je da  su Z.i Z. kada su došli predali  pištolj policiji na ulazu od kuće, te da je on dobio potvrdu da mu je pištolj oduzet. Naveo  je da je potpisao  zapisnik o pretresanju stana i drugih prostorija, a da ne može da se sjeti da li je pročitao što piše u istom. Napomenuo je da za taj pištolj posjeduje oružni list, da je pištolj nabavio još za vrijeme ratnih zbivanja, i napomenuo je da je u optužnom aktu pogriješen fabrički broj tog pištolja. Naveo je da je pištolj potpuno crne boje, da je moguće da je njegov sin znao za postojanje tog pištolja, ali da nije mogao doći do istog jer je bio kod djeda pod ključem. Svjedok je naveo, a nakon što mu je predočen pištolj koji se nalazi u spisima predmeta označen na koverti pod br. 432-1/16 da isti odgovara njegovom pištolju, a sud je konstatovao da je broj na pištolju kao broj koji je naveden u potvrdi o privremeno oduzetim predmetima.</span>
</p>
<p>&nbsp;</p>
<p>
<span class="span1">Iz zapisnika o pretresanju stana i drugih prostorija UP CB Budva br. 7302-240/14-13776 od 16.12.2014 godine proizilazi da su navedenog dana OPS UP CB Budva izvršili pretresanja stana - ostalih prostorija M. R. u ul. Ž. f. br...., B., i to : dnevnog boravka, 2 spavaće sobe, kupatila, hodnika, špajza i terase,u prisustvu dva punoljetna građana kao svjedoka, kojom prilikom nisu nađeni predmeti koji na osnovu čl. 81 st.1 ZKP mogu biti privremeno oduzeti.</span>
</p>
<p>
<span class="span1">Iz potvrde o privremeno oduzetim predmetima UP CB Budva br. 7303-02-240/14-13775 od 16.12.2014 godine proizilazi da je OPS UP CB Budva navedenog dana od lica M. D. privremeno oduzeo pištolj marke TT 9 mm PARA reg. br. ..., a uvidom u predmetni pištolj utvrdjeno da je isti crne boje i to  mat crne boje.</span>
</p>
<p>
<span class="span1">Iz uvida u CD snimak video nadzora sa ugostiteljskog objekta „B.“ B. proizilazi</span><span class="span1"> da  jasno vidi da okrivljeni M.M.dana 16.12.2014 godine oko 14:00 časa sjedi na terasi ugostiteljskog objekta „B.“ u B., da priča sa konobarom, nakon čega se ustaje, vadi pištolj i isti repetira, da bi ubrzo pištolj podigao i držao u pravcu ispred sebe, a da po dolasku oštećenih N.P. i L. na terasu tog objekta drži pištolj u pravcu imenovanih oštećenih i istima upućuje riječi. Dalje proizilazi da je tu bilo prisutno jedno lice (prema iskazima svejedoka R. M.)  koji je smirivao situaciju tj. stajao između okrivljenog i oštećenih, te da je okrivljeni vraćao pištolj za pas, pa isti ponovo vadio, nakon čega su se okrivljeni i oštećeni razišli, te da je pištolj koji je okrivljeni kritične prilike imao srebrne boje sa crnim koricama rukohvata.</span>
</p>
<p>&nbsp;</p>
<p>
<span class="span1">Iz zapisnika o pretresanju stana i drugih prostorija UP CB Budva br. 7302-240/13-782 od 16.12.2014 godine proizilazi da su navedenog dana OPS UP CB Budva izvršili pretresanja stana - ostalih prostorija M. D., B., u prisustvu dva punoljetna građana kao svjedoka, kojom prilikom nisu nađeni predmeti koji na osnovu čl. 81 st.1 ZKP mogu biti privremeno oduzeti.</span>
</p>
<p>
<span class="span1">Na osnovu</span><span class="span1"> uvida u zumirani snimak CD video nadzora sa ugostiteljskog objekta „B.“ B., sud je nesporno utvrdio da se na istom snimku jasno vidi predmetni pištolj, odnosno da je predmetni pištolj </span><span class="span1">srebrne boje sa crnim koricama rukohvata.</span>
</p>
<p>
<span class="span1">Iz izvještaja o balističkom vještačenju Forenzičkog centra Danilovgrad br.432-1/16 od 05.02.2016 godine proizilazi </span><span class="span1">da je dostavljeni pištolj marke "Crvena Zastava", model 70, kal. 9 mm PARA, fab br. ... ispravan i funkcionalan tj. da se iz istog  može ispaljivati odgovarajuća municija, da je iz dostavljenog pištolja pucano nakon čega cijev nije čišćenja, a da komparacijom čaura i projektila ispaljenih iz dostavljenog oružja sa čaurama i projektilima iz zbirke po NN počionicima, koje posjeduju u FC, nijesu nađene podudarne karakteristike.</span>
</p>
<p>
<span class="span1">Sudski vještaka balističar  M. M. je neposredno saslušan na glavnom pretresu kojom prilikom je a nakon što mu je predočen zumirani snimak video zapisa, koji je i pogledao, naveo da s obzirom na gabarite prikazanog pištolja isti odgovara pištolju koji je dostavljen na vještačenje, takođe je naveo da je on u svom nalazu propustio navesti boju pištolja, a da se na snimku jasno vidi da se radi o pištolju srebrne boje, odnosno da je navlaka i usadnik pištolja srebrne boje, i da mu se čini da je korica rukohvata crne boje. Dalje je naveo da se on sada ne može sjetiti koje boje je bio pištolj koji je vještačio, ali da može isti ponovo da pogleda ukoliko je isti u posjedu suda. Nakon toga je sud predočio sudskom vještaku pištolj koji je dostavljen na vještačenje te je sudski vještak  naveo,  da se iz priloženog vidi da je pištolj cijeli crne boje i da ima crnu boju sa postupkom završne zaštite tzv „bruniranjem“, a da se radi o mat boji koja ne reflektuje svjetlost tako da nije moguće da usled bilo kojeg bljeska svjetlosti na predjelu cijevi bude svijetla boja, kao što se vidi na snimku.</span>
</p>
<p>&nbsp;</p>
<p>
<span class="span1">Iz izvoda iz matičnog registra vjenčanih od 20.12.2016 godine pod br. 191 za godinu 2016 proizilazi da je okrivljeni M. M. dana 27.10.2016 godine zaključio brak sa V.A..</span>
</p>
<p>&nbsp;</p>
<p>
<span class="span1">Iz izvoda iz matičnog registra rođenih od 21.12.2016 godine za opštinu Podgorica br.3600 za god.2016 proizilazi da je otac maloljetne M. M., koja je rođena dana 16.12.2016 godine u Podgorici, ovdje okrivljeni M. M., tj da je isti otac jednog mal. djeteta.</span>
</p>
<p>&nbsp;</p>
<p>
<span class="span1">Iz ugovora o radu na neodređeno vrijeme JU g.t.B. proizilazi da je isti zaključen dana 23.11. 2016 godine između JU „G. t.“ B. sa sjedištem u B., koju zastupa mr B. R., kao poslodavca, sa jedne strane i M. M., po zanimanju diplomiranog menadžera, kao zaposlenog, sa druge strane, te da je čl.2 ugovoreno da se zaposleni raspoređuje na radnomjesto organizatora u Tehničkoj službi, odnosno da je okrivljeni zaposlen tj. u radnom odnosu.</span>
</p>
<p>
<span class="span1">Optužnim predlogom DT-a Kotor od 19.02.2016 godine okrivljenom M. M.stavljeno je na teret izvršenje krivičnog djela </span><span class="span1">ugrožavanje sigurnosti iz čl. 168 st.1 Krivičnog zakonika i krivičnog djela nedozvoljeno držanje oružja iz čl.403 st.1 Krivičnog zakonika.</span>
</p>
<p>&nbsp;</p>
<p>
<span class="span1">Rješavajući o krivičnopravnoj odgovornosti  okrivljenog a vezano za krivično djelo ugrožavanje sigurnosti iz čl. 168 st.1 Krivičnog zakonika a n</span><span class="span1">a osnovu rezultata cjelokupnog dokaznog postupka, cijeneći sve izvedene dokaze pojedinačno I u </span><span class="span1">uzajamnoj povezanosti </span><span class="span1"> </span><span class="span1"> te u odnosu na odbranu okrivljenog sud je utvrdio činjenično stanje navedeno </span><span class="span1">kao pod tač. I. dispozitiva presude.</span>
</p>
<p>&nbsp;</p>
<p>
<span class="span1">Naime, okrivljeni je u svojoj odbrani u bitnom naveo da </span><span class="span1"> ne priznaje krivicu za djelo koje mu se stavlja na teret, da je kritične prilike sjedio na terasi ugostiteljsog objekta “B.”, sa pištoljem za pojasom, da je čuo da je konobar  viknuo da dolaze dvojica prema njemu da ga biju, pa da se okrenuo i vidio da prema njemu trče sa zatvorenim šakama ošt. N.L. i N. P., zbog čega je iz straha izvadio pištolj i isti uperio prema N. L. i P.i rekao im da bježe, da se maknu, međutim da isti to nisu uradili već da su više puta nasrtali prema njemu.,a da je on i dalje držao pištolj uperen prema njima iz straha. Objasnio je da je povremeno  pištolj vraćao za pas, da bi onda N. L. i P. ponovo kretali prema njemu, da je u jednom momentu neko viknuo da dolazi policija, i da je taj događaj tako završio, odnosno da je on a nakon što je čuo da dolazi policija ušao  u svoja kola i otišao, dok je kod nekih stijena pištolj  bacio. Okrivljeni je u svojoj odbrani takođe objasnio da nije u dobrim odnosima sa oštećenim N. L., tj da mu je isti prijetio prstom na svadbi brata od strica, dok je on sjedio sa vjerenicom i to pred punom salom, kao i da je prije kritičnog događaja, nekih 20 -30 minuta, ušao u unutrašnjost navedenog lokala i pozdravio se sa kumom P. M. i Š. M., tj. istima pružio ruke kao i P. N., koji je međutim odbio da se pozdravi sa njim, navodeći kao razlog to što je on nakon dešavanja na svadbi sreo u marini N. L. i navodno mu prijetio pištoljem te da je imao osjećaj da će P.nešto da mu uradi, pa da je otišao do kola i uzeo pištolj, koji je dan prije toga stavio u ta kola. </span>
</p>
<p>&nbsp;</p>
<p>
<span class="span1">Odbranu okrivljenog sud je cijenio kao sračunatu u cilju izbjegavanja njegove krivične odgovornosti, a s obzirom da je ista opovrgnuta iskazima oštećenih N. L. i P., </span><span class="span1">i činjenicama koje je sud utvrdio uvidom u CD snimak video nadzora sa ugostiteljskog objekta „B.“ B.. </span>
</p>
<p>&nbsp;</p>
<p>
<span class="span1">Naime,  ošt. N. L., objasnio je a vezano  za sam kritični dogadjaj, da su on i brat krenuli zajedno kritičnog dana prema kući i da su kada su bili u blizini terase ugostiteljskog objekta B. vidjeli okrivljenog, koji je kada ih je ugledao počeo da viče, koji je ustao i prijetio da će ih obojicu ubiti držećiu ruci pištolj koji je držao i prethodnog dana, kada je prišao njemu i I.P.. Objasnio je da su oni odmah stali, da je  okrivljeni svo vrijeme držao pištolj uperen u njihovom pravcu, da bi izmedju njih onda stao R.M., M. drug, koji je smirivao situaciju. Naveo je da je M. rekao da je na ivici i da će ih oboje ubiti te da je više puta stavljao pištolj za pas i ponovo ga vadio,  a  oštećeni N.P. naveo   je još da im je okrivljeni kritične prilike  rekao  da  će prije oni u sanduke nego on, te da im je izgovorio prijetnje kakve nema ni u filmovima.  Oštećeni su saglasno naveli da je  R. M. smirivao situaciju i da su onda oni polako počeli da se udaljavaju. Oštećeni N.L. jasno je naveo da se osjećao ugroženim kako za svoj život, tako i za život svog brata, a isto tako naveo je i oštećeni N. P..  </span>
</p>
<p>&nbsp;</p>
<p>
<span class="span1">Dakle, iz međusobno saglasnih iskaza oštećenih N.L. i P. proizilazi da su se kritičnog dana zajedno vraćali kući, a da su kada su došli u blizini terase ugostiteljskog objekta „B.“ vidjeli da okrivljeni sjedi na terasi tog objekta i objasnili su da je isti ustao čim ih je  ugledao , da je  počeo da viče,  da im je prijetio držeći pištolj u njihovom pravcu, da bi u jednom momentu  M. smirivao situaciju, tako što je stao između njih i okrivljenog, nakon čega su se oni malo udaljili, a okrivljeni </span><span class="span1">vratio pištolj za pas da bi se zatim razišli. Iz iskaza oštećenih dalje proizilazi da su se kritične prilike osjetili ugroženim za svoj život. Navode svjedoka ošećenih N. L. i N. P. sud je prihvatio budući da su isti bili u bitnom međusobno saglasni i jer se njihovi iskazi potvrdjuju i činjenicama koje je sud utvrdio uvidom u CD snimak video nadzora sa ugostiteljskog objekta „B.“ B..</span>
</p>
<p>&nbsp;</p>
<p>
<span class="span1">Naime, na predmetnom  snimku video nadzora predmetnog ugostiteljskog objekta, jasno se vidi da  je okrivljeni po dolasku oštećenih ustao, da se okrenuo prema njima i izvadio pištolj koji je uperio prema istima, na snimku se vidi da im je upućivao neke riječi i da su oni zastali i  da su  se raspravljali da bi u jednom momentu do njih prišao  M., koji ih je praktično štitio tijelom  od okrivljenog i smirivao raspravu, a da je za svo to vrijeme i dok je  M. tu stajao, okrivljeni imao prema istima uperen pištolj </span><span class="span1">koji je vraćao za pas, pa ponovo vadio,  te da su se raspravljali, nakon čega  se  navedeno smirilo a  po  ocjeni suda s obzirom na učešće M. jer se na snimku jasno vidi da je svo vrijeme razgovarao sa  istima.  S obzirom da je okrivljeni imao uperen pištolj prema oštećenima, što je dakle nesporno utvrdjeno kako na osnovu njihovih iskaza tako i uvidom u CD snimak video nadzora, a što u konačnom proizilazi i iz odbrane okrivljenog,  za sud su bili prihvatljivi navodi oštećenih da su se zbog takvog ponašanja okrivljenog osjećali ugroženim, a što su jasno i naveli.</span>
</p>
<p>&nbsp;</p>
<p>
<span class="span1">Okrivljeni se u svojoj odbrani branio navodeći da  je pištolj uperio prema oštećenima jer su isti trčali prema njemu i jer su izgledali nasilno, a koje navode odbrane okrivljenog sud nije prihvatio već ih je ocijenio kao odbranu koja je data u pravcu umanjenja njegove krivičnopravne odgovornosti,  a s obzirom na činjenice koje proizilaze iz snimka video nadzora tog ugostiteljskog objekta. Naime, na predmetnom snimku vidi se dolazak oštećenih koji se nikako ne može nazvati </span><span class="span1">"trčanjem", isti su  hodajući ušli u objekat, a ne trčeći, nisu imali stisnute pesnice, kako je to okrivljeni naveo u svojoj odbrani, niti se  dojima da su isti  nasilno krenuli  na okrivljenog, a okrivljeni je odmah ustao i  prema njima uperio pištolj, te su oštećeni svako malo jedan drugog pokušali štititi tijelom od uperenog pištolja, od strane okrivljenog, sve dok nije ispred oštećenih stao M.,  a okrivljeni je i pored toga nastavio da prema istima drži uperen pištolj, povremeno ga spuštajući a onda opet podižući. Odbrana okrivljenog da je kritične prilike navedeno preduzeo kako bi se odbranio od oštećenih,  nije prihvaćena od strane suda. Naime, okrivljeni je  mogao  jednostavno napustiti predmetni objekat, a posebno nakon što je M., ustao i stao ispred oštećenih, što nije učinio već je  u istom ostao držeći uperen pištolj prema oštećenima, sve dok oni u jednom momentu nisu iz predmetnog objekta izašli.  Da je odbrana okrivljenog bila smišljena u pravcu ublažavanja  njegove krivičnopravne odgovornosti, ukazuje  i to što je istu mijenjao odnosno   u prethodnom postupku okrivljeni je tvrdio da je u ruci imao mobilni telefon, a ne pištolj, a  to da je u ruci držao pištolj priznao je tek na glavnom pretresu, kada je već bio u saznanju da sud ima snimak video nadzora. </span>
</p>
<p>&nbsp;</p>
<p>
<span class="span1">Dakle, </span><span class="span1">činjenično stanje opisano pod stavom I. izreke presude, sud je utvrdio na osnovu iskaza svjedoka oštećenih N. L. i N. P., te činjenica utvrdjenih uvidom u</span><span class="span1"> CD snimak video nadzora sa ugostiteljskog objekta „B.“ B. kao i na osnovu činjenica tog zumiranog snimka video nadzora, a sud je cijenio i </span><span class="span1">iskaze svjedoka P. M. i Š.M., medjutim isti nijesu bili od posebnog značaja za sud budući da isti nisu bili očevici kritičnog događaja osim što je na osnovu njihovih iskaza sud </span><span class="span1">utvrdio da su odnosi izmedju okrivljenog I oštećenih  od ranije poremećeni a navedeno proizilazi i iz odbrane okrivljenog te iskaza oštećenih a Sud je cijenio i ostale provedene dokaze i isti nisu uticali na drugačiju odluku suda.</span>
</p>
<p>&nbsp;</p>
<p>
<span class="span1">Sud dakle nije prihvatio odbranu okrivljenog dok je u potpunosti poklonio vjeru iskazima svjedoka oštećenih N. L. i N. P. jer su njihovi iskazi u bitnom bili medjusobno saglasni, jasni i uvjerljivi, te potvrdjeni činjenicama koje je  sud utvrdio uvidom u snimak video nadzora predmetnog ugostiteljskog objekta, kao i iskazima svjedoka P. M. i Š. M., a na okolnosti ranije poremećenih odnosa istih sa okrivljenim.  </span>
</p>
<p>&nbsp;</p>
<p>
<span class="span1">Sud je takodje poklonio vjeru  iskazu svjedoka M. D., a na okolnost oduzetog mu pištolja jer je njegov iskaz bio uvjerljiv, kao i  iskazu sudskog vještaka balističara M. M., jer je isti  jasno i uvjerljivo odgovorio na sva  postavljena mu pitanja, a na čiji iskaz nije bilo primjedbi, te materijalnim pismenim dokazima koji su izvedeni u dokaznom postupku, odnosno  zapisniku o pretresanju stana i drugih prostorija UP CB Budva br. 73o2-24o/l4-l3776 od l6.l2.2ol4. godine, potvrdi o privremeno oduzetim predmetima iste UP br. 73o3-o2-24o/l4-l3775 od l6.l2.2ol4. godine,  zapisniku o pretresanju stasna i drugih prostorija iste UP br. 73o2-24o/l3-782 od l6.l2.2ol4. godine, izvještaju o balističkom vještačenju Forenzičkog centra Danilovgrad br. 432-l/l6 od o5.o2.2ol6. godine,  izvodu iz mat.  registra vjenčanih od 2o.l2.2ol6. godine, izvodu iz mat. registra rodjenih od 2l.l2.2ol6. godine, ugovoru o radu na neodredjeno vrijeme od 23.11.2ol6. godine, a s obzirom da na iste nije bilo primjedbi, da su isti pribavljeni  u zakonitom postupku  i izdati od strane nadležnih organa, te sud nije imao razloga u iste sumnjati. </span>
</p>
<p>&nbsp;</p>
<p>
<span class="span1">Za </span><span class="span1">postojanje predmetnog krivičnog djela ugrožavanje sigurnosti iz čl. l68. st. l. KZ, potrebno je da je nekom licu ugrožena sigurnost prijetnjom da će se napasti na njegov život ili tijelo  ili život ili tijelo njemu bliskog lica,  dakle prijetnja se mora odnositi ili na lišavanje života ili na povredu tjelesnog integriteta i ta prijetnja mora biti objektivno podobna da kod oštećenog izazove osjećaj straha ili osjećaj nesigurnosti, a nije od značaja za postojanje djela da li je onaj koji prijeti i stvarno imao namjeru da  prijetnju realizuje, pa  su se po ocjeni suda u radnjama okrivljenog nesumnjivo ostvarili svi bitni elementi bića tog krivičnog djela, a s obzirom da je isti prijetio oštećenima , kako je to predočeno  po tačkom I. dispozitiva presude, da je prema istima  držao uperen pištolj, i da su  oštećeni zbog toga imali osjećaj straha i ugroženosti za svoj život, a kako su to jasno  naveli.  S tim u vezi, sud nije prihvatio navode odbrane okrivljenog u završnoj riječi da u konkretnom slučaju nije postojala ugroženost oštećenih jer bi da su se osjećali ugroženima otišli sa lica mjesta ili se sklonili, a da su isti nastavili da idu  u pravcu okrivljenog i kreću na njega u nekoliko navrata.  Naime,  po ocjeni suda činjenica što oštećeni nisu napustili lice mjesta, dok je okrivljeni držao prema njima uperen pištolj,   ne znači da te prilike nisu bili ugroženi i da se nisu  bojali za svoj život.  Na snimku video nadzora jasno se vidi da su jedan drugog gledali da zaštite tijelom, sve dok im nije pristupio M., koji je praktično svojim tijelom zaštitio oštećene. Činjenica da su se oštećeni kritične prilike  osjećali ugroženim, dokazuje se i time što su  navedeno krivično djelo prijavili policiji. Naime, svjedok  oštećeni N. L., jasno je naveo da je slučaj prijavio policiji jer se osjetio ugroženim za svoj život i život svoga brata.</span>
</p>
<li>
<span class="span2">Cijeneći subjektivni odnos okrivljenog prema počinjenom krivičnom djelu, sud je našao da je isti postupao sa direktnim umišljajem. Okrivljeni je po ocjeni suda bio svjestan  da upućujući prijetnje oštećenima, kako je to navedeno u dispozitivu presude,  ugrožava sigurnost oštećenih,a koje ponašanje okrivljenog je kod istih i izazvalo taj osjećaj ugroženosti, što su oba okrivljena jasno navela pred sudom, pa su se u radnjama okrivljenog ostvarili svi subjektivni I objektivni elementi krivičnog djela  ugrožavanje sigurnosti iz čl. l68. st .l. KZ-a, zbog čega je isti  kao pod tačkom I. dispozitiva presude, oglašen krivim. </span>
</li>
<li>
<span class="span2">Prilikom odluke o vrsti i visini krivične sankcije koju okrivljenom treba izreći, sud je pošao od toga da je za predmetno krivično djelo ugrožavanje sigurnosti iz čl. l68. st. l. KZ-a,  u Krivičnom zakoniku CG zaprijećena novčana kazna ili kazna zatvora do jedne godine, pa je u smislu člana 42. KZ-a, sud  cijenio sve okolnosti koje utiču  da kazna bude manja ili veća, odnosno sve olakšavajuće i otežavajuće okolnosti, pa je  kao olakšavajuću okolnost kod okrivljenog cijenjena okolnost  da je isti porodičan čovjek, da je oženjen i otac jednog mal. djeteta,  da je zaposlen i da isti nije osudjivan, a kako otežavajućih okolnosti na strani okrivljenog  sud nije našao istom je izrekao kaznu zatvora u trajanju od dva mjeseca I istovremeno odredio da se kazna neće izvršiti ako okrivljeni za vrijeme od dvije godine od dana pravosnažnosti presude ne učini novo krivično djelo. Dakle, sud se opredijelio za oslovnu osudu </span><span class="span2">kod okrivljenog a ne za efektivnu kaznu zatvora  ili novčanu kaznu, smatrajući da će se istom, kao mjerom upozorenja na istog dovoljno uticati  da ubuduće ne vrši krivična djela te da će se na opisani način ostvariti svrha izricanja uslovne osude propisane čl. 52 KZ-a u okviru opšte svrhe izricanja krivičnih sankcija propisanih čl. 4 istog Zakonika a sve prednje i na osnovu neposredne procjene  ličnosti okrivljenog i navedenih olakšavajućih okolnosti i u tom pravcu uvjerenja suda da se njegovo popravljanje može izvršiti i izricanjem uslovne osude.</span>
</li>
<p>
<span class="span1">Na osnovu napred navedenih krivičnopravnih odredbi,  te odredbi čl. 4, 5,13, 15, 36, 42, 52, 53 i 54 KZ-a CG i člana 226, 23o, 368 i 374 ZKP-a,  riješeno je kao  pod tačkom I. izreke presude.  </span>
</p>
<p>&nbsp;</p>
<p>
<span class="span1">Državni tužilac je kako je već napred navedeno u završnoj riječi na glavnom pretresu odustao od optužbe protiv okrivljenog u odnosu na krivično djelo nedozvoljeno držanje oružja  i eksplozivnih materija iz čl .4o3. st .l. KZ,   a oštećeni se nisu pridružili krivičnom gonjenju okrivljenog, pa je s tim u vezi sud riješio  kao pod  tačkom II . dispozitiva presude, a shodno čl. 372. st. l. tačka l. ZKP-a. S obzirom na navedeno, troškovi postupka  koji se odnose na krivično djelo bliže opisano pod st. II. izreke presude, padaju </span><span class="span1">na teret budžetskih sredstava suda.</span>
</p>
<p>&nbsp;</p>
<p>
<span class="span1">Na prednjim razlozima sud je zasnovao svoju odluku. </span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U KOTORU</span>
</p>
<p style="text-align:center;">
<span class="span1">Dana, 15.03.2017. godine</span>
</p>
<p>
<span class="span1"></span><span class="span1"></span><span class="span1"></span><span class="span1"></span><span class="span1"></span>
</p>
<p>&nbsp;</p>
<p>
<span class="span1"> Zapisničar                                                                                            S U D I J A</span>
</p>
<p>
<span class="span1">Jadranka Golub                                                                              Sanja Čakanović</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude ima se pravo žalbe u roku od 8 dana od dana prijema iste Višem sudu u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
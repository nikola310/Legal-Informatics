<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.7902778in 0.7902778in 0.7902778in 0.7902778in;}
.p1{margin-right:0.010416667in;text-align:end;hyphenate:auto;font-family:Arial;font-size:12pt;}
.p2{margin-right:0.010416667in;text-align:justify;hyphenate:auto;font-family:Times New Roman;font-size:10pt;}
.p3{margin-right:0.010416667in;text-align:justify;hyphenate:auto;font-family:Arial;font-size:12pt;}
.p4{margin-right:0.010416667in;text-align:center;hyphenate:auto;font-family:Arial;font-size:12pt;}
.p5{margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p6{text-align:justify;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:10pt;}
</style>
<meta content="ljiljana.jokovic" name="author">
</head>
<body class="b1 b2">
<p class="p1">
<span>K broj 26/13</span>
</p>
<p class="p2"></p>
<p class="p3"></p>
<p class="p3"></p>
<p class="p3">
<span>                                                         </span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span>         </span>
</p>
<p class="p4">
<span>U IME CRNE GORE</span>
</p>
<p class="p3">
<br>
<span>OSNOVNI SUD U BARU, kao prvostepeni krivični, sudija Ljiljana Joković, kao sudija pojedinac, sa zapisničarom Amirom Nikičić, u krivičnom predmetu okrivljenog L. P., zbog krivičnog djela – ugrožavanje javnog saobraćaja iz čl. 339. st.3. u vezi st.1. Krivičnog zakonika, po optužnom predlogu Osnovnog državnog tužilaštva iz Bara Kt. br. ....od 31.01.2013. godine, nakon održanog glavnog javnog pretresa u prisustvu zastupnika optužbe savjetnika kod Osnovnog državnog tužioca u Baru Predraga Djikanovića, a u odsustvu okrivljenog L. P., dana 10.06.2013. godine donio je I istog dana javno objavio </span>
</p>
<p class="p3"></p>
<p class="p4">
<span>PRESUDU</span>
</p>
<p class="p3"></p>
<p class="p3">
<span>Okrivljeni </span>
</p>
<p class="p3"></p>
<p class="p3">
<span>L. P., JMBG ..., koji se ranije prezivao S...., od oca M.... i majke S....rodjene S......, rodjen ...... godine u S...., R. S.....,stalno nastanjen u S.... u ul. Š.... br. ...., sa privremenim boravkom u Baru u naselju Š.... - iza zgrade B.... kod stanodavca Lj... M...., državljanin S...., mesar, razveden, otac dvoje djece, završio srednju prehrambenu školu, lošeg imovnog stanja. </span>
</p>
<p class="p3"></p>
<p class="p4">
<span>Kriv je</span>
</p>
<p class="p3">
<span>Što je:</span>
</p>
<p class="p3"></p>
<p class="p3">
<span>Dana 05.01.2013. godine oko 10,00 časova, u Baru, upravljajući PMV marke »Opel kadet« reg. ozn. ..... na lokalnoj putnoj saobraćajnici iz pravca magistralnog puta prema naselju Šušanj-Zeleni pojas, svjestan da svojom radnjom može učiniti djelo, ali je olako držao da do toga neće doći, ugrozio saobraćaj i doveo u opasnost život i tijelo oštećene D.V., na način što se nije pridržavao saobraćajnih propisa iz čl. 29 st.2. I čl. 35. st.1. Zakona o bezbijednosti saobraćaja na putevima (Sl. List CG 33/12), jer brzinu kretanja vozila nije prilagodio okolnostima, karakteristikama i stanju na putu, usled čega je izgubio kontrolu nad vozilom i istim prešao sa prostora desne strane kolovoza na lijevu stranu kolovoza u smjeru kretanja, kojom se u tom trenutku iz suprotnog smjera kretalo PMV marke »Golf« reg. ozn  ....., kojim je upravljala M.... Z....., sa kojom se kao suvozač nalazila D.V., usled čega je došlo do kontakta prednjih strana vozila, kojom prilikom je saputnik u vozilu D.V. zadobila lake tjelesne povrede u vidu nagnječno razderne rane u predjelu nosa dužine 0,3 cm, istegnuće ligmenata vrata i oguljotinu kože u predjelu lijevog koljena dužine 1 cm,</span>
</p>
<p class="p3"></p>
<p class="p3">
<span>-čime je učinio krivično djelo - ugrožavanje javnog saobraćaja iz čl. 339 st. 3 u vezi st. 1. Krivičnog zakonika.</span>
</p>
<p class="p3"></p>
<p class="p3"></p>
<p class="p3">
<span>Pa mu sud primjenom člana 4, 32, 36, 42, 52, 53 i 54 Krivičnog zakonika i člana 369, 370 i 374 ZKP-a  izriče</span>
</p>
<p class="p4"></p>
<p class="p4">
<span>USLOVNU OSUDU</span>
</p>
<p class="p3"></p>
<p class="p3">
<span>Kojom mu utvrđuje kaznu zatvora u trajanju od 30 (trideset) dana i istovremeno određuje da se kazna neće izvršiti ukoliko okrivljeni u roku od 1 (jedne) godine, po pravosnažnosti presude ne učini novo krivično djelo.</span>
</p>
<p class="p3"></p>
<p class="p3">
<span>Oštećena D.V. se radi ostvarivanja imovinsko pravnog zahtjeva upućuje na parnični postupak.</span>
</p>
<p class="p3"></p>
<p class="p3">
<span>Okrivljeni je dužan da plati troškove krivičnog postupka u iznosu od 200,00  eura u roku od 15 dana od dana pravosnažnosti presude, pod prijetnjom izvršenja. </span>
</p>
<p class="p3"></p>
<p class="p4">
<span>O b r a z l o ž e n j e</span>
</p>
<p class="p3"></p>
<p class="p3">
<span>Optužnim predlogom Osnovnog državnog tužilaštva u Baru Kt.br. ..... od 31.01.2013.godine, kojeg je zastupnik optužbe precizirao na glavnom pretresu dana 10.06.2013. godine, stavljeno je na teret okrivljenom izvršenje krivičnog djela bliže opisanog u izreci presude.</span>
</p>
<p class="p3"></p>
<p class="p3">
<span>Glavni pretres je održan u odustvu uredno pozvanog okrivljenog L. P. na osnovu čl. 457 ZKP-a, jer se pozivu nije odazvao, a kako je saslušan ocjenjeno je da njegovo prisustvo nije nužno. </span>
</p>
<p class="p3"></p>
<p class="p3">
<span>Okrivljeni L. P. je izjavio da je dana 05.01.2013. godine oko 10,00 časova, na lokalnom putu u naselju Zeleni pojas u Baru, upravljao PMV marke „Opel kadetˮ reg. ozn. ....., vlasništvo D. Z. iz Bara. Vozilom se kretao iz pravca magistralnog puta prema Zelenom pojasu. Ulica je dvosjmerna ali nije podjeljena sa kolovoznim trakama. Iz suprotnog smjera naišlo je PMV marke „Golfˮ reg. ozn. ..... kojim je upravljala jedna gospodja, a na mjestu suvozača je bila takodje jedna žena. Ne zna kako se zovu ove žene s kojima je imao saobraćajnu nezgodu, niti ih poznaje. U jednom trenutku vidio je da vozilo koje se kretalo iz suprotnog smjera djelom je zauzelo njegovu stranu kolovoza i on je u tom trenutku prikočio i njegovo vozilo se zanijelo i prešlo na lijevo i udarilo prednjim središnjim dijelom vozila u prednji lijevog fara vozila marke „Golfˮ koje se kretalo iz suprotnog smjera. Do kontakta vozila je došlo upravo na lijevoj strani kolovoza u pravcu njegovog kretanja. U vozilu koje se kretalo iz suprotnog smjera povrijedjena je jedna žena koja je sjedjela na mjestu suvozača. Djelimično se osjeća krivim jer je i drugi vozač vozila „Golfˮ doprineo ovoj saobraćajnoj nezgodi, s obzirom da je prije kočenja zauzeo dio njegove  strane kolovoza. Naveo je  da je kolovoz bio kvasan, jer je padala kiša prije saobraćajne nezgode. Od strane tužioca vraćena mu je vozačka dozvola br. .... na njegovo ime, i lična karta izdata od MUP R.Srbije - S., saobraćajna dozvola za vozilo reg. ozn. .... i polisa osiguranja ZOIL Lovćen Podgorica br. .... od 16.07. 2012. godine.</span>
</p>
<p class="p3"></p>
<p class="p3">
<span>U dokaznom postupku provedeni su sledeći dokazi: saslušani su svjedok oštećena D.V., svjedok M.Z., pročitani su zapisnik o izvršenom uvidjaju Uprave policije PJ u Baru br. .... od 05.01.2013. godine sa skicom lica mjesta, izvještaj ljekara specijaliste hirurga JZU Opšte bolnice u Baru br. .... od 05.01.2013.godine, na ime D.V.,  nalaz i mišljenje vještaka sudske medicine dr. Krsta Nikolića Kt br. .... od 29.01.2013.godine,  nalaz i mišljenje vještaka saobraćajne struke ing. Milana Šljivančanina Kt br. .... od januara mjeseca 2013. godine.</span>
</p>
<p class="p3">
<span> </span>
</p>
<p class="p3">
<span>Svjedok oštećena D.V. je u prethodnom postupku izjavila da je dana 05.01.2013.godine nešto oko 10 časova lokalnim putem u naselju Zeleni pojas u Baru bila u vozilu marke “Golf” reg. oznake .....kojim je upravljala M.Z., njena sestra. Njena sestra se kretala iz pravca Zelenog pojasa prema magistralnom putu u naselju Šušanj. Put je bio klizav, kvasan, ali nije padala kiša, dio puta je dvosmjeran ali nije podjeljen kolovoznim trakama. Njena sestra se kretala strogo desnom stranom kada je iz suprotnog smjera iz pravca Šušanj naišlo vozilo marke „Opel" i vidjela je kada se ovo vozilo zanijelo i prešlo na njihovu stranu i središnjim dijelom vozila udarilo u prednji dio vozila kojim je upravljala njena sestra. U ovoj saobraćajnoj nezgodi je zadobila lake tjelesne povrede i ukazana joj je medicinska pomoć u Opštoj bolnici u Baru. Pridružila se krivičnom gonjenju  i postavila imovinsko pravni zahtjev.</span>
</p>
<p class="p3"></p>
<p class="p3">
<span>Svjedok M.Z. je izjavila da je dana 05.01.2013.godine nešto oko 10 časova lokalnim putem u naselju Zeleni pojas u Baru upravljala vozilom marke „Golf“ reg. oznake ...... U vozilu se nalazila na mjestu suvozača njena sestra D.V.. Kretali su se iz pravca Zelenog pojasa prema magistralnom putu u naselju Šušanj. Put je bio klizav, kvasan, ali nije padala kiša, dio puta je dvosmjeran ali nije podjeljen kolovoznim trakama. Kretala se strogo desnom stranom kada je iz suprotnog smjera iz pravca Šušanj naišlo vozilo marke „Opel" i vidjela je kada je ovo vozilo zanijelo i prešlo na njihovu stranu i središnjim dijelom vozila udarilo u prednji dio vozila kojim je upravljala. Njena sestra je u ovoj saobraćajnoj nezgodi povrijedjena i istoj je ukazana medicinska pomoć u Opštoj bolnici u Baru. Na vozilu je pričinjena znatna materijalna šteta.</span>
</p>
<p class="p3"></p>
<p class="p3">
<span>Iz zapisnika o izvršenom uvidjaju Uprave policije PJ u Baru br.... od 05.01.2013. godine sa skicom lica mjesta utvrđeno je  vrijeme  i mjesto saobraćajne nezgode,  fiksirani su tragovi na kolovozu, učesnici  i oštećenja na vozilu, predstavljen je položaj vozila nakon saobraćajne nezgode.</span>
</p>
<p class="p3"></p>
<p class="p3">
<span>Iz  izvještaja  ljekara specijaliste hirurga JZU Opšte bolnice u Baru .... od 05.01.2013.godine, na ime D.V. proizilazi da je D.V. povredjena  u saobraćajnom udesu kao suvozač u automobilu. Nije gubila svijest, nije povraćala, žalila se na vrtoglavicu, bol u vratnoj kičmi. Primala ja AT zaštitu prije godinu dana. U izvještaju su upisane povrede koje su bile predmet vještačenja.</span>
</p>
<p class="p3"></p>
<p class="p3">
<span>Iz nalaza i mišljenja vještaka sudske medicine dr. Krsta Nikolića Kt br. .... od 29.01.2013.godine utvrdjeno je da je D.V. zadobila sljedeće tjelesne povrede: nagnječno-razderna rana u predjelu nosa dužine 0,3 cm, istegnuće ligamenata vrata oguljotina kože u predjelu lijevog koljena dužine 1 cm .Navedene povrede predstavljaju u vrijeme nanošenja, procijenjene kako pojedinačno, tako i u svom ukupnom djelovanju, laku tjelesnu povredu.Nagnječno-razderna rana u predjelu nosa i oguljotina kože u predjelu lijevog koljena nastale su uslijed udara nosom, odnosno lijevim koljenom D.V. o tupo-tvrde predmete u unutrašnjosti putničkog motornog vozila u kojem se imenovana nalazila, dok je istegnuće ligamenata vrata nastalo uslijed prekomjernog (iznad fizioloških i anatomskih granica) opružanja i savijanja vrata, a zbog inercionih pokreta glave i vrata D.V. zbog nagle promjene brzine putničkog motornog vozila u kojem se imenovana nalazila.</span>
</p>
<p class="p3"></p>
<p class="p3"></p>
<p class="p3">
<span>Iz  nalaza i mišljenje vještaka saobraćajne struke ing. Milana Šljivančanina Kt br. .... od januara mjeseca 2013. godine utvrdjeno je da je putničko motorno vozilo marke "Opel - Cadet" reg.oznake ......posjedovalo brzinu kretanja oko 43 km/h, u trenutku fizičkog kontakta sa vozilom marke "VW Golfˮ.Putničko motorno vozilo marke "VW Golfˮ reg.oznake .... posjedovalo je brzinu kretanja oko 41 km/h, u trenutku sudara sa vozilom marke "Opel". Bezbijedna brzina kretanja vozila marke "Opel" bila je do 38 km/h.  Do ove nezgode je došlo  usled propusta u vožnji od strane vozača putničkog motornog vozila marke "Opel - Cadet" reg.oznake ..... Ovo se ogleda u tome što vozač ovog vozila nije održavao bezbijedni smjer kretanja vozila, desnom stranom kolovoza na bezbijednoj distanci od desne ivice puta u smjeru kretanja, već je   prilikom savladjivanja kritičnog poteza puta koji se prostire u obliku desne krivine, gledano u smjeru kretanja, čija je površina bila mokra i klizava, usled neprilagodjene brzine kretanja vozila uslovima saobraćaja, koje uslove je mogao da predvidi , a u fazi mimoilaženja sa putničkim vozilom marke "VW Golfˮ    reg.oznake .... i to u trenutku kada se ovo vozilo nalazilo na kritičnoj prostornoj udaljenosti, sa vozilom prešao sa prostora desne na prostor lijeve kolovozne trake, usled čega je došlo do čeonog sudara vozila na lijevoj kolovoznoj traci, smjera kretanju.Vozač sa putničkim motornim vozilom marke "VW Golf' reg.oznake .... nije se pravilno kretao desnom stranom kolovoza na bezbijednoj distanci od desne ivice puta. Medjutim,  vozilom nije zahvatao lijevu stranu kolovoza neposredno i u trenutku fizičkog kontakta sa vozilom  marke "Opel - Cadet" reg.oznake ....., pa ovaj propusta u vožnji ne stoji u uzročnoj vezi sa nastalom nezgodom, već predstavlja faktor doprinosa povećanju nastalih posljedica u ovoj nezgodi u odnosu na posljedice koje bi nastale i da se sa vozilom kretao na bezbijednoj distanci od desne ivice puta 0,40 metara.</span>
</p>
<p class="p3"></p>
<p class="p3">
<span>Sud je donio rješenje da se neće pribavljati izvod iz KE za okrivljenog, obzirom da je okrivljeni strani državljanin, pa bi pribavljanje ovog dokaza vodilo odugovlačenju krivičnog postupka.</span>
</p>
<p class="p3"></p>
<p class="p3">
<span>Ocjenom izvedenih dokaza  utvrđeno je da je okrivljeni učinio krivično djelo koje mu je stavljeno na teret. Okrivljeni je u svojoj odbrani u bitnom izajvio da je dana 05.01.2013. godine oko 10,00 časova, na lokalnom putu u naselju Zeleni pojas u Baru, upravljao PMV marke „Opel kadetˮ reg. ozn. ...., vlasništvo D. Z. iz Bara. Vozilom se kretao iz pravca magistralnog puta prema Zelenom pojasu,na djelu puta gdje je  Ulica  dvosjmerna ali nije podjeljena sa kolovoznim trakama. Iz suprotnog smjera naišlo je PMV marke „Golfˮ reg. ozn. .... kojim je upravljala jedna gospodja, a na mjestu suvozača je bila takodje jedna žena,a koje  vozilo se kretalo iz suprotnog smjera i djelom je zauzelo njegovu stranu kolovoza i on je u tom trenutku prikočio i njegovo vozilo se zanijelo i prešlo na lijevo i udarilo prednjim središnjim dijelom vozila u prednji lijevi far vozila marke „Golfˮ koje se kretalo iz suprotnog smjera.Pojasnio je da je  do kontakta vozila došlo na lijevoj strani kolovoza u pravcu njegovog kretanja.</span>
</p>
<p class="p3"></p>
<p class="p3">
<span>U postupku je utvrđeno da je okrivljeni  krivično djelo izvršio  na način što je dana 05.01.2013. godine oko 10,00 časova, u Baru, upravljajući PMV marke »Opel kadet« reg. ozn. .... na lokalnoj putnoj saobraćajnici iz pravca magistralnog puta prema naselju Šušanj-Zeleni pojas, ugrozio saobraćaj i doveo u opasnost život i tijelo oštećene D.V., jer brzinu kretanja vozila nije prilagodio okolnostima, karakteristikama i stanju na putu, usled čega je izgubio kontrolu nad vozilom i istim prešao sa prostora desne strane kolovoza na lijevu stranu kolovoza u smjeru kretanja, kojom se u tom trenutku iz suprotnog smjera kretalo PMV marke »Golf« reg. ozn ..., kojim je upravljala M.Z., sa kojom se kao suvozač nalazila D.V., usled čega je došlo do kontakta prednjih strana vozila, kojom prilikom je saputnik u vozilu D.V. zadobila lake tjelesne povrede u vidu nagnječno razderne rane u predjelu nosa dužine 0,3 cm, istegnuće ligmenata vrata i oguljotinu kože u predjelu lijevog koljena dužine 1 cm.Povrede koje je zadobila oštećena D.V. utvrđene su iz nalaza i mišljenja sudskog vještaka medicinske struke dr. Krsta Nikolića,koji nalaz je dat na osnovu izvještaja  ljekara specijaliste hirurga JZU Opšte bolnice,a koji nalaz je sud prihvatio kao jasan i stručan pa mu je poklonio vjeru.Navedeno činjenično stanje utvrđeno je iz saglasnih iskaza svjedoka oštećene D.V. i svjedoka M.Z. koje iskaze je sud cjenio kao jasne i objektivne pa im je poklonio punu vjeru,te pismenih dokaza u prvom redu nalaza i mišljenja vještaka Milana Šljivančanina iz kog je utvrđen tok i uzrok saobraćajne nezgode,a koji nalaz potvrđuju zapisnik  o  uvidjaju saobraćajne nezgode,kao i   skica lica mjesta saobraćajne nezgode.Sud je navedene dokaze cjenio kao jasne i objektivne pa im je poklonio punu vjeru .Naime ,sud je na glavnom pretresu saslušao oštećenu D. V. kao  i svjedoka M.Z. koja je upravljala vozilom PMV marke »Golf« reg. ozn ....,i koje su saglasno potvrdile da su se vozilom kretale desnom stranom kada je iz suprotnog smjera iz pravca Šušanja naišlo vozilo marke „Opel" kojim vozilom je upravljao okrivljeni , kada je njegovo vozilo zanijelo i prešlo na njihovu stranu i središnjim dijelom vozila udarilo u prednji dio vozila u kom su se one nalazile,a što u konačanom ni okrivljeni nije sporio navodeći da je do kontakta vozila  došlo upravo na lijevoj strani kolovoza u pravcu njegovog kretanja.Iz nalaza i mišljenja vještaka saobraćajne struke ing. Milana Šljivančanina je utvrdjeno da je putničko motorno vozilo marke "Opel - Cadet" reg.oznake ....posjedovalo brzinu kretanja oko 43 km/h, u trenutku fizičkog kontakta sa vozilom marke "VW Golfˮ.Putničko motorno vozilo marke "VW Golfˮ reg.oznake ... posjedovalo je brzinu kretanja oko 41 km/h, u trenutku sudara sa vozilom marke "Opel". Bezbijedna brzina kretanja vozila marke "Opel" bila je do 38 km/h. Dalje je utvrđeno da je  do ove nezgode došlo  usled propusta u vožnji od strane vozača putničkog motornog vozila marke "Opel - Cadet" reg.oznake ...., a  ovo se ogleda u tome što vozač ovog vozila nije održavao bezbijedni smjer kretanja vozila, desnom stranom kolovoza na bezbijednoj distanci od desne ivice puta u smjeru kretanja, već je   prilikom savladjivanja kritičnog poteza puta koji se prostire u obliku desne krivine, gledano u smjeru kretanja, čija je površina bila mokra i klizava, usled neprilagodjene brzine kretanja vozila uslovima saobraćaja, koje uslove je mogao da predvidi , a u fazi mimoilaženja sa putničkim vozilom marke "VW Golfˮ    reg.oznake ..... i to u trenutku kada se ovo vozilo nalazilo na kritičnoj prostornoj udaljenosti, sa vozilom prešao sa prostora desne na prostor lijeve kolovozne trake, usled čega je došlo do čeonog sudara vozila na lijevoj kolovoznoj traci, smjera kretanju.Vozač sa putničkim motornim vozilom marke "VW Golf' reg.oznake .....nije se pravilno kretao desnom stranom kolovoza na bezbijednoj distanci od desne ivice puta. Medjutim,  vozilom nije zahvatao lijevu stranu kolovoza neposredno i u trenutku fizičkog kontakta sa vozilom  marke "Opel - Cadet" reg.oznake ...., pa ovaj propusta u vožnji ne stoji u uzročnoj vezi sa nastalom nezgodom, već predstavlja faktor doprinosa povećanju nastalih posljedica u ovoj nezgodi u odnosu na posljedice koje bi nastale i da se sa vozilom kretao na bezbijednoj distanci od desne ivice puta 0,40 metara.Dakle, okrivljeni je ostvario uzrok saobraćajne nezgode. </span>
</p>
<p class="p3"></p>
<p class="p3">
<span>Okrivljeni je postupao suprotno odredbi čl. 29 st.2. Zakona o bezbijednosti saobraćaja na putevima (Sl. List CG 33/12) kojim je propisano  da je vozаč  dužаn dа vozilo u kretаnju drži što bliže desnoj ivici kolovozа i nа tolikoj udаljenosti od te ivice dа, s obzirom nа brzinu kretаnjа vozilа, uslove sаobrаćаjа i nа stаnje i karakteristike putа, ne ugrožаvа druge učesnike u sаobrаćаju i ne izlаže sebe opаsnosti, kao I suprotno odredbi čl. 35. st. 1 istoga zakona kojim je propisano da je vozаč  dužаn dа brzinu kretаnjа vozilа prilаgodi karakteristikama i stаnju putа, vidljivosti, preglednosti, аtmosferskim prilikаmа, stаnju vozilа i teretа, gustini sаobrаćаjа i drugim sаobrаćаjnim uslovimа, tako dа vozilo može blаgovremeno zаustаviti pred svаkom preprekom koju pod dаtim okolnostimа može dа vidi ili predvidi, odnosno dа vozilom uprаvljа nа nаčin kojim ne ugrožаvа bezbjednost sаobrаćаjа.</span>
</p>
<p class="p3"></p>
<p class="p3">
<span>Okrivljeni je bio svjestan da usled njegovog načina vožnje može ugroziti bezbjednost saobraćaja, odnosno ostvariti zabranjenu posledicu, ali je olako držao da će je moći spriječiti ili da ona neće nastupiti. U odnosu na krivično djelo​ ugrožavanje javnog saobraćaja iz čl. 339 st. 3 u vezi st. 1 Krivičnog zakonika, okrivljeni je postupao sa svjesnim nehatom. </span>
</p>
<p class="p3">
<span> </span>
</p>
<p class="p5">
<span>Odlučujući se za krivičnu sankciju prema okrivljenom sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti cijenjene su porodične  prilike okrivljenog jer je otac dvoje djece, njegove imovinske prilike jer je lošeg imovnog stanja .Otežavajućih okolnosti nije bilo. Imajući u vidu kvalitet olakšavajućih okolnosti, u nedostatku otežavajućih okolnosti, ocijenjeno je da prema okrivljenom nije potrebno izricanje efektivne kazne zatvora, da će se izricanjem uslovne osude prema okrivljenom u potpunosti postići svrha izricanja uslovne osude i na taj način dovoljno uticati da u buduće ne vrši krivična djela. </span>
</p>
<p class="p3"></p>
<p class="p3">
<span>Oštećena D.V. se radi ostvarivanja imovinsko pravnog zahtjeva upućuje na parnični postupak na osnovu čl. 239 st.2. ZKP-a jer je  oštećena postavila imovinsko pravni zahtjev koji nije mogla precizirati, a kako podaci krivičnog postupka nisu  pružili pouzdan osnov ni za potpuno ni za djelimično presudjenje, a njihovo pribavljanje bi vodilo znatnom odugovlačenju postupka, sud je oštećenu radi ostvarivanja imovinsko pravnog zahtjeva uputio na parnični postupak.</span>
</p>
<p class="p6"></p>
<p class="p3">
<span>Odluka o troškovima zasniva se na odredbi čl.229 ZKP-a. Dosuđeni iznos se odnosi na plaćanje nalaza vještaka medicinske struke u iznosu od 66,00 eura, nalaza i mišljenja vještaka saobraćajne struke u iznosu od  82,50 eura, kao i troškove za rad suda koji su određeni prema trajanju, složenosti krivičnog postupka i imovinskim prilikama okrivljenog.</span>
</p>
<p class="p3"></p>
<p class="p3">
<span>Na osnovu izloženog odlučeno je kao u izreci presude.</span>
</p>
<p class="p3"></p>
<p class="p4">
<span>OSNOVNI SUD U BARU</span>
</p>
<p class="p4">
<span>Dana 10.06.2013. godine</span>
</p>
<p class="p3"></p>
<p class="p3">
<span>ZAPISNIČAR,				        				             SUDIJA</span>
</p>
<p class="p3">
<span>Amira Nikičić						                                      Ljiljana Joković </span>
</p>
<p class="p3"></p>
<p class="p3">
<span>PRAVNA POUKA:Protiv ove presude može se </span>
</p>
<p class="p3">
<span>izjaviti žalba Višem sudu u Podgorici u roku od</span>
</p>
<p class="p3">
<span>8 dana od dana prijema pismenog otpravka.</span>
</p>
<p class="p3">
<span>Žalba se predaje ovom sudu u dva primjerka.</span>
</p>
<p class="p3"></p>
<p class="p3">
<span>1 DNA: </span>
</p>
<p class="p3">
<span>1 x ODT</span>
</p>
<p class="p3">
<span>1 x okrivljeni </span>
</p>
<p class="p3">
<span>1 x oštećena nakon pravosnažnosti</span>
</p>
<p class="p3">
<span>x spisi</span>
</p>
<p class="p3"></p>
<p class="p3"></p>
<p class="p7"></p>


</body>
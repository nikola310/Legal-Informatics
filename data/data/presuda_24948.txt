<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Times New Roman;font-size:14pt;}
.p3{text-align:center;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Arial;font-size:12pt;}
.p7{margin-left:0.5520833in;text-align:center;hyphenate:auto;font-family:Arial;font-size:12pt;}
.p8{text-indent:0.5in;text-align:center;hyphenate:auto;font-family:Arial;font-size:12pt;}
</style>
<title>Posl</title>
<meta content="marija.cupic" name="author">
</head>
<body class="b1 b2">
<p class="p1">
<span class="s1">Posl.br.K.262/12</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<!--Image link to '0.jpg' can be here-->
</p>
<p class="p2"></p>
<p class="p2"></p>
<p class="p3">
<span>U    I M E    C R N E   G O R E </span>
</p>
<p class="p4"></p>
<p class="p5"></p>
<p class="p5">
<span>OSNOVNI SUD U CETINJU, kao prvostepeni krivični, po sudiji Mariji Ćupić, kao sudiji pojedincu, uz sudjelovanje sudskog namještenika Aleksandre Martinović, kao zapisničara, u krivičnom predmetu okr. P. D. iz B. P. zbog krivičnog djela nedozvoljeno držanje oružja i eksplozivnih materija iz čl. 403 st.1 KZ-a,  po Optužnom predlogu Osnovnog Državnog Tužilaštva u Cetinju Kt.br.74/12 od 19.11.2012.godine, nakon održanog glavnog i javnog pretresa, dana 09.05.2013.god., u prisustvu savjetnika ODT-a D. M. i  okrivljenog P. D. donio je i istog dana  javno objavio ovu</span>
</p>
<p class="p3"></p>
<p class="p3"></p>
<p class="p3">
<span>P R E S U D U</span>
</p>
<p class="p4"></p>
<p class="p5">
<span>Okr. P. D. JMBG ...... od majke M. rodjene P. Rodjen.....godine u Bijelom Polju, gdje i prebiva u selu ... sa boravištem u Kotoru, K. državljanin Crne Gore, oženjen, otac jednog maloljetnog djeteta, zaposlen, lošeg imovnog stanja radnika, neosudjivan</span>
</p>
<p class="p3"></p>
<p class="p3">
<span>K  R  I  V    J  E</span>
</p>
<p class="p6">
<span> Što je:</span>
</p>
<p class="p5">
<span>	</span>
</p>
<p class="p5">
<span>Dana 17. maja 2012.godine, oko 12 časova, na magistralnom putu Cetinje – Budva, u mjestu Zagrablje, u svojstvu saputnika u putničkom motornom vozilu marke „BMW X5“, reg.oznaka BD-AP ...  vlasništvo S. R. iz Bijelog Polja, a kojim je upravljao I. I. iz Kragujevca, i ako svjestan da je zabranjeno nabavljanje, držanje i nošenje oružja B kategorije bez odgovarajuće isprave o oružju, te da je zabranjeno nošenje oružja na javnom mjestu i da municiju za vatreno oružje fizička lica mogu nabaviti samo na osnovu oružnog lista, budući da je članom 10 A stav 2. Zakona o oružju propisano da je zabranjeno nabavljanje, držanje i nošenje oružja B kategorije, bez odgovarajuće isprave o oružju, te da je čl. 11 st.1 citiranog zakona propisano da je zabranjeno nošenje oružja na javnom mjestu i čl. 24 citiranog zakona propisano da municiju za vatreno oružje fizička lica mogu nabaviti samo na osnovu oružnog lista, voljno neovlašćeno na javnom mjestu, nosio i držao oružje B kategorije – pištolj marke „mauser – Werke“ kalibra 9 mm, serijskog broja 90003303, sa okvirom u kojem se nalazilo 9 metaka istog kalibra, za koje oružje i municiju nije posjedovao odgovarajuće isprave, a što su utvrdili ovlašćeni policijski službenici Ispostave Cetinje – V. M. i M. I. prilikom obavljanja saobraćajne kontrole vozila</span>
</p>
<p class="p5"></p>
<p class="p5">
<span>-čime je izvršio krivično djelo nedozvoljeno držanje oružja i eksplozivnih materija iz čl. 403 st.1 KZ,</span>
</p>
<p class="p5"></p>
<p class="p5">
<span>pa mu sud primjenom citiranih zakonskih propisa i primjenom članova 4., 5., 13., 15., 42., 52., 53., 54. i 75 KZ -a i primjenom članova 226, 229 i 374 ZKP-a, izriče</span>
</p>
<p class="p5"></p>
<p class="p7">
<span>USLOVNU OSUDU</span>
</p>
<p class="p5"></p>
<p class="p5">
<span>Kojom okrivljenom utvrdjuje kaznu zatvora u trajanju od 3 (tri) mjeseca i istovremeno određuje da se navedena kazna neće izvršiti ukoliko okrivljeni u roku od 1 (jedne)</span><span class="s1"> </span><span>godine po pravosnažnosti presude, ne počini novo krivično djelo.</span>
</p>
<p class="p5"></p>
<p class="p5">
<span>Okrivljenom se izriče mjera bezbjednosti – oduzimanja predmeta, shodno čl. 75 st.1 KZ-a, te se od istog oduzima vatreno oružje – pištolj marke „Mauser – Werke“ kalibra 9 mm, serijskog broja 90003303 sa okvirom od 9 metaka istog kalibra.</span>
</p>
<p class="p5"></p>
<p class="p5">
<span>Troškova krivičnog postupka nije bilo, a okrivljeni se obavezuje, da na ime paušala uplati iznos od 30,00 €</span><span class="s1">,</span><span> a u roku od 15. dana po pravosnažnosti presude, pod prijetnjom  prinudnog izvršenja</span>
</p>
<p class="p4"></p>
<p class="p4"></p>
<p class="p3">
<span>O b r a z l o ž e nj e</span>
</p>
<p class="p5"></p>
<p class="p5">
<span>Osnovno državno tužilaštvo u Cetinju, podnijelo je  ovom sudu Optužni predlog Kt.br. 74/12 od 19.11.2012.godine protiv okr. P. D. zbog krivičnog djela nedozvoljeno držanje oružja i eksplozivnih materija iz čl. 403 stav 1 KZ -a. U završnoj riječi na glavnom pretresu zastupnik optužbe je ostao pri podnijetom optužnom predlogu i predložio sudu da okrivljenog oglasi krivim i osudi po zakonu, te da mu izrekne mjeru bezbjednosti oduzimanja predmeta – pištolja marke „Mauser Werke“ kalibra 9 mm, serijskog broja 90003303 sa okvirom i 9 metaka istog kalibra, a shodno čl.75.st.1. KZ-a.</span>
</p>
<p class="p4"></p>
<p class="p5">
<span>Okrivljeni P. D. u svojoj odbrani je istakao da su tačni navodi optužbe da je počinio krivično djelo koje mu je stavljeno na teret,odn.da je dana 17. maja 2012.godine, oko 12 časova, na magistralnom putu Cetinje – Budva, u mjestu Zagrablje, u svojstvu saputnika u putničkom motornom vozilu marke „BMW X5“, reg.oznaka BD-AP .... vlasništvo S. R. iz Bijelog Polja, a kojim je upravljao I. I .iz Kragujevca, i ako svjestan da je zabranjeno nabavljanje, držanje i nošenje oružja B kategorije bez odgovarajuće isprave o oružju, te da je zabranjeno nošenje oružja na javnom mjestu i da municiju za vatreno oružje fizička lica mogu nabaviti samo na osnovu oružnog lista, budući da je članom 10 A stav 2. Zakona o oružju propisano da je zabranjeno nabavljanje, držanje i nošenje oružja B kategorije, bez odgovarajuće isprave o oružju, te da je čl. 11 st.1 citiranog zakona propisano da je zabranjeno nošenje oružja na javnom mjestu i čl. 24 citiranog zakona propisano da municiju za vatreno oružje fizička lica mogu nabaviti samo na osnovu oružnog lista, voljno neovlašćeno na javnom mjestu, nosio i držao oružje B kategorije – pištolj marke „mauser – Werke“ kalibra 9 mm, serijskog broja 90003303, sa okvirom u kojem se nalazilo 9 metaka istog kalibra, za koje oružje i municiju nije posjedovao odgovarajuće isprave, a što su utvrdili ovlašćeni policijski službenici Ispostave Cetinje – V. M. i M. I. prilikom obavljanja saobraćajne kontrole vozila.Prihvatio je krivicu i krivičnopravnu odgovornost za počinjeno djelo. Molio je sud da ga što blaže kazni iz razloga što je podstanar, sam izdržava svoju porodicu i ima petomjesečno dijete. Naveo je  i to da je šaržer bio odvijen, da mu je to uspomena na oca bez kojeg je rano ostao i da sa nikim nije u svadji. </span>
</p>
<p class="p4"></p>
<p class="p4">
<span>Imajući u vidu potpuno i jasno priznanje okrivljenog u čiju istinitost nije posumnjao ,jer je u potpunoj saglasnosti sa činjeničnim stanjem u spisima predmeta ,nakon čitanja izvoda iz KE Uprave Policije - Područne jedinice B. P. br.245/12-5810 od 17.04.2012.godine za okrivljenog, iz kojeg proizilazi  da isti ranije nije osuđivan,na saglasan predlog stranaka u smislu čl.458.st.2 ZKP-a sud je prekinuo dokazni postupak i prešao na izricanje krivične sankcije.</span>
</p>
<p class="p4"></p>
<p class="p5">
<span>Naime ,imajući u vidu odbranu okrivljenog u sklopu sa činjeničnim stanjem u spisima predmeta sud je našao da su  potvrđeni činjenični i pravni navode optužnog akta,da je okrivljeni počinio krivično djelo nedozvoljeno držanje oružja i eksplozivnih materija iz čl. 403. stav 1. KZ-a, činjenično i pravno opisano u dispozitivu presude.</span>
</p>
<p class="p4"></p>
<p class="p5">
<span>Kako se radi o krivičnom djelu sa blanketnom dispozicijom, neophodno je utvrditi koji je čl. Zakona o oružju prekršio okrivljeni. Naime, okrivljeni je prekršio član 10.a stav 2 Zakona o oružju kojim je propisano da je zabranjeno nabavljanje, držanje i nošenje oružja B kategorije bez odgovarajuće isprave o oružju, kao i čl. 11 st.1 Zakona o oružju kojim je propisano da je zabranjeno nošenje oružja na javnom mjestu i čl. 24 Zakona o oružju kojim je propisano da municiju za vatreno oružje fizička lica mogu nabaviti samo na osnovu oružnog lista.Da se okrivljeni nije pridržavao navedenih odredbi sud je utvrdio iz činjeničnog stanja u spisima predmeta ,kao i iz odbrane samog okrivljenog koji je u cjelosti priznao da se istih nije pridržavao.</span>
</p>
<p class="p5"></p>
<p class="p5">
<span>	U ovakvim se radnjama okrivljenog i nastupjelim posledicama stiču sva objektivna obilježja bića krivičnog djela nedozvoljeno držanje oružja i eksplozivnih materija iz čl. 403. stav 1. KZ -a, pri čemu je sud, određujući subjektivan odnos okrivljenog prema izvršenom krivičnom djelu utvrdio direktni umišljaj, jer je okrivljeni bio svjestan svog djela i htio njegovo izvršenje ,što je i priznao na glavnom pretresu.</span>
</p>
<p class="p4"></p>
<p class="p5">
<span>Prilikom odmjeravanja vrste i visine krivične sankcije koju će sud izreći okrivljenom cijenjene su okolnosti iz člana 42. KZ -a , pa je sud od olakšavajućih okolnosti na strani okrivljenog utvrdio njegovo jasno i potpuno priznanje djela i prihvatanje krivice,što je sve doprinjelo bržem dolaženju do materijalne istine i nije vodilo odugovlačenju postupka, njegovu raniju neosuđivanost, činjenicu da izdržava familiju, da je podstanar i da ima jedno maloljetno dijete, dok otežavajućih okolnosti van elemenata bića krivičnog djela nije bilo.</span>
</p>
<p class="p5">
<span> Uzimajući u obzir ovako utvrđene okolnosti, sud je okrivljenom odmjerio kaznu zatvora u trajanju od 3 (tri) mjeseca i istovremeno našao da su ispunjeni uslovi iz čl. 53 i 54 KZ-a za izricanje uslovne osude, pa je istom izrekao uslovnu osudu kao posebnu vrstu krivične sankcije, određujući da se navedena kazna neće izvršiti ukoliko okrivljeni u vremenskom periodu od 1 (jedne) godine od dana pravosnažnosti ove presude, ne počini novo krivično djelo. Prilikom izricanja uslovne osude, Sud je posebno uzeo u obzir lične prilike okrivljenog  i okolnosti pod kojima je došlo do izvršenja ovog krivičnog djela, uz uvjerenje suda da će se i ovako izrečenom uslovnom osudom postići svrha njenog izricanja propisana čl. 52 KZ-a. </span>
</p>
<p class="p5">
<span>Sud je shodno čl.75 KZ-a, okrivljenom izrekao mjeru bezbjednosti oduzimanja predmeta - pištolja marke „Mauser – Werke“ kalibra 9 mm, serijskog broja 90003303 sa okvirom od 9 metaka istog kalibra.</span>
</p>
<p class="p5">
<span>Troškova krivičnog postupka nije bilo, a okrivljeni je obavezan shodno čl.226-229 ZKP-a na isplatu paušala u iznosu od 30,00 eura, koji iznos je sud odredio uzimajući u obzir konkretan slučaj, trajanje postupka i imovne prilike okrivljenog</span>
</p>
<p class="p5">
<span>Na temelju izloženog, a shodno čl. 374 ZKP-a, odlučeno je kao u izreci.</span>
</p>
<p class="p8"></p>
<p class="p8">
<span>OSNOVNI SUD U CETINJU</span>
</p>
<p class="p8">
<span>Dana 09.05.2013.godine</span>
</p>
<p class="p5"></p>
<p class="p5">
<span>Zapisničar,                                                                                               SUDIJA</span>
</p>
<p class="p5">
<span>Aleksandra Martinović,                                                                       Marija Ćupić </span>
</p>
<p class="p5"></p>
<p class="p5"></p>
<p class="p5">
<span>Pravna pouka:</span>
</p>
<p class="p5">
<span>Protiv ove presude može se izjaviti žalba</span>
</p>
<p class="p5">
<span> Višem sudu u Podgorici, u roku od 8 dana</span>
</p>
<p class="p5">
<span> od dana prijema, a preko ovog suda.</span>
</p>


</body>
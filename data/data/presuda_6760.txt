<div style="text-align: center">
	U IME CRNE GORE</div>
<div style="text-align: right">
	&nbsp;&nbsp;&nbsp;&nbsp;&nbsp;&nbsp;&nbsp; Posl.br. K.185/11</div>
<br>
OSNOVNI SUD U HERCEG NOVOM, po sudiji Leković Branislavu, kao sudiji pojedincu, uz učešće zapisničara Dabović Dragoslavke, u krivičnom predmetu protiv&nbsp; okrivljene K.E., zbog krivičnog djela samovlašće iz čl.384.stav 1 KZ i krivičnog djela laka tjelesna povreda iz čl.152.stav 1.KZ, povodom privatne krivične tužbe tužilaca R.M. i R.V. od 10.01.2011 godine,precizirane 21.11.2011 godine, nakon održanog javnog glavnog pretresa od 21.11.2011 godine, u prisustvu okrivljene K.E. i njenog branioca adv.I.S.,te privatnog tužioca R.M. i punomoćnika privatnih tužilaca advokata S.I.,a u odsustvu privatne tužilje R.V., donio je i javno objavio sljedeću<br>
<div style="text-align: center">
	P R E S U D U</div>
<br>
&nbsp; Okrivljena:<br>
<br>
K.E., od oca M., rodjena ... godine u U., H.N., sa prebivalištem B, ..., udovica, majka dvoje punoljetne djece, pismena, sa završenom SSS, penzioner, sa mjesečnom penzijom od 400 eura, posjeduje vozilo „Golf 3“ star 16 godina, ne posjedjue nepokretnu imovinu,neosuđivana.<br>
<br>
K r i v a&nbsp; j e
<div style="text-align: center">
	&nbsp;</div>
&nbsp;&nbsp;&nbsp;&nbsp;&nbsp;&nbsp;&nbsp; Što je:<br>
<br>
1. dana ...2010 godine oko 09,00 h u B. ,HN na kat.parceli ...<br>
KO B.,vlasništvo R.M., bez ovlašćenja nadležnog državnog organa ,samovlasno pribavila pravo državine na istoj,za koje smatra da joj pripada,na način što je sa navedene kat.parcele uklonila ogradu sačinjenu od 4 metalna stuba fiksirana u betonu i u nizu povezana lancima,vlasništvo oštećenog,<br>
-čime je izvršila krivično djelo samovlašće iz čl.384.stav&nbsp; 1. Krivičnog zakonika.<br>
<br>
2. dana ...2010 godine oko 09,00 sati u B. ,HN,lako tjelesno povrijedila oštećenu R.V.,na način što je za vijeme dok je oštećena pomagala svom suprugu oko premještanja auto prikolice sa leđa odgurnula oštećenu rukama,usljed čega se oštećena destabilizovala,te pala u prikolicu i tjemenom glave udarila u pod prikolice,kojom prilikom je zadobila laku tjelesnu povredu u vidu nagnječine glave u potiljačnom predjelu,<br>
-čime je izvršila krivično djelo laka tjelesna povreda iz čl.152.stav 1.krivičnog zakonika .<br>
<br>
pa joj se, prethodno na osnovu čl.4,32,36,42 KZ za krivično djelo samovlašće iz čl.384.stav 1.KZ utvrđuje kazna zatvora u trajanju od 30 (trideset) dana , a za krivično djelo laka tjelesna povereda iz čl.152.stav 1 KZ utvrđuje kazna zatvora u trajanju od 30(trideset) dana.<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp; te joj sud ,na osnovu citiranih zakonskih propisa i primjenom čl.48.stav 1 i stav 2.tačka 2 KZ,te čl. 52, 53. i 54.KZ izriče<br>
<div style="text-align: center">
	USLOVNU OSUDU</div>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; kojom joj utvrđuje jedinstvenu kaznu zatvora u trajanju od 45 (četrdeset pet) dana i istovremeno određuje da se utvrđena kazna neće izvršiti ako za vrijeme od 1(jedne) godine ne izvrši novo krivično djelo.<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na osnovu čl.229.stav 1.ZKP-a,okrivljena je dužna ovom sudu nadoknaditi troškove krivičnog postupka u iznosu od 77,00 eura,koji se odnose na troškove provedenog medicinskog vještačenja, kao i iznos od 30 eura na ime paušala ,kao i da privatnim tužiocima nadoknadi troškove krivičnog postupka koje su imali angažovanjem punomoćnika advokata Ilić Slavice,o čijem iznosu će sud odlučiti posebnim rješenjem kada se pribave podaci o iznosu tih troškova.<br>
<div style="text-align: center">
	O b r a z l o ž e n j e</div>
<br>
Privatni tužioci R.M. i R.V. iz HN, su podnijeli ovom sudu privatnu tužbu dana 10.01.2011. godine, protiv okrivljene K.E., zbog krivičnog djela uništenje i oštećenje tuđe stvari iz čl.253.stav 1 KZ i krivičnog djela laka tjelesna povreda iz čl.152.stav 1. KZ,a koju tužbu je punomoćnik tužilaca precizirao na glavnom pretresu održanom dana 09.06.2011 godine .<br>
<br>
Povodom ove privatne krivične tužbe sud je donio presudu K.br.3/11 od 10.06.2011 godine,a koja je rješenjem Višeg suda u Podgorici Kž.br.1370/11 od 14.-09.2011 godine ukinuta i predmet vraćen na ponovni postupak prvostepenom sudu.<br>
<br>
U ponovnom postupku,punomoćnik privatnih tužilaca je na glavnom pretresu dana 21.11.2011. godine precizirao činjenični opis i izmijenio pravnu kvalifikaciju djela opisanog pod tačkom 1 optužbe,a tako što je okrivljenoj stavio na teret izvršenje krivičnog djela samovlašće iz čl.384.stav 1.KZ umjesto ranije pravne kvalifikacije koja se odnosila na krivično djelo uništenje i oštećenje tuđe stvari iz čl.253.stav 1. KZ ,te je konačno u završnoj riječi ostao kod precizirane privatne tužbe i predložio sudu da okrivljenu oglasi krivom i osudi po zakonu.<br>
<br>
Okrivljena K.E. je u svojoj odbrani u bitnom izjavila da živi u D. u blizini kuće R.M., te da sa bilo kim od komšija nije imala problema pa ni sa R. sve do septembra 2010 godine kada je R.M. prekopao put koji&nbsp; koji se nalazi&nbsp; na njenim kat.parc.... i ... , a da je zatim na tom mjestu, postavio ogradu od metalnih kolaca, koji su zabetonirani u zemlju i povezani lancima i konopcima. Objasnila je da je na taj način M. zagradio i putničko vozilo njene kćerke K.D., koje se nalazilo na predmetnom dijelu parcele. Tim povodom ona i njena porodica su kod suda pokrenuli postupak i donijeta je privremena mjera da izvršni dužnik R.M. ukloni navedenu ogradu sa lica mjesta i to u predmetu I.br.194/10.&nbsp; Naglasila je da je nakon izdavanja te privremene mjere čekala 20 dana da R.M. postupi po istoj i ukloni ogradu, ali da on to nije učinio, pa je ona dana 11.10.2010 godine u 09,00 časova izjutra uklonila navedenu ogradu, tako što je izvadila kolčeve koji su bili zabetonirani u zemlji i složila iste u svom podrumu. Istakla je da ovom prilikom ograda nije oštećena, već je samo uklonjena i složena, a da istu nije vratila R.M. jer smatra da bi je on ponovo postavio. Pojasnila je da se radi o 4 metalna kolca koji su povezani lancima i konopcima dužine oko 4 do 5 metara.Na glavnom pretresu je dodala da suod ranije njeni svekar i svekrva imali državinu na predmetnom zemljištu,pa je neosnovana tvrdnja optužbe da je ona samovlasno pribavila državinu na tom zemljištu,te je istakla da su predmetni kolčevi sa lancima bili postavljeni na zemljištu koje je inače njeno vlasništvo.&nbsp; Dalje je navela da je dana 12.10.2010 godine u ranim jutarnjim časovima bila u komšiluku kada su je pozvala djeca i saopštila joj da Račići izvode neke radove na mjestu gdje je ranije bila predmetna sporna ograda. Kada je došla do svoje kuće vidjela je da je R.M. parkirao svoje vozilo „ Golf“ na dijelu parcele gdje je ona ranije uklonila ogradu, te da je u jednom momentu sa tim vozilom krenuo u rikverc kako bi sa svojom suprugom V. za isto prikačio neku prikolicu. Istakla je da je tada krenula prema toj prikolici i uhvatila se rukama za istu, a namjeravajući da nekako spriječi R. da na lice mjesta dovoze materijal i prave prepreke na putu.,ali joj je u tom momentu prišla&nbsp; R.V. i nekako je svojim tijelom odgurnula i rekla joj „ na čiju si to zemlju stala“. Dodala je da je&nbsp; tada bila veoma iznenadjena njenim napadom, a da&nbsp; je zatim V. opet prišla i krenula da je odgurne, pa je zbog toga ona u tom momentu odgurnula R.V. rukama od sebe, ali da V. tom prilikom nije pala, niti je udarila svojim tijelom od bilo koji predmet u blizini. Pojasnila je da je tada M. rekao V. da sjedne u prikolicu, te da legne u istu, što je ona i učinila, a onda je nastavila da je provocira pitanjima da li ću joj&nbsp; pobiti sinove, supruga i tome slično. Dodala je da se u jednom momentu pojavio na licu mjesta njen sin K.D., ali da se nije mješao. Dalje je navela da je zatim R.M. skinuo točkove sa prikolice i to dok je V. bila u prikolici.<br>
<br>
U završnoj riječi branilac okrivljene je istakao da smatra da u radnjama okrivljene nama elemenata krivičnog djela samovlašće iz čl. 384 .st.1. KZ, te da se u konkretnom slučaju ne radi o izmjeni pravne kvalifikacije djela, već o sasvim novom krivičnom djelu koje je okrivljenoj stavljano na teret, a smatra da je nastupila i zastarjelost pokretanja krivičnog postupka za to djelo. Pored toga naglasio je da izvedeni dokazi – rješenje o izvršenju privremene mjere, čija žalba ne odlaže izvršenju, kao i pomenuto rješenje drugostepenog suda kojim je potvrđeno rješenje Osnovnog suda i utvrđeno da je R.M. smetao tužioce Krivikapiće u posjedu dijela dvorišta, ukazuju da je okrivljena sa svojom porodicom u kritičnom periodu bila u posjedu predmetnog zemljišta, pa je samim tim neosnovana tvrdnja optužbe da je u tom periodu mogla samovlasno pribaviti pravo državine. U prilog tome govori i krivična presuda ovog K.231/10 kojom je R.M. oglašen krivim zbog krivičnog djela samovlašće izvršenog na štetu K.E. i njene djece. Istakao je da obzirom na zakonski smisao krivičnog djela samovlašća, ono što je preciziranom tužbom stavljeno na teret okrivljenoj ne može se smatrati pribavljanjem nekog prava državine, jer je ta državina faktičko stajne u kom faktičkom stanju je okrivljena bila u kontinuitetu .&nbsp;&nbsp; U odnosu na krivično djelo laka tjelesna povreda iz čl.152.st.1 KZ branilac je naveo da smatra da nije dokazano da je okrivljena gurnula oštćenu i da je ista usled toga upala u prikolicu i udarila glavom u istu,jer se iskazi oštećene V. i R.M. u odnosu na odlučne okolnosti bitno razlikuju, a samim tim su i suprotni navodima iz precizirane tužbe, pa i sam tok dogadjaja kako opisuju ne ostavlja mogućnost da se dogadjaj desio na taj način. Osim toga da i ako je nastupila posledica u vidu povrede kod oštćene ista se može pripisati samo nehatu okrivljene, a za isti se ne odgovara. Konačno je predložio da sud okrivljenu oslobodi od optužbe u odnosu na oba krivična djela.<br>
<br>
Sud je u postupku proveo dokaze saslušanjem privatnog tužioca u svojstvu svjedoka R.M.,&nbsp; te uz saglasnost stranaka čitanjem iskaza privatne tužilje u svojstvu svjedoka R.V. i K.D.,kao i čitanjem pismenog nalaza i&nbsp; mišljenja vještaka sudske medicine dr.B.B. od 11.05.2011 godine, čitanjem izvještaja ljekara specijaliste bolnice Risan br.... od 12.10.2010 godine, te izvještaja ljekara hitne medicineke pomoći H.Novi od 12.10.2010 godine i čitanjem poziva hitne medicinske pomoći na ime R.V. od 12.10.2010 godine, te uvidom u tri fotografije lica mjesta, te čitanjem rješenja Osnovnog suda H.Novi I.br.194/10 od 20.09.2010 godine,te rješenje Višeg suda u Podgorici Gž.br.4913/11 od 30.09.2011 godine i vršenjem uvida u izvještaj iz kaznene evidencije za okrivljenu.<br>
<br>
Analizirajući provedene dokaze, te dovodeći ih u vezu jedne sa drugima i sa odbranom okrivljene, sud je utvrdio činjenično stanje kao u izreci presude, pa je našao da je okrivljena K.E. izvršila krivična djela koje su joj stavljena na teret izmijenjenom optužbom, te je oglasio krivom zbog istih i izrekao joj navedenu uslovnu osudu.<br>
<br>
Privatni tužilac u svojstvu svjedoka R.M., je u bitnom izjavio da je dana 11.10.2010 godine bio u Podgorici pa da ga je telefonom pozvala supruga V. i saopštila mu&nbsp; da je K.E. macom polomila ogradu metalnu povezanu lancima, na granici izmedju njihovih parcela ali unutar njegovog dvorišta. Dalje je naveo da je idućeg dana u jutarnjim časovima kada je vozilo kćerke okrivljene pomjereno sa mjesta gdje se nalazila predmetna ograda, on rekao V. da mu pomogne da na tom mjestu postave prikolicu kako bi spriječili okrivljenu da tu ubuduće parkiraju svoje vozilo.Objasnio je da su tada predmetnu prikolicu spuštali na lice mjesta, a V. pridržavala prikolicu da ne ode nizbrdo, obzirom da je na tom mjestu strmina,a tom prilikom je V. prikolicu držala za zadnji dio, a on je držao rukama za tzv.rudu, koja se kači za vozilo i tako je kormilario prikolicom.Istakao je da je u jednom momentu osjetio kako je prilkolica naglo krenula naprijed, pa je jedva zadržao da ne ode nizbrdo i skerenuo je malo u stranu. Kada je pogledao nakon što je spustio i zaustavio prikolicu, vidio je kako V. leži u prikolici i prevrtala je očima&nbsp; a rukama se držala za glavu. Pojasnio je da je vidio tada okrivljenu i njenog sina D. na udaljenosti nekih pola metra gdje su stajali. Istakao je da nije vidio kako je V. dospjela u prikolicu, a ona mu je kasnije rekla da je iznenada osjetila jak udarac sa ledja, te da se zateturala i pala na prikolicu. Dodao je da se dogadjaj se odigrao na njegovom imanju na parceli 1139 KO B.. Pojasnio je da kritičnom prilikom nije&nbsp; ukazivao pomoć V., jer je vidio da prevrće očima, pa da se prepao i odmah je otrčao da pozove hitnu pomoć ,a poslije više njegovih poziva došla je hitna pomoć nakon 30 minuta,pa su oštećenu uveli u kuću, jer je jako teško išla, ljekar joj je ukazao pomoć - pregledao je slušalicama, mjerio pritisak i uputio u bolnicu.&nbsp; Odgovarajući na pitanja suda pojasnio je da je kritičnom prilikom sa lica mjesta uklonjeno 4 metalna stuba i 20 metara lacna, a na licu mjesta nisu ostali nikakvi djelovi tih kolaca, već su isti izvadjeni iz betonskih postolja.<br>
<br>
Privatna tužilja u svojstvu svjedoka R.V. je u bitnom izjavila da je dana 11.10.2010 gdoine vidjela kada je okrviljena K.E. macom udarala u metalne kolčeve povezane lancom – ogradu i tako ih lomila iz njihovog betonskog postolja, a da je ona tada istrčala i rekla okrivljenoj da to ne radi, ali okrivljena to nije poslušala već je uklonila na taj način ovu ogradu i odnijela je sa lica mjesta. Objasnila je da je tu ogradu nejn suprug M.R. postavio skoro prije ovog dana, a to na svojem imanju. Betonsko postolje od ove ograde je ostalo u zemlji, a ostatak ograde kolčeve i lance je okrviljena odnijela sa lica mjesta.Dalje je nacevla da je dana 12.10.2010 godine u jutarnjim časovima kćerka okrivljene pomjerila svoje vozilo koje je inače do tada bilo parkirano na spornom dijelu parcele, gdje je inače ranije bila postavljena ograda, pa je suprug M. pozvao da mu pomogne da na tom mjestu postavi prikolicu , a to sa namjerom da im služi kao prepreka da se na tom mjestu nebi neko drugi parkirao. Istakla je da je za vrijeme dok je pomagala&nbsp; M. da postavi prikolicu, a u momentu dok je držala rukama prikolicu i to za tzv.rudu, koja se kači za vozilo, iznenada se pojavila okrivljena i odgurnula je sa ledja, usljed čega se zarotirala i tjemenom glave udarila u prikolicu, a tada je pritrčao M. koji je bio u blizini i uhvatio rukama prikolicu kako nebi otišla nizbrdo. Objasnila je da nakon što je okrivljena odgurnula, ona se zarotirala, a u tom momentu je M. prihvatio prikolicu i istu okrenuo tom prilikom, pa je ona upala u prikolicu i to kroz njen zadnji dio i tada glavom pri tom padu udarila od dno prikolice i ostala da leži u istoj. Naglasila je da o&nbsp; zadobijenim povredama posjeduje medicinsku dokumentaciju. Dodala je da se ne može izjasniti da li su predmetni kočevi od ograde bili iskrivljeni ili na neki način oštećeni .<br>
<br>
Svjedok K.D., je u bitnom izjavio da je kritičnog dana 12.10.2010 godine bio prisustan na licu mjesta kada je došlo do verbalnog konflikta i gurkanja izmedju okrivljene i oštećene, te da je prvo oštećena V. gurnula rukama okrivljenu E., a zatim joj je E. uzvratila tako što je odgurnula rukama od sebe, ali tom prilikom oštćena nije pala, već je nakon toga njen suprug M. rekao joj da sjedne uprikolicu što je ona i učinila. Dodao je da se ovom prilikom nije ni na koji način miješao u ovaj dogadjaj.&nbsp; Objasnio je da je tada bio ispred svoje garaže, a udaljen od okrivljene i oštećene oko 15 metara za vrijeme dok su se gurale, a kasnije je i prišao na to mjesto, a okrivljena kritičnom prilikom uopšte nije dirala predmetnu prikolicu. Daljeje naveo da je&nbsp; bio prisutan dana 11.10.2010 godine kada je njegova majka – okrivljena K.E. uklonila ogradu od metalnih kolaca povezanih lancima sa dijela puta, a koji je ranije postavio oštećeni, a tako što je čekićem udarala u te metalne kolce, te ih tako izvadila iz njihovog postolja i zatim ih sa lica mjesta odnijela i smjestila u svoj pomoćni objekat. Istakao je da je postavljanjem ove ograde R.M. zagradio putničko vozilo moje sestre, pa je sud donio neki nalog kojim je oštećenog R.M. obavezao da ukloni tu ogradu, ali pošto on to nije učinio, to je kritičnog dana okrivljena istu ogradu uklonila kako bi njena kćer mogla uzeti auto i mi koristiti put. Dodao je da predmetni metalni kolci nisu bili zabetonirani, već su napravljene rupe u betonskom putu pa su ti koci bili postavljeni u te rupe,a da okrivljena nije imala nalog suda da sama ukloni predmetnu ogradu,ali da nije oštetila predmetne kolčeve – stubiće već ih je samo odnijela, kako bi ih sačuvala kao dokaz u postupku.<br>
<br>
Sud je prihvatio kao uvjerljive iskaze privatnih tužilaca u svojstvu svjedoka R.M. i R.V.,jer su nedvosmisleni,logični i u odnosu na odlučne okolnosti međusobno saglasni,te u skladu sa izvedenim pismenim dokazima-medicinskom dokumentacijom o povredama kod oštećene R.V. i pismenim nalazom i mišljenjem vještaka sudske medicine. Osim toga,sud nije našao okolnosti koje bi iskaze ovih svjedoka doveli u pitanje,niti su uopštene primjedbe odbrane umanjile značaj ovih iskaza.<br>
Naime,navedeni svjedoci saglasno izjavljuju u odnosu na okolnost da je okrivljena kritičnog dana uklonila predmetnu ogradu,(što ni okrivljena ne negira),te da je kritičnog dana oštećenoj R.V. na opisani način nanijela povredu u predjelu glave.<br>
<br>
Iskazi navedenih svjedoka su u potkrijepljeni pismenim dokazima-te medicinskom odkumentacijom o povredama kod oštećene iz koje proizilazi da je oštećena zadobila povredu u potiljačnom predjelu glave,kao i nalazom i mišljenjem vještaka sudske medicine dr.B.B. od 11.05.2011 gdoine,iz koga proizilazi da je navedena povreda nastala prilikom pada oštećene i udarom potiljačnim predjelom glave o tvrdu i ravnu podlogu, kao što je pod metalne prikolice.<br>
<br>
Na drugoj strani,sud nije prihvatio iskaz svjedoka K.D.a da okrivljena kritičnog dana nije nanijela opisanu povredu oštećenoj,te da je oštećena sama sjela i legla u prikolicu,a da nije pala nakon što je okrivljna odgurnula. Naime iskaz ovog svjedoka je neuvjerljiv,nelogičan i suprotan izvedenim dokazima-medicisnkoj dokumentaciji o povredama kod oštećene i nalazu i mišljenju vještaka sudske medicine iz naprijed opisanih razloga.<br>
<br>
Iz rješenja osnovnog suda u Herceg Novom I.br.194/10 od 15.09.2010 godine proizilazi da je taj sud po predlogu predlagača objezbjeđenja K.D.a i dr,odredio privremenu mjeru kojom je naložio protivniku predlagača obezbjeđenja R.M. da ukloni metalne kolčeve sa lancima ,koje se nalaze u zahvatu kat.parcela ... i ... KO B.,a preko koje parcele predlagači K. vozilima dolaze do svoje kat.parcele ... KO B. .Dalje proizilazi da je privremena mjera određena da traje do okončanja parničnog postupka ,koji predlagači moraju pokrenuti u roku od 30 dana od prijema predmetnog rješenja.<br>
Sud je prihvatio ovaj pismeni dokaz kao vjerodostojan,jer je izdat od nadležnog suda,a isti je od značaja u konkretnom slučaju jer se istim utvrđuje da je i prije kritičnog dana bio pokrenut postupak pred sudom u vezi predmetne ograde i zemljišta,te potvrđuje da je oštećena bila svjesna da samovlasno pribavlja svoje pretpostavljeno pravo državine na predmetnoj kat.parceli.<br>
<br>
Iz rješenja Višeg suda u Podgorici Gž.br.4913/11 od 30.09.2011 godine proizilazi da je istim odbijena žalba tuženog R.M. i potvrđeno rješenje Osnovnog suda u Herceg Novom P.br.632/10 od 29.07.2011 godine,a kojim rješenjem je usvojen tužbeni zahtjev tužilaca K.D.a i Krivokapić Dijane i utvrđeno da je tuženi R.M. smetao tužioce u posjedu dijela dvorišta u okviru kat.parcele 1139 KO B. tako što je postavio na istom metalne stubiće i druge prepreke,te mu je naloženo da vrati posjed u pređašnje stanje.<br>
Sud je cijenio kao vjerodostajan navedeni pismeni dokaz,na koji ni stranke nisu imale primjedbi. Međutim,po navedenoj parničnoj tužbi u tom postupku je utvrđivano poslednje stanje posjeda i čin nastalog smetanja,što na drugoj strani u krivičnom postupku ne opravdava radnje okrivljene-da je imala pravo da samovlasno bez odluke državnih organa uklanja peredmetnu ogradu i pribavlja sebi pravo državine.<br>
<br>
Iz medicinske dokumentacije poziva za hitnu medicinsku pomoć od 12.10.2010 godine, te izvještaja dežurnog ljekara hitne medicinske pomoći H.novi od 12.10.2010 godine i izvještaja ljekara specijaliste bolnice Risan od 12.10.2010 godine proizilazi da je oštećena pregledana u navedenim zdrastvenim ustanovama dana 12.10.2010 godine i da su tom prilikom kod iste konstatovana povreda u vidu nagnječine glave u potiljačnom predjelu sa povišenim krvnim pritiskom.<br>
<br>
Sud je ocijenio vjerodostojnim navedene pismene dokaze,pa je našao da su od značaja za provjeru odbrane okrivljene,te se ovim dokazima potvrđuje da je oštećena R.V. kritičnom prilikom zadobila navedene povrede.<br>
<br>
Iz nalaza i mišljenja vještaka sudske medicine dr.Borovinić Budimira od 11.05.2011 godijne proizilazi da je R.V. zadobila povredu glave u vidu nagnječine kože potiljačnog predjela glave, te da je ista nastala prilikom pada i udara potiljačnim dijelom glave o tvrdu i ravnu podlogu kao što je pod metalne prikolice, a kojom prilikom je došlo do nagnjeničine kože poglavine, dok su dublje strukture glave ostale nepovrijedjene. Dalje proizilazi da je nakon ovoga kod povrijedjene došlo do reakcije na doživljenu povredu u vidu umjereno povišenog krvnog pritiska i glavobolje. U zaključku se navodi da opisana povreda glave perdstavlja laku tjelesnu povredu.<br>
Sud je prihvatio nalaz i mišljenje navedenog vještaka, jer je stručan, argumentovan i nedvosmislen, te zasnovan na medicinskoj dokumentaciji kao materijalnom dokazu u spisu. Osim toga uopštena primjedba odbrane nije dovela u pitanje i umanjila značaj ovog nalaza.<br>
<br>
Iz izvještaja ovog suda o kaznenoj evideneciji za okrivljenu, proizilazi da ista do sada nije osuđivana pred ovim sudom, niti se pred ovim sudom protiv nje vodi neki drugi krivični postupak.<br>
Sud je cijenio i ostale izvedene dokaze,ali je našao da nisu od značaja za drugačiju odluku u ovoj krivično pravnoj stvari.<br>
<br>
Sud nije prihvatio odbranu okrivljene K.E. u dijelu gdje navodi da je imala pravo da ukloni predmetnu ogradu,te da se tu radi o dozvoljenoj samopomoći i da kritičnog dana nije oštećenoj nanijela predmetnu povredu u predjelu glave,te da nakon što je istu odgurnula,ona nije pala i udarila glavom od bilo kakav predmet,već da je sama legla u prikolicu.<br>
<br>
Ovo iz razloga jer je ovakva odbrana okrivljene u navedenom dijelu neuvjerljiva, nelogična i sračunata u cilju izbjegavanja krivične odgovornosti, a pored toga ista je u suprotnosti sa izvedenim dokazima –iskazima svjedoka R.M. i R.V.,te pismenim dokazima-medicinskom dokumentacijom o povredama kod oštećene i nalazom i mišljenjem vještaka sudske medicine.<br>
Naime, odbrana okrivljene u navedenom dijelu je obezvrijeđena saglasnim iskazima svjedoka R.M. i R.V.,te medicinskom dokumentacijom o povredama kod oštećene i nalazom i mišljenjem vještaka sudske medicine . Navedenim nalazom vještaka sudske medicine utvrđeno je da je oštećena R.V. povredu u potiljačnom dijelu glave zadobila upravo na način kako to opisuje oštećena. Pored toga,neprihvatljiva je tvrdnja okrivljene da se kritičnom prilikom branila od oštećene koja je nju odgurivala tijelom,jer to nije potvrđeno izvedenim dokazima,a stim u vezi nužna je ona odbrana koja je neophodno potrebna da učinilac od svog dobra ili dobra drugog odbije istovremen ili neposredno predstojeći protivpravan napad.<br>
Međutim u konkretnom slučaju,po mišljnju ovog suda okrivljena nije postupala u nužnoj odbrani,jer se ne može pozivati na nužnu odbranu kako onaj koji započinje napad ili izaziva ,tako ni&nbsp; i onaj koji se dobrovoljno priključuje započetoj tuči.U tom kontekstu,iz izjave okrivljene proizilazi da je došla na lice mjesta kako bi privatne tužioce spriječila da dovoze materijal na predmetno zemljište,te da je uhvatila rukama prikolicu koju su vukli oštećena i njen suprug,dok izvedenim dokazima nije potvrđeno da je oštećena gurala ili udarala okrivljenu kritičnom prilikom.<br>
<br>
Sud takođe,nije prihvatio stav odbrane da se ne može smatrati da je okrivljena počinila krivično djelo samovlašće tako što je samovlasno pribavila pravo državine,a to jer je državina faktičko stanje&nbsp; u kom je stanju okrivljena bila u kontinuitetu,te da je okrivljena bila ovlašćena da ukloni predmetnu ogradu prema institutu dozvoljene samopomoći .Takođe je neprihvatljiv stav branioca da u odnosu na krivično djelo iz čl.152.stav 1.KZ&nbsp; okrivljena nije postupala sa umišljajem da povrijedi oštećenu,već da zaštiti svoj posjed-da spriječi tužioce da postave ogradu.<br>
<br>
Naime,u odnosu na krivično djelo samovlašće iz čl.384.stav 1.KZ okrivljena ne negira da je kritičnog dana na način opisan u izreci presude uklonila predmetne metalne kolčeve povezane lancima sa dijela predmetne kat.parcele,a koji je tada bio u detenciji privatnih tužilaca,čak je detaljno opisala radnje koje je u tom cilju preduzela navodeći da je izvadila iz betona kolčeve i složila ih u svom podrumu ,a to jer smatra da su isti postavljeni na njenom zemljištu.&nbsp; Konačno,okrivljena smatra da je imala pravo da preduzme navedene radnje,jer je privatni tužilac R.M. rješenjem suda o privremenoj mjeri bio obavezan da to učini,ali kako on to nije učinio ni po proteku 20 dana,to je ona uklonila ogradu.<br>
<br>
Kod takvog stanja stvari sud nije prihvatio odbranu okrivljene u dijelu koji se odnosi na to da je imala pravo da preduzme navedene radnje jer privatni tužilac nije postupio po rješenju suda o privremenoj mjeri.<br>
Ovo obzirom da se krivično djelo samovlašće sastoji u samovlasnom pribavljanju prava,odnosno kad pravo postoji ili učinilac pretpostavlja da mu pripada neko pravo,ali ne može da ga vrši i ostvaruje i on u tom cilju , mimoilazeći državne organe i propisani postupak,samoinicijativno preduzima neke djelatnosti&nbsp; da bi pribavio to svoje postojeće ili pretpostavljeno pravo. Osim toga,djelo je svršeno kad je učinilac neko svoje pravo ili pretpostavljeno pravo samovlasno pribavio,pri čemu nije od značaja da li je time ugroženo nečije pravo .<br>
Osim toga,sama okolnost da je prije ovog događaja u sudskom postupku donijeta odluka-privremena mjera kojom je naloženo privatnom tužiocu da ukloni ogradu,ukazuje da okrivljena nije bila u situaciji kada je opravdana dozvoljena samopomoć,jer je prethodno pokrenula sudski postupak i izdejstvovala sudsku odluku,a zatim se pozvala na samopomoć.<br>
<br>
Na drugoj strani,sud je prihvatio odbranu okrivljene u dijelu gdje je izjavila da je kritičnog dana uklonila predmetnu ogradu na opisani način,jer je u tom dijelu potvrđena svim izvedenim dokazima.<br>
Sve navedeno jasno ukazuje da je okrivljena bila svjesna da samovlasno pribavlja pravo državine na predmetnom zemljištu,a za koje pravo smatra da joj pripada.<br>
<br>
Polazeći od naprijed provedenih i analiziranih dokaza, te pismenih dokaza u<br>
spisu, te djelimično i odbrane okrivljene, sud je utvrdio da je okrivljena dana 11.10.2010 godine oko 09,00 h u B. ,Herceg Novi na kat.parceli ... KO B.,vlasništvo R.M., bez ovlašćenja nadležnog državnog organa,samovlasno pribavila pravo državine na istoj,za koje smatra da joj pripada,na način što je sa navedenekat.parcele uklonila ogradu sačinjenu od 4 metalna stuba fiksirana u betonu i u nizu povezana lancima&nbsp;&nbsp;&nbsp;&nbsp; ,te da je dana 12.10.2010 godine oko 09,00 sati u B. ,HN,lako tjelesno povrijedila oštećenu R.V.,na način što je za vijeme dok je oštećena pomagala svom suprugu oko premještanja auto prikolice sa leđa odgurnula oštećenu rukama,usljed čega se oštećena destabilizovala,te pala u prikolicu i tjemenom glave udarila u pod prikolice,kojom prilikom je zadobila laku tjelesnu povredu u vidu nagnječine glave u potiljačnom predjelu<br>
U naprijed opisanim radnjama okrivljenog R.M., sud je našao sva bitna obilježja krivičnog djela samovlašće iz čl.384.st.1 KZ CG i krivičnog djela laka tjelesna povreda iz čl.152.stav 1.KZ. Ovo s toga jer je okrivljena samovlasno pribavila pravo za koje smatra da joj pripada , tako što je preduzimajući radnje koje su bliže opisane u izreci ove presude pod tačkom 1 i mimoilazeći nadležne državne organe uklonila navedenu ogradu sa predmetne parcele,te obzirom da je nanijela laku tjelesnu povredu oštećenoj R.V. preduzimajući radnje opisane pod tačkom 2 u izreci presude.<br>
<br>
U odnosu na oblik vinosti, sud je utvrdio da je okrivljena oba navedena krivična djela počinila sa umišljajem, jer je bila svjesna da svoje pretpostavljeno pravo pribavlja samovlasno i da odgurivanjem oštećene&nbsp; sa leđa istu može lako tjelesno povrijediti. Njen umišljaj je nesumnjivo utvrđen na naprijed opisan način,a u vezi činjenice da je prethodno kod nadležnog organa pokrenula postupak za izdavanje privremene mjere,koja je i izdata rješenjem suda I.br.194/10 od 20.09.2010 godine,a zatim nakon toga 11.10.2010 godine uklonila predmetnu ogradu sa navedenog zemljišta,a to je i htjela,kao i da odgurivanjem oštećene sa leđa istoj može nanijeti laku tjelesnu povredu,na što je pristala.<br>
<br>
Odlučujući o vrsti i visini krivične sankcije koju okrivljenoj treba izreći za počinjena krivična djela, sud je cijenio sve okolnosti iz čl.42 KZ CG,pa joj je kao olakšavajuće okolnosti cijenio raniju neosuđivanost,te porodične i materijalne prilike-da se radi o porodičnoj osobi,majci dvoje djece,te da je starije životne dobi. Sud nije našao otežavajućih okolnosti na strani okrivljene,pa je okrivljenoj za oba navedena krivična djela prethodno utvrdio&nbsp; kazne zatvora u trajanju od po 30 dana.<br>
Kada se ima u vidu ranija neosuđivanost okrivljene, odnosno ukupnost svih olakšavajućih okolnosti i odsustvo otežavajućih okolnosti, sud je mišljenja da se navedena djela mogu smatrati lakšim (lakša su i formalno obzirom na zakonom propisanu kaznu)&nbsp; te da nije nužno, s obzirom na ličnost&nbsp; okrivljene, prema istoj&nbsp; primjeniti kaznu, jer se osnovano može očekivati da će i samo upozorenje uz prijetnju kaznom dovoljno uticati na nju da ubuduće ne vrši krivična djela.<br>
Zbog toga je sud primjenom članova&nbsp; 52., 53 .st 1.i 54.st.1 i 4. i čl.48 KZ CG okrivljenoj utvrdio jedinstvenu kaznu&nbsp; zatvora u trajanju od 45 (četvrdeset pet) dana i istovremeno odredio da se ista neće izvršiti ako okrivljena za vrijeme od 1 godine ne izvrši novo krivično djelo, s time što je vrijeme provjeravanja odmjereno u skladu sa visinom utvrđene kazne i ličnosti okrivljene.<br>
<br>
Oštećeni nisu postavili imovinsko pravni zahtjev,već su istakli da će isti ostvarivati u parničnom postupku.<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na osnovu čl.229.stav 1ZKP-a sud je okrivljenu obavezao da sudu plati troškove postupka u iznosu od 77,00 eura,koji se odnose na troškove provedenog medicinskog vještačenja po vještaku sudske medicine B.B.,te na ime paušala iznos od 30,oo eura,koji je odmjeren u skladu sa složenosti i dužinom trajanja postupka,kao i da privatnim tužiocima nadoknadi troškove postupka koje su imali angažovanjem punomoćnika advokata Ilić Slavice,a o čijoj će visini sud odlučiti posebnim rješenjem kada se probave podaci o tim troškovima.<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je cijenio i ostale izvedene pismene dokaze,ali je našao da nisu od uticaja na drugačije odluku u ovoj krivično pravnoj stvari.<br>
<div style="text-align: center">
	OSNOVNI SUD U HERCEG NOVOM</div>
<div style="text-align: center">
	Dana 21.11.2011. godine</div>
<br>
<br>
&nbsp;&nbsp; Zapisničar&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sudija<br>
Dabović dragoslavka&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp; Branislav Leković<br>
<br>
<br>
Pravna pouka:<br>
Protiv ove presude dozvoljena je žalba<br>
u roku od 8 dana od dana prijema,<br>
Višem sudu u Podgorici, a preko ovog<br>
suda.<br>
<br>
<br>
DNA:<br>
-punomoć.privatnih tuž.adv.S.I.<br>
-okrivljenoj K.E.<br>
-braniocu okrivljene&nbsp; adv.I.S.<br>
-u spise<br>
<br>

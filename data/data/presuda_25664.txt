<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{font-weight:bold;font-style:italic;}
.s3{font-family:Times New Roman;font-size:14pt;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Arial;font-size:14pt;}
.p4{text-align:justify;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-indent:0.5in;text-align:center;hyphenate:auto;font-family:Arial;font-size:12pt;}
.p7{text-indent:0.5in;text-align:justify;hyphenate:auto;font-family:Times New Roman;font-size:14pt;}
.p8{text-align:start;hyphenate:auto;font-family:Times New Roman;font-size:12pt;}
.p9{text-align:justify;hyphenate:auto;font-family:Times New Roman;font-size:14pt;}
.p10{text-indent:0.5in;text-align:justify;hyphenate:auto;font-family:Arial;font-size:14pt;}
.p11{text-indent:0.5in;margin-right:0.125in;text-align:justify;hyphenate:auto;font-family:Arial;font-size:12pt;}
.p12{text-indent:0.5in;text-align:start;hyphenate:auto;font-family:Arial;font-size:12pt;}
.p13{text-align:start;hyphenate:auto;font-family:Arial;font-size:12pt;}
.p14{text-indent:0.5in;text-align:start;hyphenate:auto;font-family:Times New Roman;font-size:12pt;}
</style>
<title>Posl</title>
<meta content="marija.cupic" name="author">
</head>
<body class="b1 b2">
<p class="p1">
<span class="s1">Posl.br.K.77/13</span>
</p>
<p class="p2">
<!--Image link to '0.jpg' can be here-->
</p>
<p class="p3"></p>
<p class="p3">
<span>		 </span>
</p>
<p class="p2">
<span class="s2">U  I M E  CRNE GORE</span>
</p>
<p class="p2"></p>
<p class="p4"></p>
<p class="p4">
<span class="s2">OSNOVNI SUD U CETINJU</span><span>, kao prvostepeni krivični, po sudiji Mariji Ćupić, kao sudiji pojedincu, uz sudjelovanje sudskog namještenika Martinović Aleksandre, kao zapisničara, u krivičnom predmetu I. Z. iz Cetinja, zbog krivičnog djela skidanje i povreda službenog pečata i znaka iz člana 381. stav 1.  Krivičnog zakonika, a po optužnom predlogu Osnovnog državnog tužilaštva u Cetinju Kt.br.419/09 od 17.09. 2012. godine, nakon održanog glavnog i javnog pretresa dana 01.08.2013. godine, u prisustvu savjetnika ODT-a u Cetinju Đ. M. branioca okrivljene Đ. V adv. iz Cetinja,ovl.predstavnika oštećene ED Cetinje A. R. u odsustvu uredno pozvane okrivljene donio je istog dana i javno objavio </span>
</p>
<p class="p4"></p>
<p class="p5"></p>
<p class="p6">
<span class="s1">P R E S U D U</span>
</p>
<p class="p5"></p>
<p class="p5"></p>
<p class="p4">
<span>Okr. I. Z., JMBG ........ zvana, "Z", od oca V. i majke T. rođene K. rođena ........ godine u Cetinju, gdje i prebiva,  državljanka Crne Gore, studentkinja, neudata, pismena, sa završenom srednjom školom, srednjeg imovnog stanja, neosuđivana,</span>
</p>
<p class="p5"></p>
<p class="p5">
<span>Na osnovu čl. 373. tačka. 2. Zakonika o krivičnom postupku  </span>
</p>
<p class="p7"></p>
<p class="p8"></p>
<p class="p6">
<span>OSLOBADJA SE OD OPTUŽBE</span>
</p>
<p class="p9"></p>
<p class="p4">
<span>Da  je: </span>
</p>
<p class="p10">
<span class="s1"> </span>
</p>
<p class="p5"></p>
<p class="p5"></p>
<p class="p4">
<span>Dana 14. avgusta 2009. godine u zakupljenom poslovnom objektu - apoteci zv. "E", lociranoj u Ulici ..... u Cetinju, iako svjesna da je prilikom kontrole tog mjernog mjesta izvršena dana 21. 03. 2003. godine od strane ovlašćenih službenih lica "E. Crne Gore" A.D. N.- E. Cetinje, na električnom brojilu marke "Iskra" broj 4190452, postavljena elektrodistributivna plomba oznake "11", radi osiguranja tačnosti i ispravnosti mjerenja utrošene električne energije, istu voljno skinula, a što je ustanovljeno dana 14. 08. 2009. godine, prilikom izvršene ponovne kontrole tog mjernog mjesta od strane ovlašćenih službenih lica E. Cetinje,</span>
</p>
<p class="p5"></p>
<p class="p4">
<span>- čime bi izvršila krivično djelo skidanje i povreda službenog pečata i znaka iz člana 381. stav 1. Krivičnog zakonika,</span>
</p>
<p class="p5"></p>
<p class="p5">
<span>Troskovi krivičnog postupka padaju na teret budžetskih sredstava suda.</span>
</p>
<p class="p5"></p>
<p class="p5"></p>
<p class="p6">
<span>O b r a z l o ž e nj e</span>
</p>
<p class="p2"></p>
<p class="p4">
<span>ODT u Cetinju podnijelo je ovom sudu Optužni predlog Kt.br.419/09 od 17. 09. 2012. godine protiv okrivljene I. Z. iz Cetinja, zbog krivičnog djela skidanje i povreda službenog pečata i znaka iz člana 381. stav 1. Krivičnog zakonika. </span>
</p>
<p class="p4"></p>
<p class="p4">
<span>Prvostepena presuda u predmetnoj krivičnopravnoj stvari  je ukinura Rješenjem Višeg suda u Podgorici Kž.br.660/13 od 23.04.2013.godine i predmet je vraćen na ponovni postupak i odlučivanje .</span>
</p>
<p class="p4"></p>
<p class="p4">
<span>Shodno ukidnim razlozima sadržanim u odluci Višeg suda zakazan je glavni pretres na kojem je zastupnik optužbe u završnoj riječi nakon manjih činjeničnih izmjena  ostao pri podnijetom optužnom aktu. Predložio je  da se okrivljena I. Z. oglasi krivom za predmetno krivično djelo, te da se ista osudi po zakonu.</span>
</p>
<p class="p4"></p>
<p class="p5">
<span>Okrivljena je u svojoj odbrani istakla da apsolutno nema nikakve veza sa skidanjem i povredom službenog pečata i znaka, to jeste državne plombe u apoteci u Ulici …. čji je ona direktor. Navedeni objekat je uzela u zakup 01. 10. 2008. godine od gazde prostora V L koji tom prilikom joj nije prijavio nikakvu nepravilnost koja bi se ticala mjernog mjesta, a nakon što je zakupila navedeni objekat pozvala je električare čisto iz znatiželje da provjeri da li su uredna mjerna mejsta u objektu. Kako je bila u saznanju da je električno brojilo ispravno na to nije obratila pažnju, a napomenula je da inače živi u Podgorici i da vrlo rijetko dolazi u Cetinje tako da nije u saznanju ko bi to mogao uraditi, ali zasigurno tvrdi da to nije ona. Takođe je upoznata da je prethodna kontrola bila 2003. godine i da je ista bila uredna, međutim ona je došla u posjed lokala pet godina kasnije, pa se pita za tih pet godina je mogao maći plombu bilo ko, jer se radi o dugom vremenskom periodu. Još jednom je ustvrdila pod moralnom i krivičnom odgovornošću da ona plombu nije skinula. Nije se mogla izjasniti o identitetu lica koja su po njenom zahtjevu, nakon što je uzela u zakup poslovni objekat tj. apoteku zv. "Eskulap", obzirom da je proteklo više od dvije godine i ne može se sjetiti tačno koje lice je vršilo kontrolu u ovom objektu. U tom periodu je imala 19. godina i nezna uopšte kako izgleda električno brojilo i plomba, i nezna kako se skida plomba. </span>
</p>
<p class="p4"></p>
<p class="p4"></p>
<p class="p4">
<span>Branilac okrivljene je istakao da smatra da u konkretnom slučaju optužnim aktom nije dokazano,odn. dokazima provedenim u toku postupka nije utvrđeno da je okrivljena i ako svjesna da je prilikom kontrole tog mjernog mjesta izvršena dana 21. 03. 2003. godine od strane ov. lica EP CG na električnom brojilu marke "Iskra" postavljena ED plomba oznake 11 radi osiguranja tačnosti i ispravnosti mjerenja električne energije, istu voljno skinula a što je ustanovljeno dana 14. 08. 2009. godine. Krajnje nevjerovatno zvuči ovakva formulacija da je okrivljena u momentu postavljanja plombe imala 13 godina bila u saznanju i svjesna postavljanja iste i ako ni sama nezna što je to ED plomba. Ono što je sud sa sigurnošću utvrdio jeste činjenica a koju ni odbrana ne spori da je navedena plomba postavljena dana 21. 03. 2003. godine. Nakon toga V. L. izdavao je ovaj poslovni prostor drugim fizičkim i pravnim licima što i sam potvrđuje. Isti navodi na zapisniku od 28. 12. 2009. godine pred istražnim sudijom da je negdje u maju 2008. godine pozvao ovl. radnika ED P. Č. te da mu je isti na njegov zahtjev postavio plombu. Znači u maju 2008. godine iz ovoga se nesporno izvodi zaključak da plomba koja je stavljena 21. 03. 2003. godine više nije tu. Znači neko je makao plombu ranije i to onu plombu za koju se tereti I. Z. da je istu skinula. Zaključak je nedvosmislen, plomba na brojilu "Iskra " broj 4190452 broj 11 u maju 2008. godine nije na ovom brojilu. Ko je i kada skinuo plombu te eventualno pokretanju postupku pitanje je za tužioca ,ali jasno je da to nije okrivljena koja je u posjed objekta ušla 01. 10. 2008. godine, to jeste 4 do 5 mjeseca nakon što je vlasnik utvrdio da plombe nema. Svjedok V. N. navodi da potpis na izvještaju ED Cetinje broj 14859 od 11. 11. 2009. godine nije njegov, znači da je isti falsifikovan, ovo je još jedno pitanje kojim bi trebalo da se pozabavi tužilaštvo i neshvatljvio je da pored ovakve izjave nakon koje se javlja osnovana sumnja u izvršenje krivičnog djela falsifikovanje isprave tužilac se ne oglašava. Ovaj zapisnik predstavlja javnu ispravu, te njegovo falsifikovanje predstavlja ozbiljno krivično djelo. Svjedok K. R. potvrđuje isto, to jeste da nikada nije plombirao ovo mjerno mjesto. Svjedok, P. Č. je kontradiktoran u svojim izjavama isti prvo navodi da nikada nije postupao po privatnom zahtjevu V. L. i nikada nije izvršio kontrolu ovog mjernog mjesta. Iz istoga se jasno da izvesti zaključak, a to je da je vlasnik ovog poslovnog prostora ili neko lice koje je ranije zakupljivalo prostor pomenutu plombu skinulo i to prije maja 2008. godine. Sve ovo sa punom sigurnošću upućuje na jedini mogući zaključak ,a to je da je ED plomba o kojoj je riječ u maju 2008. godine nije više na brojilu. To dalje jasno znači da okrivljena istu nije skinula niti je mogla skinuti obzirom da je nije ni bilo u trenutku kada je zakupila poslovni prostor. Ono što takođe valja istaći jeste da računi koji su dolazili za utrošenu električnu struju firmi u vlasništvu okrivljene su isti ili približno isti u periodu prije navodnog skidanja plombe kao i poslije skidanje iste. Postavlja se logičko pitanje zašto bi okrivljena skinula ovu plombu ako nije željela umanjiti svoj račun za utrošenu struju, jer samo skidanje plombe ne znači i da je okrivljena otuđila ,to jeste umanjila svoje račune za struju. Predložio je i tužiocu da obzirom na provedene dokaze, a tu misli na iskaze saslušanih svjedoka pokrene odgovarajuće postupke obzirom da je jasno da postoji nešto mnogo više od osnova sumnje da se određena lica izvršila krivična djela. Smatram da je jedina moguća odluka koju može donijeti ovaj sud oslobađajuća odluka obzirom da je tokom postupka nedvosmisleno dokazano da okrivljena nije izvršila djelo koje joj se stavlja na teret. </span>
</p>
<p class="p4"></p>
<p class="p4">
<span>Radi razjašnjenja ove krivične pravne stvari sud je u dokaznom postupku proveo sledeće dokaze: saslušao ovlašćenog predstavnika oštećene "E.C. G." A.D. N., E. Cetinje A. R. saslušao svjedoke I. M. K. R. i V. N. saglasnošću stranaka umjesto neposrednog saslušanja svjedoka R. P. V. L. i P. Č. pročitao njihove iskaze iznijete u toku prethodnog postupka i na glavnom pretresu, pročitao zapisnik o kontroli mjernog mjesta E. C. G." A.D. N. E. Cetinje broj 0002321 od 14. 08. 2009. godine, pročitao Ugovor o zakupu poslovnih prostorija zaključen u Cetinju dana 01. 10. 2008. godine, između V. L. kao zakupodavca i I. J. - osnivača, i I. Z.-izvršnog direktora D.O.O. Apoteka "E" Cetinje, koju po punomoćju zastupa Ivanović jelena, koji ugovor je ovjeren u Osnovnom sudu u Cetinju pod. brojem I. Ov. 8941/08 od 07. 10. 2008. godine, pročitao dopise E. C. G." A.D. N., E. Cetinje broj 40-16-01-3546 od 17. 03. 2011. godine i broj 40-16-01-11983 od 20. 10. 2011. godine, izvršio uvid u dostavljene podatke od strane ED  C. G. A.D. N. E. Cetinje, pročitao zapisnik o suočenju između svjedoka V. L. i P. Č.  pročitao izvještaj iz Kaznene evidencije Uprave policije - Ispostave Cetinje broj 02-245-3797 od 26. 09. 2012. godine za okrivljenu  I. Z..</span>
</p>
<p class="p4"></p>
<p class="p4">
<span>Ovlašćeni predstavnik oštećene "E. C. G." A.D. N. E. Cetinje A. R. je istakla da je kod prijavljenog potrošača vršena kontrola 14. 08. 2009. godine u apoteci “E” na adresi …… vlasništvo I. Z. i na brojilu marke “Iskra” broj 4190452 nije nađena ED plomba koja je postavljena radi osiguranja ispravnosti i tačnosti mjerenja utoršene električne energije. Mjerno mejsto je bilo ispravno. Nakon kontrole mjerno mjesto je plombirano plombom broj 6. Ista je počinila krivično djelo skidanje i povreda službenog pečata i znaka iz člana 381. KZ. Zapisnik o izvršenoj kontroli sačinili su radnici ED Cetinje I Ml. i R. P. koji je zaveden pod brojem 4201-10520 od 17. 08. 2009. godine. Na osnovu izvoda iz matične baze podataka OJ Snadbijevanje Cetinje kod ovog potrošača prethodna kontrola vršena je dana 21. 05. 2003. godine kojom prilikom je izmjereno stanje više I niže tarife ,a nepravilnosti na brojilu nijesu nađene.</span>
</p>
<p class="p4">
<span>Pridružila se krivično pravnom progonu ,a odštetni zahtjev nije postavila obzirom na prirodu krivičnog djela u pitanju.</span>
</p>
<p class="p4"></p>
<p class="p4">
<span>Iz iskaza svjedoka V. L. proizilazi  da je tačno da je on vlasnik kuće u …… gdje je u prizemlju otvoren objekat – apoteka čiji je vlasnik I. Z. U vezi krivičnog djela koje se stavlja na teret okrivljenoj,a povodom toga što se električno brojilo nalazi u kuću u kojoj je on vlasnik ističe da u vremenu od prije 14. 08. 2009. godine nije bio u saznanju da nema plombe na električnom brojilu koje se nalazi u apoteci. Prednje iz razlgoa jer je i prethodno izdavao u zakup navedeni prostor. Kontrole E. Cetinje su takođe dolazile i nikada nije nađena ni jedna nepravilnost ,a negdje u maju 2008. godine ovlašćeni radnik E. Cetinje P. C. mu je postavio na njegov zahtjev plombu na električnom brojilu. Sve do septembra iste godine, znači 2008. godine on lokal nije izdavao , bio je zaključan, a potom ga je izdao Z. I. Zatečen je pozivom za sud vezano za ovo krivično djelo jer nije u saznanju da bilo kakva nepravilnosti postoji, jedino istog dana kada je vršena kontrola, to jeste 14. 08. 2009. godine slučajno se zatekao u apoteci gdje su bili kontrolori mjernog mjesta kada su mu saopštili da nema državne plombe. On im je kazao da su bili obavezni da ga kao vlasnika kuće pozovu i obavijeste, a ne da na ovakav način saznaje o tome jer je odmah posumnjao u vjerodostojnost zapisnika o mjernom mjestu. Nekretninu je u zakup izdao 07. 10. 2008. godine i ugovor je ovjeren kod Osnovnog suda u Cetinju.  U svom iskazu iznijetom na glavnom pretresu naveo je da u  svom iskazu u prethodnom postupku  nije istakao da je u maju 2008. godine P. Č. na njegov zahtjev postavio plombu na brojilu i da nezna iz kojih razloga je to tako navedeno. Saslušanje je obavljeno u kancelariji Medijatora suda. Tačno je da je on u toku 2008. godine, prije nego što je izdao lokal I. Z. pozvao P. Č. jer ga lično poznaje da provjeri je li sve u redu sa brojilom. P. je dolazio i rekao da je sa brojilom sve u redu. Tada nije sastavljan bilo kakav zapisnik i poslije toga je u oktobru mjesecu izdao lokal I. Z..  Siguran je da je P. Č. u maju mjesecu 2008. godine pregledao brojilo, jer je taj poslovni objekat 01. 05. 2008. godine napustio raniji zakupac K. I.. Takođe je potpuno siguran da u poslovni objekat niko do I Z. nije ulazio i da je taj poslovni prostor sa urednim brojilom izdao I. Z.. U momentu kada je P. Č. pregledao brojilo u spornom poslovnom objektu na njemu je bila ED plomba. P. Č. nije  kao ovlašćeni radnik pristupio brojilu, zna da radi u E. i pozvao ga je kao električara i prijatelja da pogleda brojilo.</span>
</p>
<p class="p4"></p>
<p class="p4">
<span>Iz iskaza svjedoka P Č koji je dat na zapisniku od 16.09.2011.godine  proizilazi da se ne može izjasniti vezano za okolnosti izvršenja krivičnog djela skidanje I povreda službenog pečata i znaka iz čl.381.st.1.KZ-a ,jer se istog ne može sjetiti.Iz njegovog iskaza datog na zapisniku od 15.05.2012.godine proizilazi  da mu je poznato gdje se nalazi predmetno mjerno mjesto. Zna i da se isto nalazi u objektu koji je vlasništvo V L, odnosno u dijelu tog objekta koji je on izdao u zakup za neku apoteku. Ne sjeća se da je tokom 2008. godine plombirao to mjerno mjesto na zahtjev V L ,ali ako jeste o toma mora postojati trag u ED Cetinje u vidu zapisnika o postavljanju plombe, naloga za postavljanje plombe, a prije svega mora postojati pisani zahtjev potrošača. On inače radi kao kontrolor 1 u ED Cetinje u grupi za mjerenje i kontrolu. Upoznat je što je V L izjavio, ali  on je ostao pri svojoj izjavi I nije se mogao sjetiti da je na njegov zahtjev postavao plombu. Prilikom suočenja sa V L kod istražnog sudije na zapisniku od 07.09.2012.god.je istakao je da je izjava V L u potpunosti tačna i da se sjeća da je na njegov zahtjev  pregledao brojilo i uzeo stanje. Tom prilikom je plomba postojala na brojilu i toga se dobro sjeća ,a vezano za to što je istakao da se ne sjeća da je vršio kontrolu ,pojasnio je da kontrolu mogu vršiti 3 radnika i da ED mora sačiniti zapisnik. Na zapisniku o saslušanju na glavnom pretresu je istakao da  bez obzira da li se radi o njegovom prijatelju ili ne ,poznaniku ili bilo kom drugom bez radnog naloga ne vrši kontrolu kao ni opravke mjernog mjesta, bez radnog naloga ne postavlja ni plombe.</span>
</p>
<p class="p4"></p>
<p class="p4">
<span>  Iz iskaza svjedoka K R proizilazi da se konkretnog pregleda ne sjeća u apoteci "E",ali ako je potpisao izvještaj o internom tehničkom pregledu priključka,onda je najvjerovatnije tog dana i vršio pregled.Pregledi se vrše ukoliko potrošači podnesu zahtjev za promjenu upisa podataka .Ni na zahtjev V L,ni I Z nije vršio pregled mjernog mjesta.broj plombe CT 003846 predstavlja najvjerovatnije plombu koju su on i kolega V postavili.Nije se mogao izjasniti da li je postojala plomba u trenutku pregleda i na koji je način uklonjena.</span>
</p>
<p class="p4"></p>
<p class="p4">
<span>Iz iskaza svjedoka V N proizilazi da je u toku 2009.godine bio angažovan na kontrolama mjernog mjesta po Cetinju.Konkretne kontrole i tehničkog priključka se ne sjeća.Ukoliko na zapisniku o internom tehničkom pregledu piše da je mjerno mjesto ispravno nema što reći .Ni I Z ni V L ga nijesu angažovali da pregleda ovo mjerno mjesto.Vezano za razlike oko potpisa na pomenutom zapisniku svjedok se izjasnio da u svakom slučaju stoji iza onoga što piše u zapisniku ,a dešavalo se nekada da kaže kolegi da su mu prljave ruke ,pa da on potpiše namjesto njega .Kada se pronađe da nema ED plombe oni to konstatuju ,a kada se otvori brojilo vidi se da je stanje ispravno i da nema krađe.Nije se mogao izjasniti o načinu uklanjanja ED plombe.</span>
</p>
<p class="p4"></p>
<p class="p5">
<span>Iz iskaza svjedoka I M proizilazi da je dana 14.08.2009.godine vršio kontrolu u svojstvu kontrolora sa kolegom R P,mjernog mjesta u objektu,apoteci koja se nalazi u B.C.J..Tom prilikom su ustanovili da je mjerno mjesto ispravno,ali dabrojilu marke "Iskra "tipa T22 CD1,BROJA 4190452 nema ED plombe i brojilo je plombirano plombom br.6.Sve je zapisnički konstatovano,a zapisnik je potpisan od strane radnice u objektu. Dodao je da se brojilo nalazilo unutar objekta.Radilo se u stvari o dvije prostorije ,a u jednoj od tih prostorija nalazio se ormar u kojem je brojilo bilo smješteno .I brojilo i prostorije su bili dostupni  ,obzirom da nijesu bili zaključani ,ni prostorija ,ni ormar.Nije se mogao  izjasniti o načinu skidanja ED plombe,a u ostalom brojilo je bilo u ispravnom stanju.</span>
</p>
<p class="p4"></p>
<p class="p4">
<span>Iz iskaza svjedoka R P proizilazi da je dana 14.08.2009.godine vršio kontrolu u svojstvu kontrolora sa kolegom I M ,mjernog mjesta u objektu,apoteci koja se nalazi u B.C.J..Tom prilikom su ustanovili da je mjerno mjesto ispravno,ali dabrojilu marke "Iskra "tipa T22 CD1,BROJA 4190452 nema ED plombe i brojilo je plombirano plombom br.6.Sve je zapisnički konstatovano,a zapisnik je potpisan od strane radnice u objektu.</span>
</p>
<p class="p4"></p>
<p class="p4">
<span>Iz zapisnika o kontroli mjernog mjesta E Crne Gore" A.D. Nikšić, E Cetinje broj 0002321 od 14. 08. 2009. godine proizilazi da su dana 14. 08. 2009. godine ovlašćeni radnici I M i R P vršili kontrolu mjernog mjesta u apoteci “E” i tom prilikom utvrdili da je mjerno mjesto ispravno .Na brojilu nije bilo ED plombe i brojilo je plombirano plombom broj 6. Zapisnik je potpisan od strane radnice.</span>
</p>
<p class="p4"></p>
<p class="p4">
<span>Iz Ugovora o zakupu poslovnih prostorija  proizilazi da je zaključen u Cetinju dana 01. 10. 2008. godine, između V L kao zakupodavca i I J-osnivača, i I Z-izvršnog direktora D.O.O. Apoteka "E" Cetinje, koju po punomoćju zastupa I J, koji ugovor je ovjeren u Osnovnom sudu u Cetinju pod. brojem I. Ov. Br. 8941/08 od 07. 10. 2008. godine.</span>
</p>
<p class="p4"></p>
<p class="p4">
<span>Iz dopisa E Crne Gore" A.D. Nikšić, E Cetinje broj 40-16-01-3546 od 17. 03. 2011. godine proizilazi da prema priloženom izvodu matičnih podataka dobijenih iz OJ Snadbijevanje Cetinje dana 21. 03. 2003. godine je izvršena kontrola brojila marke “Iskra” broj 4190452 kojim prilikom je izmjeren utrošak električne energije VT 22374 (više tarife) i MT 26512 (niže tarife) nakon čega je brojilo plombirano plombom broj 11. Dana 14. 08. 2009. godine I M i R P vršili su kontrolu predmetnog brojila kojom prilikom nije bilo ED plombe na istom, nakon koje kontrole je brojilo plombirano plombom broj 6. Kome i kada je vlasnik davao u zakup predmetni poslovni objeka ED Cetinje nema podatke.</span>
</p>
<p class="p4"></p>
<p class="p4">
<span>Iz dopisa E Crne Gore" A.D. Nikšić, E Cetinje broj 40-16-01-11983 od 2 0. 10. 2011. godine proizilazi da je okrivljena dana 11. 09. 2009. godine podnijela zahtjev za promjenu – imena potrošača nakon kontrole kojom su utvrđene nepravilnosti na brojilu. Nakon podnošenja zahtjeva, kontrolu mjernog mjesta su izvršili radnici ED Cetinje K R i V N, o čemu su ispunili izvještaj broj 40-16-08/14859 od 11. 11. 2009. godine.</span>
</p>
<p class="p4"></p>
<p class="p4">
<span>Uvidom u dostavljene podatke od strane ED  Crne Gore A.D. Nikšić E Cetinje, proizilazi da se predmetno mjerno mjesto u decembru 2008.godine vodilo na K I,a u martu mjesecu 2009.godine na Apoteku "E" Društvo sa ograničenom odgovornošću ,tj.faktura za period od 30.09.2009.godine do 30.11.2009.godine je glasila na "RKL"K -Rukometni klub.</span>
</p>
<p class="p4"></p>
<p class="p4">
<span>Prilikom suočenja svjedok V L okrenut licem u lice prema P Č istakao je da  je istog pozvao prije nego što je u posjed lokala ušla okrivljena da izvrši pregled brojila da bi vidio da li je sve u redu kada mu je P rekao da je brojilo uredno. </span>
</p>
<p class="p5"></p>
<p class="p4">
<span>Svjedok P Č okrenut licem u lice prema V L naveo je da je tačno da ga je ovaj zamolio,ali ne da izvrši kontrolu nego mu je kao prijatelj pogledao brojilo i isto je bilo ispravno jer da nije bilo on bi na to ukazao u E Cetinje.</span>
</p>
<p class="p4"></p>
<p class="p4">
<span>Iz izvještaja iz Kaznene evidencije Uprave policije - Ispostave Cetinje broj 02-245-3797 od 26. 09. 2012. godine za okrivljenu I Z utvrđuje se da ista nije osuđivana.</span>
</p>
<p class="p5"></p>
<p class="p5">
<span>Analizirajući rezultate provedenog dokaznog postupka, te na  osnovu  savjesne i brižljive  ocjene svih provedenih dokaza  pojedinačno i u svojoj ukupnosti, Sud je utvrdio da rezultati dokaznog postupka nijesu podkrijepili  navode optužnog predloga  da je okr. I Z, počinila krivično djelo skidanje i povreda službenog pečata i znaka  iz čl. 381. st. 1. Krivičnog zakonika,  zbog toga što nije dokazano da je okrivljena učinila djelo za koje je okrivljena , pa je Sud okrivljenu oslobodio optužbe osnovom čl. 373. tačka 2. ZKP-a iz sledećih razloga:</span>
</p>
<p class="p4"></p>
<p class="p4">
<span>	Naime,nesporno je utvrđeno tokom postupka ,prevashodno iz dopisa ED Cetinje i iskaza  njenog ovlašćenog predstavnika da je dana 21. 03. 2003. godine od strane ovlašćenih službenih lica "E Crne Gore" A.D. Nikšić - E Cetinje, na električnom brojilu marke "Iskra" broj 4190452, postavljena elektrodistributivna plomba oznake "11", radi osiguranja tačnosti i ispravnosti mjerenja utrošene električne energije, a koje plombe nije bilo prilikom kontrole tog mjernog mjesta dana 14. 08. 2009. godine, od strane ovlašćenih službenih lica E Cetinje,što proizilazi i iz zapisnika o kontroli mjernog mjesta navedenog dana koji je sačinjen od strane ovl.službenih lica oštećene ,dopisa ED Cetinje,kao i iskaza ovl.predstavnika oštećene ,a što ni sama okrivljena nije sporila. Nadalje je utvrdjeno da je okrivljena korisnik predmetnog poslovnog prostora od 01.10.2008.godine ,a što se vidi iz Ugovora o zakupu poslovnih prostorija,kao i iz iskaza okrivljene i svjedoka V L zakupodavca predmetnog poslovnog objekta.</span>
</p>
<p class="p9"></p>
<p class="p5">
<span>Medjutim, navodi optužnog predloga da je u navedenom vremenskom periodu,tj.</span><span class="s3"> </span><span>dana 14. avgusta 2009. godine u zakupljenom poslovnom objektu - apoteci zv. "E", lociranoj u Ulici B c j bb, u Cetinju, iako svjesna da je prilikom kontrole tog mjernog mjesta izvršene dana 21. 03. 2003. godine od strane ovlašćenih službenih lica "E Crne Gore" A.D. Nikšić- E Cetinje, na električnom brojilu marke "Iskra" broj 4190452, postavljena elektrodistributivna plomba oznake "11", radi osiguranja tačnosti i ispravnosti mjerenja utrošene električne energije, istu voljno skinula, a što je ustanovljeno dana 14. 08. 2009. godine, prilikom izvršene ponovne kontrole tog mjernog mjesta od strane ovlašćenih službenih lica E Cetinje,nisu se potvrdili tokom dokaznog postupka.</span>
</p>
<p class="p5"></p>
<p class="p5">
<span>Naime ,prevashodno sud je imao u vidu iskaz svjedoka V L koji je jasno na zapisniku pred istražnim sudijom od 28.12.2009.godine naveo da je negdje  u maju mjesecu 2008.godine ovlašćeni radnik ED Cetinje P Č na njegov lični zahtjev postavio plombu na električnom brojilu,da je do septembra 2008.godine lokal bio zaključan,nakon čega ga je izdao Z I.U svom iskazu datom na zapisniku od 07.09.2012.godine svjedok V je pak naveo da nezna zašto je navedeno na prethodnom zapisniku da je negdje  u maju mjesecu 2008.godine ovlašćeni radnik ED Cetinje P Č na njegov lični zahtjev postavio plombu na električnom brojilu,jer on to nije rekao ,ali da je tačno da je pozvao P Č kojeg lično poznaje u toku 2008.godine ,prije nego što je izdao lokal I Z da provjeri da li je sa brojilom sve u redu,a da je isti došao i konstatovao da je sve u redu sa brojilom.Tada nije sačinjavan bilo kakav zapisnik.Istog dana je precizirao i da je siguran da je P pregledao brojilo u maju mjesecu 2008.godine ,obzirom da je 01.05.2008.godine poslovni prostor napustio raniji zakupac K I.</span>
</p>
<p class="p5"></p>
<p class="p5">
<span>Sa druge strane svjedok P Č je prvobitno naveo da se ne može izjasniti da li je ili ne plombirao predmetno brojilo u maju 2008.godine  jer se ničega ne sjeća,potom je pojasnio da zna gdje se nalazi mjerno mjesto,ali da se ne može izjasniti da li je tokom 2008.godine plombirao to mjerno mjesto na zahtjev V L ,a da o svemu mora postojati pisani trag potrošača u ED Cetinje.Isti je naveo da bez obzira da li se radi o njegovom prijatelju ili ne, poznaniku ili bilo kom drugom bez radnog naloga ne vrši kontrolu,kao ni opravke mjernog mjesta,kao ni što ne postavlja plombe.</span>
</p>
<p class="p5"></p>
<p class="p5">
<span>Za napomenuti je da svjedok P Č tek u postupku suočenja sa svjedokom V potvrđuje navode istog da je vršio pregled njegovog  mjernog mjesta  i da je isto bilo ispravno,tj.da je postojala plomba.</span>
</p>
<p class="p5"></p>
<p class="p5">
<span>Sud je mišljenja da ovakvi iskazi svjedoka ne mogu biti osnov za rasvjetljenje predmetne pravne stvari ,tim prije kada se uzme u obzir da su oba svjedoka mijenjala svoje iskaze prilikom saslušanja ,usklađujući   ih prilikom suočenja.</span>
</p>
<p class="p5"></p>
<p class="p5">
<span>Nadalje,posebno je sud cjenio iskaz svjedoka I M koji je u  svom iskazu pojasnio da je mjerno mjesto bilo dostupno svima ,obzirom da se nalazilo u pomoćnoj prostoriji koja je otključana i dostupna svima .</span>
</p>
<p class="p5"></p>
<p class="p5">
<span>Ni jedan od radnika ED Cetinje koji je bio u kontroli mjernog mjesta nije se mogao izjasniti o načinu na koji je uklonjena ED plomba,dok iz njihovih iskaza nesporno proizilazi da je mjerno mjesto bilo ispravno,odn.da kada se otvorilo brojilo bilo je ispravno i nije bilo krađe.</span>
</p>
<p class="p5"></p>
<p class="p4">
<span>          Sud je cjenio i ostale provedene dokaze pa je našao da nijesu od uticaja za drugačije presudjenje,te ih nije posebno obrazlagao.</span>
</p>
<p class="p5"></p>
<p class="p4">
<span>Zbog svega navedenog sud je odlučio u korist okrivljene jer provedeni dokazi nijesu sa sigurnošću ukazivali da je  okrivljena počinila krivično djelo skidanje i povreda službenog pečata i znaka  iz čl.381.st.1.KZ-a, a kod činjenice da je okrivljena tokom cijelog postupka negirala izvršenje krivičnog djela koje joj je stavljeno na teret, a pri tom da nema drugih dokaza, tj.svjedoka koji bi na pouzdan način svjedočili u datoj krivičnopravnoj stvari ,što bi rezultiralo donošenjem drugačije odluke,a kod činjenice da je brojilo bilo u ispravnom stanju,što su  istoj potvrdili i radnici koje je pozvala da izvrše ispravnost mjernog mjesta,kao i radnici ED Cetinje koji su imali pristup brojilu Ivanišević M,R P,K N i V N, te posebno imajući u vidu odredbu iz čl.3.st.3.Zakonika o krivičnom postupku da sumnja o postojanju činjenica koja čine obilježje krivičnog djela sud rješava na način koji je povoljniji za okrivljenog (in dubio pro reo),  to je oslobodio optužbe osnovom čl.373.t.2.ZKP-a.</span>
</p>
<p class="p5"></p>
<p class="p4">
<span>Shodno odredbama čl. 230. Zakonika o krivičnom postupku troškovi krivičnog postupka  padaju na teret budžetskih sredstava suda.</span>
</p>
<p class="p5"></p>
<p class="p11">
<span>Na temelju izloženog valjalo je odlučiti kao u izreci.</span>
</p>
<p class="p5"></p>
<p class="p5"></p>
<p class="p5"></p>
<p class="p2">
<span class="s1">OSNOVNI SUD U CETINJU</span>
</p>
<p class="p2">
<span class="s1">Dana,01.08.2013. godine</span>
</p>
<p class="p6"></p>
<p class="p6"></p>
<p class="p12"></p>
<p class="p12">
<span class="s1">Zapisničar,                                                             S u d i j a,</span>
</p>
<p class="p12">
<span class="s2">Aleksandra Martinović                                        Marija Ćupić s.r.           </span>
</p>
<p class="p13">
<span class="s2">           </span>
</p>
<p class="p12"></p>
<p class="p12"></p>
<p class="p12">
<span class="s1">PRAVNA POUKA:</span>
</p>
<p class="p12">
<span>Protiv ove presude može se</span>
</p>
<p class="p12">
<span>izjaviti žalba u roku od 8 dana</span>
</p>
<p class="p12">
<span>od dana prijema Višem sudu</span>
</p>
<p class="p12">
<span>u Podgorici, a preko ovog suda.</span>
</p>
<p class="p12"></p>
<p class="p8"></p>
<p class="p8"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p14"></p>
<p class="p8"></p>
<p class="p8"></p>
<p class="p8"></p>


</body>
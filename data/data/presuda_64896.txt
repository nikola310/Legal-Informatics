<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Arial;font-size:12pt;}
.p2{margin-bottom:0.083333336in;text-align:center;hyphenate:auto;font-family:Arial;font-size:12pt;}
.p3{margin-bottom:0.083333336in;text-align:start;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-align:center;hyphenate:auto;keep-with-next.within-page:always;font-family:Arial;font-size:12pt;}
.p7{text-align:start;hyphenate:auto;font-family:Arial;font-size:12pt;}
.p8{text-indent:0.25in;text-align:justify;hyphenate:auto;font-family:Arial;font-size:12pt;}
.p9{text-indent:0.375in;text-align:justify;hyphenate:auto;font-family:Arial;font-size:12pt;}
.p10{text-indent:0.5in;text-align:center;hyphenate:auto;keep-with-next.within-page:always;font-family:Arial;font-size:12pt;}
.s1{font-weight:bold;}
.s2{font-size:14pt;}
</style>
<meta content="rahmo.banda" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span class="s1">U IME CRNE GORE</span>
</p>
<p class="p3">
<span class="s1">								K.br. 69/2013</span>
</p>
<p class="p4">
<span class="s1">OSNOVNI SUD U BIJELOM POLJU</span><span>, kao prvostepeni krivični, i to sudija Rahmo Banda, kao sudija pojedinac, uz učešće namještenika suda Popović Ljiljane, kao zapisničara, u krivičnom predmetu protiv okrivljenog K. P. iz  Bijelog Polja, zbog krivičnog djela skidanje i povreda službenog pečata i znaka iz čl. 381 st. 1. KZ, postupajući po Optužnom predlogu ODT iz B.Polja Kt.br.464/12 od 07.03.2013.godine, nakon održanog, usmenog, glavnog i javnog pretresa u prisustvu Zamjenika ODT iz Bijelog Polja Z. D.a, a u odsustvu uredno obaviještenih okrivljenog K. P. i ovlašćenog predstavnika preduzeća AD ‘’T.’’ G. R.e,</span><span class="s2"> </span><span>dana 10.04.2013. godine, donio je i javno objavio:</span>
</p>
<p class="p5"></p>
<p class="p6"></p>
<p class="p6">
<span class="s1">P R E S U D U</span>
</p>
<p class="p7"></p>
<p class="p4"></p>
<p class="p4">
<span class="s1">Okrivljeni K. P.,</span><span> od oca M. i majke K. rodjene M., rodjen 05.11.1953.godine u mjestu Bliškovo, Opština Bijelo Polje, sa prebivalištem u mjestu rodjenja – Ul. Omladinska br. .., državljanin Crne Gore, pismen, završio SSS, po zanimanju poljoprivrednik, oženjen, otac petoro djece, od kojih je troje punoljetno a dvoje maloljetno, srednjeg imovnog stanja, osudjivan: – presudom Osnovnog suda u Bijelom Polju K.br. 523/89 od 28.09.1991.godine po čl. 202. st. 1. KZ RCG, 3. mjeseca zatvora uslovno na 1.godinu, - presudom Osnovnog suda u BijelomPolju K.br. 245/95 od 21.12.1995.godine po čl. 204/1 KZ RCG, 3. mjeseca zatvora uslovno na 1.godinu, - presudom Osnovnog suda u B.Polju K.br. 659/95 od 29.05.1997.godine po čl. 77/1 KZ RCG, novčana kazna 1.000,00 dinara, - presudom Opštinskog suda u Subotici V.K.200/96 od 10.02.1997.godine po čl. 195. st. 3. u vezi st. 1. KZ RS, novčana kazna 300,00 dinara, - presudom Osnovnog suda B.Polje K.br. 253/99 od 06.09.1999.godine po čl. 33. Zakona o inspekcijskoj kontroli, 30 dana zatvora, uslovno na 1.godinu, - presudom Osnovnog suda B.Polje K.br. 144/00 od 29.09.2000-te godine po čl. 120/2-1-5 KZ RCG, 11 mjeseci zatvora uslovno na 1.godinu, - presudom Osnovnog suda B.Polje K.br. 492/00 od 04.12.2000-te godine po čl. 197/1, novčana kazna 2.500,00 dinara, - presudom Osnovnog suda B.Polje K.br. 227/01 od 26.04.2002.godine po čl. 197/1, KZ RCG, novčana kazna 9.000,00 dinara, - presudom Osnovnog suda B.Polje K.br. 187/01 od 25.11.2002.godine po čl. 207. st. 3. u vezi st. 1. KZ RCG, 4. mjeseca zatvora uslovno na 2.godine, - presudom Osnovnog suda B.Polje K.br. 440/06 od 2006.godine, po čl. 45/1, novčana kazna od 500,00 eura, kaznu izdržao u vremenu od 25.02.09. do 25.02.09.godine, pušten na slobodu po uplati kazne, - presudom Osnovnog suda B.Polje K.br. 382/08 od 15.09.2008.godine po čl. 381/1 KZ CG, 600,00 novčana kazna, - presudom Osnovnog suda B.Polje K.br. 127/10 od 23.03.2010.godine po čl. 381. st. 1. KZ CG, 900,00 eura novčana kazna, - presudom Osnovnog suda B.Polje K.br. 276/10 od 19.11.10.godine po čl. 239/1 KZ CG, 1.200,00 eura, novčana kazna, - presudom Osnovnog suda B.Polje K.br. 561/10 od 30.11.2010.godine po čl. 169/1, KZ CG, 1.000,00 eura, novčane kazne. Kazna K.br. 561/10, K.br. 276/10 i K.br. 127/10, preinačene u zatvorsku od 40.dana, 48.dana i 36 dana. Kaznu izdržao u vremenu od 09.08.2011.godine do 24.08.2011.godine, kada je otpušten po uplati kazne. </span>
</p>
<p class="p4"></p>
<p class="p4"></p>
<p class="p6">
<span class="s1">K r i v     j e</span>
</p>
<p class="p5"></p>
<p class="p8">
<span class="s1">Što je:</span>
</p>
<p class="p8"></p>
<p class="p4">
<span>- dana 27.11.2012.godine u Bijelom Polju, sa Ugostiteljskog objekta AD ''T.'' koji se nalazi na Autobuskoj stanici, skinuo službeni pečat, koji je na vratima objekta postavio ovlašćeni službenik Privrednog suda u Bijelom Polju, radi osiguranja objekta, </span>
</p>
<p class="p8"></p>
<p class="p4">
<span>- čime je izvršio krivično djelo skidanje i povreda službenog pečata i  znaka iz čl. 381. st. 1. Krivičnog Zakonika. </span>
</p>
<p class="p5"></p>
<p class="p4">
<span>- pa ga sud primjenom citiranih zakonskih propisa i čl. 2,4,5,13,15,32,39,42,  KZ,  te čl. 226 i 374. Zakonika o krivičnom postupku.</span>
</p>
<p class="p4"></p>
<p class="p8"></p>
<p class="p1">
<span class="s1">O S U D J U J E</span>
</p>
<p class="p5"></p>
<p class="p4"></p>
<p class="p4">
<span>Na novčanu kaznu u iznosu od  700,00 € ( sedamstotina eura), koju kaznu je dužan da plati u roku od 3(tri) mjeseca, u Budžet CG – na depozit novčanih kazni, troškova postupka i paušala,  po pravosnažnosti presude, ako osudjeni ne plati novčanu kaznu u odredjenom roku, sud će novčanu kaznu zamijeniti kaznom zatvora, tako što će za svakih započetih 25,00 € ( dvadesetpet eura),novčane kazne odrediti jedan dan zatvora, a ako osudjeni plati samo dio novčane kazne, sud će ostatak kazne srazmjerno zamijeniti kaznom zatvora, pa ako osudjeni isplati ostatak novčane kazne, izvršenje kazne zatvora će se obustaviti.</span>
</p>
<p class="p5"></p>
<p class="p4">
<span>Obavezuje se okrivljeni da na ime paušala plati iznos od 30,00 € (trideset eura), u Budžet CG – na depozit novčanih kazni, troškova postupka i paušala, u roku od 15. dana po pravosnažnosti presude. Dok drugih troškova krivičnog postupka nije bilo.</span>
</p>
<p class="p5"></p>
<p class="p6">
<span class="s1">O b r a z l o ž e nj e</span>
</p>
<p class="p7"></p>
<p class="p4"></p>
<p class="p4">
<span>Optužnim predlogom ODT iz B.Polja Kt.br. 464/12 od 07.03.2013. godine, optužen je K. P. iz B.Polja, da je izvršio krivično djelo skidanje i povreda službenog pečata i znaka iz čl. 381 st. 1. Krivičnog Zakonika.</span>
</p>
<p class="p4"></p>
<p class="p4">
<span>Sud je glavni pretres održao i zaključio dana 10.04.2013.godine, u odsustvu uredno obaviještenih okrivljenog K. P. i ovlašćenog predstavnika preduzeća AD ‘’T.’’ G. R.e.</span>
</p>
<p class="p5"></p>
<p class="p4">
<span>Zamjenik ODT-a Z. D. u završnoj riječi je izjavio, da izvedenim dokazima na glavnom pretresu utvrdjeno je da je okrivljeni K. P. izvršio krivično djelo koje mu je stavljeno na teret, i predložio da ga sud </span><span class="s1">osudi na novčanu kaznu</span><span> srazmjernu težini krivičnog djela i krivici učinioca, uzimajući u obzir njegovu raniju osudjivanost.</span>
</p>
<p class="p9"></p>
<p class="p9">
<span>Okrivljeni K. P. ne priznaje izvršenje krivičnog djela ni krivicu, pa je u svojoj odbrani datoj na zapisniku kod ODT u Bijelom Polju naveo, da je vlasnik većinskog paketa akcija preduzeća d.d.'' T.'' koje je kupio od fondova i od većinskog dijela koji su posjedovali radnici i uveden je u posjed dana 15.04.1998.godine i ima mirnu državinu nad objektom koji se nalazi na Autobuskoj stanici u B.Polju. Istakao je, da kritičnog dana je došao G. R.a koji je stečajni upravnik preduzeća AD '' T.'' iz B.Polja zajedno sa sudskim izvršiteljem. Tada su ga upoznali da žele da preuzmu objekat i rekli, da napusti lokal. On je upozorio stečajnog upravnika G. R.u da firma d.d.''T.'' nema nikakve veze sa firmom AD ''T.'' i da su u pitanju dvije različite firme, te da tim činom kojim je namjeravao da preduzme, a u stvari je bila njegova namjera da preuzme objekat, dakle, da time čini krivično djelo, odnosno da njemu smeta u posjedu i ugrožava njegova osnovna i ljudska i imovinska prava. </span>
</p>
<p class="p9"></p>
<p class="p9">
<span>Nakon toga su pozvali policiju i kada je policija došla on je tražio od njih da mu daju na uvid rješenje o pružanju asistencije i druga dokumenta na osnovu kojih su tog dana postupili a koji su bili dužni da imaju, pa je upozorio i policajce da i oni čine krivično djelo. A na to su mu oni rekli da će primijeniti prinudu prema njemu a on im odgovorio da ne želi da pruža aktivan odpor već pasivan odpor. Tada ga je njih četvorica policajaca uhvatilo za ruke, za noge i iznijeli ga iz lokala i ubacili u službeno vozilo. Kad je završio u policijskoj stanici vratio se u svoj objekat, a ništa nije primijetio na ulaznim vratima. Istakao je i to, da na ulaznim vratima postoji jedna slaba brava a nezna da li su vrata bila zaključana ili ne, ali kako je bio pod uticajem ljutnje, uzrujan zbog predhodnog dogadjaja, on je jače gurnuo vrata koja su se otvorila. Kada je otvorio vrata sa unutrašnje strane vidio je pečat sa jemstvenikom za koji je predpostavio da su postavili radnici suda zajedno sa stečajnim upravnikom. Napomenuo je da je u katastru podnio dva puta zabilježbu spora, te da se imovina d.d.'' T.a'' ne može otudjiti, a obraćao se i preko Privirednog suda u Podgorici i zahtijevao da se imovina preduzeća d.d. ''T.'' briše iz imovine preduzeća AD '' T.'', koja je na neligitiman i nezakonit način uknjižena. Takodje se obratio i Policiji krivičnom prijavom zbog nezakonitog upisivanja imovine d.d.'' T.'' u imovinu AD '' T.'' i pokrenuo prijavu protiv F. M. direktora AD ''T.a''. Nakon predhodno opisanog ulaska u objekat on je istog momenta nastavio sa radom.</span>
</p>
<p class="p9"></p>
<p class="p4">
<span>Radi utvrdjivanja odlučnih činjenica  i krivice okrivljenog sud je izveo dokaze:- na predlog Zamjenika ODT iz Bijelog Polja saslušao svjedoke R. V.a, M. D.a i K. J.a, pročitao zapisnik Privrednog suda Bijelo Polje St.br. 4/12 od 27.11.2012.godine, pročitao obavještenje – zahtjev stečajnog upravnika od 28.11.2012.godine, pročitao obavještenje Privrednog suda St.br. 4/12 od 27.11.2012.godine, pročitao službenu zabilješku Uprave policije br. 240/12-12936 od 27.11.2012.godine, izvršio uvid u foto-dokumentaciju Uprave policije - PJ B.Polje br. 469-12 od 28.11.2012.godine i izvršio uvid u izvod iz KE na ime okrivljenog K. P., izdat od strane Uprave Policije - PJ Bijelo Polje od 18.01. 2013.godine. </span>
</p>
<p class="p4"></p>
<p class="p4">
<span>Glavni pretres je održan u odsustvu okrivljenog K. P. koji je uredno pozvan, što je konstatovano na zapisniku o glavnom pretresu od 29.03.2013.godine i isti je predhodno saslušan, tako da njegovo prisustvo nije nužno, saglasno odredbama čl. 457. ZKP-a.</span>
</p>
<p class="p5"></p>
<p class="p4">
<span>Cijeneći izvedene dokaze pojedinačno i u medjusobnoj vezi, pa ih dovodeći u vezu sa odbranom okrivljenog shodno čl. 370. ZKP-a, sud je utvrdio činjenično stanje kao u izreci presude. </span>
</p>
<p class="p4"></p>
<p class="p4">
<span>Naime, odbranu okrivljenog koji ne priznaje izvršenje krivičnog djela ni krivicu, i u kojoj je istakao,  da je vlasnik većinskog paketa akcija preduzeća DD T., koje je kupio i uveden je u posjed dana 15.04.1998.godine i ima državinu nad objektom koji se nalazi na Autobuskoj stanici u B.Polju. Da je kritičnog dana došao G. R.a koji je stečajni upravnik preduzeća AD T., zajedno sa sudskim izvršiteljem i upoznali ga da žele da preuzmu objekat i rekli mu da isti napusti i isprazni. Da je on upozorio stečajnog upravnika G. R.u da firma DD T. nema nikakve veze sa firmom AD T., i da njegovom namjerom da preuzme objekat čini krivično djelo. A nakon toga G. R.a pozvao policiju, i  kada su isti došli on je i njih upozorio da i oni čine krivično djelo. A potom istakao, da ne želi da pruža aktivan otpor već pasivan. A tada su ga četiri policajca uhvatili za ruke i za noge i iznijeli iz lokala i ubacili u službeno vozilo. Kada se vratio iz policije u objekat ništa nije primijetio na ulaznim vratima. A kako je bio pod uticajem ljutnje i uzrujan zbog predhodnog dogadjaja on je jače gurnuo vrata koja su se otvorila a kada je otvorio vrata sa unutrašnje strane vidio je pečat sa jemstvenikom za koji je predpostavio da su postavili radnici suda zajedno sa stečajnim upravnikom. Pa je za odbranu iznešenu na ovaj način sud cijenio da je ista usmjerena u cilju izbjegavanja sopstvene krivice ili pak njenom umanjenju. </span>
</p>
<p class="p4"></p>
<p class="p4">
<span>Pred toga takva odobrana je opovrgnuta izvedenim dokazima na glavnom pretresu. </span>
</p>
<p class="p4"></p>
<p class="p4">
<span>Tako se iz iskaza svjedoka R. V.a utvrdjuju odlučne činjenice, da je u Privrednom sudu u Bijelom Polju u toku stečajni postupak za firmu AD T. iz Bijelog Polja, čiji je stečajni upravnik G. R.a, koji je tražio od Privrednog suda da ovlašćeno lice izadje zajedno sa njim i da postavi plombu na objekat AD T.a koji se nalazi na Autobuskoj stanici u Bijelom Polju. Pošto je predsjednik suda odredio njega kao sudskog izvršitelja, on je zajedno sa stečajnim upravnikom kritičnog dana izašao na lice mjesta, radi postavljanja plombe. Kada su ušli u objekat zatekli su K. P. i u razgovoru sa njim, saopštili mu da su došli da postave plombu na taj objekat i da je potrebno da isti objekat isprazni od lica, kao i stvari koje su njegovo vlasništvo. On je rekao da neće pružati aktivan otpor već samo pasivan. Tada je on (svjedok), postavio na vratima objekta sa unutrašnje strane obavještenje o plombiranju, dok je još K. P. bio unutar objekta, koje je obavještenje K. P. pocijepao. A pošto je policija bukvalno fizički iznijela P. K.a iz objekta on je postavio novo obavještenje tako što ga je zalijepio sa unutrašnje strane staklenih vrata, tako da se isto moglo pročitati i spolja. Nakon toga je pristupio postavljanju plombe koja se sastojala od voska na kojem je utisnut službeni pečat suda i jemstvenik. Plombu je proV.ao kartonom i ona je ostala unutra, kada su vrata zaključana, a ovo iz razloga da je nebi slučajni prolaznici makli i ista je mogla biti skinuta samo nasilnim ulaskom, uz naglašavanje, da je stečajni upravnik promijenio uložak brave, jer je P. K. odbio da preda ključeve. </span>
</p>
<p class="p4"></p>
<p class="p4">
<span>Iskaz predhodnog svjedoka udopunjen je iskazima saslušanih svjedoka M. D.a i K. J.a koji su saglasno posvjedočili da su kritičnog dana bili na pružanju asistencije stečajnom upravniku AD T.a G. R.i i službeniku Privrednog suda u B.Polju R. V.u na postavljanju pečata na objektu AD T. na Autobuskoj stanici u B.Polju. A da su tom prilikom bili prisutni još njihov rukovodilac S. Š. i interventna patrola u sastavu od 4.policajca. Kada su oni došli G. R.a je obavljao razgovor sa K. Petrom kojem je tražio da isprazni i napusti objekat kako bi se izvršilo pečaćenje istog, a što je K. odbio, tvrdeći da se radi o objektu koji je njegovo lično vlasništvo. Da nakon traženja od strane G. R.e da K. P. taj objekat napusti i iznese stvari kako bi se izvršilo pečaćenje objekta, isti nije htio da postupi po zahtjevu G. R.e, tada je G. R.a zahtijevao asistenciju od njih, da lice izvedu iz objekta kako bi izvršio svoju službenu radnju. Nakon što su obavili razgovor sa svojim starješinom Š. S.om izveli su K. P. iz objekta i patrola istog privela u službene prostorije Uprave Policije. A službenik Privrednog suda R. V.o je izvršio pečaćenje objekta i nalijepio obavještenje na objekat koje je bilo vidno istačeno na staklu sa unutrašnje strane objekta, uz naglašavanje da je K. P. tom prilikom govorio R. V.u i G. R.i riječi u smislu ‘’ kad budete dolazili ubuduće, zaobidjite ovaj objekat, nemoj da vas vidim ovdje’’ i sl.</span>
</p>
<p class="p4"></p>
<p class="p4">
<span>Sud je iskaze predhodnih svjedoka u podpunosti prihvatio jer su isti jasni, odredjeni i medjusobno se dopunjuju, a po ocjeni ovog suda isti nijesu usmjereni na otežavanje krivice okrivljenom. </span>
</p>
<p class="p4"></p>
<p class="p4">
<span>Pored toga isti su u punom saglasju sa ostalim izvedenim dokazima. </span>
</p>
<p class="p4"></p>
<p class="p4">
<span>Tako se iz zapisnika Privrednog suda Bijelo Polje St.br. 4/12 od 27.11.2012.godine, vidi da je isti sastavljen tog dana  u prostorijama AD T. B.Polje, radi pečaćenja prostorija T. AD B.Polje i konstatovano da su bili prisutni, službeno lice V.o R., kao i lica: - M. D., K. J., Š. S., koji su službenici policije, te G. R.a, stečajni upravnik i gdje je konstatovano da se vrši pečaćenje prostorija AD T. B.Polje, pečatnim voskom i jemstvenikom sa sudskim pečatom br. 2, uz pismeno koje se postavlja na vidno mjesto sa upozorenjem i takodje konstatovano, da je P. K. pocijepao nalijepljeno saopštenje o pečaćenju u prisustvu policije i stečejnog upravnika. A obavještenje je ponovo nalijepljeno na vidnom mjestu kod ulaznih vrata sa unutrašnje strane, pošto je policija odstranila i udaljila P. K.a.</span>
</p>
<p class="p4"></p>
<p class="p4">
<span>A iz obavještenja - zahtjeva stečajnog upravnika G. R.e od 28.11.2012.godine, se utvrdjuje da su po njegovom zahtjevu za asistenciju St.br. 4/12 od 15.11.2012.godine, ovlašćena lica UP PJ B.Polje, Privrednog suda u B.Polju i u njegovom prisustvu preuzet poslovni objekat na staroj Autobuskoj stanici od K. P. koje je vlasništvo AD T. u stečaju, i izvršen popis stvari i pečaćenje ulaznih vrata objekta na dan 27.11.2012.godine u 10 časova. A navedenog dana obilaskom predmetne poslovne prostorije je vidio, da je sa ulaznih vrata skinuta postavljena sudska plomba i obavještenje i u prostoriji se nalaze nepoznata lica, a ko je protivpravno ušao u prostiriju nije mu poznato, a o prednjem obavještava u cilju pronalaženja počinioca.</span>
</p>
<p class="p5"></p>
<p class="p4">
<span>U obavještenju Privrednog suda St.br. 4/12 od 27.11.2012.godine, konstatovano je, da je tog dana službeno lice Privrednog suda shodno čl. 108. st. 2. Zakona o stečaju zapečatilo službenim pečatom poslovne prostorije stečajnog dužnika AD T. u stečaju B.Polje i da je skidanje ili povreda službenog pečata ili znaka ili ulaženje u prostorije bez skidanja ili povrede pečata krivično djelo.</span>
</p>
<p class="p5"></p>
<p class="p4">
<span>A uvidom u službenu zabilješku Uprave policije br. 240/12-12936 od 27.11.2012.godine, se utvrdjuje da su tog dana u vremenu od 9 do 10 h, pružali asistenciju službenicima Privrednog suda u B.Polju G. R.i i V.u R.u a postupajući po planu br. 12406/3, a u vezi preuzimanja prostorija objekta AD T., koji se nalazi na lokalnoj Autobuskoj stanici u B.Polju, kojim je do tada upravljao K. P., i konstatovano da prilikom pružanja asistencije K. P. je odbio da sporazumno sa službenicima suda napusti prostorije i tom prilikom G. R.i uputio riječi ‘’izlazi mi iz lokala, ima da ga zaobilaziš i da više ne smiješ ući u njega’’. Pa s obzirom da je K. P. odbio da napusti objekat na zahtjev službenika Privrednog suda od strane, OPS PJ B.Polje je upozoren da ukoliko ne napusti objekat da će se upotrijebiti sredstva prinude i nakon izdatog upozorenja OPS PJ B.Polje su izdali naredjenje K. Petru da napusti prostorije, ali se isti oglušio o izdato naredjenje na način što je sjeo na stolicu u objektu tako da su OPS PJ B.Polje uz upotrebu sredstava prinude istog izveli iz objekta i isti je priveden u Upravu Policije - PJ B.Polje.  </span>
</p>
<p class="p4"></p>
<p class="p4">
<span>Vršenjem uvida u foto-dokumentaciju Uprave policije - PJ B.Polje br. 469-12 od 28.11.2012.godine, se vidi da je prikazan bliži i širi izgled UO, kao i opšti izgled dijela ulaznih vrata na kojim je stajala plomba na UO u Ul. Lješničkoj, Opština Bijelo Polje.</span>
</p>
<p class="p4"></p>
<p class="p4">
<span>Dakle, imajući u vidu sve predhodno izloženo od strane ovog suda na nesumnjiv način se utvrdjuje, da je okrivljeni K. P., dana 27.11.2012.godine u Bijelom Polju, sa Ugostiteljskog objekta AD ''T.'' koji se nalazi na Autobuskoj stanici, skinuo službeni pečat, koji je na vratima objekta postavio ovlašćeni službenik Privrednog suda u Bijelom Polju, radi osiguranja objekta, a što znači da su u radnjama okrivljenog sadržani svi elementi bića krivičnog djela skidanje i povreda službenog pečata i znaka iz čl. 381. st. 1. Krivičnog Zakonika. U konkretnom slučaju okrivljeni je izvršio krivično djelo s umišljajem, jer je bio svjestan da preduzetim radnjama vrši krivično djelo i isto je htio.  </span>
</p>
<p class="p4">
<span> </span>
</p>
<p class="p4">
<span>Za konkretno krivično djelo u Krivičnom Zakoniku, propisano je, da će se učinilac kazniti novčanom kaznom ili zatvorom do 1 (jedne) godine.</span>
</p>
<p class="p4"></p>
<p class="p4">
<span>Prilikom odmjeravanja vrste i visine kazne, sud je cijenio sve okolnosti koje su od uticaja na odmjeravanje iste, shodno čl. 42 KZ, pa je na strani okrivljenog od olakšavajućih okolnosti našao da se radi o relativno starijem -  porodičnom licu, ocu petoro djece, od kojih je dvoje maloljetno, u obavezi izdržavanja porodice, bavi se poljoprivredom, dok mu je kao otežavajuću okolnost cijenio raniju višestruku osudjivanost za razna krivična djela, izmedju ostalog njegovu osudjivanost, dva puta za krivično djelo iz čl. 381. st. 1. KZ CG. Imajući u vidu predhodno utvrdjene okolnosti, ovaj Sud je stanovišta da će se i sa novčanom kaznom preciziranom izrekom presude, prema okrivljenom postići svrha kažnjavanja propisana čl. 32. u vezi čl. 4.st. 2. KZ, da okrivljeni ubuduće nebi vršio ovakva i slična krivična djela. </span>
</p>
<p class="p4"></p>
<p class="p4">
<span>Shodno čl. 226. ZKP-a, odlučeno je u pogledu paušala, vodeći pri tome računa o trajanju i složenosti krivičnog postupka, kao i imovinskim prilikama okrivljenog. Dok drugih troškova krivičnog postupka nije bilo.</span>
</p>
<p class="p4"></p>
<p class="p4">
<span> </span>
</p>
<p class="p4">
<span>Sa iznijetih razloga odlučeno je kao u izreci presude, shodno čl. 374. ZKP-a.</span>
</p>
<p class="p6"></p>
<p class="p6"></p>
<p class="p6">
<span class="s1">OSNOVNI SUD U BIJELOM POLJU</span>
</p>
<p class="p10">
<span class="s1">Dana: 10.04.2013. godine</span>
</p>
<p class="p4"></p>
<p class="p4"></p>
<p class="p4">
<span class="s1">Zapisničar,							    S u d i j a,</span>
</p>
<p class="p4">
<span class="s1">Ljiljana Popović s.r.        			                     Rahmo Banda s.r.</span>
</p>


</body>
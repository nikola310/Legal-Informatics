<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{font-family:Arial;}
.s2{color:black;}
.s3{font-weight:bold;}
.p1{text-align:end;hyphenate:auto;font-family:Times New Roman;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-indent:0.27083334in;margin-right:0.03125in;text-align:justify;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-indent:0.41666666in;text-align:justify;hyphenate:auto;font-family:Arial;font-size:12pt;}
.p7{margin-right:-0.125in;text-align:justify;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Times New Roman;font-size:12pt;}
.td1{width:2.6097221in;padding-start:0.075in;padding-end:0.075in;}
.td2{width:3.5402777in;padding-start:0.075in;padding-end:0.075in;}
.r1{keep-together:always;}
.t1{table-layout:fixed;border-collapse:collapse;border-spacing:0;}
</style>
<meta content="dragisa.baletic" name="author">
</head>
<body class="b1 b2">
<p class="p1">
<span> HYPERLINK "http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg" </span><span class="s1">K. br. 273/13</span>
</p>
<p class="p2"></p>
<p class="p3">
<span>U IME CRNE GORE</span>
</p>
<p class="p3"></p>
<p class="p4">
<span>OSNOVNI SUD U PODGORICI, po sudiji Jovović Željki, uz učešće Rajković Danijele kao zapisničara, u krivičnom predmetu protiv okrivljenog B. S. iz Podgorice, zbog krivičnog djela oduzimanje vozila iz čl. 248 st. 1 Krivičnog zakonika, odlučujući po optužnom predlogu Osnovnog državnog tužioca u Podgorici Kt. br. 1202/12 od 11. 03. 2013. godine, nakon održanog glavnog i javnog pretresa dana 24. 04. 2013. godine, u prisustvu zastupnika ODT-a Biljane Medenice i okrivljenog B. S., donio je i istog dana javno objavio</span>
</p>
<p class="p3"></p>
<p class="p3">
<span>P R E S U D U</span>
</p>
<p class="p5"></p>
<p class="p4">
<span>Okrivljeni</span>
</p>
<p class="p4">
<span>B. S., od oca M. i majke Z., rođene K., rođen 28. 02. 19xx. godine u Podgorici, sa prebivalištem u Podgorici, ul.Miloša Obilića br. xx, završio osnovnu školu, razveden, otac jednog maloljetnog djeteta, nezaposlen, lošeg imovnog stanja, osuđivan presudom Osnovnog suda u Podgorici  K. br. 05/1013 od 22. 12. 2006. godine zbog krivičnog djela iz čl. 220 st. 3 u vezi st. 1  KZ RCG (6 mjeseci zatvora uslovno 2 godine), K. br. 07/452 od 14. 02. 2009. godine zbog krivičnog djela iz čl. 239 st. 1 KZ (30 dana zatvora) - uslovno otpušten, Osnovnog suda u Beranama K. br. 162/09 od 10. 02. 2010. godine zbog krivičnog djela iz čl. 244 st. 1 KZ (30 dana zatvora) -uslovno otpušten do 15. 02. 2012. godine, Osnovnog suda u Podgorici K. br. 10/117 od 24. 12. 2010. godine zbog krivičnog djela iz čl. 242 st. 1 KZ (2 godine zatvora), Osnovnog suda u Podgorici K. br. 10/619 od 29. 03. 2011. godine zbog krivičnog djela iz čl. 244 st. 1 KZ (30 dana zatvora).</span>
</p>
<p class="p5"></p>
<p class="p3">
<span>Kriv je</span>
</p>
<p class="p5"></p>
<p class="p4">
<span>Što je:</span>
</p>
<p class="p4">
<span>Dana 17. avgusta 2012. godine u Podgorici, u ulici Kozaračka br. xx na Starom Aerodromu, iz servisa ''R.'' u kojem je radio kao automehaničar, protivpravno oduzeo tuđe motorno vozilo u namjeri da ga upotrijebi za vožnju, na način što je ušao u motorno vozilo - marke ''Passat'', registarskih oznaka PG EE xxx, vlasništvo oštećenog Janković Mila, a zatim oduzeo vozilo oštećenog koje je bilo ostavljeno radi popravke i odvezao se u selo Ivanje u Bijelom Polju, gdje je 18. avgusta 2012. godine vozilo pronađeno, kada je okrivljeni lišen slobode.</span>
</p>
<p class="p5">
<span>	</span>
</p>
<p class="p6">
<span>- čime je izvršio krivično djelo oduzimanje vozila iz čl. 248 st. 1 Krivičnog zakonika.</span>
</p>
<p class="p5"></p>
<p class="p4">
<span>Pa ga sud na osnovu citirane zakonske odredbe te čl. 4 st.2, 32, 36 i 42  Krivičnog zakonika, te  čl. 226, 229 i 374 Zakonika o krivičnom postupku,</span>
</p>
<p class="p3"></p>
<p class="p3">
<span>O S U Đ U J E</span>
</p>
<p class="p2"></p>
<p class="p4">
<span>Na kaznu zatvora u trajanju od 4 ( četiri ) mjeseca, koju kaznu je dužan izdržati nakon pravosnažnosti presude.</span>
</p>
<p class="p4">
<span>Obavezuje se okrivljeni da ovom sudu plati na ime troškova krivičnog postupka iznos od 90,50 €, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p class="p2"></p>
<p class="p3">
<span>O b r a z l o ž e nj e</span>
</p>
<p class="p3"></p>
<p class="p4">
<span>Optužnim predlogom ODT-a Podgorica Kt. br. 1202/12 od 11. 03. 2013. godine, stavljeno je na teret okrivljenom B. S. da je izvršio krivično djelo oduzimanje vozila iz čl. 248 st. 1 Krivičnog zakonika, pa je zastupnik optužbe Medenica Biljana, zastupajući optužni akt na glavnom pretresu, precizirala isti kao u izreci presude i u završnoj riječi, ostajući pri preciziranom optužnom predlogu, predložila da sud okrivljenog oglasi krivim i osudi po zakonu.</span>
</p>
<p class="p4">
<span>Okrivljeni B. S. u svojoj odbrani datoj u prethodnom postupku navodi da je prošle godine (2012) u avgustu mjesecu, u dijelu grada preko Morače, kod restorana ''Maša'', naišao na saobraćajnu nezgodu, u kojoj je učestvovao oštećeni sa vozilom sive boje. U namjeri da mu pomogne dao mu je broj šlep službe, nakon čega ga je oštećeni pitao da li zna gdje može popraviti auto, jer od roditelja auto ne smije povesti kući, pa mu je predložio da auto odšlepa do servisa u kojem je radio, što je isti prihvatio. Sjutra dan je oštećeni auto doveo u servis S. R., kod koga je bio zaposlen kao automehaničar. Kako je kvar bio veliki, nisu potencirali da auto bude brzo završeno, da bi naknadno zatražili da se auto odveze kod autolimara i lakirera, pa je na njihov zahtjev odmah našao majstora u naselje Cijevna. Kada mu je autolimar javio da je auto završen otišao je oko ponoći da preuzme vozilo, misli da je bio 16 avgust. Prije preuzimanja auta konzumirao je  alkohol u gradu i popio  oko 10-tak piva, pa je i kod majstora na Cijevni popio koliko se sjeća dva piva. Da bi preuzeo vozilo, do Zete ga je odvezao drug svojim vozilom a sa njim je bila i njegova djevojka K. K.. Nakon preuzimanja vozila od autolimara, oko ponoći, otišao je sa djevojkom u grad, sa namjerom da se malo provozaju i vrate kući. Po njegovom sjećanju, u gradu nije nastavio sa konzumiranjem alkohola, da bi između 2 ili 3 sata posle ponoći došao na ideju da sa djevojkom ode do njegovog sela, koje se nalazi između Berana i Bijelog Polja. U telefonu mu je nestalo baterije pa je zbog toga bio nedostupan, a ne da bi se krio od nekoga. Mislio je da će stići da se vrate do podneva u Podgoricu, ali su u povratku svratili u mjesto Ivanje u Opštini Bijelo Polje, iz kog razloga su  tek oko 14 - 15 časova krenuli za Podgoricu. U povratku ga je zbog prekršaja zaustavila policija i privela a na licu mjesta su oduzete tablice sa vozila. U završnoj riječi je izrazio žaljenje zbog učinjenog, i ukazao da je otac maloljetnog djeteta od osam godina, koji živi sa njim, o kome brine i izdržava ga uz pomoć majke.</span>
</p>
<p class="p4">
<span>Sud je u dokaznom postupku na saglasan predlog stranaka pročitao  iskaz svjedoka oštećenog J. M. i svjedoka R. S., po saglasnom predlogu stranaka pročitao nalaz i mišljenje sudskog vještaka komercijalne struke Kti. br. 91/12,  pročitao potvrdu o privremenom oduzetim predmetima Uprave policije PJ Bijelo Polje od 18.08.2012. godine i dopis Uprave policije PJ Podogrica br. 00-231/13-3899/2, pročitan je izvještaj Uprave policije PJ Podgorica iz kaznene evidencije na ime okrivljenog B. S. od 20.03.2013. godine.</span>
</p>
<p class="p4">
<span>Svjedok oštećeni J. M. je u prethodnom postupku u svom iskazu naveo da je dana 14.08.2012. godine oko 09,00 časova odvezao svoje putničko vozilo marke ''VW Pasat'' u auto mehaničarsku radnju na Starom Aerodromu. Na vozilu je bilo potrebno obaviti određene popravke točkova i felgi, kao i oštećenja na prednjem braniku.  U radnji je sreo osobu koja se predstavila kao vlasnik servisa  R. S., i tom prilikom su se dogovorili da će vozilo biti završeno do 16.08.2012. godine. Dogovorenog dana, oko 19,00 časova, je došao u servis S. R., koji mu je saopštio da auto nije završeno, a da će ga sjutradan ujutro njegov radnik B. S. odvesti na lakiranje. Narednog dana, 17.08.2012. godine oko 18,00 časova je otišao do automehaničarske radnje S. R., gdje mu je on saopštio da je auto predao radniku B. S. tog jutra, ali se on ne javlja a svi poznati telefoni su mu isključeni. Sledećeg dana ga je pozvala policija i saopštili su mu da je auto pronađeno kod B. S. negdje u Bijelom Polju, pa je otišao da preuzme vozilo. Navodi da su se na vozilu marke ''Pasat'' u trenutku predaje automehaničarskom servisu nalazile  obje registarske tablice, oznake PG EE xxx, a u trenutku preuzimanja vozila iz Bijelog Polja na autu nije bilo tablica. Nije se pridružio krivičnom gonjenju, i nije postavio imovinsko - pravni zahtjev.</span>
</p>
<p class="p4">
<span>Svjedok S. R. je u prethodnom postupku u svom iskazu naveo da je vlasnik servisa 'R.', koji se nalazi na Starom Aerodromu i  bavi se opravkom vozila. Što se tiče predmeta događaja, navodi da je jednog jutra u avgustu 2012. godine, prilikom dolaska u servis, ispred kapije zatekao vozilo ''pasat'' sive boje, dok su u dvorištu servisa stajali jedna žena i momak. Rekli su mu da je momak imao udes prethodne večeri, i da je B. S.  ponudio da auto dovede u njegov servis na popravku. Na automobilu su bila vidna oštećenja, a detalji vezani za to da li je ''pasat'' na sebi imao teblice ne može da potvrdi. Sjeća se da je tog jutra B. S. sa tom ženom dogovarao o cijeni, a on nije učestvovao u njihovom razgovoru, već je  sa tom ženom kontaktirao samo oko nabavke djelova za auto. Kompletne radove mehanike je odradio B. S., a on je predložio majstora za limariju i lakiranje, što su oni i prihvatili. U pitanju je R. Đ., koji se bavi limarijom i lakiranjem, a njegov servis se nalazi u Zeti. Nakon što su auto odvezli kod Đ., vratio se u Podgoricu, ali se ne može sjetiti da li je B. S. sa njim došao ili je ostao kod majstora. Vozilo je bilo završeno sjutra dan, a u njegov servis je dovezeno oko 20,30 časova. Sledećeg jutra, po dolasku na posao između 8 i 8,30 časova, je primijetio da ''pasata'' nema u dvorištu servisa, pa je odmah pozvao B. S., ali je njegov telefon bio isključen i van dometa, nakon čega je pošao na njegovu kućnu adresu, gdje je sreo S. majku, koja nije znala gdje joj je sin i mislila je da je u servisu na poslu. Nakon toga ga je pozvala majka oštećenog i pitala da li je vozilo gotovo, pa joj je rekao da će biti za sat i po – dva, jer nije znao šta drugo da joj kaže. Istog dana, negdje prije 12 časova, ispred servisa je došla policija i interesovala se da li B. S. radi kod njega, pa kada im je rekao da radi, saopštili su mu da su B. zaustavili negdje put Bioča, te da su mu skinuli tablice, i jedan od policajaca je tablice vratio na zadnje sjedište automobila. Prema njegovom sjećanju, istog dana ili dan-dva kasnije, ga je pozvala majka oštećenog i saopštila mu da su pronašli vozilo. Nedugo posle ove situacije, negdje krajem avgusta, B. S. je prestao da radi u servisu.</span>
</p>
<p class="p4">
<span class="s2">U nalazu i mišljenju vještaka komercijalne struke D. Đ. je konstatovano da vrijednost predmetnog motornog vozila na dan izvršenja krivičnog djela iznosi 11.397,18 €.</span>
</p>
<p class="p4">
<span>Uvidom u potvrdu o privremeno oduzetim predmetima Uprave policije PJ Bijelo Polje je utvrđeno da je ovlašćeni službenik Uprave policije dana 18.08.2012. godine od B. S. oduzeo vozilo marke ''Pasat'' 2.0 TDI, metalik sive boje. </span>
</p>
<p class="p4">
<span>Cijeneći provedene dokaze pojedinačno i u njihovoj međusobnoj povezanosti, i dovodeći ih u vezu sa odbranom okrivljenog, sud je na nesumnjiv način utvrdio da je okrivljeni B. S. dana 17. 08.  2012. godine u Podgorici, u ulici Kozaračka br. xx na Starom Aerodromu, iz servisa ''R.'' u kojem je radio kao automehaničar, protivpravno oduzeo tuđe motorno vozilo marke ''Passat'', registarskih oznaka PG EE xxx, vlasništvo oštećenog J. M., u namjeri da ga upotrijebi za vožnju, koje vozilo je dana 18. 08. 2012. godine pronađeno u Bijelom Polju, kada je okrivljeni lišen slobode.</span>
</p>
<p class="p4">
<span>Činjenično stanje nesumnjivo je utvrđeno iz iskaza svjedoka J. M., u kome navodi da je dana 14.08.2012. godine, ostavio svoj automobil marke ''Passat'' na popravku u servis S. R., kod koga je bio zaposlen okrivljeni B. S., a da su ga dana 18.08.2012. godine iz policije obavijestili da je njegov automobil nadjen kod B. S. u Bijelom Polju, potvrde Uprave policije PJ Bijelo Polje iz koje je utvrđeno da je dana 18.08.2012. godine od B. S. oduzeto vozilo marke ''Pasat'' a i sam okrivljeni u svojoj odbrani navodi da je vozilo marke ''Pasat'' oduzeo sa  namjerom da se malo provoza sa djevojkom.</span>
</p>
<p class="p4">
<span>Preduzimajući navedene radnje okrivljeni B. S., je bio svjestan da protivpravno oduzima tuđe motorno vozilo sa namjerom da ga upotrijebi za vožnju, pa je to i htio, u čemu se ogleda njegov direktni umišljaj kao oblik vinosti, čime su  pored objektivnih, ostvareni i subjektivni elementi bića krivičnog djela oduzimanje vozila iz čl. 248 st. 1 Krivičnog zakonika.</span>
</p>
<p class="p7">
<span>	Sud je cijenio navode odbrane okrivljenog da je prije preuzimanja auta konzumirao  alkohol u gradu i popio oko 10-tak piva, pa je i kod majstora na Cijevni popio koliko se sjeća dva piva, pa je našao da je takvo njegovo isticanje bez uticaja na njegovu krivicu,  jer je okrivljeni preduzeo ovom prilikom čitav niz aktivnosti, te vozilom upravljao do Bijelog Polja, događaja se sjeća i o njemu priča pa sud, imajući prednje u vidu nalazi da okrivljeni i </span>
</p>
<p class="p5">
<span>ukoliko je, kako to on navodi, konzumirao alkohol, nije bio u takvom stanju koje bi isključilo ili pak umanjilo njegovu uračunljivost, zbog čega ga je valjalo oglasiti krivim.</span>
</p>
<p class="p7">
<span>		Odlučujući o kazni koju će izreći okrivljenom B.  S., sud je u smislu čl. 42 st. 1  Krivičnog zakonika cijenio sve okolnosti od uticaja na njen izbor i visinu, pa je kao olakšavajuće okolnosti na strani okrivljenog cijenio činjenicu da je otac maloljetnog djeteta o kome se brine i koje izdržava, da je nezaposlen i slabog imovnog stanja,  kao i  stav oštećenog J. M. koji se ne pridružuje krivičnom gonjenju, dok je kao otežavajuću okolnost sud cijenio raniju osuđivanost okrivljenog, pa je</span><span class="s3"> </span><span>okrivljenom izrekao kaznu zatvora u trajanju od 4 (četiri) mjeseca, nalazeći da će ovako izrečenom kaznom u dovoljnoj mjeri uticati na okrivljenog da u buduće ne vrši krivična djela, te da će se u cijelosti ostvariti svrha kažnjavanja iz čl. 32 Krivičnog zakonika, u okviru opšte svrhe izricanja krivičnih sankcija iz čl. 4 st. 2 Krivičnog zakonika.</span>
</p>
<p class="p5">
<span>	Odluku o troškovima postupka sud je donio shodno čl. 226 i 229 Zakonika o krivičnom postupku i obavezao okrivljenog da na ime troškova krivičnog postupka plati iznos od 90,50 €, a koji troškovi se odnose na sprovedeno vještačenje po vještaku komercijalne struke u iznosu od 60,50€, i na ime sudskog paušala iznos od 30,00€  koji paišal je odmjeren shodno složenosti predmeta, dužini trajanja postupka i imovnim prilikama okrivljenog.</span>
</p>
<p class="p5">
<span>	Sa svega izloženog, a primjenom čl. 374</span><span class="s3"> </span><span>Zakonika o krivičnom postupku, odlučeno je kao u izreci presude.</span>
</p>
<p class="p5">
<span>                </span>
</p>
<p class="p5">
<span>                   </span><span class="s3">OSNOVNI SUD  U PODGORICI, dana 24. 04. 2013. godine</span>
</p>
<p class="p5"></p>
<p class="p5"></p>
<p class="p5">
<span class="s3">	       ZAPISNIČAR					  SUDIJA</span>
</p>
<table class="t1">
<tbody>
<tr class="r1">
<td class="td1">
<p class="p2">
<span class="s3">               Danijela Rajković</span>
</p>
<p class="p2"></p>
</td><td class="td2">
<p class="p2">
<span class="s3">                           Željka Jovović</span>
</p>
<p class="p2"></p>
</td>
</tr>
</tbody>
</table>
<p class="p5"></p>
<p class="p5">
<span>         DN-a: Po primjerak presude dostaviti:</span>
</p>
<p class="p5">
<span>	- ODT Podgorica,</span>
</p>
<p class="p5">
<span>	- Okrivljenom,</span>
</p>
<p class="p5">
<span>	- A/a.</span>
</p>
<p class="p5">
<span>         Postupljeno dana ______________</span>
</p>
<p class="p5">
<span>         Radnik suda __________________</span>
</p>
<p class="p5"></p>
<p class="p5"></p>
<p class="p5"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p8"></p>
<p class="p8"></p>
<p class="p8"></p>


</body>
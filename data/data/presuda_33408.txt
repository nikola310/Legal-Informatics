<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:start;hyphenate:auto;font-family:Times New Roman;font-size:14pt;}
.p2{text-align:start;hyphenate:auto;font-family:Times New Roman;font-size:11pt;}
.p3{text-align:center;hyphenate:auto;font-family:Times New Roman;font-size:14pt;}
.p4{text-align:justify;hyphenate:auto;font-family:Times New Roman;font-size:14pt;}
.p5{text-align:justify;hyphenate:auto;font-family:Times New Roman;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
.s1{color:black;}
.s2{font-weight:bold;}
</style>
<meta content="senada.radoncic" name="author">
</head>
<body class="b1 b2">
<p class="p1"></p>
<p class="p2">
<span class="s1"> HYPERLINK "http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg" </span>
<!--Image link to '0.png' can be here-->
</p>
<p class="p1">
<span class="s2">OSNOVNI SUD U PLAVU </span>
</p>
<p class="p1">
<span>K.br. 18/2013  </span>
</p>
<p class="p1"></p>
<p class="p1"></p>
<p class="p3">
<span class="s2">U IME CRNE GORE </span>
</p>
<p class="p1"></p>
<p class="p1"></p>
<p class="p4">
<span>	Osnovni sud u Plavu , sudija Hilmija Sujković, sa zapisničarem Senadom Radončić , u krivičnom predmetu okrivljenog V. N., iz P., zbog  produženog krivičnog djela zloupotreba službenog položaja čl. 416. st. l.  u vezi sa čl. 49  Krivičnog Zakonika, po optužnom predlogu  Osnovnog državnog tužilaštva u Plavu, KT.br. 51/2013 od 04.07.2013, po održanom usmenom, javnom, glavnom pretresu, u prisustvu okrivljenog i zamjenika ODT u Plavu Rugovac Drite,  donio je i javno objavio dana 08.07.2013  godine</span>
</p>
<p class="p1"></p>
<p class="p1"></p>
<p class="p3">
<span class="s2">P R E S U D U</span>
</p>
<p class="p1"></p>
<p class="p1"></p>
<p class="p4">
<span>	Okrivljeni V. N., JMBG ..., od oca J. i majke B., rodj. T., rodjen ... godine, u P., sa prebivalištem u selu B., opština P., državljanin Crne Gore, službenik Uprave za nekretnine, oženjen, otac 3 djece, osudjivan, presudom Osnovnog suda Plav P.br. 5/2012 od 26.06.2012 godine , za krivično djelo iz čl. 253. st. 1. KZ na novčanu kaznu u iznosu od 1.200,00 eura, </span>
</p>
<p class="p1"></p>
<p class="p4">
<span>	Na osnovu čl. 373  st 1. tačka 2. ZKP </span>
</p>
<p class="p4"></p>
<p class="p4"></p>
<p class="p3">
<span>OSLOBADJA SE OD OPTUŽBE</span>
</p>
<p class="p4"></p>
<p class="p4">
<span>	Što je:	</span>
</p>
<p class="p4"></p>
<p class="p4">
<span>	- Dana 06. decembra 2012 godine, u P., kao službeno lice - geometar Uprave za nekretnine - Područne jedinice P., protivpravnim iskorišćavanjem svog službenog položaja i prekoračenjem granica svog službenog ovlašćenja, protivno zakonu i drugim propisima izvršio parcelaciju - cijepanje parcele broj 96 upisane u listu nepokretnosti broj ... KO G., vlasništvo Zadruge "A. H." i izdao skicu premjera br. 94 koju je ovjerio pečatom Uprave za nekretnine, na način što je po zahtjevu Zadruge "A. H." za izdavanje kopije katastarskog plana za katastersku parcelu br. 96 , protivno odredbama čl. 6. čl. 137. i čl. 172. Zakona o državnom premjeru i katastru nepokretnosti ("Sl.list RCG" br. 29/07 i "Sl.list CG" br. 32/11) i Pravilnika o unutrašnjoj organizaciji i sistematizaciji Uprave za nekretnine, za naknadu od 100,00 euro izdvojio dio parcele broj 96 u površini od 323 m2 kao posebnu parcelu, i odredio joj granice i dodijelio broj 96/2 dok je preostalom dijelu parcele broj 96 dodijelio novi broj 96/1 i nove granice, te je za tako formirane parcele izdao skicu premjera br 94 koju je lično potpisao i ovjerio pečatom Uprave za nekretnine , a nakon toga je na licu mjesta identifikovao granice novoformirane katastarske parcele, iako je znao da je za cijepanje i identifikaciju parcele nadležna geodetska organizacija i da on kao službenik Uprave za nekretnine može izdati samo kopije podataka iz katasterskog plana i lista nepokretnosti, te je izradom i izdavanjem te skice sebi pribavio korist u iznosu od 100,00 eura a Zadruzi "A.H." neimovinsku korist u vidu omogućavanja objavljivanja javnog poziva za prikupljanje pisanih ponuda za prodaju parcele broj 96/2 i zaključivanje ugovora o prodaji ove parcele UZZ.br. ...,</span>
</p>
<p class="p4"></p>
<p class="p4">
<span>	- Dana 02.marta 2013 godine, u P., kao službeno lice - geometar Uprave za nekretnine- Područne jedinice P., protivpravnim iskorišćavanjem svog službenog položaja i prekoračenjem granica svog službenog ovlašćenja, protivno zakonu i drugim propisima izvršio parcelaciju- cijepanje parcele broj 96 upisane u list nepokretnosti bro ... KO G., vlasništvo Zadruge "A. H." i izdao pripremnu skicu br. 38 koju je ovjerio pečatom Uprave za nekretnine, na način što je po zahtjevu Zadruge "A. H." za  izdavanje kopije katastarskog plana za katastarsku parcelu br. 96, protivno čl. 6 čl. 137. i čl. 172. Zakona o državnom premjeru i katastru nepokretnosti ("Sl.list RCG" br 19/07 i "Sl.list CG" br. 32/11) i Pravilniku o unutrašnjoj organizaciji i sistematizaciji Uprave za nekretnine, za naknadu od 100,00 eura izdvojio dio parcele broj 96 u površini od 60 m2 kao posebnu parcelu, i odredio joj granice i dodijelio broj 96/3 , te je za tako formiranu parcelu izdao pripremnu skicu br. 38 i skicu premjera br. 75 koje je lično potpisao i ovjerio pečatom Uprave za nekretnine, iako je znao da je za cijepanje parcele nadležna geodetska organizacija i da on kao službenik Uprave za nekretnine može izdati samo kopiju podataka iz katasterskog plana i lista nepokretnosti, te je izradom i izdavanjem tih skica sebi pribavio korist u iznosu od 100,00 eura,  a Zadruzi "A. H." neimovinsku korist u vidu omogućavanja zaključivanja aneksa ugovora o prodaji ove parcele UZZ br. ..., </span>
</p>
<p class="p4"></p>
<p class="p4">
<span>	- čime bi izvršio produženo krivično djelo zloupotreba službenog položaja čl. 416. st. l.  u vezi sa čl. 49  Krivičnog Zakonika</span>
</p>
<p class="p4"></p>
<p class="p4">
<span>	Troškova krivičnog postupka nije bilo. </span>
</p>
<p class="p4">
<span>		</span>
</p>
<p class="p4"></p>
<p class="p3">
<span class="s2">O b r a z l o ž e n  j e</span>
</p>
<p class="p3"></p>
<p class="p1"></p>
<p class="p4">
<span>	Osnovno državno tužilaštvo u Plavu, optužnim predlogom Kt.br. 51/2013 od 04.07.2013 godine,  optužilo je V. N., iz P., za produženo krivično djelo zloupotreba službenog položaja čl. 416. st. l.  u vezi sa čl. 49  Krivičnog Zakonika.</span>
</p>
<p class="p4"></p>
<p class="p4">
<span>	Pri podnesenom optužnom predlogu je sve do kraja krivičnog postupka u svemu ostala i  zamjenik ODT u Plavu Rugovac Drita , pa je u završnoj riječi predložila sudu da okrivljenog V. N., oglasi krivim za navedeno krivično djelo i osudi ga na kaznu zatvora u trajanju od 6 mjeseci. </span>
</p>
<p class="p4"></p>
<p class="p4">
<span>	Izjašnjavajući se o optužbi ODT u Plavu,  okrivljeni V. N.  u svojim odbranama iz prethodnog postupka i sa glavnog pretresa ne priznaje izvršenje krivičnog djela koje mu je ovom optužbom stavljeno na teret, istakavši da je kao namještenik - geometar za rad sa strankama Uprave za nekretnine - Područne jedinice P., u kojoj radi, sporne skice izdao u skladu sa zakonom i pravilima službe koju obavlja,  te da samim tim nije ni počinio krivično djelo za koje se tereti. Izdavanje spornih skica je izvršio na zahtjev direktora Zem. zadruge "A. H." iz G., G. M., sa kojim se isti obratio Upravi za nekretnine - Područnoj jedinici P.,  da mu za potrebe prodaje dijela zemljišta koje je u vlasništvu ove Zadruge izda kopiju plana  tj. skicu terena na kojem se ova parcela nalazi i na ovo j skici obeleži 323 m2 koje planiraju prodati.  Pošto je  kompjuter na kojem radi posjedovao mogućnost da izvrši dimenzionisanje svake dužine na planu , to je postupajući po ovom zahtjevu odredio dimenzije i granice dijela parcele br. 96 u površini od 323 m2 , kako je to tražio G. M. Nakon toga je istom izdao plan tj. skicu premjera br. 94, na kojoj je izdimenzionisanu parcelu označio sa br. 96/2. Pošto je podnosilac zahtjeva G. M. prilikom njegovog podnošenja Upravi za nekretnine - Područnoj jedinici P.,  uplatio potrebnu taksu, to je kao službenik ove Uprave nakon izdavanja tražene skice  istu svojeručno potpisao i ovjerio okruglim pečatom. Dana 02.03.2013 godine, direktor zadruge G. M. je podnio novi zahtjev za povećanje površine dijela parcele koju je Zadruga planirala prodati, pa je i tada, nakon što je isti prethodno izvršio uplatu potrebne takse, postupio na isti način i ranijem dijelu parcele od 323 m2 dodao još 60 m2.  Nakon što je i ovaj dio  parcele takodje na kompjuteru izdimenzionisao i označio sa  br. 96/3, podnosiocu zahtjeva Gočaj Musi je izdao pripremnu skicu br. 38. Iz istog razloga i na isti način je  direktoru Zem. zadruge "A. H." G. M., na njegov zahtjev, dana 12.03.2013 godine izdao i skicu premjera br. 75,  koja je identična pripremnoj skici br. 38. Pri tom u izdatim planovima tj. skicama nije mijenjao niti spoljne granice osnovne parcele br. 96 niti je ovu parcelu dijelio, već je na njima samo izvršio izdimenzionisanje dijela ove parcele u površini kako je to tražio podnosilac zahtjeva G. M. Tako izdate skice sa novoizdimenzionisanim parcelama i podbrojevima sa kojima ih je označio su se mogle smatrati samo eventualnim predlogom i na osnovu njih se  nije moglo mijenjati stanje u bazi podataka Uprave za nekretnine , gdje i dalje ostaje samo podatak o broju i površini osnovne parcele  . Naime, naveo je da se na osnovu ovako izdatih skica nije mogla izvršiti parcelizacija osnovne parcele, odnosno unos bilo kakvih podataka u katastarski elaborat radi njene parcelizacije niti u grafici (ucrtavanje isparcelisanih djelova) niti u alfa numerici ( dobijanje novih brojeva isparcelisanih djelova i upisivanje novih vlasnika).   Dalje je naveo da po novom Zakonu o državnom premjeru i katastru nepokretnosti, parcelizaciju tj. diobu parcela mogu vršiti samo ovlašćene Geodetske agencije, koje na osnovu zahtjeva stranaka i prethodno izdate skice od strane Uprave za nekretnine prvo izlaze na lice mjesta gdje sa posebnim instrumentima utvrdjuju koordinatne tačke novih parcela i njihove stvarne površine. Nakon toga ove Agencije sačinjavaju elaborat koji pored sačinjene skice i detaljnih tačaka parcela sadrži još i njihove površine, koordinate, kao i starog i novog vlasnika. Na osnovu tako sačinjenog elaborata se kasnije,  u slučaju prodaje izdvojenih parcela, izmedju starog i novog vlasnika kod notara sačinjava ugovor o njihovoj kupoprodaji i tek nakon toga se na osnovu  sačinjenog elaborata i ugovora  o kupoprodaji u katastru vrši promjena vlasništva i numeracija novoizdvojenih parcela kada se i smatra da je parcelizacija izvršena.  Što se tiče njegovog izlaska na lice mjesta, istakao je da je to učinio na molbu G. M., i to nakon radnog vremena, kako bi kao njegov prijatelj istom samo pokazao granice dijela parcele na koji se odnose izdate skice obzirom da se on sam u tom dijelu nije mogao orijentisati na terenu. Pri tom je na terenu koristio samo pantljiku, jer lično ne posjeduje potrebne mjerne instrumente, i  za ovaj izlazak G. M. nije tražio nikakvu novčanu naknadu niti mu je on sam po tom osnovu ponudio ili dao bilo kakav novčani iznos. U završnoj riječi je ponovo istakao da je u konkretnom slučaju  izdavanja skica direktoru  Zem. zadruge "A. H." G. M., postupio u skladu sa svojim ovlašćenjima i opisom poslova koje pokriva, te da samim tim nije izvršio krivično djelo koje mu se javnom optužbom stavlja na teret pa je predložio sudu da ga za ovo djelo oslobodi od optužbe. </span>
</p>
<p class="p4"></p>
<p class="p4">
<span>	Radi provjere odbrane okrivljenog V. N. kojom isti u potpunosti negira izvršenje krivičnog djela koje mu je javnom optužbom stavljeno na teret, sud je u dokaznom postupku izveo sledeće dokaze: saslušao svjedoke G. M., P. M. i Lj. H., pročitao Zahtjev Zem. zadruge "A. H." , iz G.,   od o6.12.2012 godine, za izdavanje kopije plana za katastarsku parcelu br. 96, Ugovor o prodaji zaključen pred notarom A. H.,  UZZ. br. ... od 21.02.2013 godine, Zahtjev Zem. zadruge „A. H.“ iz G. , od 02.03.2013 godine, za izdavanje kopije plana za katastarsku parcelu br. 96 ,Odluku Zem.zadruge „A. H." br. ... od 01.03.2013 godine </span><span class="s2">, </span><span>Aneks ugovora o prodaji sačinjen pred notarom A. H.,  UZZ. Br . ...od 04.03.2013 godine </span><span class="s2">, </span><span>Pravilnik o unutrašnjoj organizaciji i sistematizaciji Uprave za nekretnine br. ... od 02.04.2009 godine, akt Uprave za nekretnine – Područne jedinice  P., br. ... od 30.05.2013 godine i izvod iz kaznene evidencije za okrivljenog V. N. izdat od Uprave policije – Ispostave policije P., br. ... od 30.05.2013 godine i izvršio uvid skicu premjera br. 94 . KO P., u pripremnu skicu br. 38 od 02.03.2013 godine, u skicu premjera br. 75 od 12.03.2013 godine, u kopiju plana izdatu od Uprave za nekretnine – Područne jedinice u P. dana 05.03.2013 godine, u spise  predmeta Uprave za nekretnine – Područne jedinice P., br. ... odnosno pojedinačno u: Zahtjev tj. prijavu N. H., iz G. , Upravi za nekretnine - Područnoj jedinici P., za upis kupljene  nekretnine po ugovoru, Zahtjev D.O.O."P. MV" B. br. ... od 19.04.2013 godine  Upravi za nekretnine - Područnoj jedinici za izdavanje podataka, Skicu katastarske parcele br. 96, izdatu od Uprave za nekretnine - Područne jedinice P. sa potrebnim koordinatama od 12.04.2013 godine, Kreditne naloge podnosioca N. H. za uplatu takse Upravi za nekretnine , Zahtjev D.O.O."P. MV" B.,  Upravi za nekretnine - Područnoj jedinici P. za ovjeru tehničke dokumentacije od 19.04.2013 godine, Skicu održavanja premjera br. 48/3 od 19.04.2013 godine sa koordinatama detaljnih tačaka novooformljene parcele izdatu od D.O.O. "P. MV" B. ,Zapisnik D.O.O. "P. MV" B., o izvršenom terenskom uvidjaju br. ... od 19.04.2013 godine , akt Uprave za nekretnine - Područne jedinice P. br. ... od 16.05.2013 godine kojim se ovjerava elaborat D.O.O. "P. MV" B.. br.  ... od 19.04.2013 godine o parcelaciji kat. parcele br. 96 upisane u LN. br. ... KO G., Rješenje Uprave za nekretnine br. ... od 17.10.2008 godine, o ispunjenosti uslova za izvodjenje radova D.O.O. "P. MV" B., Uvjerenje Uprave za nekretnine br. ... od  22.09.2008   godine o položenom stručnom ispitu M. V. , Spisak prijava o promjenama na nepokretnostima izdat od  D.O.O. "P. MV" B. br. ..., Ovlašćenje Zem. zadruge "A. H." G., za vršenje geodetskih mjerenja na nepokretnostima - parceli br. 96 D.O.O. "P. MV" B., list nepokretnosti br. ... KO G. od 30.05.2013 godine, izdat od Uprave za nekretnine – Područne jedinice u P., Elaborat D.O.O. "G. - S." P., br. ...  u vezi parcelizacije tj. promjena na katastarskoj parceli br. 3809/3 upisanoj u LN br. ... KO D., odnosno pojedinačno u : skicu parcele br. 3809/3 upisane u LN br. ... KO D., izdatu od Uprave za nekretnine - Područne jedinice P. dana 10.06.2013 godine, Zapisnik o izvršenom terenskom uvidjaju D.O.O. "G.-S." P., br. ... od 04.07.2013 godine, skicu 3809/3 upisanu u LN br. ... KO D., br. ... od 04.07.2013 godine, sačinjenu od strane D.O.O. "G.-S." P., sa koordinatama poligonskih i detaljnih tačaka, pa je svestranom ocjenom izvedenih dokaza i njihovim uporedjivanjem sa navodima javne optužbe i odbranom okrivljenog našao da nije dokazano da je  okrivljeni V. N. izvršio krivično djelo koje mu je ovom optužbom stavljeno na teret, zbog čega ga je za isto i oslobodio od optužbe. </span>
</p>
<p class="p4"></p>
<p class="p4">
<span>	Naime, da bi na strani okrivljenog V. N. u konkretnom slučaju postojala odgovornost za produženo krivično djelo zloupotreba službenog položaja iz čl. 416 st. 1. KZ , koje mu je javnom optužbom stavljeno na teret, bilo je potrebno nesumnjivo utvrditi tj. dokazati, kao odlučne činjenice, ne samo da je 06.12.2012 godine i 02.03.2013 godine, izdavanjem skice premjera br. 94 , odnosno skice br. 38 i skice premjera br. 75 izvršio diobu tj. parcelizaciju parcele br. 96 i na taj način kao službeno lice - geometar Uprave za nekretnine - Područne jedinice P.,  iskoristio svoj službeni položaj i prekoračio granice svog službenog ovlašćenja, već i da je to učinio sa umišljajem, odnosno sa namjerom da na taj način sebi pribavi protivpravnu imovinsku korist. </span>
</p>
<p class="p4"></p>
<p class="p4">
<span>	Ovo iz razloga jer je čl. 416 st. 1. KZ , odredjeno da krivično djelo zloupotreba službenog položaja iz ovog člana i stava čini službeno lice koje protivpravnim iskorišćavanjem svog službenog položaja ili ovlašćenja, prekoračenjem granica svog službenog ovlašćenja ili nevršenjem svoje službene dužnosti pribavi sebi ili drugom korist, drugom nanese štetu ili teže povrijedi prava drugog, što znači da je za postojanje ovog krivičnog djela u konkretnom slučaju bilo potrebno dokazati ne samo da je okrivljeni V. N., kao službenik Uprave za nekretnine - Područne jedinice P., izvršio jednu od tri alternativno predvidjene radnje izvršenja ovog djela, kao njegovih objektivnih elemenata,  već  i da je to učinio radi pribavljanja protivpravne imovinske koristi  kao subjektivnog elementa ovog djela, pa nepostojanje, odnosno nedokazanost bilo kojeg od navedenih elemenata isključuje i postojanje tj. dokazanost samog krivičnog djela.  </span>
</p>
<p class="p4"></p>
<p class="p4">
<span>	Optužba inače smatra da su u konkretnom slučaju na strani okrivljenog V. N.  ispunjeni svi zakonski elementi krivičnog djela zloupotreba službenog položaja iz čl. 416 st. 1.  KZ , i to kako objektivni tako i subjektivni, dok okrivljeni  u svojoj odbrani tvrdi suprotno braneći se da je tačno da je kao geometar Uprave za nekretnine - Područne jedinice P., dana  06.12.2012 i 02.03.2013 godine, izdao predmetne skice premjera, ali da nije tačno niti da je  takvim svojim radnjama izvršio diobu tj.  parcelizaciju parcele br. 96, na koju se ove skice odnose i na taj način zloupotrijebio svoj službeni položaj niti da je to  učinio radi pribavljanja  protivpravne imovinske koristi , kako ga tereti javna optužba. </span>
</p>
<p class="p4"></p>
<p class="p4">
<span>	Da bi provjerio kako osnovanost navoda javne optužbe u pogledu krivice i krivično pravne odgovornosti okrivljenog V. N. za predmetno krivično djelo tako i osnovanost odbrane okrivljenog kojom negira izvršenje ovog djela,   sud je , kao što je već navedeno, saslušao okrivljenog  i izveo sve potrebne dokaze, pa je njihovom uporednom analizom i ocjenom našao da nijedan od izvedenih dokaza nije mogao potvrditi navode javne optužbe u pogledu dokazanosti predmetnog krivičnog djela a samim tim i u pogledu krivice i krivično pravne odgovornosti okrivljenog za ovo krivično djelo. </span>
</p>
<p class="p4"></p>
<p class="p4">
<span>	Tako navode javne optužbe u pogledu dokazanosti krivičnog djela koje je javnom optužbom  stavljeno na teret okrivljenom V. N.  a samim tim i u pogledu njegove krivice i krivično pravne odgovornosti za ovo krivično djelo, ne samo da u svom iskazu sa glavnog pretresa  nije mogao potvrditi ni  svjedok G. M., na čijem iskazu iz prethodnog postupka je ODT u Plavu i zasnovao podneseni optužni predlog ,  već  je isti   čak naprotiv ove navode u potpunosti i negirao, i to kako u dijelu da je okrivljenom V. N. na ime izdavanja spornih skica za parcelu br. 96 vlasništvo Zem.zadruge "A. H." iz G., čiji je direktor, dao navedeni iznos novca, tako i u dijelu da je parcelizacija ove parcele izvršena baš na osnovu ovih skica, kako tvrdi javna optužba .Naime, izjašnjavajući se o izdavanju predmetnih skica za parcelu br. 96 , vlasništvo Zadruge, od strane Uprave za nekretnine - Područne jedinice P., odnosno od strane okrivljenog V. N.kao službenika ove Uprave, svjedok G. M. je naveo da je Zem. zadruga "A. H." , čiji je direktor,  na Skupštini od 30.11.2011 godine , donijela Odluku o prodaji dijela parcele br. 96 , upisane u Listu nepokretnosti br. ... KO G., pa se zbog objavljivanja takve prodaje u nekom od dnevnih listova i obratio  Upravi za nekretnine -  Područnoj jedinici P. , za izdavanje pripremne skice ove parcele. Nakon što je uz ovaj zahtjev dostavio i dokaz o uplaćenoj taksi, od strane okrivljenog V. N. , kao službenika  ove Uprave,  mu je izdata skica br. 94.Pošto površina dijela parcele iz ove skice nije odgovarala površini dijela parcele koju su namjeravali prodati , to  se nakon ponovne odluke Skupštine zadrugara , sličnim zahtjevom opet obratio Upravi za nekretnine - Područnoj jedinici Plav , za izdavanje nove pripremne skice radi uvećanja dijela parcele za prodaju za još 60 m2. Nakon što mu je okrivljeni poslije uredno plaćene takse izdao pripremnu skicu br. 38 te nakon što na terenu nije sam mogao identifikovati  predmetnu parcelu, usmeno  je zamolio okrivljenog  da izadje na lice mjesta i pokaže mu granice ove parcele. Okrivljeni je prihvatio ovu njegovu molbu i na lice mjesta izašao po okončanju radnog vremena obzirom da to zbog obaveza nije mogao uraditi u toku radnog vremena. Nakon što mu je okrivljeni na terenu bez mjernog instrumenta i samo uz pomoć metarske pantljike pokazao granice predmetne parcele, doslovice ga je pitao: " Koliko to košta" da bi mu ovaj na ovo njegovo pitanje doslovice odgovorio: "Agencije za to uzimaju od 100,00 do 150,00 eura, a ja ću ti naći Agenciju koja će ti odraditi i naplatiti taj posao za 100,00 eura".  Tom prilikom okrivljeni za sebe nije tražio nikakav novac za izvršeni izlazak na lice mjesta a njegov odgovor u pogledu novčanog iznosa koje za takvu uslugu uzimaju Geodetske agencije je shvatio kao šalu. Dalje je istakao da  u svojoj izjavi kod ODT u Plavu od 23.05.2013 godine  nijednom nije naveo kako se sa okrivljenim V. N. dogovorio  da mu za angažovanje  na licu mjesta plati novčanu nadoknadu od 100,00 eura, već da je njegovo kazivanje u tom dijelu ODT u Plavu ustvari pogrešno protumačio i unio u zapisnik.  Na kraju je još jednom naveo da mu okrivljeni po osnovu izdavanja skica za parcelu 96 koju je njegova Zadruga planirala prodati kao i za njenu identifikaciju na terenu nije tražio niti jedan euro niti mu je on sam po tom osnovu dao bilo koji novčani iznos, pa ni iznos za koji ga tereti javna optužba. </span>
</p>
<p class="p4"></p>
<p class="p4">
<span>	Navode javne optužbe u pogledu dokazanosti krivičnog djela koje je javnom optužbom stavljeno na teret okrivljenom V. N. je u svom iskazu sa glavnog pretresa u svemu negirao i svjedok P. M., vlasnik Geodetske agencije "G. S." d.o.o. P., istakavši da mu je kao vlasniku ove Agencije i inženjeru geodezije poznato da su službenici Uprave za nekretnine, pa samim tim i okrivljeni V. N., ne samo ovlašćeni za izdavanje kopija planova tj. skica već i da se dioba tj. parcelizacija parcela, pa i predmetne parcele br. 96 vlasništvo Zem.zadruge "A. H." mogla izvršiti samo od strane neke privatne Geodetske agencije, kao zakonom ovlašćenog organa za tako nešto . Naime, izjašnjavajući se o postupku cijepanja tj. parcelizacije parcela od strane Geodetskih agencija, svjedok P. M. je naveo da mu je kao vlasniku jedne takve Agencije ovaj postupak u potpunosti poznat i s tim u vezi istakao da se isti može pokrenuti samo po zahtjevu zainteresovane stranke. Stranka je pri tom dužna da uz zahtjev podnese još i kopiju plana tj. skicu parcele čiju diobu traži izdatu i ovjerenu od strane Uprave za nekretnine . Ova skica inače mora odgovarati podacima iz katastra u pogledu njene površine i mjera ali se u većini slučajeva dešava da podaci iz skice, i pored toga što odgovaraju podacima iz katastra, na terenu ne poklapaju se stvarnim stanjem. Nakon toga službenik Geodetske agencije izlazi na lice mjesta i na osnovu podataka sa ove skice neposredno vrši identifikaciju predmetne parcele. Ukoliko je pri tom stranka iz katastra donijela još i koordinatne tačke parcele čiju diobu traži,  prilikom identifikacije ove parcele na licu mjesta se koriste te tačke a ako stranka nije donijela koordinatne tačke onda te tačke,  službenik Agencije utvrdjuje na licu mjesta. O utvrdjivanju ovih tačaka i identifikaciji predmetne parcele na terenu službenik sačinjava zapisnik koji potpisuju sve stranke. Nakon toga Agencija o predmetnom slučaju radi elaborat koji u sebi sadrži: skicu održavanja premjera, spisak prijava o promjenama na nepokretnostima i zapisnik o snimanju detalja sa odredjenim koordinatama detaljnih tačaka. Pošto se poslije toga u elaboratu združe još i potvrda o uplaćenim naknadama za izdate podatke od strane Uprave za nekretnine , uvjerenje o ispravnosti mjernih instrumenata, originali ovlašćenja i zapisnika o izvršenom terenskom uvidjaju, fotokopija licence za rad Geodetske organizacije, fotokopija ovlašćenja za rad lica koji izvodi radove i CD, ovakav elaborat se predaje podnosiocu zahtjeva koji na osnovu njega kasnije u Upravi za nekretnine tj. katastru vrši parcelizaciju, odnosno promjenu upisa predmetne parcele.</span>
</p>
<p class="p4"></p>
<p class="p4">
<span>	Dakle, kako proizilazi iz izjave svjedoka P. M., ovaj svjedok je preciznim pojašnjenjem postupka diobe tj. parcelizacije parcela od strane privatnih Geodetskih agencija, ne samo potvrdio odbranu okrivljenog V. N. u dijelu da je kao službenik Uprave za nekretnine - Područne jedinice P., imao ovlašćenje za izdavanje kopija plana tj. skica, već i negirao navode javne optužbe da je isti izdavanjem predmetnih skica izvršio diobu parcele br. 96 vlasništvo Zem. zadruge "A. H." jer je njena dioba parcelizacija izvršena tek kasnije od strane  Geodetske organizacije D.O.O. "P. MV" B., kao zakonom odredjene organizacije za tako nešto.</span>
</p>
<p class="p4"></p>
<p class="p4">
<span>	Izjašnjavajući se na okolnosti koje su mu poznate u vezi sa predmetnim slučajem izdavanja skica za parcelu 96 vlasništvo Zem. zadruge "A. H." , iz G., od strane okrivljenog V. N., kao službenika Uprave za nekretnine - Područne jedinice P., čiji je načelnik, navode javne optužbe u pogledu njegove krivice i krivično pravne odgovornosti za krivično djelo koje mu je ovom optužbom stavljeno na teret  ne samo da nije mogao potvrditi ni svjedok Lj. H. već je i ovaj svjedok , kao i svjedok Petrović Mirčeta, ove navode čak i negirao istakavši da je okrivljeni, kao službenik ove Uprave, ovlašćen da na zahtjev stranaka istima izdaje , potpisuje i ovjerava tražene kopije plana tj. skice parcela.  </span>
</p>
<p class="p4"></p>
<p class="p4">
<span>	Konačno, stanovište javne optužbe u pogledu postojanja, odnosno dokazanosti krivičnog djela koje je ovom optužbom stavljeno na teret okrivljenom V. N., nijesu mogli potvrditi ni izvedeni pismeni dokazi, jer je i na osnovu ovih dokaza takodje nesporno utvrdjeno da dioba tj. parcelizacija predmente parcele br. 96 vlasništvo Zem. zadruge "A. H." nije izvršena radnjama okrivljenog koje mu se stavljaju na teret, već od strane Geodetske organizacije, kako je to i predvidjeno Zakonom o državnom premjeru i katastru nepokretnosti . To se u prvom redu odnosi na Elaborate Agencija za geodetsko - katastarske poslove D.O.O. "P. M.V" B. i D.O.O. "G. S." P., jer je na osnovu prvog elaborata, kao što je već navedeno, nesporno utvrdjeno da parcelizaciju parcele br. 96 nije izvršio okrivljeni V. N. već ova Agencija , dok je na osnovu drugog elaborata, takodje nesporno utvrdjeno da i u ovom elaboratu isto tako postoji skica parcele čija se dioba traži  te da je i ova skica izdata od Uprave za nekretnine - Područne jedinice P., što znači da su obje skice izdate od nadležne Uprave za nekretnine, kao nadležnog organa za njihovo izdavanje. To dalje znači da je okrivljeni V. N., kao službenik Uprave za nekretnine - Područne jedinice P.,  ne samo bio ovlašćen na izdavanje predmetnih skica već i da njihovim izdavanjem nije zloupotrijebio svoj službeni položaj  a samim tim nije ni počinio krivično djelo koje mu se javnom optužbom stavlja na teret. </span>
</p>
<p class="p4"></p>
<p class="p4">
<span>	Ako se na kraju svemu izloženom doda i nesporna činjenica,utvrdjena na osnovu Pravilnika o unutrašnjoj organizaciji i sistematizaciji Uprave za nekretnine - Područne jedinice P., da je okrivljeni V. N., kao namještenik ove Područne jedinice , pored ostalih poslova iz opisa za ovo radno mjesto, bio ovlašćen još i za izdavanje prepisa i izvoda iz dokumentacije katastarskog operata,kopija plana i pripremanje i izdavanje podataka ovlašćenim privatnim Geodetskim organizacijama, kao što je to učinio i u konkretnom slučaju, to i ova činjenica,  u sklopu sa ostalim utvrdjenim činjenicama, navode javne optužbe u pogledu krivice okrivljenog za predmetno krivično djelo čini još neosnovanijim i neutemeljenijim .</span>
</p>
<p class="p4"></p>
<p class="p4">
<span>	Kako na osnovu svega izloženog proizilazi  da navodi optužbe u pogledu krivice okrivljenog V. N., nijesu potkrijepljeni nijednim od izvedenih dokaza, kako u pogledu objektivnih tako i u pogledu subjektivnog elementa  krivičnog djela zloupotreba službenog položaja iz čl 416, st. 1. KZ, koje mu je javnom optužbom stavljeno na teret , to je jasno da kod takvog stanja stvari sud okrivljenog u konkretnom slučaju nije ni mogao oglasiti krivim za navedeno djelo. </span>
</p>
<p class="p4"></p>
<p class="p4">
<span>	Prema tome, pošto izvedeni dokazi ne samo da nijesu mogli sa sigurnošću ubijediti sud da je okrivljeni V. N. izvršio krivično djelo zloupotreba službenog položaja iz čl 416. st. 1. KZ, već su čak naprotiv takve navode javne optužbe u najbitnijem  u potpunosti negirali, to je kod takvog stanja stvari sud okrivljenog i oslobodio od optužbe za ovo krivično djelo na osnovu čl. 373. st. 1.  tačka 2. ZKP. </span>
</p>
<p class="p4"></p>
<p class="p4">
<span>	Inače, prilikom donošenja ove odluke sud je cijenio i ostale izvedene pismene dokaze , ali iste nije posebno obrazlagao nalazeći da nemaju karakter odlučujućih činjenica za eventualno drugačije presudjenje u ovoj krivično pravnoj stvari. </span>
</p>
<p class="p4"></p>
<p class="p4">
<span>	Troškova krivičnog postupka nije bilo. </span>
</p>
<p class="p4"></p>
<p class="p4">
<span>	Na osnovu iznijetih razloga odlučeno je kao u izreci presude. </span>
</p>
<p class="p4"></p>
<p class="p3">
<span class="s2">OSNOVNI SUD U PLAVU</span>
</p>
<p class="p3">
<span>Dana 08.07.2013  godine</span>
</p>
<p class="p4">
<span class="s2">Zapisničar                                                                                 S U D I J A</span>
</p>
<p class="p4">
<span>Senada Radončić                                                                   Hilmija Sujković</span>
</p>
<p class="p4"></p>
<p class="p4">
<span>PRAVNA POUKA: </span>
</p>
<p class="p4">
<span>Protiv ove presude nezadovoljna </span>
</p>
<p class="p4">
<span>stranka ima pravo žalbe u roku od </span>
</p>
<p class="p4">
<span>8 dana od dana prijema iste preko </span>
</p>
<p class="p4">
<span>ovog sudaVišem sudu B. Polje          </span>
</p>
<p class="p4"></p>
<p class="p4">
<span>DNA: 1 x  ODT u Plavu</span>
</p>
<p class="p4">
<span>	 1 x okrivljenom V. N. </span>
</p>
<p class="p4">
<span>	           	 </span>
</p>
<p class="p5"></p>
<p class="p5"></p>
<p class="p5"></p>
<p class="p6"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{font-family:Verdana;font-size:12pt;color:black;}
.s3{color:black;}
.s4{font-size:14pt;}
.s5{font-weight:bold;font-style:italic;}
.p1{text-align:end;hyphenate:auto;font-family:Times New Roman;font-size:14pt;}
.p2{text-align:center;hyphenate:auto;font-family:Times New Roman;font-size:14pt;}
.p3{text-align:start;hyphenate:auto;font-family:Times New Roman;font-size:14pt;}
.p4{text-indent:0.5in;text-align:justify;hyphenate:auto;font-family:Times New Roman;font-size:14pt;}
.p5{text-indent:0.5in;text-align:center;hyphenate:auto;font-family:Times New Roman;font-size:14pt;}
.p6{text-indent:0.5in;text-align:start;hyphenate:auto;font-family:Times New Roman;font-size:14pt;}
.p7{text-align:justify;hyphenate:auto;font-family:Times New Roman;font-size:14pt;}
.p8{text-align:justify;hyphenate:auto;font-family:Times New Roman;font-size:12pt;}
.p9{text-indent:0.5in;text-align:justify;hyphenate:auto;font-family:Times New Roman;font-size:12pt;}
.p10{text-align:start;hyphenate:auto;font-family:Times New Roman;font-size:12pt;}
</style>
<meta content="vjera.jovicevic" name="author">
</head>
<body class="b1 b2">
<p class="p1">
<span class="s1">Posl.br.K. 241/11</span>
</p>
<p class="p2">
<!--Image link to '0.jpg' can be here-->
</p>
<p class="p2"></p>
<p class="p2">
<span class="s1">U  I M E  C R N E  G O R E</span>
</p>
<p class="p3"></p>
<p class="p4">
<span class="s1">OSNOVNI SUD U CETINJU</span><span>, kao prvostepeni, po sudiji pojedincu Goranu Vrbici,  uz sudjelovanje namještenika suda Vjere Jovićević, kao zapisničara, u krivičnom predmetu okr. V. A. iz Cetinja, zbog krivičnog djela ugrožavanje javnog saobraćaja iz čl.339.st.3. u vezi st.1.KZ-a, po Optužnom prijedlogu Osnovnog Državnog Tužilaštva u Cetinju, Kt.br.55/11 od 28.12.2011.godine, nakon održanog glavnog i javnog pretresa u prisustvu  savjetnika ODT-a A. A. i okrivljenog, donio je dana 21.03.2012.godine i javno objavio, ovu</span>
</p>
<p class="p4"></p>
<p class="p4"></p>
<p class="p2">
<span class="s1">P R E S U D U</span>
</p>
<p class="p4"></p>
<p class="p4">
<span class="s1">Okr. V. A., </span><span>od oca V. i majke N., rođene R., rođen 11.05.1978.godine u Podgorici, đe i prebiva, B. b.b., državljanin Crne Gore, zaposlen, po zanimanju autoelektričar, oženjen, otac jednog đeteta, pismen, sa završenim elektro školom, lošeg imovnog stanja, neosuđivan </span>
</p>
<p class="p4"></p>
<p class="p5">
<span class="s1">K r i v   j e:</span>
</p>
<p class="p2"></p>
<p class="p6">
<span class="s1">Što je:</span>
</p>
<p class="p4"></p>
<p class="p4">
<span>Dana 29.12.2010.godine, oko 21,00 časova, na magistralnom putu Cetinje-Budva, u mjestu zv. "Z.", opština Cetinje, upravljajući u saobraćaju putničkim motornim vozilom marke "VW Golf II", reg.oznaka ..............314, vlasništvo oštećenog V. R. iz Podgorice, sa priključnim vozilom-prikolicom bez reg.oznaka, na kojoj se nalazilo putničko motorno vozilo marke "Peugeot", reg.oznaka .............970, vlasništvo oštećenog Đ. . iz Budve, ne pridržavajući se saobraćajnih propisa iz čl.27.st.2. ZOBS-a na putevima, ugrozio saobraćaj i doveo u opasnost život i tijelo ljudi, na način što , krećući se navedenuim vozilom iz pravca Budve u pravcu Cetinje, nije vozilo u kretanju držao što bliže desnoj ivici kolovoza i na tolikoj udaljenosti od nje da, s obzirom na uslove saobraćaja i stanje i karakteristike puta, ne ugrožava druge učesnike u saobraćaju, već je vozilom prešao preko isprekidane uzdužne razdjelne linije na lijevu kolovoznu traku, gledano iz pravca njegovog kretanja, namijenjenu za kretanje vozila iz pravca Cetinja u pravcu Budve, u trenutku kada se tom kolovoznom trakom kretao oštećeni Ž. Z. iz Kotora, putničkim motornim vozilom marke "Renault Laguna", reg.oznake ......... 111, vlasništvo oštećene Ž. D. iz Kotora, đe je došlo do nalijetanja prednjeg dijela vozila marke "Renault Laguna", na zadnji bočni dio vozila kojim je upravljao okrivljeni, kojom prilikom su oštećeni Ž. Z., saputnica u njegovom vozilu - oštećena Ž. D. i saputnik u vozilu kojim je upravlljao okrivljeni - oštećeni R. Z. iz Podgorice, zadobili lake tjelesne povrede i to: oštećeni Ž. Z. laku tjelesnu povredu u vidu kontuzije - nagnječenja grudnog koša, oštećena Ž. D. laku tjelesnu povredu u vidu kontuzije - nagnječenja glave i regije lijevog kuka i oštećeni R. Z. laku tjelesnu povredu u vidu rane razderotine kosmatog dijela glave i kontuzije - nagnječenja glave, dok je na navedenim vozilima prouzrokovao imovinsku štetu, i to: na putničkom motornom vozilu marke "VW Golf II", reg.oznaka ..............314 imovinsku štetu u iznosu od 1.080,00 eura, na putničkom vozilu marke "Peugeot" reg.oznaka .............970 imovinsku štetu u iznosu od 2.520,00 eura i na putničkom motornom vozilu marke "renault Laguna", reg.oznake ...........111 imovinsku štetu u iznosu od 1.920,00 eura </span>
</p>
<p class="p4"></p>
<p class="p7">
<span class="s1">-čime je izvršio krivično djelo ugrožavanje javnog saobraćaja iz čl.339.st.3. u vezi st.1. KZ-a,</span>
</p>
<p class="p7"></p>
<p class="p7">
<span class="s1">	</span><span>pa mu sud, primjenom citiranih zakonskih propisa i primjenom čl. 4, 42, 52, 53 i 54 KZ-a i čl. 229, 239 i 374 ZKP-a, izriče</span>
</p>
<p class="p7"></p>
<p class="p7"></p>
<p class="p2">
<span class="s1">U S L O V N U    O S U D U</span>
</p>
<p class="p2"></p>
<p class="p4">
<span>Kojom okrivljenom utvrđuje kaznu zatvora u trajanju od  </span><span class="s1">4 (četii) mjeseca</span><span> i istovremeno određuje da se navedena kazna neće izvršiti ukoliko u periodu od </span><span class="s1">1 (jedne) godine</span><span>, po pravosnažnosti presude, ne počini novo krivično djelo.</span>
</p>
<p class="p4"></p>
<p class="p7">
<span class="s1">	</span><span>Oštećeni Ž. Z., Ž. D., V. R. i Đ. S., radi ostvarivanja odštetnog zahtjeva, upućuju se na parnični postupak.</span>
</p>
<p class="p7"></p>
<p class="p7">
<span>	Okrivljeni se obavezuje da na blagajni ovog suda na ime troškova krivičnog postupka uplati iznos od 138,25 €, i na ime sudskog paušala iznos od 30,00 €, sve u roku od 15 dana od dana pravosnažnosti presude.</span>
</p>
<p class="p7"></p>
<p class="p7">
<span>          </span>
</p>
<p class="p2"></p>
<p class="p2"></p>
<p class="p2">
<span class="s1">O b r a z l o ž e nj e</span>
</p>
<p class="p2"></p>
<p class="p4">
<span class="s1">Osnovno Državno Tužilaštvo u Cetinju </span><span>podnijelo je Optužni prijedlog Kt.br.55/11 od 28.12.2011.godine protiv okr. V. A. iz Podgorice, zbog krivičnog djela ugrožavanje javnog saobraćaja iz čl.339.st.3. u vezi st.1.KZ-a. </span>
</p>
<p class="p4"></p>
<p class="p4">
<span class="s1">Okrivljeni V. A.,</span><span> u svojoj odbrani u prijethodnom postupku i na glavnom pretresu, istakao je da je kritične prilike upravljao vozilom "Golf II", reg.oznaka ..............314, čiji je vlasnik, ali koji se formalno vodi na V. R. iz Podgorice. Na njegovom vozilu je bila zakačena šlep prikolica, a na njoj vozilo marke "Peugeot" reg.oznaka .... 970, vlasništvo Đ. S. iz Budve, a koje je vozilo odvozio na auto-otpad u Podgoricu. Kao saputnik, u njegovom vozilu se nalazio R. Z. iz Podgorice, koji je inače zaposlen u auto-otpadu "B.".  Navedene prilike, kretao se malom brzinom, između 40 i 50 km/h.  Dolaskom u mjesto "Z.", u jednom trenutku je izgubio kontrolu  nad vozilom i prešao u suprotnu traku. Cijelom dužinom se popriječio na drugu kolovoznu traku i bio je okrenut ka brdu. U jednom trenutku je čuo jak bočni udar i lomljavu stakala. Tek tada je primijetio vozilo "reno laguna". Ubrzo potom, došlo je vozilo Hitne pomoći, kojim je iodveden u Bolnicu na Cetinje, kao i njegov saputnik R. Z., kojima je ukazana pomoć. Tek u bolnici je primijetio Ž. Z. i .D, koji su takođe zadobili povrede.</span>
</p>
<p class="p4">
<span>U završnoj riječi, izrazio je kajanje i žaljenje zbog djela, u potpunosti priznajući krivicu za djelo, pa je  molio sud da ga što blaže kazni, imajući u vidu sve olakšavajuće okolnosti koje su na njegovoj strani.</span>
</p>
<p class="p4"></p>
<p class="p4">
<span>Radi razjašnjenja ove krivično pravne stvari, sud je u dokaznom postupku, na glavnom pretresu, proveo dokaze: na saglasan prijedlog stranaka pročitao iskaz svjedoka-oštećenih Ž. Z.a, Ž. D. i R. Z.a, koje su dali u prijethodnom postupku pred Istražnim sudijom; pročitao Zapisnik o uviđaju saobraćajne nezgode Ispostave Cetinje br.176 od 29.12.2010.godine; izvršio uvid u skicu lica mjesta; izvršio uvid u fotoelaborat Uprave Policije - Ispostave Cetinje br.184/10 od 29.12.2010.godine, na saglasan prijedlog stranaka pročitao nalaz i mišljenje vještaka saobraćajne struke Ing. M. Š.od aprila mjeseca 2011.godine; na saglasan prijedlog stranaka pročitao nalaz i mišljenje vještaka medicinske struke Dr. R..S.od 26.05.2011.godine sa pratećom medicinskom dokumentacijom o vrsti i težini tjelesnih povreda oštećenih; pročitao izvod iz KE za okrivljenog. Sud je odustao od provođenja dokaza - saslušanja oštećenih Đ. S. i V. R., obzirom da je cijenio da bi provođenje istih vodilo odugovlačenju postupka, ne i drugačijem presuđenju.</span>
</p>
<p class="p4"></p>
<p class="p4">
<span class="s1">Iz iskaza svjedoka-oštećenog Ž. Z., </span><span>utvrđuje se da je isti kritične prilike upravljao vozilom marke "Reno laguna", reg. oznake ...........111, koji je vlasništvo njegove supruge. Kretao se iz pravca Cetinja ka Budvi. U vozilu se kao saputnik nalazila njegova supruga D..  Doalskom u mjesto Zabrđe, iznenada se ispred njega stvorilo vozilo crvebne boje. tek kada mu se primakao, vidio je da se radi o "Golfu II", sa šlepom, na kojoj je bio "Pežo".  U trenutku mimoilaženja, to vozilo se prepriječilo  cijelom dužinom na njegovu kolovoznu traku iz, njemu nepoznatih razloga, kada je on udario u zadnja vrata "Golfa". Prikolica se tada otkačila i udarila u vrata njegovog vozila.  Kritične prilike zadobio je povrede grudi i koljena, a supruga u predjeluu glave i kuka. Istakao je da vozač Golfa nije imao upaljena svijetla , te da se nakon nezgode, ni na jedan način nije interesovao za njihovo zdravlje. Pridružio se krivičnom progonu i postavio je odštetni zahtjev.</span>
</p>
<p class="p4"></p>
<p class="p4">
<span class="s1">Iz iskaza svjedoka - oštećene Ž. D., </span><span>utvrđuje se da se kritične prilike nalazila kao suvozač u vozilu "reno laguna", kojim je upravljao njen suprug Z.. Tom prilikom su se kretali iz pravca Cetinja ka Budvi. Dolaskom u mjesto Zabrđe, od jednom je osjetila jak udar u vozilo, za koje ne zna kako se našlo na njihovoj traci. To vozilo nije imalo upaljena svijetla, a na isto je bila zakačena šlep prikolica na kojoj se nalazilo vozilo marke "Pežo". IIstiče da su se te prilike kretali normalnom brzinom, obzirom da su ih druga vozila preticala. Od sliline udara  i zanošenja, glavom je udarila u šoferšajbnu. Nije mogla da dođe do vazduha. Njen suprug je odmah izašao iz vozila i pokušao da otvori vrata na njenoj strani. Jedva je u tome uspio. Kad je izašla iz vozila, primijetila je da je i ovaj drugi vozač povrijeđen. Istakla je da se okrivljeni nije interesovao za njeno, kao ni za zdravlje njenog supruga. pridružila se krivičnom progonu i postavila je odštetni zahtjev.</span>
</p>
<p class="p4"></p>
<p class="p4">
<span class="s1">Iz iskaza svjedoka - oštećenog R. Z.,</span><span> utvrđuje se da je kritične prilike  bio u vozilu marke "Golf II", kojim je upravljao V. A. iz Podgorice. Navedene noći, kretali su se iz pravca Budve ka Cetinju, i to brzinom od 40 do 50 km/h. Dolaskom u mjesto Zabrđe, V. gubi kontrolu nad vozilom i prelazi na suprotnu saobraćajnu traku. Nije mu jasno zbog čega je izgubio kontrolu upravljanja nad vozilom. na vozilu je bila prikačena šlepa, koja je prevozila vozilo marke "Pežo" na otpad.  Odmah nakon nezgode, ističe da je izgubio svijest, i tek se probudio u bolnici.  Nije se pridružio krivičnom progonu, niti je postavio odštetni zahtjev.</span>
</p>
<p class="p4"></p>
<p class="p4">
<span class="s1">Iz Zapisnika o uviđaju saobraćajne nezgode Ispostave Cetinje br.176 od 29.12.2010.godine, </span><span>utvrđuje se da je dana 29.12.2010.godine, oko 21,00 časova, na magistralnom putu Cetinje-Budva, u mjestu zv. "Zabrđe", opština Cetinje došlo do saobraćajne nezgode u kojoj su učestvovali : V. A. u svojstvu vozača vozila marke "Golf II", reg.oznaka ..............314, R. Z. u svojstvu saputnika u navedenom vozilu, te Ž. Z. u svojstvu vozača vozila marke "Reno laguna", reg.oznaka ...........111 i Ž. D. u svojstvu saputnika u navedenom vozilu. Vozilo marke "VW Golf" je zatečeno u poprečnom položaju, na saobraćajnoj traci namijenjenoj za saobraćanje vozila iz suprotnog pravca, dok se vozilo "Reno laguna", nalazilo na svojoj saobraćajnoj traci. Takođe, na licu mjesta je zatečeno i vozilo marke "Pežo", koje se nalazilo na šlepi, koju je vukao Golf II. Na vozilu marke Golf II je nastala tzv. "totalna šteta", dok je na vozilu marke "Pežo" nastala štete na poklopcu motora, prednjem braniku, prednjoj maski, oba prednja fara, na prednjem lijevom blatobranu, te prednjim lijevim vratima. Na vozilu marke "Reno laguna" evidentirana su oštećenja na: poklopcu motora, prednjem braniku, na maski, na prednjim blatobranima, na prednjem vjetrobranskom staklu, na oba prednja fara sa pokazivačima pravca, na prednjem lijevom točku, sa mogućim unutrašnjim oštećenjima.</span>
</p>
<p class="p4"></p>
<p class="p4">
<span class="s1">Uvidom u skicu lica mjesta,</span><span> utvrđuje se bliži izgled lica mjesta saobraćajne nezgode, sa zatečenim položajem vozila, te materijalnim tragovima, koji su evidentirani na licu mjesta.</span>
</p>
<p class="p4"></p>
<p class="p4">
<span class="s1">Uvidom u fotoelaborat Uprave Policije - Ispostave Cetinje br.184/10 od 29.12.2010.godine</span><span>, utvrđuje se bliži izgled lica mjesta saobraćajne nezgode, bliži izgled vozila koja su učestvovala u nezgodi, te bliži izgled mikrolakaliteta  kontakta između vozila. </span>
</p>
<p class="p4"></p>
<p class="p4">
<span class="s1">Iz nalaza i mišljenja vještaka medicinske struke Dr. R.. S. od 26.05.2011.godine sa pratećom medicinskom dokumentacijom o vrsti i težini tjelesnih povreda oštećenih, </span><span>utvrđuje se da je oštećeni Ž. Z. kritične prilike zadobio laku tjelesnu povredu u vidu kontuzije - nagnječenja grudnog koša, koja je nastala usljed inercije i djelovanja tupe sile u vidu udara o volani unutrašnjost kabine; oštećena Ž. D. laku tjelesnu povredu u vidu kontuzije - nagnječenja glave i regije lijevog kuka, koje su nastale usljed udara glavom o krov vozila, odnosno udarom kuka o dio ispred sjedišta i oštećeni R. Z. laku tjelesnu povredu u vidu rane razderotine kosmatog dijela glave i kontuzije - nagnječenja glave, koje su nastale udarcem glave o unutrašnjost vozila, zbog inercionog kretanja tijela.</span>
</p>
<p class="p4"></p>
<p class="p4">
<span class="s1">Iz nalaza i mišljenje vještaka saobraćajne struke Ing. M. Š. od aprilamjeseca 2011.godine, </span><span>utvrđuje se da je do nezgode došlo usljed propusta u vožnji okrivljenog. To se, po vještaku, ogleda u tome što okrivljeni nije održavao bezbjedni smjer kretanja vozila , desnom stranom kolovoza na bezbjednoj distanci od desne ivice puta u smjeru kretanja vozila, a prema liniji prostiranja puta, već je prilikom savlađivanja kritičnog poteza puta, a u fazi mimoilaženja sa vozilom marke "reno laguna" ...........111, koje se kretalo iz suprotnog smjera, a u trenutku kada se ovo vozilo nalazilo na kritičnoj udaljenosti, sa vozilom kojim je upravljao, prešao je sa prostora desne na prostor lijeve saobraćajne trake i našao se u poziciji lijeve prepreke  vozaču vozila marke "renault laguna", usljed čega je došlo do nalijetanja prednjeg kraja vozila marke "Renault" na zadnju bočnu stranu vozila marke "Golf II", kojom prilikom su oštećeni Ž. Z., Ž. D. zadobili tjelesne povrede, dok je na vozilima nastala šteta, i to: na putničkom vozilu marke "Peugeot" reg.oznaka .............970 imovinsku štetu u iznosu od 2.520,00 eura i na putničkom motornom vozilu marke "renault Laguna", reg.oznake ...........111 imovinsku štetu u iznosu od 1.920,00 eura.</span>
</p>
<p class="p4"></p>
<p class="p4">
<span class="s1">Iz izvoda iz KE za okrivljenog</span><span>, utvrđuje se da isti ranije nije osuđivan.</span>
</p>
<p class="p4"></p>
<p class="p7">
<span>	Podvodeći ovakvo utvrđeno činjenično stanje pod odgovarajuće propise, sud izvodi jasan pravni zaključak da je okrivljeni počinio krivično djelo ugrožavanje javnog saobraćaja iz čl.339.st.3.u vezi st.1 KZ CG, pri čemu je utvrdio da je isti postupio sa nehatom, dok je u odnosu na lake tjelesne povrede koje su nastupile kod oštećenih postupio takođe sa nehatom. </span>
</p>
<p class="p7"></p>
<p class="p4">
<span>Sud je cijenio odbranu okrivljenog, pa je našao da isti, priznaje izvršenje krivičnog djela u pitanju. Odbrana okrivljenog, svedena je na njegovo zapažanje da je do nezgode došlo iznenada, te da je nakon gubitka kontrole nad vozilom postao zapravo prepreka na putu ostalih učesnika u saobraćaju, koji su se kretali iz pravca Cetinja ka Budvi. Njegova odbrana, u cjelosti je potvrđena ostalim provedenim dokazima, ponajprije sa iskazima svjedoka - oštećenih Ž. Z. i Ž. D., koje na jasan i nedvosmislen način kazuju, kako se najednom, nakon mimoilaženja, vozilo kojim je upravljao okrivljeni našlo ispred njih, kada su sa istim i ostvarili kontakt. Nadalje, objektivan je u svom iskazu i svjedok R., opisujući tok i dinamiku nezgode, kada je ustvrdio da je do gubitka kontrole nad vozilom, od strane okrivljenog, došlo iznenada, i to iz njemu nepoznatih razloga. Odbranu okrivljenog potvrđuje i Zapisnik o uviđaju saobraćajne nezgode, koji na jasan način opisuje učesnike u nezgodi, opis lica mjesta, te oštećenja na vozilima. Zapisnik o uviđaju, dodatno je upotpunjen i skicom lica mjesta, te fotoelaboratom nezgode koji opisuju tačan položaj vozila na magistralnom putu na kom se desila nezgoda, te materijalne tragove, zatečene na licu mjesta. Konačno, sud je kao krunski dokaz, cijenio nalaz i mišljenje vještaka saobraćajne struke, koji se u svom objektivnom i na nauci zasnovanom nalazu i mišljenju odredio u odnosu na tok i dinamiku predmetne nezgode, označivši okrivljenog kao krivca za nastanak predmetne nezgode, iz razloga što isti nije održavao bezbjedni smjer kretanja vozila , desnom stranom kolovoza na bezbjednoj distanci od desne ivice puta u smjeru kretanja vozila, a prema liniji prostiranja puta, već je prilikom savlađivanja kritičnog poteza puta, a u fazi mimoilaženja sa vozilom marke "reno laguna" ...........111, koje se kretalo iz suprotnog smjera, a u trenutku kada se ovo vozilo nalazilo na kritičnoj udaljenosti, sa vozilom kojim je upravljao, prešao je sa prostora desne na prostor lijeve saobraćajne trake i našao se u poziciji lijeve prepreke  vozaču vozila marke "renault laguna", usljed čega je došlo do nalijetanja prednjeg kraja vozila marke "Renault" na zadnju bočnu stranu vozila marke "Golf II", kojom prilikom su oštećeni Ž. Z., Ž. D. zadobili tjelesne povrede, dok je na vozilima nastala šteta, i to: na putničkom vozilu marke "Peugeot" reg.oznaka .............970 imovinsku štetu u iznosu od 2.520,00 eura i na putničkom motornom vozilu marke "Renault Laguna", reg.oznake ...........111 imovinsku štetu u iznosu od 1.920,00 eura.</span>
</p>
<p class="p4">
<span>Kako se radi o krivičnom djelu sa blanketnom dispozicijom, to je neophodno utvrditi, koje je članove Zakona o bezbjednosti saobraćaja na putevima prekršio okrivljeni. Naime, okrivljeni je prekršio čl.27st.2. ZOBS-a na putevima, koji predviđa da je</span><span class="s2"> </span><span class="s3">vozač dužan da vozilo u kretanju drži što bliže desnoj ivici kolovoza i na tolikoj udaljenosti od nje da, s obzirom na brzinu kretanja vozila, uslove saobraćaja i stanje i karakteristike puta, ne ugrožava druge učesnike u saobraćaju i ne izlaže sebe opasnosti.</span>
<br>
<span class="s3">Utvrđeno činjenično stanje, izvedeno na osnovu gore sprovedenih dokaza, prevashodno na osnovu Nalaza i mišljenja vještaka saobraćajne struke, ukazuje da je okrivljeni prekršio navedeni član</span><span>ZOBS-a na putevima</span><span class="s3">. U predmetnoj nezgodi, </span><span>oštećeni Ž. Z., Ž. D. i R. Z. su zadobili lake tjelesne povrede, bliže opisane u dispozitivu Presude, a koje je kao takve opisao vještak medicinske struke, čiji je nalaz ovaj sud u cijelosti prihvatio, cijeneći ga kao jasan, objektivan i na nauci zasnovan i koji jasno opisuje mehanizam nastanka povreda.</span>
</p>
<p class="p7"></p>
<p class="p7">
<span>	Na osnovu svega izloženog sud izvodi jasan pravni zaključak da je okrivljeni počinio krivično djelo u vremenu, mjestu i na način bliže opisan dispozitivom presude, pa kako je isti postupio sa nehatom, to se u njegovim radnjama stiču sva subjektivna i objektivna obilježja krivičnog djela ugrožavanje javnog saobraćaja iz čl.339.st.3. u vezi st.1. KZ-a, za koje ga je sud oglasio krivim.</span>
</p>
<p class="p7"></p>
<p class="p8">
<span>            </span><span class="s4">Prilikom utvrđivanja vrste i krivične sankcije koju će Sud izreći okrivljenom, cijenjene su okolnosti iz čl. 42. KZ-a, pa je Sud od olakšavajućih okolnosti na strani okrivljjenog utvrdio: njegov doprinos u rasvjetljavanju ove krivične stvari - priznanje djela i krivice, izraženo kajanje i žaljenje zbog djela, okolnost da se radi o hraniocu maloljetnog đeteta, te njegovu raniju neosuđivanost, dok otežavajućih okolnosti van elemenata bića krivičnog djela nije bilo. Cijeneći tako utvrđene okolnosti sud je mišljenja da radi krivičnopravne zaštite prema okrivljenom nije nužno primijeniti kaznu, već je istom izrekao uslovnu osudu, kojom mu je izrekao kaznu zatvora u trajanju od 4 (četiiri) mjeseca i odredio da se ista neće izvršiti ukoliko okrivljeni u roku od 1 (jedne) godine od pravosnažnosti presude ne učini novo krivično djelo, nalazeći da će se izrečenom krivičnom sankcijom postići svrha iz čl.52. KZ-a. </span>
</p>
<p class="p7"></p>
<p class="p7">
<span>           Shodno čl.239. ZKP-a, oštećeni Ž. Z., Ž. D., V. R. i Đ. S., radi ostvarivanja odštetnog zahtjeva, upućuje se na parnični postupak.</span>
</p>
<p class="p7"></p>
<p class="p4">
<span>Okrivljeni je, shodno čl.229.st.1. ZKP-a obavezan da plati troškove krivičnog postupka u iznosu od 138,25 eura, a koji se troškovi odnose na ime nagrade za izvršeno vještačenje po vještaku saobraćajne struke u iznosu od 94,25 eura, te vještaka medicinske struke u iznosu od 44,00 eura, i paušal u iznosu od 30,00 eura, koji iznos je sud odredio uzimajući u obzir konkretan slučaj, trajanje postupka i imovne prilike okrivljenog, a sve u roku od 15 dana, po pravosnažnosti presude, a pod prijetnjom izvršenja. </span>
</p>
<p class="p7"></p>
<p class="p7">
<span>	Sa svega izloženog a na osnovu čl. 374. ZKP-a, odlučeno je kao u izreci.</span>
</p>
<p class="p4"></p>
<p class="p5">
<span class="s1">OSNOVNI SUD U CETINJU</span>
</p>
<p class="p5">
<span class="s1">Dana 21.03.2012.godine,</span>
</p>
<p class="p3">
<span class="s1">Zapisničar, 						                                   Sudija,</span>
</p>
<p class="p7">
<span class="s5">Vjera Jovićević 						                Goran Vrbica</span>
</p>
<p class="p7"></p>
<p class="p7"></p>
<p class="p7"></p>
<p class="p7">
<span class="s5">PRAVNA POUKA:</span>
</p>
<p class="p7">
<span class="s1">Protiv ove presude može se izjaviti žalba Višem sudu u Podgorici, a preko ovog Suda u roku od 8 dana, od dana prijema</span>
</p>
<p class="p9"></p>
<p class="p8"></p>
<p class="p10"></p>


</body>
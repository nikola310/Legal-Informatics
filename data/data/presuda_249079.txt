<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#000000;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span>
</p>
<p style="text-align:right">
<span class="span1">            K. br. 726/16</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni, krivični, po sutkinji Željki Jovović, uz učešće samostalnog referenta Danijele Rajković kao zapisničarke, u krivičnom predmetu protiv okrivljenog D</span><span class="span1">.</span><span class="span1"> K</span><span class="span1">.</span><span class="span1"> iz Podgorice, zbog krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore, rješavajući po optužnom predlogu ODT Podgorica Kt. br. 1243/16 od 08. 12. 2016. godine, nakon održanog glavnog i javnog pretresa dana 23. 03. 2017. godine, u prisustvu zastupnice optužbe Biljane Pavličić i okrivljenog, izrekao je i istog dana javno objavio,</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">D</span><span class="span1">.</span><span class="span1"> K</span><span class="span1">.</span><span class="span1">, JMB </span><span class="span1">xxxxxxxxxxxxx</span><span class="span1">, od oca R</span><span class="span1">.</span><span class="span1"> i majke R</span><span class="span1">.</span><span class="span1">, rođene B</span><span class="span1">.</span><span class="span1">, rođenog 20. 12. 19</span><span class="span1">xx</span><span class="span1">. godine u Sarajevu, sa prebivalištem u Podgorici Ul. Kosmajska bb, državljanin Crne Gore, završio srednju školu, nezaposlen, oženjen, otac dvoje djece, lošeg imovnog stanja, neosuđivan. </span>
</p>
<p>&nbsp;</p>
<p style="text-align:center;">
<span class="span1">Kriv je</span>
</p>
<p>&nbsp;</p>
<p>
<span class="span1">Što je:</span>
</p>
<p>&nbsp;</p>
<p>
<span class="span1">Dana 19. 04. 2016. godine, oko 10:00 časova, na raskrsnici Ulica Vlada Martinovića i Ulici V Proleterske, u Podgorici, ne pridržavajući se saobraćajnih propisa iz čl. 97 st. 1 ZOBS-a na putevima ugrozio saobraćaj i doveo u opasnost život i tijelo ljudi, na način što, je upravljajući putničkim vozilom marke "Fiat Ducato", reg. oznake PG EC </span><span class="span1">xxx</span><span class="span1"> Ulicom Vlada Martinovića, preduzeo radnju skretanja ulijevo u Ul. V proleterske, na pješačkom prelazu, na kojem je saobraćaj regulisan uređajima za davanje svjetlosnih saobraćajnih znakova, kad mu je datim znakom bio dozvoljen prolaz, nije vozilo zaustavio ispred pješačkog prelaza i propustio pješaka-oštećenog R</span><span class="span1">.</span><span class="span1"> Š</span><span class="span1">.</span><span class="span1">, koji je prelazio kolovoz Ul. V proleterske, na obilježenom pješačkom prelazu sa desne na lijevu stranu, gledano iz pravca kretanja vozila okrivljenog, već je u trenutku kada se oštećeni već nalazio na kolovozu, prednjim dijelom vozila udario u istog, nakon čega je oštećeni pao na kolovoz, kojom prilikom je zadobio laku tjelesnu povredu u vidu oguljotine u predjelu leđa i oguljotine u predjelu desnog lakta, pri čemu je okrivljeni bio svjestan da ovakvom nepropisnom vožnjom može ugroziti javni saobraćaj i dovesti u opasnost život i tijelo ljudi, ali je olako držao da do toga neće doći,</span>
</p>
<p>
<span class="span1">- čime je izvršio krivično djelo ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore.  </span>
</p>
<p>&nbsp;</p>
<p>
<span class="span1">Pa mu sud za navedeno krivično djelo primjenom čl. 4 st. 2. čl. 42 st. 1. čl. 52 st. 2, čl. 53 i 54 Krivičnog zakonika Crne Gore i čl. 226, 229, 239 i 374 Zakonika o krivičnom postupku, izriče</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">S tim, što mu utvrđuje kaznu zatvora u trajanju od 3 (tri) mjeseca i istovremeno određuje da se ista neće izvršiti, ako okrivljeni u roku od 1 (jedne) godine po pravosnažnosti presude ne izvrši novo krivično djelo.</span>
</p>
<p>
<span class="span1">Obavezuje se okrivljeni da plati na ime troškova krivičnog postupka iznos od </span><span class="span2">173,00 </span><span class="span1">eura, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>
<span class="span1">Oštećeni R</span><span class="span1">.</span><span class="span1"> Š</span><span class="span1">.</span><span class="span1"> se radi ostvarivanja imovinskopravnog zahtjeva upućuje na parnični postupak. </span>
</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnim predlogom ODT Podgorica Kt. br. 1243/16 od 08. 12. 2016. godine okrivljenom D</span><span class="span1">.</span><span class="span1"> K</span><span class="span1">.</span><span class="span1"> je stavljeno na teret da je izvršio krivično djelo ugrožavanje javnog saobraćaja iz čl. 339 st. 3 u vezi st 1 Krivičnog zakonika Crne Gore. Zastupnica optužbe Biljana Pavličić je u završnoj riječi izjavila da ostaje u cjelosti pri podnijetom optužnom predlogu i predložila sudu da okrivljenog D</span><span class="span1">.</span><span class="span1"> K</span><span class="span1">.</span><span class="span1"> oglasi krivim i osudi po zakonu, sa razloga što je tokom postupka nesumnjivo utvrđeno da je izvršio krivično djelo koje mu se optužnim aktom stavlja na teret.</span>
</p>
<p>
<span class="span1">Okrivljeni D</span><span class="span1">. </span><span class="span1">K</span><span class="span1">.</span><span class="span1"> je u svojoj odbrani u prethodnom postupku i na glavnom pretresu naveo da se da dana 19. aprila 2016. godine negdje oko 10,00 časova, kretao vozilom marke "Fiat Dukato" reg. oznake PG EC</span><span class="span1">xxx</span><span class="span1"> ulicom Vlada Martinovića prema ulici V Proleterske. Dolaskom na raskrsnicu označenih ulica se zaustavio, a kada se promijenilo svjetlo na semaforu, odnosno kada se upalilo zeleno svjetlo za njegov pravac kretanja, ušao je u raskrsnicu sa namjerom da skrene lijevo u ulicu V Proleterske i nastavi kretanje prema centru grada. Kretao se veoma sporo jer su ispred njega bila dva, tri auta, kada je sa njegove desne strane naišao čovjek. Nije ga odmah primjetio već je došlo do kontakta njegovog vozila i to negdje u predjelu desnog fara i blatobrana, i tog čovjeka, koji je od udara pao na trotoar sa njegove desne strane. Izašao je iz vozila i tražio od tog čovjeka da ga vodi u bolnicu, ali on to nije htio već je insistirao da ga odveze kući, što je i učinio. U završnoj riječi je naveo da mu je žao što je izvršio predmetno krivično djelo. Izvinjava se oštećenom što nije došao da ga vidi nakon nezgode, a sa razloga što i njegovo zdravstveno stanje nije bilo dobro i spreman je da obešteti oštećenog.</span>
</p>
<p>
<span class="span1">Sud je u dokaznom postupku saslušao svjedoka oštećenog R</span><span class="span1">.</span><span class="span1"> Š</span><span class="span1">.</span><span class="span1">, pročitao zapisnik o uviđaju Uprave policije CB Podgorica br. 614/2016 od 19. 04. 2016. godine, pročitao medicinsku dokumentaciju JZU KC CG Urgentni centar i JZU Zavod za hitnu medicinsku pomoć CG Podgorica na ime oštećenog R</span><span class="span1">. Š.</span><span class="span1">, po saglasnom predlogu stranaka pročitao nalaz i mišljenje sudskog vještaka saobraćajne struke Mr M</span><span class="span1">.</span><span class="span1"> Č</span><span class="span1">.</span><span class="span1"> od 11. 09. 2016. godine, po saglasnom predlogu stranaka pročitao nalaz i mišljenje sudskog vještaka medicinske struke dr Nemanje Radojevića od 02. 08. 2016. godine, pročitao Uvjerenje iz kaznene evidencije na ime okrivljenog D</span><span class="span1">.</span><span class="span1"> K</span><span class="span1">.</span><span class="span1"> od 12. 12. 2016. godine.</span>
</p>
<p>
<span class="span1">Svjedok oštećeni R</span><span class="span1">.</span><span class="span1"> Š</span><span class="span1">.</span><span class="span1"> je u svom iskazu naveo da se predmetna saobraćajna nezgoda dogodila 19. aprila 2016. godine, oko 08:30 časova. Tog jutra se nalazio u ul. V Proleterske i došao je do prodavnice "Magnus Moto" gdje se prodaju motocikli. Pošto je primjetio da je radnja bila zatvorena, odlučio je da pređe ulicu V Proleterske kako bi došao do svog vozila. Započeo je prelazak ulice na obilježenom pješačkom prelazu kada je bilo upaljeno zeleno svjetlo za pješake. Navedenu ulicu je prelazio sa desne na lijevu stranu gledano od pravca Starog </span><span class="span1">Aerodroma. Kada je bio na kolovozu, iz ulice Vlada Martinovića je naišao kombi, vozilo firme za obezbjeđenje koje se uključilo u ul. V Proleterske i skrenulo prema gradu. Pretpostavlja da ga vozač ovog vozila nije primjetio dok je bio na pješačkom prelazu, već ga je prednjim dijelom vozila udario pa je pao na kolovoz. Nakon toga, vozač kombija mu je prišao, pa je tražio od njega da ga odveze kući, što je on i uradio, a zatim je pošao u Urgentni centar. Pridružio se krivičnom gonjenju i postavio imovinskopravni zahtjev.</span>
</p>
<p>
<span class="span1">Iz zapisnika o uviđaju Uprave policije CB Podgorica br. 614/2016 od 19. 04. 2016. godine sud je utvrdio da je uviđajna ekipa dana 19. 04. 2016. godine, u jutarnjim časovima, izašla na lice mjesta povodom obavještenja da se desila saobraćajna nezgoda na raskrsnici Ulica V Proleterske i Vlada Martinovića. Od učesnika su uzete pisane izjave na okolnosti nastanka saobraćajne nezgode, a izlaskom na lice mjesta nisu zatečeni tragovi saobraćajne nezgode. Konstatovano je da je u pitanju naselje, put s trotoarom s obje strane, ravan, raskrsnica je pregledna, suva površina i postoji signalizacija - semafor. U nezgodi je učestvovalo vozilo "Fiat Ducato" registarskih oznaka PG EC</span><span class="span1">xxx</span><span class="span1">, i pješak Š</span><span class="span1">.</span><span class="span1"> R</span><span class="span1">.</span><span class="span1"> koji je zadobio povrede, dok na vozilu nisu utvrđene vidljive neispravnosti.</span>
</p>
<p>
<span class="span1">Iz nalaza i mišljenja vještaka saobaćajne struke mr M</span><span class="span1">.</span><span class="span1"> Č</span><span class="span1">. </span><span class="span1">od 11. 09. 2016. godine, sud je utvrdio da je vozilo "Fiat" prolazio kroz raskrsnicu u vremenu zelenog svjetla na semaforu za vozila na prilazu raskrsnici. Pještak je otpočeo sa prelaženjem preko kolovoza bočne ulice, po obilježenom pješačkom prelazu, u vremenu zelenog svjetla na semaforu za pješake na izlazu iz raskrsnice bočnom ulicom, što je deskripcija klasičnog plana rada semafora na četvorokrakoj raskrsnici u dvije faze, pa se uzajamni saglasni subjektivni pokazatelji, u  tehničkom aspektu, ne mogu isključiti. U okolnostima svjetlosnih saobraćajnih znakova na semaforima raskrsnice, kako su to saglasno opisali vozač "Fiat"-a i pješak, propuštanjem vozača da obrati pažnju na pješaka koji se kreće po obilježenom pješačkom prelazu, na kom je saobraćaj regulisan svjetlosnim saobraćajnim znakovima i propuštanjem da u lijevom skretanju iz ulice u bočnu ulicu zaustavi "Fiat" do obilježenog pješačkog prelaza na ulazu u bočnu ulicu i tako propusti pješaka koji je već stupio ili stupa na pješački prelaz sa desne na lijevu stranu, vozač "Fiat"-a je učinio propust koji je u vezi sa izazivanjem opasnosti i nastankom ove nezgode. Na strani pješaka, nije pronađeno propusta u vezi sa nezgodom.</span>
</p>
<p>
<span class="span1">Iz medicinske dokumentacije JZU KC CG Urgentni centar i JZU Zavod za hitnu medicinsku pomoć CG Podgorica na ime oštećenog R</span><span class="span1">.</span><span class="span1"> Š</span><span class="span1">.</span><span class="span1"> i nalaza i mišljenja sudskog vještaka medicinske struke dr N</span><span class="span1">.</span><span class="span1"> R</span><span class="span1">.</span><span class="span1"> od 02. 08. 2016. godine  sud je utvrdio da je oštećeni kritičnom prilikom zadobio povrede u vidu oguljotine u predjelu leđa i oguljotine u predjelu desnog lakta, koje povrede su posledica dejstva tupine mehaničke sile i iste su mogle nastati prilikom pada i udara o tvrdu i neravnu podlogu. Vještak povrede kvalifikuje kao laku tjelesnu povredu. </span>
</p>
<p>
<span class="span1">Cijeneći sve provedene dokaze, pojedinačno i njihovoj međusobnoj vezi i dovodeći ih u vezu sa odbranom okrivljenog, sud je nesumnjivo utvrdio da je okrivljeni </span><span class="span1">dana 19. 04. 2016. godine, oko 10:00 časova, na raskrsnici Ulice Vlada Martinovića i Ulici V Proleterske, u Podgorici, ne pridržavajući se saobraćajnih propisa iz čl. 97 st. 1 ZOBS-a na putevima ugrozio saobraćaj i doveo u opasnost život i tijelo ljudi, na način što, je upravljajući putničkim vozilom marke "Fiat Ducato", reg. oznake PG EC </span><span class="span1">xxx</span><span class="span1"> Ulicom Vlada Martinovića, preduzeo radnju skretanja ulijevo u Ul. V proleterske, na pješačkom prelazu, na kojem je saobraćaj regulisan uređajima za davanje svjetlosnih saobraćajnih znakova, kad mu je datim znakom bio dozvoljen prolaz, nije vozilo zaustavio ispred pješačkog prelaza i </span><span class="span1">propustio pješaka-oštećenog R</span><span class="span1">.</span><span class="span1"> Š</span><span class="span1">.</span><span class="span1">, koji je prelazio kolovoz Ul. V proleterske, na obilježenom pješačkom prelazu sa desne na lijevu stranu, gledano iz pravca kretanja vozila okrivljenog, već je u trenutku kada se oštećeni već nalazio na kolovozu, prednjim dijelom vozila udario u istog, nakon čega je oštećeni pao na kolovoz, kojom prilikom je zadobio laku tjelesnu povredu u vidu oguljotine u predjelu leđa i oguljotine u predjelu desnog lakta, pri čemu je okrivljeni bio svjestan da ovakvom nepropisnom vožnjom može ugroziti javni saobraćaj i dovesti u opasnost život i tijelo ljudi, ali je olako držao da do toga neće doći, </span><span class="span1">čime je izvršio krivično djelo ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore. </span>
</p>
<p>
<span class="span1">Činjenično stanje sud je utvrdio iz svih provedenih dokaza, prije svega iskaza svjedoka oštećenog koji je u bitnom naveo da je </span><span class="span1">započeo prelazak Ulice V Proleterske, na obilježenom pješačkom prelazu, kada je bilo upaljeno zeleno svjetlo za pješake. Navedenu ulicu je prelazio sa desne na lijevu stranu gledano od pravca Starog Aerodroma, a kada je bio na kolovozu, iz Ulice Vlada Martinovića je naišao kombi, vozilo firme za obezbjeđenje, koje vozilo se uključilo u Ul. V Proleterske i skrenulo prema gradu. Vozač tog vozila ga nije primjetio dok je bio na pješačkom prelazu, već ga je prednjim dijelom vozila udario, usljed čega je pao je na kolovoz. Iskaz svjedoka oštećenog potvrđen je zapisnikom o uviđaju Uprave policije CB Podgorica br. 614/2016 od 19. 04. 2016. godine i nalazom i mišljenjem vještaka saobraćajne struke mr M</span><span class="span1">.</span><span class="span1"> Č</span><span class="span1">.</span><span class="span1"> od 11. 09. 2016. godine iz kojeg je utvrđeno da je vozač "Fiat"-a propustio da zaustavi vozilo kod obilježenog pješačkog prelaza na ulazu u bočnu ulicu i tako propušti pješaka koji je već stupio na pješački prelaz, koji propust je u vezi sa izazivanjem opasnosti i nastankom nezgode, dok na strani pješaka nije pronađeno propusta u vezi sa nezgodom. </span><span class="span1">Oštećeni je kritičnom prilikom zadobio povrede u vidu oguljotine u predjelu leđa i oguljotine u predjelu desnog lakta koje povrede se kvalifikuju kao laka tjelesna povreda, što je utvrđeno iz medicinske  dokumentacije na ime oštećenog R</span><span class="span1">.</span><span class="span1"> Š</span><span class="span1">.</span><span class="span1"> i nalaza i mišljenja vještaka medicinske struke dr N</span><span class="span1">.</span><span class="span1"> R</span><span class="span1">.</span><span class="span1"> od 02. 08. 2016. godine.</span>
</p>
<li>
<span class="span1">Okrivljeni se nije pridržavao odredbi člana 97 st. 1 Zakona o bezbjednosti saobraćaja na putevima, kojim je propisano da ako je saobraćaj na pješačkom prelazu regulisan svjetlosnim saobraćajnim znakovima ili znacima ovlašćenog policijskog službenika, vozač je dužan da vozilo zaustavi ispred pješačkog prelaza kad mu je datim znakom zabranjen prolaz, a ako mu je na takvom prelazu datim znakom dozvoljen prolaz, vozač je dužan da propusti pješaka koji je već stupio na pješački prelaz, i nije se zaustavio ispred pješačkog prelaza, kako bi propustio pješaka koji je već stupio na pješački prelaz, pa je kod oštećenog usled takvog postupanja okrivljenog, nastupila laka tjelesna povreda, pri čemu je bio svjestan da takvom  svojom radnjom može učiniti djelo, ali je olako držao da do toga neće doći ili da će to moći spriječiti, čime je postupao sa svjesnim nehatom. </span>
</li>
<p>
<span class="span1">Prilikom odlučivanja o krivičnoj sankciji, sud je u smislu čl. 42 Krivičnog zakonika Crne Gore cijenio sve okolnosti koje utiču da kazna bude manja ili veća, pa je od olakšavajućih okolnosti na strani okrivljenog cijenio </span><span class="span1">porodičnost i činjenicu da je otac dvoje djece, loše imovno stanje</span><span class="span1">, nezaposlenost, ranije dobro ponašanje i s tim u vezi raniju neosuđivanost, što je sud utvrdio </span><span class="span1">iz Uvjerenja iz kaznene evidencije od 12. 12. 2016. godine, na ime okrivljenog K</span><span class="span1">.</span><span class="span1"> D</span><span class="span1">.</span><span class="span1">, te ispoljeno kajanje, </span><span class="span1">dok otežavajućih okolnosti sud nije našao, pa je okrivljenom,  shodno čl. 53 i 54 Krivičnog zakonika Crne Gore, izrekao uslovnu osudu kao u izreci presude, nalazeći da će se i sa prijetnjom izvršenja utvrđene kazne zatvora u trajanju od tri mjeseca i vremenom provjeravanja u periodu od jedne godine, na okrivljenog u </span><span class="span1">dovoljnoj mjeri uticati da ubuduće ne vrši krivična djela, čime će se sa uspjehom ostvariti svrha uslovne osude iz čl. 52 st. 2 Krivičnog zakonika Crne Gore, u okviru opšte svrhe izricanja krivičnih sankcija u smislu čl. 4 st. 2 Krivičnog zakonika Crne Gore.</span>
</p>
<p>
<span class="span1">Na osnovu čl. 239 st. 2 Zakonika o krivičnom postupku, sud je </span><span class="span1">oštećenog R</span><span class="span1">.</span><span class="span1"> Š</span><span class="span1">.</span><span class="span1">, radi ostvarivanja imovinskopravnog zahtjeva, uputio na parnični postupak.</span>
</p>
<p>
<span class="span1">Na osnovu čl. 226 i 229 Zakonika o krivičnom postupku sud je obavezao okrivljenog da na ime troškova krivičnog postupka plati iznos od </span><span class="span2">173,00 </span><span class="span1">eura, od čega na ime troškova medicinskog vještačenja iznos od 60,50 eura, troškova saobraćajnog vještačenja iznos od 82,50 eura, i na ime  sudskog paušala iznos od 30,00 eura, koji iznos je odmjeren shodno dužini trajanja postupka, složenosti predmeta i imovinskim prilikama okrivljenog.</span>
</p>
<p>
<span class="span1">Sa svega izloženog, na osnovu čl. 374 Zakonika o krivičnom postupku odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI, dana, 23. 03. 2017. godine</span>
</p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:2.7in;text-align:center;vertical-align:top">
<div style="text-align:center;">
<span class="span1">ZAPISNIČARKA:</span>
</div>
</td><td style="width:3.75in;text-align:center;vertical-align:top">
<div style="text-align:center;">
<span class="span1">                           S U T K I NJ A:</span>
</div>
</td>
</tr>
<tr style="height:0.24097222222222223in">
<td style="width:2.7in;text-align:center;vertical-align:top">
<div style="text-align:center;">
<span class="span1">Danijela Rajković,s.r.</span>
</div>
<p>&nbsp;</p>
</td><td style="width:3.75in;text-align:center;vertical-align:top">
<div style="text-align:center;">
<span class="span1">                        Željka Jovović,s.r.</span>
</div>
<p>&nbsp;</p>
</td>
</tr>
<tr style="">
<td style="width:2.7in;text-align:center;vertical-align:top">
<p>&nbsp;</p>
</td><td style="width:3.75in;text-align:center;vertical-align:top">
<p>&nbsp;</p>
</td>
</tr>
<tr style="">
<td style="width:1.95in;vertical-align:top">
<div>
<span class="span1"> PRAVNA POUKA:</span>
</div>
</td><td style="width:3.5in;vertical-align:top">
<div>
<span class="span1"> Protiv ove presude dozvoljena je žalba u roku od 8 dana od dana prijema pismenog otpravka iste, preko ovog suda Višem sudu u Podgorici.</span>
</div>
<p>&nbsp;</p>
</td>
</tr>
</tbody></table>
<p></p>
<p style="text-align:center;">
<span class="span1">ZTO Danijela Rajković</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:2.7in;text-align:center;vertical-align:top">
<div style="text-align:center;">
<span class="span1">ZAPISNIČARKA:</span>
</div>
</td><td style="width:3.75in;text-align:center;vertical-align:top">
<div style="text-align:center;">
<span class="span1">S U T K I NJ A:</span>
</div>
</td>
</tr>
<tr style="">
<td style="width:2.7in;text-align:center;vertical-align:top">
<div style="text-align:center;">
<span class="span1">Danijela Rajković</span>
</div>
<p>&nbsp;</p>
</td><td style="width:3.75in;text-align:center;vertical-align:top">
<div style="text-align:center;">
<span class="span1">Željka Jovović</span>
</div>
<p>&nbsp;</p>
</td>
</tr>
</tbody></table>
<p></p>
<p>
<span class="span1">DN-a: Po primjerak presude dostaviti:</span>
</p>
<p>
<span class="span1">- ODT Podgorica,</span>
</p>
<p>
<span class="span1">- Okrivljenom,  braniocu,</span>
</p>
<p>
<span class="span1">- Oštećenoj po pravosnažnosti,</span>
</p>
<p>
<span class="span1">- A/a.</span>
</p>
<p>
<span class="span1">Postupljeno dana ______________</span>
</p>
<p>
<span class="span1">Radnik suda __________________</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:start;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-family:Times New Roman;}
</style>
<meta content="suzana.mugosa" name="author">
</head>
<body class="b1 b2">
<p class="p1"></p>
<p class="p2">
<span class="s1">K.br. 101 /2012</span>
</p>
<p class="p2"></p>
<p class="p3">
<!--Image link to '0.jpg' can be here-->
</p>
<p class="p3"></p>
<p class="p4"></p>
<p class="p4"></p>
<p class="p3">
<span class="s1"> U IME CRNE GORE</span>
</p>
<p class="p3"></p>
<p class="p4"></p>
<p class="p4">
<span class="s1">VIŠI SUD U PODGORICI</span><span> kao prvostepeni krivični po sudiji Suzani Mugoši, kao sudiji pojedincu, uz učešće Rakočević Biljane kao zapisničara, u krivičnom predmetu protiv</span><span class="s2"> </span><span>B. I. iz K.,  kojeg brani adv. D. Dj. zbog krivičnog djela  neovlašćena proizvodnja, držanje i stavljanje u promet opojnih droga iz čl.300 st.1 Krivičnog zakonika,  i optuženog M. T.,  kojeg brani adv. A. L. zbog krivičnog djela neovlašćena proizvodnja, držanje i stavljanje u promet opojnih droga putem pomaganja iz čl.300 st.1 u vezi čl.25 Krivičnog zakonika, odlučujući po optužnici Višeg državnog tužilaštva u P. Kt.br. 181/11-2  od 24.05.2012. godine koju je na glavnom pretresu zastupala M.S., zamjenik VDT-a u P., nakon održanog glavnog i javnog pretresa, dana 15.01.2013.godine, u prisustvu zastupnika optužbe, optuženih i njihovih branioca, donio je i javno objavio dana 18.01.2013.godine </span>
</p>
<p class="p4">
<span>                                                </span>
</p>
<p class="p4">
<span>                                                   P R E S U D U</span>
</p>
<p class="p4"></p>
<p class="p4">
<span>Optuženi:</span>
</p>
<p class="p4"></p>
<p class="p4"></p>
<p class="p4">
<span>1. B. I., JMBG ...., od oca M. i majke G., rodjene S., rodjen 30.03.1964. godine u K., sa prebivalištem u K., naselje T. bb, državljanin C. G., privatni ugostitelj, oženjen, otac troje djece, završio Srednju ugostiteljsku školu, srednjeg imovnog stanja, osudjivan i to presudom Opštinskog suda u K. K.br. 133/89 od 20.07.1989. godine, izrečena novčana kazna u iznosu od 350.000,00  ( tristo predest hiljada dinara) zbog krivičnog djela iz čl. 172/2/1 KZ SRCG ( krivično djelo - prikrivanje), presudom Višeg suda u P., Gž.10/95 od 09.02.1995. god., i  Osnovnog suda u K. K.br. 167/94 osudjen na kaznu zatvora u trajanju od četri mjeseca zbog djela iz čl.204 st.1 KZ RCG ( nedozvoljeno držanje oružija i eksplozivnih materija ), presudom Osnovnog suda u K. K.br.  407/93 od  31.03.1994. godine, osudjen na kaznu zatvora u trajanju od tri mjeseca, uslovno na jednu godinu zbog djela – falsifikovanje isprava iz čl. 221 st.3 u vezi st.1 KZ RCG,  presudom Osnovnog suda u K. K.br. 340/06 od 27.11.2008. godine zbog kriv. djela nasilničko ponašanje iz čl. 399 st.2 KZ osudjen na tri mjeseca zatvora, uslovno na jednu godinu, u pritvoru od 26.11.2011. godine od 02,20 časova pa nadalje.</span>
</p>
<p class="p4"></p>
<p class="p4">
<span>2. M. T., zvani T., JMBG ....., od oca B. i majke Lj., rodjene F., rodjen 18.10.1986. godine u N., sa prebivalištem  u T. – K.j bb, državljanin C. G., brodomehaničar, završio Srednju školu za brodomehaničara, neoženjen, bez djece, srednjeg imovnog stanja, neosudjivan, u pritvoru od 26.11.2011. godine od 02,00 časova pa nadalje.</span>
</p>
<p class="p4"></p>
<p class="p4">
<span>                                                  K r i v i   su</span>
</p>
<p class="p4"></p>
<p class="p4"></p>
<p class="p4">
<span>Zato što su:</span>
</p>
<p class="p4"></p>
<p class="p4">
<span>Tokom novembra 2011. godine pa sve do 24.11.2011. godine na području C. G. i inostranstva, okrivljeni B. I.neovlašćeno posredovao u kupoprodaji 35,98 kg kokaina-supstance proglašene za opojnu drogu rješenjem o utvrđivanju opojnih droga ("Službeni list SRJ" broj 44/02), iako je znao da se radi o opojnoj drogi čije je promet zabranjen i da postupa neovlašćeno i protivpravno, pa je to i htio, tako što je za iznos od 10.000 eura u ime i za račun njemu poznatog vlasnika ove opojne droge istom našao kupca u Š. i doveo ih u vezi radi kupoprodaje ove opojne droge, sa kojim kupcem je takođe dogovorio da dobije iznos od 10.000 eura nakon realizacije kupoprodaje tog kokaina, a koji kokain je neovlašćeno radi prodaje to njemu poznato lice kupilo u J. A.i i angažovalo M. B. da je tamo preuzme, što je M. B. i uradio i neovlaščćeno radi prodaje držao kod sebe na teretnom brodu "DS M." koji je plovio pod kiparskom zastavom i neovlašćeno radi prodaje prenosio do kanarskih ostrva - Š., gdje je M. B., nakon što je okrivljeni B. I. stupio u kontak s njim, istu po dogovoru sa okrivljenim B. trebao da preda kupcu sa kojim ga je okrivljeni B. doveo u vezu, u čemu im je umišljajno pomogao okrivljeni M. T., tako što je, iako je znao da je ova opojna droga bila namijenjena neovlašćenoj prodaji, stvarao uslove za izvršenje ovog krivičnog djela, na način što je okrivljenom B. I. i M. B. umišljajno pomagao da u određeno vrijeme i sa određenih telefonskih brojeva ostvaruju međusobnu telefonsku komunikaciju u cilju realizacije neovlašćenog prenošenja radi prodaje i neovlašćenog posredovanja prodaje kupca u Š. i prenosio im poruke, da bi dana 24.11.2011. godine, prilikom pretresa broda kojeg je izvršila policija Š. u sali za mašinski pogon, kod M. B. bila pronađena ova opojna droga.</span>
</p>
<p class="p4"></p>
<p class="p4">
<span>- čime su izvršili krivično djelo i to optuženi B. I.  neovlašćena proizvodnja, držanje i stavljanje u promet opojnih droga iz čl.300 st.1 Krivičnog zakonika,  a optuženi M. T. krivično djelo neovlašćena proizvodnja, držanje i stavljanje u promet opojnih droga putem pomaganja iz čl.300 st.1 u vezi čl.25 Krivičnog zakonika.</span>
</p>
<p class="p4"></p>
<p class="p4">
<span>Pa ih sud primjenom citiranih zakonskih propisa te čl. 4, 5 ,13,15, 32, 36, 42 i 51 Krivičnog zakonika , te čl. 226,229 i 374 Zakonika o krivičnom postupku, </span>
</p>
<p class="p4"></p>
<p class="p4">
<span>                                                   </span>
</p>
<p class="p4">
<span>                                                     O S U Đ U J E</span>
</p>
<p class="p4"></p>
<p class="p4">
<span>Optuženog B. I. na kaznu zatvora u trajanju od 5 (pet) godina u koju kaznu mu se uračunava vrijeme provedeno u pritvoru počev od od 26.11.2011 godine,  pa nadalje  a koji pritvor može trajati do pravosnažnosti presude, a najduže dok ne istekne vrijeme trajanja kazne izrečene u presudi. </span>
</p>
<p class="p4"></p>
<p class="p4">
<span>Optuženog M. T. na kaznu zatvora u trajanju od 3(tri) godine  u koju kaznu mu se uračunava vrijeme provedeno u pritvoru počev  od 26.11.2011. godine,  pa nadalje,  a koji pritvor može trajati do pravosnažnosti presude, a najduže dok ne istekne vrijeme trajanja kazne izrečene u presudi</span>
</p>
<p class="p4"></p>
<p class="p4">
<span>Optuženi su  dužni da na ime sudskog paušala uplate u budžet C. G. iznos od po 100,00€, a sve u roku od 15 dana od pravosnažnosti presude pod prijetnjom prinudnog izvršenja.</span>
</p>
<p class="p4"></p>
<p class="p1">
<span>                                                     O b r a z l o ž e nj e</span>
</p>
<p class="p1"></p>
<p class="p3"></p>
<p class="p4">
<span>Optužnicom VDT Kt.br 55/12 od 04.10.2012.godine, koja je precizirana u završnoj riječi, optuženom  B. I. stavljeno je na teret da je izvršio krivično djelo  neovlašćena proizvodnja, držanje i stavljanje u promet opojnih droga iz čl.300 st.1 Krivičnog zakonika,  a optuženi M. T. krivično djelo neovlašćena proizvodnja, držanje i stavljanje u promet opojnih droga putem pomaganja iz čl.300 st.1 u vezi čl.25 Krivičnog zakonika, predlažući  sudu da ih oglasi  krivim i osudi po zakonu.</span>
</p>
<p class="p4"></p>
<p class="p4">
<span>Branilac optuženog B. I. adv. D. Đ. je u završnoj riječi izjavio  da je u odnosu na njegovog branjenika i  činjenično i pravno dokazano da je izvršio krivično djelo koje mu se stavlja na teret, te traži od suda da ima u vidu brojne olakšavajuće okolnosti, potpuno iskreno priznanje, stvarno kajanje i njegove porodične prilike. </span>
</p>
<p class="p4"></p>
<p class="p4">
<span>Branilac optuženog M. T. adv. L. A. u završnoj riječi je izjavio da njegov branjenik ne priznaje izvršenje krivičnog djela koje mu je stavljeno na teret, da je njegov branjenik doveden u zabludu, jer je bio pogrešnog uvjerenja da su predmet " trgovine" izmedju njegovog oca i saoptuženog auto djelovi koje je M. B. trebao u inostrantvo nabaviti optuženom B.. Predložio je da  se njegov branjenik oslobodi od optužbe za predmetno krivično djelo.</span>
</p>
<p class="p4"></p>
<p class="p4">
<span>Optuženi B. I. se u svojoj odbrani datoj pred tužiocem 26.11.2011. godine, branio ćutanjem.</span>
</p>
<p class="p4"></p>
<p class="p4">
<span>Na glavnom pretresu je naveo da je bio u finansijskoj krizi, da nije imao novca da kupi  drogu, pa  je  dobio ponudu da za  novac  pronadje kupca, te je iz tog razloga otišao  u Š. kako bi  kontaktirao sa  ljudima i dogovorio se oko posla.  Naveo je da M. T.  nikakvog udjela nije imao u poslu, već ga je  samo povezao sa njegovim ocem, kapetanom M. B.. Pojasnio je da M. T.  i njegovog oca poznaje vrlo kratko, a da je T. znao od ranije kada ga je  jedne prilike   pozvao da se sretnu u kafani, kako bi ga povezao sa njegovim ocem, jer ga nije mogao dobiti na telefon, pa je  dao svoj broj telefona T. kako bi ga ovaj dao svom ocu.  Pri prvom susretu sa T., na njegove pitanje zašto mu je potreban broj njegovog oca, odgovorio je da treba da mu donese neke djelove za auto, ali da nikada sa T. nije pomenuo nikakav drugi posao sem auto - djelova. Naveo je, da je njegovog oca  upoznao preko svog prijatelja koji mu je rekao da ima drogu i da ne može da je proda, a u Š. je pošao iz razloga jer je našao kupca interesujući se preko još jednog prijatelja. Dalje je naveo da ga je njegov prijatelj  povezao sa M. B. kako bi realizovali posao, te ga je tu M. kontaktirao i potom ga je on navodio putem telefona kome treba da preda drogu.Prvi put kada je  komunicirao sa M. B. bio je kada je ovaj bio daleko u Š.i tada je bio posrednik u poslu u kojem je  trebao  da dobije sa obije strane po  10 hiljada eura, ali nije znao kolika je trebala da bude nagrada M. B. i od koga je  trebao da dobije novac. Izrazio je žaljenje što je osramotio sebe i svoju porodicu, ali da je u svemu tome dobro, što je policija sve preduhitrila. </span>
</p>
<p class="p4"></p>
<p class="p4">
<span>U završnoj riječi prihvatio je završnu riječ svog branioca i izjavio da se kaje za počinjeno krivično djelo.</span>
</p>
<p class="p4"></p>
<p class="p4">
<span>Optuženi M. T. se u svojoj odbrani datoj pred tužiocem 26.11.2011. godine   branio  ćutanjem.</span>
</p>
<p class="p4"></p>
<p class="p4">
<span>Na glavnom pretresu je izjavio da se ne osjeća krivim i da mu  nije jasno kako je povezan sa ovim, jer  nikada nije osudjivan, a  drogu nikada nije vidio, a da je njegova jedina greška što je  poslušao oca i stupio u kontakt sa B.I., gdje mu je  ovaj objasnio da njegov otac treba da  mu donese neke djelove za auto. Naveo je da B. zna preko svog oca kratak vremenski period i da je upravo zbog njega stupio u kontak sa njim, jer mu se ovaj nije javljao na telefon i tada mu je B. I.r dao brojeve telefona na koje njegov otac može da ga nazove i da je to bio jedini put kada se sreo sa B..</span>
</p>
<p class="p4"></p>
<p class="p4">
<span>U završnoj riječi prihvatio je završnu riječ svog branioca i dodao da  nema nikakve veze sa predmetnom drogom .</span>
</p>
<p class="p4"></p>
<p class="p4">
<span> Sud je proveo sledeće dokaze:</span><span class="s2"> </span><span>pročitao izvještaj Ministarstva Unutrašnjih poslova K. Š. - generalne policijske uprave U... Centrale odjeljenja za borbu protiv organizovanog kriminala iz M. od 24.11.2011. godine, pročitao službenu zabilješku UP PJ B. 26 br. 02-240/11-11124 od 26.11.2011. godine o lišenju slobode B. I., pročitao službenu zabilješku UP PJ H. N. Ispostava T. br. 03-243/11-5561 od 26.11.2011. godine o lišenju slobode M. T., pročitao zapisnik Uprave policije PJ P. Ku.br.1002/11 od 26.11.2011. godine o pretresanju putničkom motornog vozila "A. .." reg. Oznake K.. vlasništvo B. I., pročitao tri potvrvrde UP PJ P. Ku.br.1002/11 od 26.11.2011. godine o privremeno oduzetim predmetima od B. I., potvrdu UP PJ P. Ku.br.1002/11 od 26.11.2011. godine o privremeno oduzetim predmetima od M. T.,  akt UP PJ P. ekspozitura za borbu protiv droge i krijumčarenje Ku.br.1002/2011 od 28.11.2011. godine, zapisnik UP PJ H. N. Ispostava T. 29-03 br.240/11-5562 od 26.11.2011. godine o pretresanju stana i drugih prostorija M. T., potvrda UP PJ HN Ispostava T.t  29-03 br.240/11-5562 od 26.11.2011. godine o privremeno oduzetim predmetima od M. T., zapisnik UP PJ Ispostava K. 28-03-5700 od 26.11.2011. godine o pretresanju stana i drugih prostorija B. I., potvrda UP PJ HN Ispostave K br. 5700 od 26.11.2011. godine o privremeno oduzetim predmetima od B. V., zamolnica VDT-a u P. Kti.br.34/11 od 14.12.2011. godine, upućena nadležnom pravosudnom organu K. Š. za pružanje pravne pomoći sa prevodom na Š. jezik,  dokazni materijal nadležnih organa K. Š. sa prevodom na C. jezik i to. Akt direktorice odjeljenje za međunarodno javno zdravlje zavoda za zdravstvo i socijalnu politiku, Delegacije na kanarskim ostvrvima , vlade Š. od 10.02.2012. godine uz laboratorijski nalaz br. 44-J/12 , izvještaj i analize (vještačenje) Zavoda za zdravstvo i socijalnu politiku vlade Š. delegacije na kanarskim ostvrvima br. 44-J/12 od 10.02.2012 godine, izvještaj o mjerenju i uzorku zaplijenjene robe (droge), Zavoda z zdravstvo i socijalnu politiku, Delegacije na K. ostrvima, Vlade Š., predistrage br. 3823/2010 i laboratorijski broj 44-J/12 od 03.02.2012. godine; Aneks I i II nalaza 44-J/12 Zavoda za zdravstvo i socijalnu politiku, Delegacije na K. ostrvima, Vlade Š.; odluka suda za prekršaje n.3, C/Granadera C. n.2, L. P.s de G. C., broj predmeta 3501643220100028756od 23.11.2011. godine; akt opšte uprave policije i civilne straže, Više inspekcijske policije na K. O., regionalne brigade sudske policije u L. P. de G. K., jedinice za borbu protiv droge i organizovanog kriminala - grupe 1, pred istraga broj 3823/10 suda za prekršaj br.3 u L. P. sa policijakim dužnostima br. 32884 /11 suda za prekršaje 3 u L.P. de G. K. u odluci: B. M., sa dužnostima br. 32884/11 od 23.11.2011. godine i naredbom za upad na brod "M.", i pretres istog - zapisnik o pretresanju broda; proces uprave policije o informisanju B. M. o pravima uhapšenog br. 3884/11 od 24.11.2011. godine, Akt  (službena zabilješka) Uprave policije i civilne straže,Više inspekcije K. O., regionalne brigade sudske policije U.... - grupa I - L. P. od 24.11.2011. godine, Akt Mupa UP i civilne straže, forenzičke policije o identifikaciji uhapšenog dužnost br. 32884/11 od 24.11.2011. godine, identifikacioni list  Mupa UP i civilne straže, forenzičke policije uhapšenog od 24.11.2011. godine okrivljeni u postupku br. 32884/11, Akt suda za prekršaj br. 3 .u L. P. de G. K. - straža, pred istraga br. 3823/10 od 23.11.2011. godine; lista posade broda "M." od 23.11.2011. godine izvještaj o rezultatu komunikacija Mupa UP i civilne straže , Nacionalne policije jedinice za borbu protiv droge i organizovanog kriminala grupe I - L. P. od 24.11.2011. godine obavještenje G. C. S. L. U - c /G. A. N. 3, P. 3, Ofi.3 . L. P. - K. ostrva Š. od 18.11.2011. godine, izvještaj o rezultatu komunikacije - obavještenje jedinice za borbu protiv imigrantskih mreža i falsifikovanje, grupa IV - L. P. od 23.11.2011. godine: odluka suda za prekršaj n.3 C/ G.C. n.2 L. P. de G. C., od 25.11.2011. godine o pritvoru za B. M.; Izvod iz poglavlja III o krivičnim djelima protiv javnog zdravlja Krivičnog zakonika K. Š., Akt VDT-a CG odjeljenje za suzbijanje organizovanog kriminala, korupcije, terorizma i ratnih zločina, MTN br. 17/11 od 30.07.2012. godine, konačni izvještaj UP - Sektor kriminalističke policije sačinjenog na osnovu materijala dobijenog primjenom MTN po naredbi sudije za istragu Višeg suda u P. br. 18/11 za period od 12.11. do 25.11.2011. godine (sa transkriptima i dva CD), pročitao izvod iz kaznene evidencije Uprave policije PJ H. N.i ispostave K. 28-03 broj 245/11-6248 od 20.12.2011. godine na ime B. I., pročitao  izvod iz kaznene evidencije Uprave Policije Pj N.broj 2798 od 21.12.2011. godine na ime M. T., izvršio uvid u fotoelaborat Uprave Policije Ispostave T. broj 446/11 od 26.11.2011. godine.</span>
</p>
<p class="p4"></p>
<p class="p4">
<span>Iz dokaznog materijala pribavljenog putem Medjunarodne pravne pomoći od nadležnih organa K. Š. proizilazi  da je zaplijenjena količina iznosila 35,98 kg kokaina, da je droga pronadjena na brodu "M." sa kiparskom zastavom  i da je medju članovima bio i B. B. M., da je izdata naredba od strane suda za prekršaje u L. P. za pretres broda, kao i da sastavni dio spisa čini hapšenje B. M.a zbog krivičnog djela protiv javnog zdravlja, te da je prosječna čistoća kokaina bila 70% čija je ukupna vrijednost bila 1.620.000 eura, a što je konstatovano labaratorijskim nalazom br. 44-1/12.</span>
</p>
<p class="p4"></p>
<p class="p4">
<span>Dokazni materijal koji se odnosi na naprijed navedene činjenice čini zapisnik o pretresu teretnog broda „D. M.“ koji je plovio pod kiparskom zastavom, a na kojem je zaplijenjena opojna droga kokain, zapisnik o oduzimanju – zaplijeni opojne droge, naredbu za vještačenje supstance koju su pronašli na brodu i oduzeli, izvještaj o vještačenju, o vrsti i količini opojne droge, te psihoaktivnim  svojstvima, fotoelaborat sačinjen prilikom zaplijene, naredbe za sprovodjenje mjera tajnog nadzora koje se odnose na uhapšena lica i lica koja su povezana sa njima.</span>
</p>
<p class="p4"></p>
<p class="p4">
<span>Cijeneći navode optužbe, odbrane, sprovedene dokaze i utvrdjeno činjenično stanje sud nalazi da su optuženi izvršili krivično djelo koje im se stavlja na teret, na način, vrijeme i  mjesto kako je to utvrdjeno izrekom presude.</span>
</p>
<p class="p4"></p>
<p class="p4">
<span>Da je optuženi B. I. izvršio predmetno krivično djelo proizilazi iz njegove odbrane gdje je naveo da je doveo u vezu prodavca i kupca, da  je kupca našao u Š. i od njega trebao da dobije iznos od 10 hiljada eura nakon realizacije posla i da je  iznos od 10 hiljada eura  trebao dobiti od prodavca predmetne droge čija imena nije želio da saopšti, te da je  lice koje je kupilo predmetnu drogu u J. A. angažovalo M. B. koji je i preuzeo predmetnu drogu i držao je kod sebe na teretnom brodu "D. M." koji je plovio pod kiparskom zastavom i prenosio do K. ostrva -  Š., gdje je M. B., nakon što je okrivljeni B. I. stupio u kontak s njim, istu po dogovoru sa okrivljenim B. trebao da preda kupcu sa kojim ga je okrivljeni B. doveo u vezu,  tako i svih provedenih dokaza, posebno mjera tajnog nadzora po naredbi sudije za istragu Višeg suda u P. i dokaznog materijala nadležnih organa K. Š. iz kojih se utvrdjuje  da je B. I. izvršio krivično djelo stavljeno mu na teret .</span>
</p>
<p class="p4"></p>
<p class="p4">
<span>Prilikom preslušavanja telefonskih  razgovora B. I. je pojasnio  sadržinu razgovora posebno riječi koje su korišćene izmedju njega i M. B. i objasnio da kada su u razgovoru  pominjali "djelove" mislilo se na  drogu. Takodje, pojasnio je da pod "drugaricom" mislio na svog prijatelja kojeg je poslao da kupi drogu. Takodje, je pojasnio da kako se odvijala telefonska komunikacija i kada je trebalo doći do preuzimanja droge da čovjek koji je trebao preuzeti drogu nije mogao stići na vrijeme, te da je tačno da je M. B. govorio kako se i čulo u razgovorima da nešto pokvari na brodu kako bi ga zaustavio da bi prolongirao vrijeme i da pazi da ne "pokisne" na šta mu je M. B. odgovorio da " ima kišobran da djevojka ne pokisne" upravo se radilo o drogi da se ne bi skvasila.</span>
</p>
<p class="p4"></p>
<p class="p4">
<span>Sud je nesporno utvrdio i da je optuženi M.T.  izvršio krivično djelo stavljeno mu na teret, te  nije prihvatio njegovu odbranu da nije znao o čemu se radi, da je samo slušao uputstva svoga oca nepitajući se ni jednog trenutka zašto  komunikacija ide preko njega, smatrajući je  neosnovanom i sračunatom na izbjegavanje krivice, a sve iz razloga što je za ovaj sud, iz preslušanih telefonskih razgovora nedvosmisleno utvrdjeno da je optuženi znao o čemu se u konkretnom slučaju radi imajući u vidu način komunikacije  bez obzira na to što razgovori ne otkrivaju potpuno detalje, već  on  nedovršenim rečenicama  u  komunikaciji sa svojim ocem M. B., a posebno sa optuženim .B.I. nakon svakog razgovora sa optuženim B. I. tražio da se vide u četiri oka, zbog čega sud nije prihvatio njegovu odbranu da je mislio da se radi o auto djelovima, jer da se zaista radilo o auto djelovima nije bilo razloga da se sve to ne saopšti putem telefona, već da se sa B. vidi isključivo u četiri oka, a razgovori vodjeni sa ocem su nelogični u djelu da se radilo o auto djelovima, obzirom da ni u jednom razgovoru nisu pominjali  auto djelove. Takodje, da se zaista radilo o auto djelovima  ne bi  komunikacije bile tako učestale pa je sud zaključio da su vjerovatno imali sumnju da se možda njihovi razgovori slušaju zbog čega su razgovarali na način kako je to sud utvrdio iz preslušanih mjera, u kom dijelu je i opovrgnuta odbrana M. T. da se samo jednom vidio sa B. I., jer iz  preslušanih razgovora proizilazi da su se isti više puta sretali upravo putem telefona ugovarajući da se lično vide. Takodje sadržina razgovora od 22.11.2011 godine, izmedju optuženih M. T. i njegovog oca B.. M. gdje on saopštava svom sinu kako se čovjek ne javlja  i kako ga treba nazvati i pitati hoće li njegova "djevojka" doći u posjetu jer mu je hitno i da će biti bruka ako sjutra ne završe jer je zadnji dan i da otplovljavaju kao i da mu poruči da mu "djevojka" donese 1.500 eura da časti F.., apsolutno nedvosmileno ukazuje  da je optuženi znao o čemu se u konkretnom slučaju radi jer je  potpuno nelogično i ne prihvatljivao da se radi o auto djelovima a da mu njegov otac  kaže da će biti bruka ako djevojka ne donese 1.500 eura da časti F.. Nelogično je  i objašnjenje optuženog u odnosu na ovaj razgovor da mu iz ovog razgovora ništa nije bilo jasno, ali svog oca ništa nije pitao.Takodje,  razgovor od 22.11.2011 godine,  gdje se T. M. obraća B. I. riječima "ajde pa mi javi šta je bilo" očigledno je da je bio zainteresovan o realizaciji predmetnog posla, zatim  u razgovoru od 25.11.2011  godine u 16.34h T. . pita B. I. da li je gledao televizor pa nakon odgovora da nije T.  saopštava da se desilo ono najgore misleći na vijest da je njegov otac uhapšen.Takodje, optuženi je pojasnio  da nije htio pričati  o hapšenju preko telefona sa B. I., već da mu to lično kaže, pa je nelogično  da mu na taj način saopštava činjenicu oko haopšenja njegovog oca a da navodno nije znao o čemu se radi do trenutka hapšenja.</span>
</p>
<p class="p4"></p>
<p class="p4">
<span>Dio odbrane optuženog B. I. da M. T.nije ništa znao o ovom poslu   sud nije mogao prihvatiti imajući u vidu navedeno, već je  njegovu odbranu u tom dijelu cijenio radi olakšanja njegovog položaja, cijeneći to kao namjeru da mu pomogne, s obzirom da je njegov otac M. B. uhapšen u Š. zbog predmetne droge.</span>
</p>
<p class="p4"></p>
<p class="p4">
<span>Zbog svega navedenog utvrdjeno je da je optuženi M. T. znajući da se radi o opojnoj drogi stvarao uslove za izvršenje ovog krivičnog djela dovodeći u vezi B. I. i M. B. da u odredjeno vrijeme i sa odredjenih telefonskih brojeva ostvaraju medjusobnu telefonsku komunikaciju, u čemu se sastoji njegova radnja pomaganja u izvršenju ovog krivičnog djela, jer je  za pomaganje dovoljno bilo koja radnja koja doprinosi izvršenju krivičnog djela, odnosno da je u uzročnoj vezi  sa izvršenjem djela. Za postojanje uzročnosti kod pomaganja, dovoljno je da je doprinos uticao na ostvaranje krivičnog djela u svom konkretnom obliku a što je u konkretnom slučaju nesporno utvrdjeno  imajući u vidu brojnu telefonsku komunikaciju izmedju  M. T. sa B. I. i svojim ocem M. B..</span>
</p>
<p class="p4"></p>
<p class="p4">
<span>Kod ovakvog činjeničnog utvrdjenja nesumnjivo je da su optuženi B. I. i M. T.  u odnosu na  krivično djelo koje im  se stavlja na teret postupali sa direktnim umišljajem, svjesni  svoga djela i htjeli njegovo izvršenje.</span>
</p>
<p class="p4"></p>
<p class="p4">
<span>Sud je cijenio i druge provedene dokaze ali ih nije posebno navodio i cijenio, nalazeći da isti nisu od uticaja na drugačije presudjenje.</span>
</p>
<p class="p4"></p>
<p class="p4">
<span>Iz izvoda iz kaznene evidencije Područne jedinice H. N. Ispostave K. br. 28-03 br. 245/11-6248 od 20.12.2011. godine za B. I. proizilazi da je isti osudjivan i to presudom Opštinskog suda u K. K.br. 133/89 od 20.07.1989. godine, izrečena novčana kazna u iznosu od 350.000,00  ( tristo predest hiljada dinara) zbog krivičnog djela iz čl. 172/2/1 KZ SRCG ( krivično djelo - prikrivanje), presudom Višeg suda u P., Gž.10/95 od 09.02.1995. god., i  Osnovnog suda u K. K.br. 167/94 osudjen na kaznu zatvora u trajanju od četri mjeseca zbog djela iz čl.204 st.1 KZ RCG ( nedozvoljeno držanje oružija i eksplozivnih materija ), presudom Osnovnog suda u K. K.br.  407/93 od  31.03.1994. godine, osudjen na kaznu zatvora u trajanju od tri mjeseca, uslovno na jednu godinu zbog djela – falsifikovanje isprava iz čl. 221 st.3 u vezi st.1 KZ RCG,  presudom Osnovnog suda u K. K.br. 340/06 od 27.11.2008. godine zbog kriv. djela nasilničko ponašanje iz čl. 399 st.2 KZ osudjen na tri mjeseca zatvora, uslovno na jednu godinu.</span>
</p>
<p class="p4"></p>
<p class="p4">
<span>Iz izvoda iz kaznene evidencije Uprave policije Područne jedinice N. br.2798 od 21.12.2011. godine, za M. T. proizilazi da isti nije osudjivan.</span>
</p>
<p class="p4"></p>
<p class="p4">
<span>Prilikom izbora  vrste i visine  krivične sankcije sud je cijenio sve okolnosti koje utiču da kazna bude manja ili veća pa je kod optuženog B. I. kao olakšavajuću cijenio priznanje krivičnog djela koje mu je stavljeno na teret, njegovo kajanje, porodične prilike, dok je kao otežavajuću cijenio raniju osudjivanost, a što je utvrdjeno izvodom iz kaznene evidencije na ime optuženog i činjenicu da se radi o velikoj količini tzv. teške droge, pa mu je sud izrekao kaznu  u trajanju od 5 ( pet )  godina, dok  kod optuženog T. M.  kao olakšavajuću cijenio je  njegovu neosudjivanost, a kao otežavajuću  činjenicu da se radi o velikoj količini tzv. teške droge, pa mu je s toga  sud izrekao kaznu u trajanju od 3 ( tri ) godine,  nalazeći  da će se  sa tako odmjerenim kaznama ostvariti svrha kažnjavanja iz čl.32 Krivičnog zakonika, da optuženi ubuduće ne vrše krivična djela,  u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika.</span>
</p>
<p class="p4"></p>
<p class="p4">
<span>Shodno odredbi čl.51 Krivičnog zakonika optuženima B. I.  i M. T. je u kazne zatvora uračunato i vrijeme provedeno u pritvoru počev od 26.11.2011. godine  pa nadalje.</span>
</p>
<p class="p4"></p>
<p class="p4">
<span>Odluka o troškovima donijeta je shodno odredbi čl.226 i 229 ZKP-a, a isti se odnose na sudski paušal, koji je  odredjen imajući u vidu složenost i dužinu trajanja postupka kao i imovinske prilike optuženih, a što su isti dužni platiti u roku od 15 dana po pravosnažnosti presude pod prijetnjom prinudne naplate.</span>
</p>
<p class="p4"></p>
<p class="p4">
<span>Na osnovu izloženog,  a shodno čl.374 Zakonika o krivičnom postupku, odlučeno je kao u izreci presude.</span>
</p>
<p class="p4">
<span>                                        </span>
</p>
<p class="p4"></p>
<p class="p4">
<span>                                          </span><span class="s1">VIŠI SUD U PODGORICI</span>
</p>
<p class="p4">
<span>                                          Dana  18.01.2013. godine</span>
</p>
<p class="p4"></p>
<p class="p4"></p>
<p class="p4">
<span class="s1">ZAPISNIČAR       </span><span>                                                                     </span><span class="s1">SUDIJA </span>
</p>
<p class="p1">
<span>Rakočević Biljana s.r                                                        Mugoša Suzana </span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span>DN -a: Primjerak presude dostaviti:</span>
</p>
<p class="p1">
<span>-VDT-u Podgorica</span>
</p>
<p class="p1">
<span>-optuženima</span>
</p>
<p class="p1">
<span>-braniocima optuženih</span>
</p>
<p class="p1">
<span>-a/a </span>
</p>
<p class="p1"></p>
<p class="p1">
<span>                                                                                                                            </span>
</p>
<p class="p1">
<span>Postupljeno dana _________________</span>
</p>
<p class="p1">
<span>Radnik suda_____________________</span>
</p>
<p class="p5"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.25in 0.7875in 1.125in 1.18125in;}
.s1{font-weight:bold;}
.p1{text-align:center;hyphenate:auto;font-family:Arial;font-size:12pt;}
.p2{margin-left:3.9333334in;text-align:end;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-indent:1.9666667in;text-align:start;hyphenate:auto;font-family:Arial;font-size:12pt;}
.p6{text-indent:0.49166667in;margin-left:1.475in;text-align:justify;hyphenate:auto;font-family:Arial;font-size:12pt;}
.p7{text-indent:0.5in;text-align:justify;hyphenate:auto;font-family:Arial;font-size:12pt;}
.p8{text-align:end;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Times New Roman;font-size:12pt;}
</style>
<meta content="sanja.cakanovic" name="author">
</head>
<body class="b1 b2">
<p class="p1">
<span class="s1">                                                    </span>
</p>
<p class="p1">
<span class="s1">                           </span>
</p>
<p class="p1"></p>
<p class="p2">
<span>Posl.br. K. 32/13/13</span>
</p>
<p class="p2"></p>
<p class="p1"></p>
<p class="p1">
<span>U IME CRNE GORE</span>
</p>
<p class="p1"></p>
<p class="p1"></p>
<p class="p1"></p>
<p class="p3">
<span>OSNOVNI SUD U KOTORU kao nadležni prvostepeni krivični sud, po sudiji  Sanji Čakanović, uz učešće zapisničara-savjetnika Tijane Čelanović, u krivičnom predmetu protiv okrivljene A P G, zbog krivičnog djela prevare iz čl. 244 st.1 Krivičnog zakonika koji  se vodi po optužnom predlogu ODT-a Kotor Kt. br. 545/12 od 25.01.2013 godine, nakon glavnog i javnog  pretresa održanog dana 29.03.2013 godine  u prisustvu zamjenika ODT Kotor Žarka Pajkovića, okrivljene i oštećenih F M i F K J sudskog vještaka -tumača Đura Samarđića , donio je i javno objavio istog dana  sledeću</span>
</p>
<p class="p3"></p>
<p class="p4"></p>
<p class="p1">
<span>P R E S U D U</span>
</p>
<p class="p1"></p>
<p class="p3"></p>
<p class="p3">
<span>OKRIVLJENA A P G sa nadimkom A od oca J i majke E rođene V, rođene u S C - F, sa boravkom kod B L , T, H M, i  prebivalištem u F, 339 G S, Q H, N, Q C, rođene  g. državljanke F, djelimično razumije crnogorski jezik, vlasnica agencije Montefiesta Budva,razvedena, majka dvoje djece, jedno je maloljetno, pismena, sa završenim fakultetom Psihologije, lošeg imovnog stanja, neosuđivane po njenoj izjavi neosuđivane, protiv koje se ne vodi postupak za drugo krivično djelo</span>
</p>
<p class="p3"></p>
<p class="p1"></p>
<p class="p1">
<span>K r i v a  je</span>
</p>
<p class="p1"></p>
<p class="p3">
<span>Što je neutvrdjenog dana početkom aprila mjeseca 2012 godine, u K, u namjeri da sebi pribavi protivpravnu imovinsku korist, lažnim prikazivanjem činjenica da joj je potrebna pozajmica novca u iznosu od 700,00 eura od oštećenih F M i K F J, iz K, kako bi otvorila filipinski restoran i to na period od mjesec dana, dok joj navodno ne stigne novac na njen račun sa F, a kod unapred stvorene namjere da to ne učini, dovela u zabludu oštećene K F J i F M iz K, da joj na svoju štetu predaju gore navedeni iznos novca, a što su oštećeni i uradili predavši joj navedeni novac ispred njene zgrade u naselju S. V, da bi poslije toga okrivljena prekinula svaki kontakt sa njima i na taj način izbjegavši da im novac vrati, a restoran nije ni otvorila i na taj način pribavila sebi protivpravnu imovinsku korist u gore navedenom iznosu, pri čemu je bila uračunljiva i svjesna svog djela i njegove zabranjenosti, a čije izvršenje je htjela</span>
</p>
<p class="p1"></p>
<p class="p3">
<span>	- čime je učinila krivično djelo prevare iz čl. 244 st. 1 Krivičnog zakonika</span>
</p>
<p class="p3"></p>
<p class="p3">
<span>Pa joj sud na osnovu napred navedene krivičnopravne odredbe i čl. 2, 3, 5, 13, 14,15, 32, 33, 36, 42 ,52,53 i 54 KZ-a, te čl. 226 st2 tač.1 i st. 3 , 227 ,229 te 368 i 374 ZKP-a  izriče</span>
</p>
<p class="p3"></p>
<p class="p3"></p>
<p class="p1">
<span>U S L O V N U   O S U D U</span>
</p>
<p class="p1"></p>
<p class="p1"></p>
<p class="p3">
<span>Kojom joj utvrdjuje kaznu zatvora u trajanju od 3 (tri) mjeseca i istovremeno odredjuje da se ista neće izvršiti ukoliko okrivljena za vrijeme od jedne godine od dana pravosnažnosti presude ne učini novo krivično djelo.</span>
</p>
<p class="p3"></p>
<p class="p3">
<span>Obavezuje se okrivljena da oštećenima FK J i F M isplati na ime imovinsko pravnog zahtjeva iznos od 700,00 eura, u roku od 15 dana od dana pravosnažnosti ove presude.</span>
</p>
<p class="p3"></p>
<p class="p3">
<span>Obavezuje se okrivljena da na ime troškova krivičnog postupka ( na ime sudskog tumača) uplati iznos od 50,00 Eura</span><span class="s1">,</span><span> kao i na ime sudskog paušala iznos od 30,00 eura, na žiro račun ovog suda 832-16-52 u korist Budžeta Crne Gore, u roku od 15 dana od dana pravosnažnosti ove presude.</span>
</p>
<p class="p3"></p>
<p class="p3"></p>
<p class="p5">
<span>          O b r a z l o ž e nj e</span>
</p>
<p class="p5"></p>
<p class="p6"></p>
<p class="p3">
<span>ODT Kotor podnio je ovom sudu optužni predlog   Kt. br. 545/12 od 25.01.2013 godine, protiv okrivljene  A P G zbog krivičnog djela prevare iz čl. 244 st.1 Krivičnog zakonika. </span>
</p>
<p class="p3"></p>
<p class="p3">
<span>Postupajući po podnijetom  optužnom predlogu  održan je glavni pretres dana 29.03.2013 godine nakon kojeg je  istog dana sud donio odluku u ovoj krivično pravnoj stvari.</span>
</p>
<p class="p3"></p>
<p class="p3">
<span>Zamjenik ODT-a Kotor, Žarko Pajković u završnoj riječi ostao je pri podnijetom optužnom predlogu i naveo da smatra da je dokazano da je okrivljena počinila djelo koje joj se stavlja na teret, zbog čega je predložio sudu da joj izrekne kaznu u okviru Zakona.</span>
</p>
<p class="p3"></p>
<p class="p3">
<span>Okrivljena, je saslušana u prisustvu stalnog sudskog tumača za engleski jezik i ista je  je u svojoj odbrani navela da je tačno da je početkom aprila mjeseca 2012 godine u K pozjamila od F M  i F K J iznos od 700 eura i da im je reklad a će novac vratiti jer očekuje da joj novac pristigne na račun iz F, te da je imala namjeru da otvori filipinski restoran jer je u to vrijeme imala catering u P M i da je tačno da taj novac nije vratila jer ga nije imala kao što ga ni sad nema da vrati i navela je da joj momak plaća stan i izdržava je kao i njena prijateljica te da je pokušala da stupi u kontakt sa oštećenima kako bi im rekla da nema novca. Dalje je u svojoj odbrani objasnila da je već bila u finansijskim problemima kad je posudula novac od oštećenih, da je imala namjeru da otvori filipinski restoran ali da ga nije otvorila zbog nedostatka novca, da je imala problema sa bivšim mužem, da je pomagala brata i svoju djecu pa da je tako zapala u finansijsku krizu . da se žrtvovala za brata a da od njenog posla nije mogla da mnogo zaradi zbog visoke cijene začina te je na posebno pitanje zamjenika ODT-a navela </span>
</p>
<p class="p3">
<span> da je te probleme imala u to vrijeme kad je novac pozajmila a i da i dalje ima iste finansiske probleme kao i da je oštećenu upoznala u hotelu Q O M gdje je pjevala kao i ona, da je htjela da pomogne J da nastupi u hotelu A medjutim usled problema sa njenim menadžerom nije uspjela da joj pomogne. Izjavila je da joj je žao zbog svega što se desilo i da se nada da će novac moći vratiti te da se sad zaposlila što je ponovila u završnoj riječi.</span>
</p>
<p class="p3"></p>
<p class="p3">
<span>Sud je u dokaznom postupku radi utvrđenja činjeničnog stanja i krivice okrivljene proveo sledeće dokaze i to: saslušao oštećene F M i F K J te svjedoka P Z. </span>
</p>
<p class="p3"></p>
<p class="p3">
<span>Oštećena-svjedok J K F je izjavila da okrivljenu poznaje unazad 7-8 godina jer je zajedno sa njom nastupala u hotelu „Q O M“, da su ostale u kontaktu, da ju je početkom 2012 godine kontaktirala okrivljena i predložila joj da joj nadje angažman za ljeto te da su se nekoliko puta srele i da joj je ona  uvjek pričala kako je uspješna, kako dobro zaradjuje i kako otvara filipinski restoran-ketering te da joj je kroz priču  rekla kako joj je iskrsla polovna kuhinja za restoran koja košta 5.000 eura, a kako kod sebe nema toliki novac, već čeka uplatu iz F i da ju je onda pitala da li ima da joj pozjami taj novac te da joj je ona rekla da nema toliko novca i da su se nakon toga nekoliko puta vidjele i pričale o njenom angažmanu te da su se jednom prilikom  srele sa menadžerkom hotel A, S, a koja joj je rekla da bi je angažovala u kazinu a da ju je nakon tog sastanka okrivljena  ponovo tražila novac i to iznos od 700 eura jer je navodno preostali dio novca prikupila i da su pričale  telefonom i da je  njen muž bio pored nje i da joj je rekao da bi joj trebali posuditi novac jer joj je našla angažman i da joj je  uprkos njenom protivljenu njen muž  pozajmio novac uzevši isti od prijatelja. Dalje je navela da joj je novac  predat ispred njihove zgrade u naselju Sv. Vrača i da su tu bili prisutni ona, njen muž i njegov kolega sa posla Z P, koji se tu slučajno zatekao a da je okrivljena  došla sa nekim momkom koji je vozio automobil. i da joj je okrivljena  čvrsto obećala da će taj novac vratiti čim joj legne novac, a najkasnije za mjesec dana, medjutim da su je kontkatirali za dva mjeseca i da je izbjegavala da se javi na pozive iako ju je zvala na dva telefona i poslala joj preko 50 poruka na koje joj nije odgovorila. Takođe je navela da su krajem ljeta  bili primorani da krenu u policiju i da je poslije davanja izjave u policiji okrivljena  doška kod njih kući i govorila kako joj je krivo i kako će novac vratiti za par dana medjutimda se nakon toga  više nije javljala. Pridružila se krivičnom gonjenju i postavila je imovinsko pravni zahtjev.</span>
</p>
<p class="p3"></p>
<p class="p3">
<span>Oštećeni-svjedok F M je izjavio da njegova supruga poznaje okrivljenu unazad 5 godina, da su zajedno nastupali u hotelu Q O M, da je okrivljena njegovu suprugu kontaktirala početkom 2012 godine i rekla joj da bi joj mogla biti jedna vrsta menadžera i naći angažman za ljeto nakon čega su se sastale nekoliko puta te da su se jednom  sastale sa menadžerkom kazina hotela A, koja je ruskinja medjutim da su  kasnije saznali da nikakva ruskinja nije menažder u hotelu A i da je okrivljena  jednom prilikom ispričala njegovoj supruzi kako drži ketering filipnske hrane i kako vrši pripreme za otvaranje filipinskog restorana u B te kako joj je iskrslo da kupi kuhinju po nižoj cjeniod samo 5.000 eura i da čeka novac da joj stigne sa F a da tom čovjeku treba hitno novac. te da je a da  ne bi neko drugi kupio tu kuhinju pitala  njegovu suprugu da li može da joj pozajmi taj novac. Dalje je naveo da su se on i njegova supruga dogovorili da joj ne daju toliko novca a i da ga nisu  imali i da je sledeći put kad su se sastale njegova supruga i okrivljena, ista njegovoj supruzi rekla da joj nedostaje još 700 eura i pitala je da joj pozajmi taj novac i da mu je to supruga  prenjela,a  da su a obzirom da su tada vjerovali da su pred potpisivanje ugovora za nastupanje tokom cjelog ljeta u hotelu A, odlučili da joj pozajme novac i tada su se našli sa istom na parkingu ispred njihove zgrade u naselju S V kako bi joj novac predali, a da je to  bilo krajem aprila mjeseca 2012 godine i da su bili prisutni  on, njegova supruga i njegov priajtelj P Z i da je okrivljena došla u nekom bjelom A i da ju je dovezao  neki momak, koji nije izlazio iz kola te da joj je predao  novac i rekao da mu ga vrati za mjesec dana a da je ona rekla da će ga vratiti za nekoliko dana čim joj stigne novac sa F. Istakao je da su se tih mjesec dana redovno čuli telefonom a da ju je njegova supruga pozvala posle mjesec dana i da je izbjegla  odgovor i rekla da se nalazi u gužvi i a je prekinula  vezu i da je od tada  izbjegavala svaki kontakt sa njima i da im se nije više javljala na telefon.Naveo je da je početkom ljeta saznalo da od angažmana za njegovu suprugu nema ništa i da ne postoji navodna menadžerka iz rusije a da im početkom avgusta nije preostlao nište drugo nego da prijave slučaj policiji i da im se nakon što su slučaj prijavili policiji okrivljena  javila, dolazila kod njih na stan i govorila da je u nekim problemima da će novac vratiti za par dana medjutim da se nakon nekoliko dana  više nije javljala. Pridružio se krivičnom gonjenju i postavio je imovinsko pravni zahtjev.</span>
</p>
<p class="p3"></p>
<p class="p3">
<span>Svjedok P Z je izjavio da je u bio prisutan kad je njegov prijatelj F M u aprilu ili maju mjesecu 2012 godine predao novac jednoj filipinki, a koja je, kako je kasnije saznao, bila prijateljica njegove supruge i da je vidio kako je njegov prijatelj 700 eura predao filipinki i da se sve dešavalo na parkingu,  a da je kasnije  iz njegove priče saznao da joj je taj novac pozajmio na mjesec dana kako bi ona kupila neku kuhinju za restoran a kako mu taj novac nije vratila.</span>
</p>
<p class="p3"></p>
<p class="p3">
<span>Cijeneći sve provedene dokaze, kako pojedinačno tako i u uzajamnoj povezanosti kao i u odnosu na odbranu okrivljene, sud je utvrdio činjenično stanje opisano u izreci odluke. Krivičnopravno ocjenjujući ovako utvrdjeno činjenično stanje sud je utvrdio da je okrivljena učinila krivično djelo prevare iz čl.244 st.1. Krivičnog zakonika. </span>
</p>
<p class="p3"></p>
<p class="p3">
<span>Naime, okrivljena  je u svojoj odbrani priznala izvršenje krivičnog djela ne negirajući da je početkom aprila mjeseca pozajmila od oštećenih iznos od 700 eura, rekavši im da će ga vratiti a što nije učinila zbog nedostatka novaca i njenu je odbranu u tom dijelu sud  prihvatio jer je ista bila u potpunosti saglasna sa iskazom saslušanih svjedoka - oštećenih F K J i F M kao i sa iskazom svjedoka P Z. U svojoj odbrani okrivljena je kao što je već navedeno navela da je pokušala da stupi u kontakt sa oštećenima kako bi im rekla da nema novac međutim sud je taj dio odbrane iste ocijenio kao odbranu usmjerenu na umanjenje krivične odgovornosti jer iz iskaza svjedoka oštećenih proizilazi da je okrivljena izbjegavala kontakt sa njima nakon mjesec dana kada je novac trebala da vrati i da je stupila sa njima u kontakt tek nakon što su podnijeli prijavu policiji.</span>
</p>
<p class="p3"></p>
<p class="p3">
<span>Imajući u vidu da je okrivljena, a kako je to sama u svojoj odbrani navela,  u vrijeme uzimanja novca već bila u finansijskim problemima, što znači da je znala da posudjeni novac neće moći vratiti, da restoran, za čije otvaranje joj je navodno trebao novac, ni do okončanja postupka nije otvorila a ni novac vratila, ukazuje da je njena namjera bila prevarna, usmjerena na pribavljanje protivpravne imovinske koristi a koju je i pribavila na štetu oštećenih, iako je znala da je ovakav osnov sticanja protivpravan. </span>
</p>
<p class="p3"></p>
<p class="p3">
<span>Dakle, okrivljena je oštećene navela da joj pozajme novac, održavala ih je u zabludi da će im ga vratiti u roku od mjesec dana lažno prikazujući da će to biti čim joj stigne novac sa Filipina, prikrivajući  činjenicu da isti novac nema i da je loše finansijske situacije, pa novac istima nije vratila i time je prouzrokovala štetu  na njihovoj imovini, a sebi pribavila protivpravnu imovinsku korist.</span>
</p>
<p class="p3"></p>
<p class="p3">
<span>Dakle okrivljena je postupala sa umišljajem , svjesna svog djela i želeći njegove izvršenje, u namjeri da pribavi protivpravnu imovinsku korist a koju je i pribavila na štetu oštećenih u iznosu od 700 eura. Da su radnje okrivljene usmjerene na dovodjenje u zabludu ošterćenih i održavanju u zabludi ukazuje i činjenica da je nakon što su joj oštećeni predali novac prekinula svaki kontakt sa njima te da im se javila tek nakon što su dali izjavu u policiji. </span>
</p>
<p class="p3"></p>
<p class="p3">
<span>Sud je s obzirom na navedeno utvrdio da su u radnjama okrivljene ostvarene pored objektivnih i sva subjektivna obilježja bića krivičnog djela prevare iz čl. 244 st.1. KZ, zbog čega je ista oglašena krivom, te joj je izrečena sankcija u skladu sa odredbama KZ.</span>
</p>
<p class="p3"></p>
<p class="p3">
<span>Prilikom odluke o vrsti i visini krivične sankcije koju okrivljenoj treba izreći sud je  cijenio sve okolnosti koje utiču  da kazna bude manja ili veća  a usmislu odredbi čl. 42. KZ, pa je kao olakšavajuće okolnosti cijenio da se  okrivljena korektno ponašala na glavnom pretresu,  da je majka dvoje djece od kojih je jedno maloljetno, da je izrazila kajanje za počinjeno krivično djelo, kao i to da je svojim priznanjem doprinjela rasvjetljenju činjeničnog stanja dok otežavajućih okolnosti nije  bilo, pa je cijeneći sve navedene okolnosti istoj utvrdio kaznu zatvora u trajanju od 3 mjeseca i istovremeno odredio da se ista neće izvršiti ukoliko ista za vrijeme od jedne godine od dana pravosnažnosti presude ne učini novo krivično djelo, a smatrajući da će se i uslovnom osudom, dakle prijetnjom kaznom, na okrivljenu dovoljno uticati da ubuduće ne vrši ovakva i slična krivična djela, te da će se  istovremeno ostvariti ciljevi generalne prevencije.</span>
</p>
<p class="p3"></p>
<p class="p3">
<span>Shodno naprijed navedenom te primjenom odredbe i čl. 2, 3, 5, 13, 14,15, 32, 33, 36, 42 ,52,53 i 54 KZ-a, te čl. 226 st2 tač.1 i st. 3 , 227 ,229 te 368 i 374 ZKP-a odlučeno je kao u izreci odluke.</span>
</p>
<p class="p7"></p>
<p class="p3">
<span>Sud je okrivljenu obavezao da na ime imovinskopravnog zahtjeva oštećenima F Mu i F K J isplati iznos od 700 eura u roku od 15 dana od dana pravosnažnosti presude, shodno čl. 239. st. l. i 2.  ZKP-a, te  ju je takodje obavezao  na isplatu troškova krivičnog postupka,  odnosno trošak na ime sudskog tumača, kao i na isplatu sudskog paušala, koji je odredjen prema složenosti i trajanju postupka i imovnom stanju okrivljene.</span>
</p>
<p class="p7"></p>
<p class="p3">
<span>Na prednjim razlozima sud je zasnovao svoju odluku.</span>
</p>
<p class="p3"></p>
<p class="p1">
<span>OSNOVNI SUD U KOTORU</span>
</p>
<p class="p1">
<span>Dana, 29.03.2013 godine</span>
</p>
<p class="p1"></p>
<p class="p1"></p>
<p class="p8"></p>
<p class="p4">
<span>   Zapisničar-savjetnik	                                    		SUDIJA </span>
</p>
<p class="p4">
<span>Tijana Čelanović, s.r.                                            	Sanja Čakanović, s.r.</span>
</p>
<p class="p1"></p>
<p class="p1"></p>
<p class="p3">
<span>PRAVNA POUKA: Protiv ove presude ima se pravo žalbe u roku od 8 dana od dana prijema Višem sudu u Podgorici, a preko ovog suda.</span>
</p>
<p class="p3"></p>
<p class="p3">
<span>DNA: ODT Kotor </span>
</p>
<p class="p3">
<span>           Okr. - hotel M T - kod B L</span>
</p>
<p class="p3">
<span>            U spise</span>
</p>
<p class="p3">
<span>                             </span>
</p>
<p class="p9"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{font-family:Times New Roman;}
.p1{text-align:start;hyphenate:auto;keep-with-next.within-page:always;font-family:Arial;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:center;hyphenate:auto;keep-with-next.within-page:always;font-family:Arial;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
.p5{text-indent:0.375in;text-align:justify;hyphenate:auto;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{text-align:justify;hyphenate:auto;font-family:Arial;font-size:12pt;}
.p8{text-align:center;hyphenate:auto;font-family:Arial;font-size:12pt;}
.p9{text-indent:0.5in;margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p10{text-indent:0.5in;text-align:center;hyphenate:auto;keep-with-next.within-page:always;font-family:Arial;font-size:12pt;}
.p11{text-indent:0.5in;text-align:center;hyphenate:auto;font-family:Arial;font-size:12pt;}
</style>
<meta content="rahmo.banda" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU</span>
</p>
<p class="p2">
<span class="s1">	K.br. 27/2010</span>
</p>
<p class="p2"></p>
<p class="p2"></p>
<p class="p3">
<span class="s1">U IME NARODA</span>
</p>
<p class="p4"></p>
<p class="p2"></p>
<p class="p5">
<span>Osnovni sud u Bijelom Polju kao prvostepeni krivični, i to sudija Rahmo Banda, kao sudija pojedinac, uz učešće zapisničara Popović Ljiljane, u krivičnom predmetu protiv okrivljene K.M.iz Bijelog Polja, zbog krivičnog djela ugrožavanje javnog saobraćaja iz čl. 339.st. 3. u vezi st. 1. KZ CG, po Optužnom predlogu ODT iz B.Polja Kt.br.235/09 od 14.11.2009.godine, nakon održanog, usmenog, glavnog i javnog pretresa u prisustvu okrivljene K.M., a u odsustvu uredno obaviještenih ODT iz Bijelog Polja i oštećenog M.LJ.a, donio je i javno objavio dana 10.02.2010. godine,</span>
</p>
<p class="p6">
<span> </span>
</p>
<p class="p3">
<span class="s1">P R E S U D U</span>
</p>
<p class="p2"></p>
<p class="p2"></p>
<p class="p6">
<span class="s1">Okrivljena K.M.A zv. T.,</span><span> od oca N. i majke A. rodjene K., rodjena ....godine u G. Opština Bijelo Polje, živi u mjestu rodjenja, Muslimanka, državljanka Crne Gore, pismena, završila SSS, trgovac, neudata, lošeg imovnog stanja, ne osudjivana.</span>
</p>
<p class="p5"></p>
<p class="p7"></p>
<p class="p8">
<span class="s1">K r i v a   j e</span>
</p>
<p class="p7"></p>
<p class="p6">
<span class="s1">Što  je :</span>
</p>
<p class="p6"></p>
<p class="p6">
<span>- dana 07.02.2008.godine oko 08,40 h, na magistralnom putu Prijepolje – Bijelo Polje u mjestu Nedakusi, Opština Bijelo Polje, ne pridržavajući se saobraćajnih propisa ugrozila saobraćaj i dovela u opasnost život ili tijelo ljudi, na način što upravljajući svojim putničkim motornim vozilom marke '' VW Golf'' reg.br. BP-347-87, u smjeru od Prijepolja ka Bijelom Polju, protivno odredbi čl. 83. ZOBS-a na putevima, nije držala potrebno odstojanje u saobraćajnoj situaciji kada se kretala iza putničkog motornog vozila marke '' VW Vento'' reg.br. PV-187-80, kojim je krećući se u istom pravcu upravljao oštećeni M.LJ., tako da s obzirom na brzinu kretanja vozila i druge okolnosti saobraćaja može bezbjedno da zaustavi vozilo, usljed čega je u trenutku kada je vozilo oštećenog izmicanjem u desno, desnim točkovima van kolovoza, zaustavljeno radi prijemam putnika na istoj kolovoznoj traci došlo je do naleta prednjom desnom stranom putničkog vozila '' VW Golf'' na zadnju lijevu stranu putničkog taksi vozila '' VW Vento'', kojom prilikom je oštećeni zadobio lake tjelesne povrede u vidu istegnuća vrata, dok je na njegovom vozilu prouzrokovana imovinska šteta, </span>
</p>
<p class="p6"></p>
<p class="p6">
<span>-čime je  izvršila krivično djelo ugrožavanje javnog saobraćaja iz čl. 339. st. 3. u vezi st. 1. Krivičnog zakonika CG. </span>
</p>
<p class="p6"></p>
<p class="p6">
<span>-pa joj sud primjenom citiranih zakonskih propisa i čl. 2, 4,5,13,16,32,36,42,52,53, i 54 KZ CG, te čl. 199, 202  i 364. ZKP-a. </span><span class="s1">i z r i č e :</span>
</p>
<p class="p6"></p>
<p class="p6"></p>
<p class="p3">
<span class="s1">USLOVNU OSUDU</span>
</p>
<p class="p2"></p>
<p class="p2"></p>
<p class="p6">
<span>Kojom joj utvrdjuje kaznu zatvora u trajanju od  30 / trideset / dana  i istovremeno odredjuje da se kazna neće izvršiti ukoliko okrivljena u roku od 1 / jedne / godine ne učini neko  novo  krivično djelo.</span>
</p>
<p class="p6"></p>
<p class="p6">
<span>Obavezuje se okrivljena da na ime paušala plati  ovom sudu iznos od 30,00 € ( trideset eura/,  kao i na ime troškova krivičnog postupka  iznos od 166,00 € /stošezdesetšest eura /, sve u roku od 15. dana po pravosnažnosti presude.</span>
</p>
<p class="p6"></p>
<p class="p7">
<span> 	Oštećeni M.LJ., radi ostvarivanja imovinsko pravnog zahtjeva upućuje se na parnicu.</span>
</p>
<p class="p7"></p>
<p class="p7"></p>
<p class="p3">
<span class="s1">O b r a z l o ž e nj e</span>
</p>
<p class="p2"></p>
<p class="p6"></p>
<p class="p6">
<span>Optužnim predlogom OdT iz Bijelog Polja Kt.br.235/09 od 14.11.2009. godine, okrivljenoj K.M.i iz Bijelog Polja, stavljeno je na teret izvršenje kriv.djela ugrožavanje javnog saobraćaja iz čl. 339.st. 3. u vezi st. 1. KZ CG. </span>
</p>
<p class="p6"></p>
<p class="p6">
<span>Glavni pretres je održan u odsustvu uredno obaviještenih Odt iz B.Polja i oštećenog M.LJ.a, shodno čl. 453. ZKP-a. </span>
</p>
<p class="p6"></p>
<p class="p9">
<span>Okrivljena K.M.a, u svojoj odbrani u istražnom postupku je istakla, da dana 07.02.2008.godine oko 8,40 h, upravljala je svojim PMV marke ''VW Golf'', reg.br. BP-347-87, magistralnim putem iz pravca Prijepolja u pravcu B.Polja. Istakla je da je to jutro padala izuzetno jaka kiša a ona je vozila dosta polako i misli nešto oko 40 km/h. A negdje pored Pumpe ''Pit Stop'', ispred nje se kretao auto taksi ''VW Vento'' reg.br. PV – 187-80. U jednom momentu dao je desni žmigavac da bi primio putnika koji ga je zaustavljao. Istakla je i to da je u tom momentu bila nekih 60-tak metara iza njega i počela da koči, stisnula jedanput kočnicu, pa onda opet drugi put, ali nije mogla da zaustavi auto i nezna zbog čega, a misli da je proklizavao. Kako mu se približavala htjela je da ga zaobidje ali iz suprotnog pravca je nailazilo auto i to( Auto Škole) tako da je morala da udari u parkirani taksi koji udarac nije bio naročito jak. Posebno je napomenula da je taksi nakon što je dao žmigavac stao na kolovoznoj traci, nije se sklonio desno, iako je za to imao mogućnosti, jer se sa desne strane nalazilo proširenje. Na njenom vozilu tom prilikom nije nastupila veća materijalna šteta, slomljen je far, malo ulupljena hauba i desni blatobran i desni žmigavac. Ona tom prilikom nije zadobila nikakve povrede i nije se javljala ljekaru. U završnoj riječi je istakla da ostavlja sudu da odluči o njenoj krivici i ukoliko nadje da je kriva molila je da je što blaže kazni,  a ispričala je sve tačno kako se predmetni dogadjaj desio. </span>
</p>
<p class="p9">
<span>Radi utvrdjivanja odlučnih činjenica i krivice okrivljenog sud je u dokaznom postupku na predlog okrivljene pročitao iskaz svjedoka – oštećenog M.LJ.a dat na zapisniku kod istražnog sudije od 23.10.2009.godine, pročitao zapisnik o uvidjaju saobraćajne nezgode Uprave Policije – PJ B.Polje br. 231/08-1574 od 11.02.2009.godine, pročitao</span><span class="s2"> </span><span>zapisnik o ispitivanju vozača da li imaju alkohola u krvi Uprave Policije – PJ B.Polje od 07.02.2008.godine za vozače K.M.u i M.LJ.a, izvršio uvid u medicinsku dokumentaciju na ime oštećenog M.LJ.a, pročitao nalaz i mišljenje vještaka med. struke dr. S.M.a dat na zapisniku kod istražnog sudije od 24.10.2009.godine, pročitao nalaz i mišljenje vještaka saobraćajne struke Č.M.a od 30.10.2009.godine, izvršio uvid u skicu lica mjesta saobraćajne nezgode Uprave Policije – PJ B.Polje br. 231/08-154 od 11.12.2009.godine i izvršio uvid u izvod iz KE na ime okrivljene izdat od strane Uprave Policije – PJ Bijelo Polje br. 300 od 10.02.2010.godine, pa je cijeneći ove dokaze pojedinačno i u sveukupnosti dovodeći ih u vezi jedne sa drugima i u kontekstu sa navodima okrivljene shodno čl. 360. st. 2. ZKP-a, utvrdio činjenično stanje kao u izreci presude.</span>
</p>
<p class="p5"></p>
<p class="p9">
<span>Svjedok – oštećeni M.LJ., u istražnom potupku u bitnom je naveo,  da je dana 07.02.2008.godine oko 8,40 h, krektao se iz pravca Sutivana prema Gradu i dolaskom blizu Ž.Stanice naspram Benzinske pumpe '' Pit Stop'', jedan putnik ga je zaustavljao. On je dao desni žmigavac da bi skrenuo sa puta na proširenje i uzeo putnika. U tom momentu kad je već desnim krajem vozila sišao sa kolovoza na proširenje u zadnji kraj njegovog vozila marke VW Vento, reg.br. PV-187-80, udario je auto Golf, reg.br. BP-347-87. U momentu kada je dao desni žmigavac pogledao je u retrovizor i vidio auto iza sebe na udaljenosti od nekih 60 – 70 m. On u momentu kada je dao desni žmigavac kretao se brzinom oko 40 km/h, a usporavao je dalje kako bi uzeo pješaka koji ga je zaustavljao. Istakao je da u momentu kada je već zaustavio vozilo čuo je škripu kočnica iza sebe i pogledao u retrovizor i vidio da mu se auto približava dosta brzo, koji je pokušao da ga zaobidje, ali pošto je iz suprotnog pravca nailazilo auto Auto Škole, to auto je udarilo u njega. Istakao je da nije mogao svoje auto pomjeriti dalje naprijed u momentu kada je čuo škripu kočnica pošto pješak koji ga je zaustavljao se nalazio ispred njegovog auta. Naglasio je da auto iza njega se u momentu prije udara približavalo dosta velikom brzinom. On je nakon ovog udara bio ugruvan osjećao je bolove u vratu i obraćao se ljekaru a šteta na njegovom vozilu iznosi oko 850 eura o čemu prilaže račune, a nakon ovog udesa 3. mjeseca je bio spriječen da radi zbog povreda koje je zadobio u ovom udesu. Posebno je istakao da od ZOIL Lovćena na ime povreda dobio je odredjeni iznos novca, ali nije siguran tačno nešto možda oko 600 eura. Pridružio se krivičnom gonjenju protiv okrivljene i postavio je imovinsko pravni zahtjev, a odustao bi od krivičnog gonjenja ukoliko bi bio obeštećen za iznos koji je izgubio zbog privremene spriječenosti za rad.</span>
</p>
<p class="p9">
<span>Zapisnikom o uvidjaju saobraćajne nezgode nezgode Uprave Policije – PJ B.Polje br. 231/08-1574 od 11.02.2009.godine, su dati podaci o učesnicima nezgode, opisano lice mjesta saobraćajne nezgode i oštećenja na vozilima kao i izjave učesnika u nezgodi. A skicom lica mjesta je bliže predstavljeno mjesto nezgode. </span>
</p>
<p class="p9">
<span>Iz zapisnika o ispitivanju vozača da li imaju alkohola u krvi Uprave Policije – PJ B.Polje od 07.02.2008.godine za vozače K.M.u i M.LJ.a, se utvrdjuje da isti nemaju alkohola u krvi tj. 00 promile alkohola, što ukazuje da su učesnici u saobraćaju bili u trijieznom stanju. A iz medicinske dokumentacije te nalaza vještaka med.struke dr. S.M.a dat na zapisniku kod istražnog sudije od 24.10.2009.godine, se utvrdjuje da za oštećenog M.LJ.a su priloženi ljekarski izvještaj specijaliste ortopeda, neurolooga, specijaliste za fizikalnu medicinu i nalaz sa CT snimka glave. U cjelokupnoj toj dokumentaciji navodi se da je oštećeni zadobio povredu i vidu istegnuća vrata, koja povreda spada u laku tjelesnu povredu. </span>
</p>
<p class="p6"></p>
<p class="p6">
<span>Nalazom i mišljenjem vještaka saob.struke dipl.ing. Č.M.a od 30.10. 2009 godine, dati su osnovni podaci o mjestu i vremenu nezgode, učesnicima nezgode, podaci o putu i vremenu, podaci o licima, subjektivni pokazatelji, tragovi nezgode i podaci o vozilima, mjesto i način nezgode, brzina kretanja vozila, vremensko prostorna analiza, </span><span class="s1">te  mišljenja,</span><span> danju pri dobroj vidljivosti i mokrom kolovozu uslijed kiše, na potezu magistralnog puta u naselju, gdje je put prav i pregledan, u uslovima saobraćajnim znakom ograničene brzine kretanja vozila na 50 km/h, i po kolovozu obilježene središne uzdužne pune linije, u saobraćajnoj situaciji kada je putničko taksi vozilo Vento izmicano u desno, desnim točkovima van kolovoza, i zaustavljano radi prijema putnika, vozač putničkog vozila Golf, koje se kretalo iza putničkog taksi vozila Vento, brzinom od oko 49,2 km/h, propustio je da održi bezbjedno podužno odstojanje iza vozila Vento i pored preduzimanja kočenja vozila, zbog čega je došlo do naleta putničkog vozila Golf prednjom desnom stranom na zadnju lijevu stranu putničkog taksi vozila Vento, na kolovoznoj traci kojom su se krektala vozila Golf i Vento. Vremensko prostornom analizom mogućnosti za izbjegavanje dogadjanja ove nezgode, utvrdjuje se da se nezgoda mogla izbjeći bezbjednim kočenjem vozila Golf pri utvrdjenoj brzini kretanja. Propusti vozača putničkog vozila Golf smatraju se osnovnim razlogom za nastanak ove nezgode. Zaustavljanjem putničkog taksi vozila desnim točkovima van kolovoza, a ostalim dijelom na kolovozu magistralnog puta, na mjestu gdje je po kolovozu obilježena uzdužna razdjelna središnja puna linija, vozač putničkog taksi vozila doprinio je nastanku ove nezgode.</span><span class="s1"> </span>
</p>
<p class="p6"></p>
<p class="p6">
<span>Sud je sa posebnom pažnjom cijenio odbranu okrivljene pa je mišljenja da ista nije usmjerena na izbjegavanje sopstvene krivice, ovo sa razloga što se odbrana okrivljene podudara sa izvedenim dokazima, prvstveno sa nalazom i mišljenjem vještaka saobraćajne struke, koji je sud cijenio kao objektivno i stručno dat, tj. što je okrivljena opisala saobraćajnu situaciju kako je to ona vidjela, a u znatnom dijelu je takva odbrana potvrdjena iskazom oštećenog te ostalim izvedenim dokazima na glavnom pretresu i nijednom izvedenom dokazu nije prigovoreno.</span>
</p>
<p class="p6"></p>
<p class="p6">
<span>U konkretnom slučaju okrivljena se nije pridržavala saobraćajnih propisa i ugrozila saobraćaj na način što svojim PMV marke VW Golf reg.br. BP-347-87, u smjeru od Prijepolja ka Bijelom Polju, nije držala potrebno odstojanje u saobraćajnoj situaciji kada se kretala iza PMV marke VW Vento reg.br. PV- 187-80, kojim je krećući se u istom pravcu upravljao oštećeni M.LJ., protivno odredbi čl. 83. ZOBS-a, kojim je propisano, - vozač je dužan da drži potrebno odstojanje kada se kreće iza drugog vozila, tako da s obzirom na brzinu kretanja vozila i druge okolnosti saobraćaja, može bezbjedno da zaustavi vozilo u slučaju da vozilo ispred njega naglo preduzme radnju kočenja. </span>
</p>
<p class="p7"></p>
<p class="p6">
<span>Dakle, sa svega izloženog jasno proizilazi da je okrivljena počinila krivično djelo na način kako je to predstavljeno optužnim aktom tužioca, a što je za posledicu imalo nastupanje lakih tjelesnih povreda kod oštećenog M.LJ.a, u vidu istegnuća vrata, a na vozilima je nastupila materijalna šteta. Okrivljena je djelo počinila iz nehata, jer je bila svjesna da takvom vožnjom može doći do povredjivanja ljudi – učesnika u saobraćaju i imovinske štete na vozilima, ali je olako držao da takva posledica neće nastupiti ili da će to moći da spriječi.</span>
</p>
<p class="p7"></p>
<p class="p6">
<span>Za konkretno krivično djelo u Krivičnom Zakoniku CG, propisano je da će se učinilac kazniti novčanom kaznom ili zatvorom do jedne godine.</span>
</p>
<p class="p6"></p>
<p class="p6">
<span>Prilikom odlučivanja o vrsti i visini kazne sud je cijenio sve okolnosti iz čl. 42. KZ CG, koje utiču da kazna bude veća ili manja, pa je na strani okrivljene našao olakšavajuće okolnosti, da se radi o osobi lošeg imovnog stanja, da do sada nije osudjivana, što ukazuje da ista nije dolazila u sukob sa Zakonom, te njeno korektno držanje tokom glavnog pretresa, te okolnosti da se radi o nehatnom krivičnom djelu, dok posebno otežavajućih okolnosti nije našao. Ovaj sud je imajući u vidu olakšavajuće okolnosti okrivljenoj za predmetno krivično djelo utvrdio kaznu preciziranu izrekom presude i istovremeno odredio da se ista neće izvršiti pod uslovom da okrivljena u roku od jedne godine ne izvrši neko novo krivično djelo. Sud smatra da će se u konkretnom slučaju  i uslovnom osudom  kao blažom vrstom krivične sankcije, dovoljno uticati na okrivljenu da više ne vrši krivična djela odnosno da će se postići svrha izricanja uslovne osude iz čl. 52. u vezi čl. 4. st. 2. Krivičnog Zakonika CG, imajući u vidu kako se kritični dogadjaj desio. </span>
</p>
<p class="p6"></p>
<p class="p6">
<span>Shodno čl. 202 ZKP-a, sud je obavezao okrivljenu na plaćanje troškova krivičnog postupka u iznosu od  166,00 €, a koji troškovi se odnose na ime nagrade vještacima medicinske i saobraćajne struke za izvršena vještačenja, dok je paušal odmjeren s obzirom na trajanje i složenost krivičnog postupka kao i imovinske prilike okrivljenog u smislu čl. 199. ZKP-a.</span>
</p>
<p class="p6"></p>
<p class="p6">
<span>Oštećeni M.LJ., radi ostvarivanja imovinsko pravnog zahtjeva upućuje se na parnicu, shodno čl. 212. st. 2. ZKP-a.</span>
</p>
<p class="p7"></p>
<p class="p6">
<span>Sa iznijetog odlučeno je kao u izreci presude, shodno čl. 364. ZKP-a.</span>
</p>
<p class="p6"></p>
<p class="p3">
<span class="s1">OSNOVNI SUD U BIJELOM POLJU</span>
</p>
<p class="p10">
<span class="s1">Dana: 10.02.2010.godine</span>
</p>
<p class="p11"></p>
<p class="p7">
<span class="s1">Zapisničar,							              S u d i j a,</span>
</p>
<p class="p7">
<span class="s1">Ljiljana Popović s.r.   	                                                     Rahmo Banda s.r.</span>
</p>
<p class="p7"></p>
<p class="p7"></p>
<p class="p7"></p>
<p class="p4"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{font-weight:bold;}
.s2{text-decoration:underline;}
.p1{text-align:justify;hyphenate:auto;keep-with-next.within-page:always;font-family:Arial;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:center;hyphenate:auto;keep-with-next.within-page:always;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:center;hyphenate:auto;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
</style>
<meta content="ivan.adamovic" name="author">
</head>
<body class="b1 b2">
<p class="p1">
<span class="s1">										</span><span>	</span><span class="s2">K. br. 683/09</span>
</p>
<p class="p2"></p>
<p class="p2"></p>
<p class="p2"></p>
<p class="p3">
<span>U IME NARODA</span>
</p>
<p class="p4"></p>
<p class="p4"></p>
<p class="p4">
<span>	Osnovni sud u Bijelom Polju, kao prvostepeni krivični sud, sudija Ivan Adamović, kao pojedinac, uz učešće namještenika suda Draginje Bošković, kao zapisničara, u postupku pokrenutom privatnom tužbom  privatne tužilje R.LJ., iz Bijelog Polja - LJ..,  od 14. 04. 2010. godine,   protiv okrivljenog  K.N., iz Bijelog Polja - B.B.,     zbog  krivičnog djela uvrede iz čl. 195 st. 1 Krivičnog zakonika,   po održanom glavnom i javnom pretresu, u prisustvu privatne tužilje R.LJ., njenog punomoćnika advokata Č.V.a, iz B.Polja i okrivljenog K.N., dana 10. 09. 2010. godine,  donio je i javno objavio </span>
</p>
<p class="p4"></p>
<p class="p4"></p>
<p class="p5">
<span>P R E S U D U</span>
</p>
<p class="p4"></p>
<p class="p4">
<span>	Okrivljeni K.N.A, od oca M., majke R., rođene V., rođen .... godine u K., opština Bijelo Polje, sa prebivalištem u Bijelom Polju, ul. V.., Srbin, drž. CG, zaposlen, završio višu školu, neoženjen, srednjeg imovnog stanja, neosuđivan, </span>
</p>
<p class="p4"></p>
<p class="p6">
<span>-na osnovu čl. 363  tač. 3 Zakonika o krivičnom postupku, </span>
</p>
<p class="p4"></p>
<p class="p4"></p>
<p class="p3">
<span>OSLOBAĐA SE OD OPTUŽBE</span>
</p>
<p class="p2"></p>
<p class="p4">
<span>	-da je:</span>
</p>
<p class="p6">
<span>-dana 02. 04. 2010. godine, u 15,58 h, sa telefonskog broja 067-236-254 pozvao broj telefona 069-566-166, vlasništvo R.V., na koji poziv se javila njegova supruga - privatna tužilja R.LJ.a, i tom prilikom joj se okrivljeni,  nakon traženja novca na ime kirije za stan, obratio uvredljivim riječima: "Mene ne interesuje ništa, gadovi jedni, lopuže jedne, mrš gade jedan, nijesi dostojna da sa tobom razgovaram, neću da trošim telefon na razgovor sa vama",    </span>
</p>
<p class="p4"></p>
<p class="p6">
<span>-čime bi izvršio  krivično  djelo  uvreda iz čl. 195  st. 1 Krivičnog zakonika, </span>
</p>
<p class="p6"></p>
<p class="p6">
<span>-jer nije dokazano da je okrivljeni učinio djelo za koje je optužen. </span>
</p>
<p class="p6"></p>
<p class="p6">
<span>Privatna tužilja se obavezuje da sudu plati na ime takse na tužbu i presudu iznos od po 25,00 eura, u roku od 15 dana, od dana pravosnažnosti presude. </span>
</p>
<p class="p6"></p>
<p class="p6">
<span>Privatna tužilja u svojstvu oštećene, radi ostvarivanja imovinsko-pravnog zhtjeva, upućuje se na parnični postupak. </span>
</p>
<p class="p4"></p>
<p class="p3">
<span>O b r a z l o ž e nj e</span>
</p>
<p class="p2"></p>
<p class="p6">
<span>Privatnom tužbom  privatni  tužilac R.LJ.a, iz Bijelog Polja - naselje B.B., od 14. 04. 2010. godine,  pokrenula je  krivični postupak  protiv okrivljenog  K.N., iz istog mjesta,  zbog krivičnog djela uvrede iz čl. 195 st. 1 Krivičnog zakonika.</span>
</p>
<p class="p6"></p>
<p class="p6">
<span>Glavni pretres je održan i zaključen u prisustvu privatne tužilje, njenog punomoćnika adv. Č.V.a, iz B.Polja i okrivljenog.</span>
</p>
<p class="p4"></p>
<p class="p4">
<span>	Privatna tužilja u završnoj riječi u potpunosti je prihvatila završnu riječ svog punomoćnika, koji je u istoj istakao da je dokazima izvedenim na glavnom pretresu nesumnjivo utvrđeno da je okrivljeni izvršio krivično djelo uvreda. Predložio je sudu da okrivljenog kazni po zakonu i da ga obaveže da plati troškove krivičnog postupka shodno AT-u.</span>
</p>
<p class="p4"></p>
<p class="p6">
<span>Okrivljeni K.N.a, u svojoj odbrani, u bitnom je naveo da je privatna tužilja duži niz godina stanovala u njegovoj kući u Bijelom Polju, a da se krajem marta 2010. godine iz iste iselila, a da mu je ostala dužna na ime kirije i drugih dadžbina veći novčani iznos. Dalje je naveo da je razgovarao sa suprugom privatne tužilje vezano za način i vrijeme izmirenja dugova, a da su privatna tužilja i njena porodica iz kuće okrivljenog iselili, a da ga prethodno o tome nijesu obavijestili, te da su mu ključ od kuće poslali po svom djetetu. U svojoj odbrani je dalje naveo da smatra da je razlog podnošenja privatne krivične tužbe pokušaj uticaja na njega, kako bi odustao od naplate potraživanja koja ima prema privatnoj tužilji i njenoj porodici. Okrivljeni priznaje da je kritičnom prilikom razgovarao telefonom sa privatnom tužiljom, s tim što je negirao da joj je tom prilikom uputio bilo kakve riječi sa uvredljivim sadržajem, već je samo tražio izmirenje dugova, a obzirom na neispoštovani dogovor oko izmirenja istog naveo je da je privatnoj tužilji uputio riječi: "Znam ja kako ću naplatiti," misleći pri tom na podnošenje tužbe nadležnom sudu za namirenje duga. </span>
</p>
<p class="p6"></p>
<p class="p4">
<span>	U završnoj riječi okrivljeni je negirao izvršenje krivičnog djela stavljenog mu na teret privatnom tužbom i predložio sudu da ga oslobodi od optužbe.  </span>
</p>
<p class="p4"></p>
<p class="p6">
<span>Na glavnom pretresu sud je izveo dokaze: saslušao u svojstvu svjedoka privatnu tužilju R.LJ.u; svjedoke R.V.i M.R.;  i  izvršio uvid u izvod iz kaznene evidencije na ime okrivljenog. </span>
</p>
<p class="p6"></p>
<p class="p6">
<span>Cijeneći odbranu okrivljenog i dokaze pojedinačno i u međusovnoj vezi, shdno čl. 360 st. 2 ZKP-a, sud je utvrdio činjenično stanje i na osnovu istog zaključio da nije dokazano da je okrivljeni izvršio krivično djelo za koje se optužuje. </span>
</p>
<p class="p6"></p>
<p class="p6">
<span>Sud je cijenio iskaz oštećene, saslušane u svojstvu svjedoka, i iz istog utvrdio da je privatna tužilja telefonom razgovarala sa okrivljenim kritičnog dana i vremena, i u tom dijelu je prihvatio iskaz ove svjedokinje. Međutim, navode iz iskaza privatne tužilje,  da joj je okrivljeni kritičnom prilikom uputio riječi uvredljive sadržine: "Lopuže jedne, gadovi bezvrijedni, mrš gade jedan, nijesi dostojna da na tebe trošim pare," sud nije prihvatio, a isti nijesu ni potvrđeni ostalim izvedenim dokazima, već ih cijeni unaprijed sračunatim u cilju otežavanja krivično-pravnog položaja okrivljenog. </span>
</p>
<p class="p6"></p>
<p class="p6">
<span>Sud je iskaz svjedoka R.V. cijenio sa posebnom pažnjom, obzirom da je isti suprug privatne tužilje. Iz iskaza ovog svjedoka sud je utvrdio da ovaj svjedok kritičnom prilikom nije slušao telefonski razgovor između privatne tužilje i okrivljenog, obzirom da je u tom trenutku spavao, navodeći da je istu samo pitao sa kim je pričala, te da mu je odgovorila da je pričala sa okrivljenim, što je i nesporno, da su privatna tužilja i okrivljeni kritičnom prilikom razgovarali  telefonskim putem. Kako ovaj svjedok nije slušao telefonski razgovor izmedju privatne tužilje i okrivljenog, što je i životno logično obzirom na način komuniciranja telefonskim putem, te zbog činjenice da je ovaj svjedok kritičnom prilikom spavao, to sud navode iz iskaza ovog svjedoka da mu je privatna tužilja nakon razgovora prenijela sadržinu razgovora sa okrivljenim, u kome su sadržane riječi uvredljivog karaktera, nije prihvatio.</span>
</p>
<p class="p6"></p>
<p class="p6">
<span>Sud je cijenio iskaz svjedoka M.R.i iz iskaza ovog svjedoka sud nije mogao utvrditi pravno-relevantne činjenice vezane za kritični događaj, obzirom da ista nije bila prisutna prilikom vođenja telefonskog razgovora između okrivljenog i privatne tužilje.   </span>
</p>
<p class="p6"></p>
<p class="p6">
<span>Iz izvoda iz kaznene evidencije sud je utvrdio da okrivljeni do sada nije kažnjavan.</span>
</p>
<p class="p6"></p>
<p class="p6">
<span>Naime, okrivljeni ne spori da je kritičnog dana i vremena putem telefona razgovarao sa privatnom tužiljom, međutim, decidno negira da je kritičnom prilikom privatnoj tužilji uputio riječi koje imaju uvredljiv karakter, a iz dokaza izvedenih tokom postupka sud nije mogao sa sigurnošću utvrditi činjenice koje terete okrivljenog. Kod ovako utvrđenog činjeničnog stanja, a imajući u vidu načelo Zakonika o krivičnom postupku - da činjenice koje terete okrivljenog moraju biti apsolutno dokazane tokom postupka, to je sud primjenjujući načelo "in dubio pro reo",  istog oslobodio od optužbe. </span>
</p>
<p class="p6"></p>
<p class="p4">
<span>	Sud je obavezao privatnu tužilju da na ime takse na tužbu i presudu plati ovom sudu iznose od po 25,00 eura,  a shodno čl. 212 st. 3 ZKP-a, privatna tužilja se, radi ostvarivanja imovinsko-pravnog zahtjeva, upućuje se na parnični postupak.  </span>
</p>
<p class="p4"></p>
<p class="p4">
<span>	Sa iznijetih razloga, a shodno čl. 363 tač. 3 Zakonika o krivičnom postupku sud je okrivljenog oslobodio od optužbe, jer nije dokazano da je izvršio krivično djelo stavljeno mu na teret. </span>
</p>
<p class="p4"></p>
<p class="p4"></p>
<p class="p5">
<span>OSNOVNI SUD U BIJELOM POLJU</span>
</p>
<p class="p5">
<span>dana 10. 09. 2010. godine,</span>
</p>
<p class="p2"></p>
<p class="p4">
<span>ZAPISNIČAR,								S U D I J A, </span>
</p>
<p class="p4">
<span>Draginja Bošković s.r.							Ivan Adamović  s.r.</span>
</p>
<p class="p4">
<span class="s1">				</span>
</p>
<p class="p4"></p>
<p class="p4">
<span>					</span>
</p>
<p class="p4">
<span> </span><span class="s1"> </span>
</p>
<p class="p2"></p>
<p class="p7"></p>


</body>
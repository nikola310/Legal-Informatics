<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1"></span><span class="span1"></span><span class="span1"></span><span class="span1"></span><span class="span1">    U IME CRNE GORE</span>
</p>
<p style="text-align:right">
<span class="span1">Posl.br. K.427/14/14 </span>
</p>
<p>
<span class="span1">OSNOVNI SUD U KOTORU kao nadležni prvostepeni krivični, po sudiji Momirki Tešić, uz učešće zapisničara Ana Marije Petković, u krivičnom predmetu protiv okrivljenog N. D., zbog krivičnog djela prevare iz čl.244.st.1. Krivičnog zakonika, koji se vodi po optužnom predlogu ODT-a Kotor Kt.br.. ../14 od 26.11.2014 godine, nakon  održanog glavnog i javnog pretresa dana 27.04.2015 godine, u prisustvu zamjenika ODT-a Kotor Žarka Pajkovića i branioca po službenoj dužnosti N. D., adv. P.S ., kome se sudi u odsustvu po rješenju ovog suda Kv. br. .../15 od  27.1.2015 godine, istog dana donio je i javno objavio sledeću </span>
</p>
<p style="text-align:center;">
<span class="span1">PRESUDU</span>
</p>
<p>
<span class="span1">Okrivljeni N..D. JMBG ....., od oca Z...., rođenog 12.05.1... godine u K...., stalno nastanjenog u H... N.. , državljanina Crne Gore </span>
</p>
<p style="text-align:center;">
<span class="span1">K r i v   j e</span>
</p>
<p>&nbsp;</p>
<p>
<span class="span1">Što je, </span>
</p>
<p>
<span class="span1">dana 24.08.2014 godine u hotelu "V." u Kotoru, u namjeri da sebi pribavi protivpravnu imovinsku korist, lažnim prikazivanjem činjenica J. M., radnici recepcije oštećenog hotela, da će usluge smještaja platiti nakon isteka sedam dana od uzimanja sobe u tom hotelu, a sa unapred stvorenom namjerom da to ne učini, doveo u zabludu istu i naveo je da mu na štetu imovine hotela izda sobru br. ....i preda ključeve - karticu sobe i odobri korišćenje usluga hotela, odnosno korišćenje usluga doručka u sobi i usluge mini bara u sobi, da bi dana 29.08.2014 godine napustio hotel bez prethodnog plaćanja pruženih usluga u vrijednosti od 704,20 eura, pri čemu je bio uračunljiv i svjestan svoga djela i njegove zabranjenosti, a čije izvršenje je htio.</span>
</p>
<p>&nbsp;</p>
<p>
<span class="span1">- čime je učinio krivično djelo prevare iz čl .244.st. 1. Krivičnog zakonika CG.</span>
</p>
<p>&nbsp;</p>
<p>
<span class="span1">-pa mu sud na osnovu naprijed navedene krivično pravne odredbe te odredbi čl. 3, 5, 8, 13, 15, 36, 42, 52, 53 i 54 Kz-a CG i čl. 368 i 374 Zkp-a izriče</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom utvrđuje kaznu zatvora u trajanju od tri mjeseca i istovremeno određuje da se kazna neće izvršiti ukoliko okrivljeni za vrijeme od jedne godine od dana pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span class="span1">Dužan je okrivljeni na ime sudskog paušala uplatiti iznos od 50 eura, u korist budžeta Crne Gore, na žiro račun broj 832-16-52 u roku od mjesec dana od dana pravosnažnosti presude i dokaz o uplati dostaviti ovom sudu s pozivom na broj K. 427/14/14.</span>
</p>
<p>&nbsp;</p>
<p>
<span class="span1">Dužan je okrivljeni na ime imovinsko pravnog zahtjeva oštećenom HP "F." AD K. isplatiti iznos od 704,20.00 eura u roku od 3 (tri) mjeseca od dana pravosnažnosti presude.</span>
</p>
<p style="text-align:center;">
<span class="span1">Obrazloženje </span>
</p>
<p>&nbsp;</p>
<p>
<span class="span1">ODT Kotor aktom Kt.br. ..../14 od 26.11.2014 godine stavilo je na teret okrivljenim N. D. izvršenje krivičnog djela prevare iz čl.244. st.1. Krivičnog zakonika. </span>
</p>
<p>&nbsp;</p>
<p>
<span class="span1">Okrivljeni N. D. nije pružio svoju odbranu, obzirom da se tokom postupka, a ni u postupku pred ODT-om nije moglo obezbjediti njegovo prisustvu, iz kojeg razloga je i Rješenjem ovog suda posl.br. Kv. ..../2015 od 27.01.2015 godine imenovanom okrivljenom određeno suđenje u odsustvu. </span>
</p>
<p>&nbsp;</p>
<p>
<span class="span1">Sud je u dokaznom postupku radi utvrđivanja činjeničnog stanja i krivice okrivljenog proveo sledeće dokaze: izvršio uvid u fakturu br.88/08 HP "F." AD K., fiskalne račune br. ..... od 24.08.2014 godine, 36778 od 25,.08.2014 godine, 36784 od 25.08.2014 godine, 36813 od 25.08.2014 godine, 3923973 od 26.08.2014 godine, 36912 od 26.08.2014 godine, 37225 od 27.08.2014 godine, 36912 od 26.08.2014 godine, 37225 od 27.08.2014 godine, 37439 od 27.08.2014 godine, 37753 od 29.08.2014 godine i 37225 od 29.08.2014 godine, fotokopiju lične karte na ime N. D., na saglasnos stranaka pročitao iskaz ovlašćenog predstavnika oštećenog HP "F." AD K. U. D. sa zapisnika pred ODT-om Kotor od 26.11.2014 godine, te na kraju na saglasnost stranaka pročitao iskaz svjedoka J. M. sa zapisnika pred ODT-om Kotor od 26.11.2014 godine. </span>
</p>
<p>
<span class="span1">Nije bilo predloga za dopunu dokaznog postupka. </span>
</p>
<p>
<span class="span1">Uvidom u fakturu br. .... /08 HP "F." utvrđeno je da račun za troškove smještaja u sobi, konzumiranja hrane i pića za period od 5 dana ( od 24.-29.08.2014 godine) u sobi br....., okrivljenog N. D., u hotelu "V." iznosi 704,20 eura. </span>
</p>
<p>
<span class="span1">Uvidom u fiskalne račune HP "F." AD Hotela "V.", i to: br.36541 od 24.08.2014 godine, 36778 od 25,.08.2014 godine, 36784 od 25.08.2014 godine, 36813 od 25.08.2014 godine, 3923973 od 26.08.2014 godine, 36912 od 26.08.2014 godine, 37225 od 27.08.2014 godine, 36912 od 26.08.2014 godine, 37225 od 27.08.2014 godine, 37439 od 27.08.2014 godine, 37753 od 29.08.2014 godine i 37225 od 29.08.2014 godine utvrđeno je koju hranu i piće je okrivljeni u periodu od 25.-29.08.2014 godine u navedenom hotelu konzumirao i iznose korišćenih usluga.  </span>
</p>
<p>
<span class="span1">Uvidom u fotokopiju lične karte na ime N. D. utvrđeno je  da isti posjeduje ličnu kartu pod brojem .......  izdatu od MUP-a Crne Gore, kao i da je rođen dana 12.5.1... godine.</span>
</p>
<p>
<span class="span1">Ovlašćeni predstavnik oštećenog HP "F... " AD K..., U.D. je naveo da je izvršni direktor oštećenog, a da su ga kritične prilike sa recepcije hotela "V." obavjestili da jedan gost koristi sobu već nekoliko dana, i da je odbio da izmiri dugovanja za korišćenje usluga a koji je tražio da razgovara sa njim.  Upozorili su ga da se čudno ponaša u smislu da se pravi kao da je iz kriminalnog miljea. Pošao je da se vidi sa njim, a isti mu se predstavio kao N. D. i odmah počeo da se poziva na neka poznanstva viđenijih ljudi u Crnoj Gori, ali na kraju mu je rekao da trenutno nema novca, ali da će do sedam popodne donijeti novac i platiti račun za sobu, a da mu oni produže najam sobe do iduće sedmice. Već je bio 4 ili 5 dana u toj sobi koju je iznajmljivao, a ništa nije platio, a još su mu skrenuli pažnju sa recepcije da je došao bez prtljaga, jer je non stop bio u istoj odjjeći. Dao mu je mogućnost da plati do sedam popodne, a oni su imali susret oko dva popodne, međutim javili su mu sa recepcije da je on samo izašao iz hotela i posle toga se uopšte nije ni vraćao. Prilikom uzimanja sobe fotokopirali su mu ličnu kartu. Napravio je ukupan račun za usluge spavanja i hranu i piće u iznosu od 704,20 eura o čemu su dostavili dokaz u vidu fiskalnih računa i fakture. Naglasio je da je nekako i saznao da ga je prijavio policiji jer je pokušavao više puta da dobije šeficu recepcije B. R. i obećavao je da će donijeti novac, samo da se povuče prijava. Pridružio se krivičnom gonjenju i postavio je imovinsko-pravni zahtjev. </span>
</p>
<p>
<span class="span1">Svjedok J. M. navela je da radi na recepciji hotela "V.", te da se sjeća da je dana 24.08.2014 godine na recepciju došao čovjek koji je tražio da mu pokaže sobu, što je ona i uradila, pa kako je bio zadovoljan to ju je pitao da li može da uzme sobu na sedam dana i da li može doručak da dobija u sobi da se ne bi miješao sa ostalim gostima. Kako te usluge imaju predviđene, a on je pristao, dao svoju ličnu kartu koju je ona kopirala, i dala mu ključ sobe broj ...., a tada nijesu imali praksu da traže novac unaprijedod gostiju, ili kreditnu karticu, a računala je da je morao poći po torbicu, obzirom da nije imao nikakvog prtljaga sa sobom. Dalje je navela da se isto tako gosti sami ponude da unaprijed plate ili ostave neki depozit u vidu novca ili kreditne kartice, međutim on od toga ništa nije uradio. Posle dana, a tačno se sjeća da je bila nedjelja, a kada je prošao pored recepcije, zatražila je od njega da joj ostavi neki depozit ili kreditnu karticu kako bi izmirio svoja dugovanja za korišćenje sobe, hrane i pića, na šta joj je on rekao da želi da razgovara sa direktorom hotela i da trenutno nema novca kod sebe. Dalje je navela da je primijetila da je svakog dana bio u istoj robi i da je bio neuredan, zbog čega je i tražila da da neki novac kao depozit. Pozvala je direktora hotela koji je došao da se vidi sa njim, a kasnije je saznala da je nakon toga išetao iz hotela i pošao nakon čega ga više nijesu  vidjeli. </span>
</p>
<p>
<span class="span1">Cijeneći sve provedene dokaze pojedinačno i u uzajamnoj povezanosti shodno članu 370 stav 3 sud je utvrdio činjenično stanje kao u uzreci presude. Krivično pravno ocjenjujući ovako utvrđeno činjenično stanje sud je našao da je </span><span class="span1">okrivljeni N. D. učinio krivično djelo koje mu se optužnim predlogom stavlja na teret, te ga oglasio krivim.</span>
</p>
<p>
<span class="span1">Ovakvo činjenično stanje sud je utvrdio najprije na osnovu izjave svjedoka J. M., fakture br...../08 HP "F.", te ostalih provedenih dokaza.  </span>
</p>
<p>
<span class="span1">Nime, sud je najprije imajući u vidu izjavu svjedoka J. M. utvrdio da je okrivljeni N. D. dana 24.08.2014 godine došao na recepciju hotela "V." i tražio sobu na sedam dana,  sa doručkom u njoj, a kako oni imaju predviđene takve usluge, to mu je ona pokazala sobu br. ..., koju je isti uzeo, fotokopirala istom ličnu kartu, te da je  kritičnog perioda boravio u toj sobi i u hotelu konzumirao hranu i piće, a što je sud utvrdio uvidom u fiskalne račune, provedene kroz dokazni postupak, koje je sud prihvatio, kao i na osnovu fakture br.88/08 u kojoj je u konačnom obračunat ukupan dug okrivljenog N. prema HP "F.", za period od 5 dana, koliko je boravio u Hotelu, a koji iznosti 704,20 eura, a koje dokaze je sud prihvatio. </span>
</p>
<p>
<span class="span1">Kako je svjedok J. M. dalje pojasnila, u hotelu nijesu imali praksu da unaprijed traže novac ili kreditnu karticu od gostiju, pa iz toga razloga nije tražila od okrivljenog da unaprijed plati, odnosno da neki depozit. Međutim, kako je nakon nekoliko dana primjetila da je okrivljeni konstantno u istoj garderobi i neuredan, to je tražila od njega da joj ostavi neki depozt kako bi izmirio svoja dugovanja za korišćenje sobe, hrane i pića, na šta joj je on rekao da želi da razgovara sa direktorom hotela jer trenutno nema novca kod sebe. Ovlašćeni predstavnik HP "F." U. D. potvrdio je navode svjedoka J. M., te dalje naveo da je sa recepcije hotela "Vardar" obavješten da je jedan gost uzeo sobu koju koristi već nekoliko dana i da je isti odbio da plati dugovanje za korišćenje usluga i da je tražio da se vidi sa njim, a još su ga i upozorili da se čudno ponaša, odnosno da se pravi da je iz kriminalnog miljea. Po sastanku sa njim isti mu se predstavio kao N. D., i odmah počeo da se poziva na neka poznanstva viđenijih ljudi po Crnoj Gori, i rekao mu da trenutno nema novca, ali da će do sedam popodne donijeti novac, nakon čega su se rastali, a kako su mu kasnije prenijeli sa recepcije, okrivljeni je samo izašao iz hotela i nije se više vraćao. Dakle, imajući u vidu da su izjave svjedoka J. M. i ovlašćenog predstavnika HP "F.", sud smatra da su iste jasne i logične, pa im je u potpunosti poklonio vjeru. </span>
</p>
<p>
<span class="span1">Imajući u vidu cjelokupno ponašanje okrivljenog N. D., tj.činjenicu da je dana 24.08.2014 godine iznajmio sobu u hotelu "V.", u kojoj je boravio pet dana, prethodno navodeći radnici hotela da će usluge smještaja i hrane i pića koje je konzumirao, platiti nakon isteka sedam dana od uzimanja sobe, da bi nakon što je opomenut od strane radnice recepcije, svjedoka J. M., i razgovora sa direktorom, ovlašćenim predstavnikom oštećenog HP "F." U. D., obećao da će dug platiti toga dana, u popodnevnim časovima, a što nije učinio već je nakon razgovora sa ovlašćenim predstavnikom HP "F" dana 29.08.2014 godine samo izašao iz hotela i nije se više vraćao, niti do okončanja glavnog pretresa platio usluge korišćenja sobe i usluga hotela, sud je utvrdio da je okrivljeni postupao sa unaprijed stvorenom prevarnom namjerom, odnosno da je radnici recepcije J. M. rekao da će platiti troškove </span><span class="span1">korišćenja hotela, a da je pri tome imao unaprijed stvorenu prevarnu namjeru da to ne učini, a sve kako bi je doveo u zabludu i naveo je da na štetu hotela "V." izda predmetnu sobu i preda ključeve-karticu  sobe i odobri mu korišćenje hotela, odnosno korišćenje usluga doručka u sobi i mini bara u sobi. Prednje tim prije, ako imajući u vidu i da su svjedok J. M. a i ovlašćeni predstavnik oštećenog U.D. naveli da im je okrivljeni Nikolić, tek poslednji dan boravka u hotelu a kada su od istog tražili da plati usluge hotela, rekao da trenutno nema novca da plati usluge korišćenja hotela, a i ovlašćenom predstavniku oštećenog U. D. još rekao da će usluge platiti tog dana do 7 časova popodne, nakon čega je samo izašao iz hotela i nije se više vraćao, niti naknadno platio korišćene usluge. Dakle okrivljeni je svjedoku J. M., radnici recepcije oštećenog hotela u momentu dolaska i uzimanja smještaja lažno prikazao činjenicu da će usluge smještaja platiti nakon sedam dana od iznajmljivanja sobe u tom hotelu, odnosno nije joj rekao da nema novca za plaćanje navedenih usluga, jer sud je mišljenja da je zaista postojao neki drugi razlog za neplaćanje usluga, isti bi za to rekao recepcionarki i predstavniku oštećenog U.D., a ne samo izašao iz hotela ne plativši usluga.</span>
</p>
<p>
<span class="span1">Sud je dakle mišljenja da je okrivljeni N. D. postupao sa direktim umišljajem, svjestan svoga djela i želeći njegovo izvršenje, u namjeri da sebi pribavi protivpravnu imovinsku korist, a koju je i pribavio na štetu HP "F.", hotela "V.", u iznosu od 704,20 eura (koliko su prema fakturi br.88/08 iznosili njegovi troškovi korišćenja hotelskih usluga smještaja i hrane i pića), iako je znao da je ovakav osnov sticanja protivpravan. </span>
</p>
<p>
<span class="span1">Imajući u vidu prednje navedeno sud je odredio da su se u radnjama okrivljenog Nikolić Danijela ostvarili svi bitni elementi bića krivičnog djela prevare iz člna 244. stav.1. Kz-a koje mu se optužnim predlogom stavlja na teret.  </span>
</p>
<p>
<span class="span1">Prilikom odlučivanja o vrsti i visini sankcije koju okrivljenom treba izreći sud je pošao od toga da je za predmetno krivično djelo u Kz-u propisana novčana kazna ili kazna zatvora u trajanju od tri godine. U smislu čl.42. Kz-a sud nije našao olakšavajućih a ni otežavajućih okolnosti na strani okrivljenog. Pri takvom stanju stvari sud je shodno čl.53. i 54. Kz-a okrivljenom N...  izrekao uslovnu osudu, kojom mu je  prethodno utvrdio kaznu zatvora u trajanju od tri mjeseca, i istovremeno odredio da se kazna neće izvršiti ukoliko okrivljeni za vrijeme od jedne godine od dana pravosnažnosti presude ne učini novo krivično djelo, nalazeći da je ista adekvatna njegovoj ličnosti, stepenu krivice i težini krivičnog djela i da će se upozorenjem uz prijetnju kaznom zatvora u dovoljnoj mjeri uticati na okrivljenog da ubuduće ne vrši krivična djela, čime će se ostvariti svrha uslovne osude iz čl.52.  Kz-a u okviru opšte svrhe krivičnih sankcija iz člana 4. stav 2. Kz-a.    </span>
</p>
<p>
<span class="span1">Shodno naprijed navedenom te primjenom čl. 3, 5, 8, 13, 15, 36, 42, 52, 53 i 54 Kz-a i čl.368 i 374. Zkp-a sud je odlučio kao u izreci. </span>
</p>
<p>
<span class="span1">Sud je obavezao okrivljenog da na ime sudskog paušala uplati iznos od 50 eura, u korist budžeta Crne Gore, na žiro račun broj 832-16-52 u roku od mjesec </span><span class="span1">dana od dana pravosnažnosti presude i dokaz o uplati dostavi ovom sudu s pozivom na broj K.427/14/14. </span>
</p>
<p>
<span class="span1">Sud je obavezao okrivljenog da na ime imovinsko pravnog zahtjeva oštećenom HP "F." AD Kotor isplati iznos od 704,20 eura ( iznos korišćenih usluga u hotelu u kritičnom periodu) u roku od tri mjeseca od dana pravosnažnosti presude. </span>
</p>
<p>
<span class="span1"> </span><span class="span1">Na prednjim razlozima sud je zasnovao svoju odluku.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U KOTORU</span>
</p>
<p style="text-align:center;">
<span class="span1">Dana, 27.04.2015 godine</span>
</p>
<p>
<span class="span1"></span>
</p>
<p>
<span class="span1">Zapisničar</span><span class="span1"></span><span class="span1"></span><span class="span1"></span><span class="span1"></span><span class="span1">                                         S U D I J A</span>
</p>
<p>
<span class="span1">Ana Marija Petković                                                                      Momirka Tešić</span>
</p>
<p>&nbsp;</p>
<p>
<span class="span1">PRAVNA POUKA: Protiv ove presude dozvoljena je žalba u roku od 8 dana od dana prijema iste, Višem sudu u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
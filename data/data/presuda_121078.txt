<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-size:12pt;font-family:'Arial'}
.span3{color:#000000;font-family:'Arial'}
.span4{color:#000000;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:center;">
<span class="span1">                                                                                                                              K. broj  289/14</span>
</p>
<p style="text-align:center;">
<span></span>
</p>
<p>&nbsp;</p>
<p style="text-align:center;">
<span class="span1">                                       </span>
</p>
<p style="text-align:center;">
<span class="span1">                                 </span>
</p>
<p>&nbsp;</p>
<p style="text-align:center;">
<span class="span1"> </span>
</p>
<p style="text-align:center;">
<span class="span1">  </span>
</p>
<p>
<span class="span1">                                                           U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U BARU, </span><span class="span1">sudija Aleksandra Leković, sa zapisničarom Anom Stanišić, u krivičnom predmetu</span><span class="span1"> okrivljenog K. A. iz Bara, zbog krivičnog djela – ugrožavanje javnog saobraćaja iz čl. 339 st. 3 u vezi sa st.1  Krivičnog zakonika, po optužnom predlogu  ODT u Baru Kt.br. 266/14 od 20.08.2014.godine, nakon održanog glavnog javnog pretesa, dana 27.11.2014. godine, u prisustvu zastupnika optužbe ZODT-a Radovana Đurišića, a u odsustvu okrivljenog,  istog dana</span><span> </span><span class="span1">donio je i javno objavio </span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni K.A., jmb ..., od oca S., majke S., rođene K.,  rođen .... u P., sa prebivalištem u B,  oženjen, otac dvoje djece,  državljanin Crne Gore, osuđivan presudom Osnovnog suda u Bijelom Polju K br. 467/11 od 16.07.2012.godine, zbog krivičnog djela iz čl. 384 st. 1 KZ CG, (samovlašće), na novčanu kaznu u iznosu od 400,00 eura; </span>
</p>
<p>&nbsp;</p>
<p style="text-align:center;">
<span class="span1">K  r  i  v   j e :</span>
</p>
<p>&nbsp;</p>
<p>
<span class="span1">Što je:</span>
</p>
<p>&nbsp;</p>
<p>
<span class="span1">Dana 24.04.2014.godine, u 09,20 časova, u Baru, u Bulevaru Dinastije Petrović, ne pridržavajući se saobraćajnih propisa, upravljao putničkim motornim vozilom marke "Audi", registarske oznake NK .., i time tako ugrozio saobraćaj da je doveo u opasnost život i tijelo oštećene, na način što je započeo vožnju kretanjem unazad desnom saobraćajnom trakom desne kolovozne trake navedenog Bulevara, od semafora kod "Maxi" samoposluge, u pravcu semafora kod "Tri kule", pri čemu se prethodno nije uvjerio da takvu radnju može obaviti bez opasnosti po pješaka S. Lj., koja je prelazila kolovoz preko obilježenog pješačkog prelaza, te nije blagovremeno reagovao u pravcu zaustavljanja vozila ispred obilježenog pješačkog prelaza, iako je bio svjestan da postupa suprotno saobraćajnim propisima i da tako može ugroziti saobraćaj, da dovede u opasnost život i tijelo oštećene, ali je olako držao da do posledice neće doći ili da će moći da je spriječi, usled čega je vozeći ovako protivno odredbi čl. 17 st. 2 i čl. 31 ZOBS-a na putevima, zadnjim dijelom svog vozila ostvario kontakt sa oštećenom S.Lj., a </span><span class="span1">kojom prilikom je oštećena S.Lj. zadobila lake tjelesne povrede u vidu nagnječenja desnog kuka i nagnječenja desnog ramena;</span>
</p>
<p>&nbsp;</p>
<p>
<span class="span1">- čime je izvršio krivično djelo - ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore</span>
</p>
<p>
<span class="span1">    </span>
</p>
<p>
<span class="span1">Pa mu sud primjenom čl. 4, 32, 36, 42, 52, 53, 54 Krivičnog zakonika CG i čl. 369, 370 i 374 ZKP-a Crne Gore, i z r i č e </span>
</p>
<p>&nbsp;</p>
<p style="text-align:center;">
<span class="span1">U S L O V N U   O S U D U</span>
</p>
<p>&nbsp;</p>
<p>
<span class="span1">Kojom mu utvrđuje kaznu zatvora u trajanju od 2 (dva) mjeseca i istovremeno određuje da se kazna neće izvršiti ukoliko u roku od 1 (jedne) godine, od dana pravosnažnosti presude, ne učini novo krivično djelo.</span>
</p>
<p>&nbsp;</p>
<p>
<span class="span1">Oštećena S.Lj. se radi ostvarivanja imovinskopravnog zahtjeva upućuje na parnični postupak. </span>
</p>
<p>&nbsp;</p>
<p>
<span class="span1">Okrivljeni je dužan da plati troškove krivičnog postupka u iznosu od 143,00 €, kao i</span><span> </span><span class="span1">troškove na ime sudskog paušala u iznosu od 30,00 eura, u roku od 15 dana od dana pravosnažnosti presude, pod prijetnjom izvršenja.</span>
</p>
<p>&nbsp;</p>
<li style="text-align:center;">
<span class="span2">O b r a z l o ž e nj e</span>
</li>
<p>&nbsp;</p>
<p>
<span class="span1">Optužnim prijedlogom Osnovnog državnog tužioca u Baru, Kt.br. 266/14 od 20.08.2014 godine, okrivljenom je stavljeno na teret izvršenje krivičnog djela bliže opisano u izreci presude.</span>
</p>
<p>
<span class="span1">Okrivljeni je u svojoj odbrani na glavnom pretresu u bitnom naveo da se</span><span class="span3"> navedenog dana kretao Makedonskom ulicom, odnosno iz pravca vatrogasne stanice, i imao je namjeru da skrene udesno kod semafora  kod "Tajm auta". Skrenuo je desno i ušao u Bulevar u desnu kolovoznu traku koja vodi prema Sutomoru, i to skroz na desnu saobraćajnu traku. Prošao je pješački prelaz i tada se zaustavio da bi dohvatio nešto u autu. Pošto je</span><span> </span><span class="span3">tada jedno auto bilo ispred njega, a koje je bilo parkirano u toj krajnjoj desnoj traci, okrenuo se iza sebe, jer je htio da krene unazad, ubacio je u rikverc i htio je samo malo da krene unazad kako bi krenuo opet naprijed. Krenuo je unazad, nije prošao ni metar kada je odjednom čuo udarac. Okrenuo se opet i nije vidio ništa iza sebe. Međutim, kada je izašao iz auta, vidio je gospođu kako leži na asvaltu. Udario ju je zadnjim lijevim ćoškom svog auta "Audi" reg. oznaka NK  ... Htio je da pozove odmah policiju. Gospođa je rekla da ne treba, međutim okrivljeni je rekao da mora i da je to njegova dužnost. Htio je da je poveze i hitnu, međutim ona je to odbila. Na kraju je jedan momak koji je bio tu na semaforima ubijedio, i pomogao mu da je poveze u Hitnu. Od ove žene je tražio da mu da broj telefona nekog bližnjeg kako bi nekog obavijestio. Nakon hitne je pošao patronažnim kolima do Bolnice i poslije je došla policija. Cijelog dana je bio sa oštećenom dok su trajali pregledi. Nakon tih pregleda je oštećenu i njenog sina prebacio kući, ostavio im svoj broj telefona ako im nešto zatreba. Sjutradan je dobio poziv preko telefona od njenog sina koji mu je zatražio pare i prijetio mu da će se vidjeti na sudu. Okrivljeni mu je rekao da nije nikakav problem, da je on kriv, ali ubit </span><span class="span3">se ne može. Na pitanje zastupnika optužbe, da li je do kontakta sa pješakom došlo na obilježenom pješačkom prelazu, okrivljeni je naveo da je nije udario na obilježenom pješačkom prelazu. Kada je izašao iz auta oštećenu je zatekao da leži možda na pola metra od pješačkog prelaza, ali ne na pješačkom prelazu. To je bilo negdje oko 09,30 časova. </span>
</p>
<p>
<span class="span1">U dokaznom postupku sud je proveo sledeće dokaze: saslušana je svjedok oštećena S. Lj., pročitan je </span><span class="span3">zapisnik o uviđaju UP CB Bar br. 122/14 od 29.04.2014. godine sa skicom lica mjesta, nalaz i mišljenje vještaka saobraćajne struke vještaka ing M. Š. od jula mjeseca 2014.godine, nalaz i mišljenje vještaka medicinske struke dr. N. R. od 13.06.2014.godine i izvod iz kaznene evidencije za okrivljenog K.A.a pribavljen od Ministarstva pravde br. 0203/8878 od 10.10.2014.godine. </span>
</p>
<p>
<span class="span3">Svjedok – oštećena S.Lj. je u svom iskazu datom na glavnom pretresu u bitnom navela da je navedenog jutra bila kod doktorke da joj prepiše ljekove jer je šećeraš. Poslije toga je kupila ljekove i krenula da ide kući. Došla je na semafore kod "Džema", odnosno na semafore na glavnom Bulevaru. Stala je, čekala da joj se upali zeleno svijetlo i kada se upalilo zeleno svijetlo krenula je da pređe ulicu. Prešla je jednu kolovoznu traku, zatim prešla razdjelno ostrvo i krenula da prelazi drugu kolovoznu traku. U trenutku kada joj je možda  još 2-3 koraka nedostajalo da se popne na trotoar, odjednom, osjetila je udarac i pala je na svoju desnu stranu. Ništa nije znala u tom momentu. Okrivljeni je zakukao iznad njene glave "kuku ja sam kriv, zovi policiju", a ona mu je rekla da pusti policiju i da je vodi u Hitnu pomoć. Neki ljudi koji su tu bili su joj pomogli, podigli je teško, i ubacili je u kola okrivljenog i došli su pred Dom zdravlja. Iz Doma zdravlja su je odvezli u Bolnicu, a ispred bolnice je čekala policija. U bolnici su izvršili preglede, dali joj injekciju i sve što su mogli uradili su, a poslije su je snimali. Dalje je navela da okrivljeni nije došao nijednom kući da je pogleda. Njen sin ga je zvao telefonom, a okrivljeni je tada bio u Dečanima i nakon toga se nije više pojavljivao. Komšija ju je vodio u Bolnicu, sve preglede je sama vršila. U ovoj nezgodi dobila je povrede po desnoj strani u predjelu kuka. Sada kada hoda ne može normalno da ide, nego šopa. Na pitanje suda je navela da je ulicu prelazila na pješačkom prelazu i okrivljeni ju je udario autom kada je bila na pješakom prelazu. Tog dana je okrivljeni bio sa njom u bolnici i to sve vrijeme dok su trajali pregledi i nakon toga je poveo kući kolima. Punomoćnik oštećene S. Lj., advokat D. D. pridružio se krivičnom gonjenju protiv okrivljenog i postavio je imovinskopravni zahtjev u iznosu od 2.500 eura.</span>
</p>
<p>
<span class="span3">U zapisniku o uviđaju UP CB Bar br. 122/2014 od 29.04.2014.godine navedeno je da se predmetna saobraćajna nezgoda dogodila dana 29.04.2014. godine, u 09,20 časova, u Bulevaru Dinastije Petrovića, Opština Bar, da je u predmetnoj saobraćajnoj nesreći učestvovao K.A. iz Bara, koji je upravljao PMV marke " Audi A3" reg. ozn. NK ... i pješak S.Lj., da se predmetno vozilo nalazilo parkirano na Bulevaru Dinastije Petrovića naspram cafe bara  "Tajm Aut“, da je za repernu tačku uzeta metalna šahta za otpadne vode, da je predmetno vozilo udaljeno od reperne tačke 3,5 m, a da je udaljenost od reperne tačke do pješačkog prelaza, odnosno mogućeg mjesta kontakta, 5,5 m, kao i da širina kolovoza iznosi 9,50m. U skici lica mjesta, koja čini sastavni dio zapisnika o uviđaju, predstavljena kolovozna traka Bulevara u kojoj je došlo do nezgode, reperna tačka, mjesto gdje je bilo parkirano vozilo kojim je upravljao okrivljeni, te moguće mjesto kontakta, pa se utvrđuje da je do kontakta došlo u desnoj saobraćajnoj traci desne kolovozne trake Bulevara gledajući iz pravca raskrsnice prema vozilu okrivljenog.</span>
</p>
<p>
<span class="span3">U nalazu i mišljenju vještaka saobraćajne struke vještaka ing M. Š. od jula mjeseca 2014.godine, navedeno je da se predmetna saobraćajna nezgoda dogodila dana 24.04.2014. godine, oko 09,20 časova, na Bulevaru Dinastije Petrovića u Baru. Do predmetne nezgode došlo je na način što je Bulevarom Dinastije Petrovića, desnom saobraćajnom trakom desne kolovozne trake, a smjerom od „Maxi-a“ u pravcu semafora kod „Tri kule“, vozač K.A. startovao vozilom vožnjom unazad, u trenutku kada mu je sa lijeve strane, od butika „Nike“ prema ugostiteljskom objektu „Time Out“, koji lociran po desnoj strani kolovoza ulice, S.Lj. prelazila kolovoz preko obilježenog pješačkog prelaza, uslijed čega je, u trenutku ukrštanja smjerova kretanja, došlo do fizičkog kontakta zadnjeg kraja PMV kojim je upravljao K.A. i pješaka S. Lj. Dalje je navedeno da je fizički kontakt izmedju putničkog motornog vozila marke "Audi" reg.oznake NK ... i pješaka ostvaren na prostoru lijeve saobraćajne trake, desne kolovozne trake, gledano u smjeru kretanja putničkog vozila marke "Audi" unazad, i to na obilježenom pješačkom prelazu na udaljenosti do 1,5 metara od ivice kolovoza. Ovaj fizički kontakt je ostvaren na način što je vozilo svojim zadnjim krajem školjke naletjelo na pješaka, nakon čega je nastupila destabilizacija i pad pješaka na bočnu regiju tijela na površinu kolovoza, pa je ovom prilikom pješak zadobio laku tjelesnu povredu u vidu nagnječenja desnog kuka i desnog ramena, kako je to konstatovano od strane vještaka medicinske struke. Putničko motorno vozilo marke "Audi" reg.oznake NK ... voženo je brzinom do 14 km/h u trenutku fizičkog kontakta sa pješakom. Pješak starosne dobi 72 godine prelazila je kolovoz uobičajenim hodom, što odgovara brzini kretanja ove kategorije pješaka 4,1 km/h ili 1,16 m/sec. Pješak je prelazio kolovoz od lijeve prema desnoj ivici puta smjera kretanja vozila marke "Audi" unazad i prešao širinu puta oko 8 metara za vrijeme od 6 sekundi, dok je vozač od momenta startovanja do tačke zaustavljanja utrošio vrijeme do 1,5 sekundi, što praktično znači da se pješak nalazio u kretanju preko obilježenog pješačkog prelaza prije nego što je vozač vozilom marke "Audi" startovao iz svoje zaustavne pozicije unazad, pa je bio u vidnom polju vozača. Pješak se nalazio na prostornoj distanci oko 3,2 metra prije tačke fizičkog kontakta sa vozilom kada je vozač vozilom startovao iz svoje zaustavne pozicije,</span><span class="span4"> </span><span class="span3">pa je isti bio u vidnom polju vozača vozila koji nije blagovremeno reagovao u pravcu zaustavljanja vozila, tim prije što se približavao obilježenom pješačkom prelazu na kom prelazu se nalazio u kretanju pješak. Vještak je konačno dao zaključak da je do ove nezgode došlo usled propusta u vožnji od strane vozača putničkog motornog vozila marke "Audi" reg.oznake NK ... Ovo se ogleda u tome što isti prije startovanja vozila unazad, pa i tokom vožnje vozila, prethodno nije utvrdio da ovu radnju može bezbjedno obaviti bez opasnosti za druge učesnike u saobraćaju, već je vozilom startovao unazad, u trenutku kada se njemu sa lijeve strane prema desnoj ivici puta, gledano u smjeru kretanja vozila, nalazio u kretanju pješak na opasnoj prostornoj udaljenosti, koji je prelazio kolovoz preko obilježenog pješačkog prelaza, te nije obratio adekvatnu pažnju prema pješaku, a time nije ni blagovremeno reagovao u pravcu zaustavljanja vozila ispred ovog prelaza, već je vožnjom unazad vozilom zahvatio prostor obilježenog pješačkog prelaza, a zatim zadnjim krajem vozila i pješaka na ovom prelazu, nakon čega je nastupila destabilizacija i pad pješaka na površinu kolovoza, koji je u ovom prilikom zadobio laku tjelesnu povredu. </span>
</p>
<p>
<span class="span3">U nalazu i mišljenju vještaka medicinske struke dr. N. R. od 13.06.2014.godine je navedeno da  se dana 24.04.2014.godine u Baru, dogodila saobraćajna nezgoda u kojoj su u svojstvu pješaka povrijeđena S.Lj., koja je nakon toga pregledana u Opštoj bolnici u Baru, kada je ljekar postavio sljedeće dijagnoze: nagnječenje desnog kuka, nagnječenje </span><span class="span3">desnog ramena. Navedene povrede posledica su dejstva tupine mehaničke sile i iste su mogle nastati u nekoj od faza povređivanja pješaka, najvjerovatnije usled pada i udara o tvrdu podlogu. U vrijeme nanošenja zadobijene povrede, pojedinačno i u svom zbiru se kvalifikuju kao laka tjelesna povreda. </span>
</p>
<p>
<span class="span3">Iz izvoda iz KE za okrivljeog K.A. pribavljen od Ministarstva pravde br. 0203/8878 od 10.10.2014.godine, utvrđuje se da je imenovani do sada osuđivan i to presudom Osnovnog suda u Bijelom Polju K br. 467/11 od 16.07.2012.godine, zbog krivičnog djela iz čl. 384 st. 1 KZ (samovlašće), te da mu je izrečena novčana kazna u iznosu od 400 eura. </span>
</p>
<p>
<span class="span1">Ocjenom izvedenih dokaza utvrđeno je da je okrivljeni Krnić Anan izvršio krivično djelo</span><span> </span><span class="span1">ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore, upravo u vrijeme, mjesto i na način bliže predstavljen u izreci presude.</span>
</p>
<p>
<span class="span1">Okrivljeni je dana</span><span> </span><span class="span1">24.04.2014.godine, u 09,20 časova, u Baru, u Bulevaru Dinastije Petrović, upravljao putničkim motornim vozilom marke "Audi", registarske oznake NK ..., na način što je započeo vožnju kretanjem unazad, pri čemu se prethodno nije uvjerio da takvu radnju može obaviti bez opasnosti po pješaka S. Lj., koja je prelazila kolovoz preko obilježenog pješačkog prelaza, te nije blagovremeno reagovao u pravcu zaustavljanja vozila ispred obilježenog pješačkog prelaza, usled čega je, vozeći ovako, zadnjim dijelom svog vozila ostvario kontakt sa oštećenom S. Lj. koja je zadobila povrede bliže opisane u izreci presude.</span>
</p>
<p>
<span class="span1">Utvrđeno činjenično stanje prevashodno proizlazi iz zapisnika o uviđaju saobraćajne nezgode UP CB Bar br. 122/2014 od 29.04.2014.godine, iz kojeg je utvrđeno da je dana 24.04.2014. godine, u 09,20 časova, u Bulevaru Dinastije Petrovića, Opština Bar, došlo do saobraćajne nezgode u kojoj su učestvovali K.A. iz Bara, kao vozač PMV marke " Audi A3" reg. ozn. NK ..., i pješak S.Lj.. Činjenično stanje proizlazi i iz iskaza svjedoka oštećene S.Lj., koja je u svom iskazu između ostalog navela da je došla do semafora na glavnom Bulevaru, da je stala i čekala da joj se upali zeleno svijetlo, te da je, kada se upalilo zeleno svijetlo, krenula da prelazi kolovoz preko pješačkog prelaza, i  u trenutku kada joj je možda još 2-3 koraka nedostajalo da se popne na trotoar, odjednom je osjetila udarac od kojeg je pala na svoju desnu stranu. Dakle, iz iskaza svjedoka oštećene sud je utvrdio da je do kontakta između nje i predmetnog vozila, došlo na pješačkom prelazu. Sud je iskaz svjedoka oštećene cijenio kao iskren i objektivan, jer  je njen iskaz u skladu sa provedenim dokazima, posebno nalazom i mišljenjem vještraka saobraćajne struke u kojem je navedeno da je do fizičkog kontakta predmetnog vozila i pješaka došlo </span><span class="span3">na obilježenom pješačkom prelazu na udaljenosti do 1,5 metara od ivice kolovoza. </span><span class="span1">U konačnom, činjenično stanje je utvrđeno i iz nalaza i mišljenja vještaka saobraćajne struke M. Š., iz kojeg je utvrđeno da je vozač- okrivljeni K.A., startovao vozilo vožnjom unazad i to u trenutku kada mu je sa lijeve strane oštećena S.Lj., prelazila kolovoz obilježenim pješačkim prelazom, tako da je u trenutku ukrštanja smjerova kretanja, došlo do fizičkog  kontakta zadnjeg kraja PMV kojim je upravljao okrivljeni K.A. i pješaka oštećene S. Lj. Nadalje, iz pomenutog nalaza i mišljenja je utvrđeno da je fizički kontakt izmedju putničkog motornog vozila marke "Audi" reg.oznake NK ... i pješaka, ostvaren na prostoru lijeve saobraćajne trake desne kolovozne trake, gledano u smjeru kretanja putničkog vozila marke "Audi" unazad, što znači na prostoru desne saobraćajne trake gledajući prema vozilu, i to na obilježenom pješačkom prelazu na udaljenosti do 1,5 metara od ivice kolovoza, kao i da je fizički kontakt ostvaren na način što je vozilo svojim zadnjim krajem školjke naletjelo na </span><span class="span1">pješaka. U konačnom, iz pomenutog nalaza i mišljenja, koji nalaz sud u cjelosti prihvata kao jasan, stručan i objektivan, nesporno je utvrđeno, a na osnovu svih parametara i podataka koje je vještak naveo u nalazu, da je oštećena S.Lj., kao pješak, kritičnom prilikom prešla širinu puta oko 8 metara za vrijeme od 6 sekundi, a da je okrivljeni, od momenta startovanja do tačke zaustavljanja vozila, utrošio vrijeme do 1,5 sekunde, što znači</span><span> </span><span class="span1">da se pješak nalazio u kretanju preko obilježenog pješačkog prelaza prije nego što je okrivljeni vozilom marke "Audi" startovao iz svoje zaustavne pozicije unazad. Prema tome, nesporno se utvrđuje da je okrivljeni mogao da vidi pješaka-oštećenu, odnosno oštećena je bila u vidnom polju okrivljenog u trenutku kada je prelazila kolovoz na obilježenom pješačkom prelazu. Imajući u vidu prednje navedeno, jasno je da se okrivljeni, nije, kada je započeo vožnju kretanjem unazad, uvjerio da može ovu radnju obaviti bez opasnosti po oštećenu, odnosno nije gledao u pravcu kretanja vozila,</span><span> </span><span class="span1">jer da jeste, uočio bi pješaka, što bi mu omogućilo da blagovremeno reaguje u pravcu zaustavljanja vozila ispred pješačkog prelaza. </span>
</p>
<p>
<span class="span1">Okrivljeni je kritičnom prilikom postupao suprotno odredbi čl. 17.st.2. ZOBS-a kojim je propisano da kаd prilаzi obilježenom pješаčkom prelаzu, vozаč morа upravljati vozilom na način kojim ne ugrožava druge učesnike u saobraćaju i prilаgoditi brzinu vozilа, tаko dа u svakoj situaciji može bezbjedno da zаustаvi vozilo ispred pješаčkog prelaza, jer je upravljajući na navedeni način, ostvario kontakt sa ovdje oštećenom S. Lj. koja se nalazila na pješačkom prelazu, a iz razloga što nije blagovremeno reagovao u cilju zaustavljanja vozila ispred pješačkog prelaza, kao i suprotno odredbi čl. 31.st.1. ZOBS-a kojim je propisano da je kretаnje vozilom unаzаd dozvoljeno nа krаtkom dijelu putа, strаnom kolovozа kojom se do tаdа vozilo kretаlo unаprijed аko se time ne ugrožаvаju niti ometаju drugi učesnici u sаobrаćаju, jer je upravljajući na navedeni način ostvario kontakt sa</span><span> </span><span class="span1">ovdje oštećenom S. Lj. Postupajući na navedeni način, okrivljeni je ostvario sva subjektivna i objektivna obilježja bića krivičnog djela</span><span> </span><span class="span1">ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore.</span>
</p>
<p>
<span class="span1">Okrivljeni je bio svjestan da uslijed svog načina vožnje može ugroziti bezbjednost saobraćaja, odnosno ostvariti zabranjenu posledicu, ali je olako držao da će je moći spriječiti ili da ona neće doći. Stoga je u odnosnu na osnovno krivično djelo okrivljeni postupao sa svjesnim nehatom, a kao posledica izvršenja osnovnog krivičnog djela nastupila je laka tjelesna povreda kod oštećene S. Lj., a u odnosu na koju štetu je okrivljeni postupao iz nehata.</span><span> </span><span class="span1">Naime, nesporno je utvrdjeno da je imenovana u ovoj nezgodi zadobile lake tjelesne povrede, koje su bliže opisane u nalazu i mišljenju vještaka medicinske struke  R. N., koji nalaz sud u cjelosti prihvata kao jasan, stručan i sveobuhvatan.</span>
</p>
<p>
<span class="span1">Sud je cijenio i odbranu okrivljenog K.A. u dijelu u kojem je naveo da do kontakta sa pješakom nije došlo na pješačkom prelazu. Sud odbranu okrivljenog u ovom dijelu nije prihvatio jer je demantovana dokazima provedenim na glavnom pretresu. Naime, odbrana okrivljenog je demantovana prije svega iskazom svjedoka oštećene koja je bila decidna da je do kontakta došlo na pješačkom prelazu, kao i nalazom i mišljenjem vještaka saobraćajne struke, iz kojeg je nesporno utvrđeno da je do kontakta došlo na pješačkom prelazu, a koji potvrđuje navode svjedoka oštećenog da je do kontakta došlo na pješačkom prelazu. Imajući u vidu prednje navedeno, sud smatra da je odbrana okrivljenog u ovom dijelu usmjerena na umanjenje krivice.</span>
</p>
<p>
<span class="span1">Prilikom odlučivanja o vrsti i visini krivične sankcije sud je imao u vidu sve okolnosti na strani okrivljenog koje su značajne za njen izbor i visinu u smislu čl.42 </span><span class="span1">Krivičnog zakonika, pa je od olakšavajućih okolnosti na strani okrivljenog cijenio da je u pitanju mlada osoba, kao i porodične prilike okrivljenog, obzirom da je oženjen i otac dvoje djece. U toku postupka je utvrđeno da je okrivljeni osuđivan zbog krivičnog djela samovlašće, međutim imajući u vidu da krivično djelo za koje je osuđen nije ni isto, ni istovrsno sa krivičnim djelom za koje mu se sada sudi, to sud tu činjenicu nije uzeo kao otežavajuću okolnost, tako da na strani okrivljenog nije bilo otežavajućih okolnosti. Imajući u vidu naprijed navedene olakšavajuće, a u nedostatku otežavajućih okolnosti, sud je okrivljenom izrekao uslovnu osudu, kojom mu je utvrdio kaznu zatvora u trajanju od 2 (dva) mjeseca istovremeno određujući da se ista neće izvršiti ukoliko okrivljeni u roku od 1(jedne) godine po pravosnažnosti presude ne izvrši novo krivično djelo. Sud nalazi da će se u konkretnom slučaju uslovnom osudom kao u potpunosti ostvariti svrha izricanja ove krivične sankcije iz čl.52 Krivičnog zakonika u okviru opšte svrhe izricanja krivičnih sankcija iz čl.4 st.2 Krivičnog zakonika.  </span>
</p>
<p>
<span class="span1">Odluka o imovinsko pravnom zahtjevu zasniva se na odredbi čl.239 st. 2 Zakonika o krivičnom postupku. Oštećena S.Lj. je preko svog punomoćnika D. D., advokata iz Bara postavila imovinskopravni zahtjev. Međutim, kako činjenice utvrđene u krivičnom postupku ne pružaju pouzdan osnov ni za potpuno ni za djelimično presuđenje, a njihovo pribavljanje bi vodilo znatnom odugovlačenju postupka, sud je uputio oštećenu da imovinsko pravni zahtjev ostvare u parničnom postupku.</span>
</p>
<p>
<span class="span1">Odluka o troškovima zasniva se na odredbi čl. 226 i 229 ZKP-a, i isti se odnose na troškove vještačenja po vještaku medicinske struke dr. N. R. u iznosu od 60,50 eura, troškove</span><span> </span><span class="span1">vještačenja po vještaku saobraćajne struke M. Š. u iznosu od 82,50, kao i na troškove na ime sudskog paušala u iznosu od 30,00 eura, a koji su odmjereni prema trajanju, složenosti krivičnog postupka i imovinskim prilikama optuženog.   </span>
</p>
<p>
<span class="span1">Na osnovu izloženog odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U BARU</span>
</p>
<p>
<span class="span1">Dana 27.11.2014.godine</span>
</p>
<p>&nbsp;</p>
<p>&nbsp;</p>
<p>
<span class="span1">ZAPISNIČAR,</span><span class="span1"></span><span class="span1"></span><span class="span1">                               </span><span class="span1"></span><span class="span1"></span><span class="span1">S U D I J A,</span>
</p>
<p>
<span class="span1">Ana Stanišić</span><span class="span1"></span><span class="span1"></span><span class="span1"></span><span class="span1"></span><span class="span1">            </span><span class="span1"></span><span class="span1">  Aleksandra Leković</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude može se izjaviti žalba Višem sudu u Podgorici u roku od 8 dana od dana prijema pismenog otpravka. Žalba se predaje ovom sudu u dva primjerka.</span>
</p>
<p>&nbsp;</p>
<p>&nbsp;</p>
<p>
<span class="span1">D.n.a: ODT iz Bara, 1x okrivljenom, u spise,1x oštećeni nakon pravosnažnosti, 1x pun.oštećene adv. D. D. nakon pravosnažnosti</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
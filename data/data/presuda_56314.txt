<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{font-weight:bold;font-style:italic;}
.s3{font-style:italic;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-indent:0.51458335in;text-align:justify;hyphenate:auto;font-family:Times New Roman;font-size:12pt;}
.p3{text-indent:0.5541667in;margin-left:-0.039583333in;text-align:justify;hyphenate:auto;font-family:Times New Roman;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
.p5{text-indent:0.5in;text-align:start;hyphenate:auto;font-family:Times New Roman;font-size:12pt;}
.p6{text-indent:0.039583333in;text-align:justify;hyphenate:auto;font-family:Times New Roman;font-size:12pt;}
</style>
<meta content="rafet.suljevic" name="author">
</head>
<body class="b1 b2">
<p class="p1">
<span class="s1">OSNOVNI SUD U ROŽAJAMA</span>
</p>
<p class="p1">
<span class="s1">K.br. 59/11</span>
</p>
<p class="p2"></p>
<p class="p2"></p>
<p class="p2">
<span>			</span><span class="s1">U IME NARODA</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span class="s1">OSNOVNI SUD U ROŽAJAMA</span><span>, kao prvostepeni krivični sud u Vijeću sastavljenom od sudije Rafeta Suljevića, kao predsjednika vijeća i sudija porotnika Kardović Avdurahmana i Demić Refije, kao članova vijeća   uz učešće zapisničara Vesić Verice, rješavajući po Optužnici ODT u Rožajama Kt.br. 51/11  od 15.03.2011.godine prodnijetoj  protiv optuženog S. I.  iz Berana,  zbog krivičnog djela falsifikovanje isprave iz čl. 412. st. 2. u vezi st. 1. Krivičnog Zakonika, nakon održanog usmenog , glavnog i javnog pretresa u prisustvu  zamjenika ODT u Rožajama Selmanović Armina  i okrivljenog  , donio je dana 25.05. 2011. godine i javno objavio </span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>			</span><span class="s1">P R E S U D U</span>
</p>
<p class="p1"></p>
<p class="p2"></p>
<p class="p2"></p>
<p class="p3">
<span>Optuženi </span><span class="s1">S. I.</span><span class="s2"> </span><span>JMBG  .od oca S.i majke Dž. , rodjene C.,  rodjen . .u Beranama, sa prebivalištem u naselju Donje Luge, Opština Berane, državljanin Crne Gore,  penzioner, oženjen, otac petoro djece,  pismen, završio srednju trgovačku školu,  vojni rok služio l974. godine u Beogradu,vodi se pri VE Berane, siromašnog imovnog stanja, neosudjivan,</span>
</p>
<p class="p2"></p>
<p class="p2"></p>
<p class="p2">
<span>			</span><span class="s1">K R I V   J E</span>
</p>
<p class="p2"></p>
<p class="p2"></p>
<p class="p2">
<span class="s1">Što je,</span>
</p>
<p class="p4">
<span>		</span>
</p>
<p class="p1">
<span>	neutvrdjenog dana, oktobra mjeseca 2007. godine u Rožajama, napravio lažnu javnu ispravu - mjenicu serijskog broja AA0290650, na način što je u istoj ispisao podatke za žirante-akceptante A. Š.i S. R. i to njihova imena i preizmena, matične brojeve, adrese stanovanja, podatke za poslodavce, kao i njihove svojeručne potpise, kao da su izdavaoci iste, a zatim takvu lažnu ispravu upotrijebio kao pravu za obezbedjenje kredita kod NLB "Montenegrobanke" AD Podgorica Filijala Rožaje, po Ugovoru o hipotekarnom kreditu br. 1458/07 od 05. 11. 2007. godine u iznosu od 15.000,00 eura, na ime korisnika S. A., </span>
</p>
<p class="p4">
<span>	- čime je izvršio krivično djelo falisfikovanje isprave iz čl. 412. st.2. u vezi st.l. Krivičnog zakonika, </span>
</p>
<p class="p5">
<span>- pa mu  sud primjenom pomenutog  zakonskog propisa i čl. 4, 13, 15, 32, 36, 42, 52, 53. i 54. i 75. KZ i čl. 364. ZKP-a   i z r i č e </span>
</p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p4"></p>
<p class="p4"></p>
<p class="p4">
<span>	</span><span class="s1">USLOVNU OSUDU</span>
</p>
<p class="p4"></p>
<p class="p4"></p>
<p class="p1">
<span>	Kojom mu utvrdjuje KAZNU ZATVORA u trajanju od 6 (šest) mjeseci i istovremeno odredjuje da se ista neće izvršiti ukoliko okrivljeni za vrijeme od dvije godine dana ne učini novo krivično djelo.</span>
</p>
<p class="p4">
<span>	Okrivljeni je dužan da plati na ime troškova krivičnog postupka paušalni iznos od 50,00 eura u roku od l5 dana po pravnosnažnosti ove presude.</span>
</p>
<p class="p4">
<span>	Od okrivljenog S.I.oduzima se  mjenica serijski broj AA0290650 kao predmet izvršenja krivičnog djela.</span>
</p>
<p class="p2"></p>
<p class="p2">
<span>			</span>
</p>
<p class="p2"></p>
<p class="p2">
<span>                                   </span><span class="s1">O b r a z l o ž e nj e</span>
</p>
<p class="p1"></p>
<p class="p1"></p>
<p class="p1"></p>
<p class="p2">
<span>ODT u Rožajama, podnio je ovom sudu Optužnicu Kt.br. 51/11  od 1.04.2011. godine  protiv okrivljenog S. I. iz Berana,  zbog krivičnog djela falsifikovanje isprave iz čl.412. st. 2. u vezi st. 1. KZ .</span>
</p>
<p class="p2">
<span>Zamjenik ODT u Rožajama S.A. u  završnoj riječi  je istakao da je izvedenim dokazima na glavnom pretresu nesumnjivo utvrđeno da je okrivljeni izvršio krivično djelo koje mu se stavlja na teret i da je krivično odgovoran.  Predlažio je konačno da    sud optuženog oglasi krivim  i da ga  osudi na kaznu po zakonu.  </span>
</p>
<p class="p2">
<span>Okrivljeni S. I.  na glavnom pretresu se izjasnio da ne  poriče svoju krivicu za krivično djelo koje mu se stavlja na teret.</span>
</p>
<p class="p2">
<span>Objašnjava kao i na zapisniku iz istrage Ki.br. 17/11 od 31. 03. 2011. godine, da živi u Beranama i da je penzioner, a A. Š. dobro poznaje s obzirom da mu je sestra od ujaka udata za njega, a dobro poznaje i S. R.. Tokom 2007. godine imao je izvesne finansijske probleme, pa je odlučio da uzme kredit kod NLB "Montenegrobanke", Filijala Rožaje. Pitao je A.i S. da mu budu žiranti, što su oni i pristali i popunili su formulare, a zatim iste ovjerili u ustanovama u kojima rade. Korisnik kredita je bio njegov sin A., a kada je dokumentaciju predao, u banci su mu saopštili da mu je potrebna i mjenica sa podacima žiranata. S obzirom da je iz Rožaja trebao da se vrati za Berane radi popunjavanja mjenice, odlučio je da sam unese podatke žiranata u mjenicu kako se nebi vraćao za Berane.  U mjenici je upisao ime i prezime A. i S., a zatim je mjenicu predao sa ostalim dokumentima, nakon čega je njegovom sinu A.odobren kredit u iznosu od 15.000,00 eura. Ističe da je A. redovno otplaćivao kredit, a zatim je zbog finansijskih poteškoća kasnio nekoliko rata, da bi potom ponovo nastavio sa otplatom kredita, tako da će isti otplatiti u predvidjenom roku, a možda i ranije. Prilikom kašnjenja sa uplatom nekoliko rata, žirant A.Š. je smatrao da Adis neće otplaćivati kredit, pa je prijavio okrivljenog zbog falsifikovanja mjenice. </span>
</p>
<p class="p2">
<span>Dodao je još da je u stvarnosti kredit uzeo iz velike nužde, s obzirom da izdržava trinaest članova porodice, a pored toga stariji sin A., koji je oženjen i koji ima jedno dijete je bio zavisnik od opojnih sredstava, zbog čega se liječio u Podgorici, Novom Pazaru i Beogradu, zašta su mu bila potrebna finansijska sredstva koja nije imao. Odobreni kredit sada redovno otplaćuje, tako da žiranti A. i S.do sada nijesu platili ništa od ovog kredita. </span>
</p>
<p class="p2">
<span>U završnoj riječi je priznao da je kriv za krivično djelo koje mu se stavlja na teret i dodao da bi volio da je umro nego što je ovo uradio, a žirantima čvrsto obećava da će redovno otplaćivati rate uzetog kredita. Molio je sud da ga što blaže kazni, a da mu žiranti oproste zbog ovog što je uradio.  </span>
</p>
<p class="p2">
<span>Po ovoj krivično pravnoj stvari sud je na glavnom pretresu izveo sledeće dokaze:</span>
</p>
<p class="p2">
<span>Saslušani su u svojstvu svjedoka A. Š. i S. R., izvršen je uvid u dokumentaciju NLB "Montenegrobanka" AD Podgorica, Filijala Rožaje  za hipotekarni kredit čiji je korisnik S. A. sa mjenicom serijski broj AA0290650 i pročitan je izvještaj Uprave policije PJ Berane iz kaznene evidencije na ime okrivljenog S. I.. </span>
</p>
<p class="p2">
<span>Svjedok A. Š.na glavnom pretresu istakao je u svemu kao na zapisniku iz istrage Ki. br. 17/11 od 31. 03. 2011. godine, odnosno da radi kao direktor OŠ "Radomir Mitrović" u Beranama. Okrivljenog dobro poznaje i isti je tokom 2007. godine došao kod njega i zamolio ga da mu bude žirant radi dobijanja kredita u iznosu od 1.500,00 eura. Smatrao je da to nije veliki iznos, pa je pristao da mu potpiše formurale za kredit u iznosu od 1.500,00 eura. Okrivljeni mu nije donosio nikakvu mjenicu sa ostalom dokumentacijom, niti je istu potpisao. Tokom 2010. godine dobio je opomenu zbog neplaćanja kredita, a tada je saznao da se radi o odobrenom kreditu na ime S.A.koji je sin okrivljenog, a visina odobrenog kredita iznosila je 15.000,00 eura. Odmah je pitao okrivljenog zašto je izigrao njegovo povjerenje i obmanuo ga. Sin okrivljenog A. je potom dolazio kod njega i pokazivao mu priznanicu da redovno otplaćuje rate odobrenog kredita i obećao mu je da više neće dobijati nikakve opomene i da će kredit redovno otplaćivati. Početkom 2011. godine ponovo je dobio opomene od banke zbog neurednog vraćanja kredita, pa je odlučio da obavijesti o svemu policiju. Dodaje da nije potpisao nikakvu mjenicu za kredit, a ko je to uradio nije mu poznato . Do današnjeg dana nije plaćao ništa u svojstvu žiranta, na ime odobrenog  kredita S. A..</span>
</p>
<p class="p2">
<span>Svjedok S. R. na glavnom pretresu istakao je u svemu kao na zapisniku iz istrage Ki. br. 17/11 od 31. 03. 2011. godine, odnosno  da je zaposlen u JKP Berane, a okrivljenog poznaje dobro kao poštenog čovjeka. Isti ga je tokom 2007. godine zamolio da mu bude žirant radi dobijanja kredita kod NLB "Montenegrobanke" u Rožajama. Pristao je uz uslov da njegov sin redovno otplaćuje uzeti kredit. Okrivljeni mu je kazao da će uzeti kredit u iznosu od 1.500,00 eura, medjutim, tokom 2010. godine  došla mu je administrativna zabrana u preduzeću u kojem radi. Iznenadio se kada je vidio da je sin okrivljenog Adis uzeo kredit u iznosu od 15.000,00 eura . Ne sjeća se da li je potpisao mjenicu okrivljenom radi regulisanja kredita, a u policiji u Beranama dao je izjavu u vezi popunjavanja mjenice. Okrivljeni otplaćuje uzeti kredit, a dodaje da nikada nebi pristao da bude žirant okrivljenom, da je znao da će isti uzeti kredit u iznosu od 15.000,00 eura. Do sada u svojstvu žiranta nije ništa platio za odobreni kredit. </span>
</p>
<p class="p2">
<span>Sud je cijeneći odbranu okrivljenog, iskaze saslušanih svjedoka i ostale izvedene dokaze u smislu čl. 360.st.2. ZKP-a,  odlučio kao u izreci ove presude.  </span>
</p>
<p class="p2">
<span>Naime, izvedenim dokazima na glavnom pretresu nesumnjivo je utvrdjeno da je okrivljeni izvršio krivično djelo falsifikovanje isprave iz čl. 412. st.2. u vezi st.l. KZ, koje mu se stavlja na teret Optužnicom ODT u Rožajama Kt. br. 51/11 od 1. 04. 2011. godine.</span>
</p>
<p class="p1">
<span>	Okrivljeni je predmetno krivično djelo izvršio na način što je neutvrdjenog dana, oktobra mjeseca 2007. godine u Rožajama napravio lažnu javnu ispravu - mjenicu serijskog broja AA0290650, tako što je u mjenici ispisao podatke za žirante A. Š. i S. R.i to njihova imena i prezimena, matične brojeve, adrese stanovanja , brojeve ličnih karti i podatke za poslodavca, a zatim ispisao i navodno svojeručne potpise žiranata, kao da su isti izdavaoci mjenice. Ovako popunjenu mjenicu, okrivljeni S.I.je predao zajedno sa ostalom dokumentacijom NLB "Montenegrobanci" AD  Podgorica, Filijala Rožaje,  </span>
</p>
<p class="p1"></p>
<p class="p1"></p>
<p class="p1">
<span>gdje mu je odobren hipotekarni kredit br. 1458/07 od 5. 11. 2007. godine u iznosu od 15.000,00 eura, na ime korisnika S. A., njegovog sina.</span>
</p>
<p class="p1">
<span>	Da žiranti - akceptanti A. Š.i S. R. nijesu svojeručno popunjavali i ispisivali svoje lične podatke, te stavili svoje potpise na mjenici serijski broj AA0290650, već da je to učinio sam okrivljeni, nesumnjivo proizilazi iz iskaza pomenutih svjedoka A.Š. i S.R., kao i na osnovu uvida u dokumentaciju NLB "Montenegro banke" AD Podgorica - Filijala Rožaje za dobijanje hipotekarnog kredita  na ime korisnika S. A. i uvida u mjenicu serijski broj AA0290650. </span>
</p>
<p class="p2">
<span>Sve naprijed pomenute dokaze sud je u cjelosti prihvatio jer su isti objektivni, logični i nesumnjivi, a medjusobno  se slažu i dopunjuju, tako da nema sumnje u drugačije činjenično stanje.</span>
</p>
<p class="p2">
<span>Utvrdjeno činjenično stanje u svemu je potvrdjeno i odbranom okrivljenog S.I., koji je u svojoj odbrani datoj na glavnom pretresu decidno objasnio na koji je način izvršio predmetno krivično djelo, odnosno da je on sam popunio mjenicu serijski broj AA0290650 u kojoj je unio lične podatke i potpise žiranata A. Š. i S.R.pa je  ovakvu njegovu odbranu,  odnosno priznanje izvršenog krivičnog djela,  sud u cjelosti prihvatio,  jer je isto potpuno i objektivno,  a u svemu je potvrdjeno i  ostalim izvedenim dokazima na glavnom pretresu.</span>
</p>
<p class="p1">
<span>	Iz svega naprijed utvrdjenog i izloženog sud je izveo nesumnjiv zaključak da su u radnjama okrivljenog S.I. sadržani svi bitni elementi bića krivičnog djela falsifikovanje isprave iz čl. 412 st. 2. u vezi st. 1. KZ,   a koje je krivično djelo izvršio  na način kako se to bliže navodi u dispozitivu ove presude.</span>
</p>
<p class="p1">
<span>	Nesumnjivo je takodje,  da mjenica predstavlja javnu ispravu, s obzirom da istu izdaje nadležni državni organ, u zakonom predvidjenom postupku i  u zakonom propisanoj formi. </span>
</p>
<p class="p1">
<span>	Okrivljeni S. I.  je predmetno krivično djelo izvršio sa umišljajem , jer je očigledno bio svjestan da popunjavanjem i ispisivanjem podataka za žirante u mjenici bez znanja i ovlašćenja A. Š.i S. R., sačinjava odnosno pravi lažnu i javnu ispravu,  a kod njega je takodje očigledno postojala namjera upotrebe falsifikovane isprave, što ukazuje da se radi o  njegovom direktnom umišljaju da izvrši predmetno  krivično djelo.</span>
</p>
<p class="p1">
<span>	Za izvršeno krivično djelo sud je S. I. oglasio krivim i izrekao mu uslovnu osudu kojom mu je utvrdio kaznu zatvora u trajanju od 6 (šest) mjeseci i istovremeno odredio da se ista neće izvršiti ukoliko okrivljeni za vrijeme od dvije godine dana ne učini novo krivično djelo.									</span>
</p>
<p class="p2">
<span>Prilikom odmjeravanja ovakve vrste i visine kazne okrivljenom sud je imao u vidu sve okolnosti iz čl. 42. KZ, koje utiču na to da ista bude veća ili manja, pa mu je od olakšavajućih okolnosti uzeo u obzir da je priznao    izvršenje  krivičnog djela, njegovo  siromašno imovno stanje,  da je porodičan čovjek, da je nezaposlen i da do sada nije osudjivan za krivična djela,  dok posebno otežavajućih okolnosti na strani okrivljenog sud nije našao.  </span>
</p>
<p class="p2">
<span>Vodeći još računa o stepenu povrede zaštićenog dobra, sud je okrivljenom uz primenu odredaba iz čl. 53. i 54. KZ izrekao uslovnu osudu, cijeneći prije svega činjenicu da okrivljeni sada redovno otplaćuje rate odobrenog kredita , te da bi izricanjem strožije krivične sankcije okrivljenom, teret otplate kredita pao na žirante, pa sud smatra  da će se i samim  upozorenjem  uz prijetnju kaznom  na okrivljenog dovoljno uticati da ubuduće ne vrši ovakva ili slična krivična djela i da će se sa ovom vrstom krivične sankcije prema okrivljenom postići svrha kažnjavanja iz čl. 32. KZ, pa samim tim i svrha uslovne osude iz čl. 52. KZ, a u okviru opšte svrhe  izricanja i propsivanja krivičnih sankcija iz čl. 4. st. 2. KZ .</span>
</p>
<p class="p2">
<span>Okrivljeni je dužan da plati na ime troškova krivičnog postupka  paušalni  iznos od 50,00  Eura u roku od 15 dana po pravosnažnosti ove presude, a imajući pri tom u vidu trajanje i složenost krivičnog postupka kao i imovno stanje okrivljenog,  na osnovu čl.202. st.l. u vezi  čl.  199. st. 3. ZKP. </span>
</p>
<p class="p2">
<span>Od okrivljenog S. I. oduzimaja se mjenica  serijski broj AA0290650  , koja je upotrijebljena kao predmet izvršenja krivičnog djela na osnovu čl. 75. st.l. KZ.</span>
</p>
<p class="p2"></p>
<p class="p2">
<span>OSNOVNI SUD U ROŽAJAMA, dana 25.05. 2011.g.</span>
</p>
<p class="p2"></p>
<p class="p2"></p>
<p class="p2"></p>
<p class="p1">
<span class="s1">ZAPISNIČAR,				                   PREDSJEDNIK VIJEĆA-SUDIJA</span>
</p>
<p class="p6">
<span class="s1">Verica Vesić,s.r.				                    Rafet Suljević s.r.</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p6">
<span class="s1">PRAVNA POUKA</span><span class="s3">;</span><span class="s2"> </span><span>Protiv ove presude može se izjaviti žalba u roku od 15 dana</span>
</p>
<p class="p1">
<span>od dana prijema iste i to Višem sudu u Bijelom Polju , a preko ovog suda.</span>
</p>
<p class="p4"></p>


</body>
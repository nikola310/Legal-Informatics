<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<li style="text-align:right">
<span></span>
</li>
<p>&nbsp;</p>
<p>&nbsp;</p>
<li style="text-align:right">
<span class="span1">K.br.32/14</span>
</li>
<p>&nbsp;</p>
<li style="text-align:center;">
<span class="span1">U IME CRNE GORE</span>
</li>
<p>&nbsp;</p>
<li>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće Vukašinović Valentine, kao zapisničara, u krivičnom predmetu protiv okrivljenog G.V., iz Podgorice, zbog krivičnog djela krađa iz čl.239 st.1 Krivičnog Zakonika, odlučujući po optužnom predlogu ODT-a Podgorica Kt.br.623/13 od 21.01.2014. godine, kojeg je na glavnom pretresu zastupala Medenica Biljana, savjetnik na radu kod ODT-a Podgorica, nakon glavnog i javnog pretresa održanog u prisustvu zastupnika optužbe, okrivljenog  i ovlašćenog predstavnika oštećene ED Podgorica Nade Savović - Samardžić dana 20.05.2014. godine donio je, a dana 23.05.2014 godine i javno objavio,</span>
</li>
<p>&nbsp;</p>
<li style="text-align:center;">
<span class="span1">P R E S U D U</span>
</li>
<p>&nbsp;</p>
<li>
<span class="span1">Okrivljeni:</span>
</li>
<p>&nbsp;</p>
<li>
<span class="span1">G.V., zvani V., od oca R. i majke N., rođene Š., rođen ..... godine u Istoku, Kosovo, sa prebivalištem u Podgorici - ......bb, državljanin Crne Gore, penzioner, razveden, otac jednog djeteta, završio srednju školu, lošeg imovnog stanja,</span>
</li>
<p>&nbsp;</p>
<p>&nbsp;</p>
<li style="text-align:center;">
<span class="span1">K R I V  J E</span>
</li>
<p>&nbsp;</p>
<li>
<span class="span1">Zato što je:</span>
</li>
<p>&nbsp;</p>
<li>
<span class="span1">U periodu između 26.11. i 14.12.2012. godine, u Podgorici, ..... bb, svjestan svog djela čije je izvršenje htio i znajući da je isto zabranjeno u namjeri da sebi pribavi protivpravnu imovinsku korist u vrijednosti preko 150,00 eura, oduzeo tuđu pokretnu stvar-električnu energiju, vlasništvo oštećene “Elektrodistribucije” Podgorica, na način što je na automatskom električnom brojilu, postavljenom na stubu u neposrednoj blizini njegove kuće ručno prespojio odvodni i dovodni kabal i tako neovlašćeno, mimo brojila preuzimao neregistrovanu električnu energiju, u čemu je otkriven prilikom kontrole ovlašćenih radnika Elektrodistribucije,</span>
</li>
<p>&nbsp;</p>
<li>
<span class="span1">-čime je izvršio krivično djelo krađa iz člana 239 st.1 Krivičnog zakonika,</span>
</li>
<p>&nbsp;</p>
<li>
<span class="span1">-pa mu Sud primjenom citiranih zakonskih odredbi, te odredbi čl. 3, 4, 5, 13, 15, 32, 36, 42, 52, 53 i 54 Krivičnog Zakonika, te odredbi čl. 226, 227, 229 i 374 ZKP-a  i z r i č e ,</span>
</li>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<li style="text-align:center;">
<span class="span1">U S L O V N U  O S U D U</span>
</li>
<p>&nbsp;</p>
<li>
<span class="span1">Kojom mu utvrđuje kaznu zatvora u trajanju od 30 (trideset) dana i istovremeno određuje da se ona neće izvršiti ukoliko okrivljeni u roku 1 (jedne) godine po pravnosnažnosti ove presude ne izvrši novo krivično djelo.</span>
</li>
<p>&nbsp;</p>
<li>
<span class="span1">Obavezuje se okrivljeni da na ime paušala uplati na račun budžetskih sredstava Crne Gore  iznos od 50,00 (pedeset) eura, u roku od 15 dana po pravnosnažnosti presude, pod prijetnjom prinudne naplate.</span>
</li>
<p>&nbsp;</p>
<li style="text-align:center;">
<span class="span1">O b r a z l o ž e nj e</span>
</li>
<p>&nbsp;</p>
<p>&nbsp;</p>
<li>
<span class="span1">Optužnim predlogom ODT-a Podgorica Kt.br.623/13 od 21.01.2014 godine kojeg je na glavnom pretresu zastupala Medenica Biljana, savjetnik na radu kod ODT-a Podgorica, okrivljenom G.V. stavljeno je na teret izvršenje krivičnog djela krađa iz člana 239 st. 1 Krivičnog Zakonika.</span>
</li>
<p>&nbsp;</p>
<li>
<span class="span1">Zastupnik optužbe je prije davanja završnih riječi precizirala činjenični opis dispozitiva optužnog akta, i do kraja glavnog pretresa u potpunosti ostala pri tako preciziranom optužnom predlogu, a u završnoj  riječi je istakla da cijeneći dokaze provedene na glavnom pretresu, posebno iskaze svjedoka V.V. i B.R. koji su vršili kontrolu kod potrošača okrivljenog G.V. i dovodeći iste u vezu sa zapisnikom o kontroli mjernog mjesta nalazi da su se u radnjama okrivljenog stekli elementi bića krivičnog djela stavljenog mu na teret, a preciziranog prije davanja završnih riječi, te da odbranu okrivljenog koji negira izvršenje krivičnog djela stavljenog mu na teret cijeni neosnovanom i sračunatom na izbjegavanje krivice, a upravo iz razloga jer je ista opovrgnuta provedenim dokazima i predložila Sudu da okrivljenog oglasi krivim i osudi po zakonu.</span>
</li>
<p>&nbsp;</p>
<li>
<span class="span1">Okrivljeni G.V. je u navodima odbrane u prethodnom postupku istakao da u kući gdje je obavljena kontrola brojila, zbog koje mu se stavlja na teret krađa struje živi otprilike poslednjih 12-13 godina, te da je tu kuću sam napravio, dodajući da je 2004. godine imao podstanare koji mu nisu plaćali kiriju, te da je razveden i da živi sam, a da njegova ćerka živi na Cetinju sa svojom majkom-njegovom bivšom suprugom. Dalje je istakao da mu je isključena struja tokom novembra 2012. godine, zbog ranijeg duga koji je iznosio 600 eura, te da se radi o automatskom brojilu koje se isključuje daljinski, a ne na licu mjesta, te da je bez struje bio do 8. decembra 2012. godine, i da je tog jutra vidio da mu kuća ima struju. Dalje je dodao da je brojilo postavljeno na stubu koji se nalazi oko 5 m od njegove kuće, možda i malo više, ali ne u sklopu njegovog posjeda, te da je isto postavljeno na 1-1,5 m visine. Naveo je i da ništa nije dirao i prespajao, jer se ne razumije u struju, te da je vjerovatno to učinio neko ko to radi za novac, ali da nikome nije plaćao da mu se priključi struja. Naveo je da je nakon uključenja prošlo par dana i da su došla dva lica koji su mu kazali iz distribucije da je nešto na brojilu prespojeno, te da im je rekao prethodno navedeno, ali da su mu rekli da će da iskluče, jedan se popeo na stub i isključio struju. Napomenuo je da je bio prisutan kad su došli, te da mu, koliko se sjeća, niko od njih nije nudio nešto da potpisuje, kao i da je sa distribucijom zaključio ugovor o izmirenju duga i da mu je uključena struja.</span>
</li>
<p>&nbsp;</p>
<li>
<span class="span1">Iznoseći svoju odbranu na glavnom pretresu, okrivljeni je ostao pri navodima odbrane iz prethodnog postupka pred ODT-om, dodajući da se inače zimi grije na drva, te da se na tom stubu na kojem se nalazi njegovo brojilo sa druge strane nalazi brojilo njegovog komšije, te da ne zna kako se on preziva.</span>
</li>
<p>&nbsp;</p>
<li>
<span class="span1">Okrivljeni je u završnoj riječi ostao pri navodima svoje odbrane i istakao da je Distribuciji platio i kaznu i struju i sve zajedno. </span>
</li>
<p>&nbsp;</p>
<li>
<span class="span1">Sud je u dokaznom postupku: saslušao ovlašćenog predstavnika oštećene ED Podgorica N.S.S., svjedoka V.V., na saglastan predlog stranaka pročitao svjedočki iskaz B.R. sa zapisnika od 20.01.2014. godine pred ODT-om Podgorica, pročitao zapisnik Elektrodistribucije Podgorica o kontroli mjernog mjesta broj 054405 od 14.12.2012. </span><span class="span1">godine, pročitao zapisnik Elektrodistribucije Podgorica o kontroli mjernog mjesta broj 053075 od 21.12.2012. godine, pročitao dopis EPCG od 14.05.2014. godine sa zapisnicima o isključenju, odnosno predmetnog brojila.</span><span class="span1"> </span><span class="span1">Sud nije pribavljao ni provodio  kao dokaz izvod iz KE za okrivljenog G.V., obzirom da je isti rođen na Kosovu, pa bi pribavljanje istog vodilo odugovlačenju ovog krivičnog postupka, a imajući u vidu činjenično utvrđenje u spisima predmeta.</span>
</li>
<p>&nbsp;</p>
<li>
<span class="span1">Nakon provedenog dokaznog postupka,  ocjenom navoda optužbe, odbrane okrivljenog, te svih provedenih dokaza kako pojedinačno, tako i u njihovoj međusobnoj vezi, ovaj Sud je utvrdio da je okrivljeni G.V. izvršio krivično djelo koje mu se optužbom stavlja na teret, na način, u vrijeme i na mjestu, kako je to bliže opisano izrekom ove presude, iz kojih razloga ga je oglasio krivim, i krivično-pravno odgovornim, i izrekao mu sankciju kao u dispozitivu presude.</span>
</li>
<p>&nbsp;</p>
<li>
<span class="span1">Svjedok B.R. je u prethodnom postupku pred ODT-om Podgorica,koji iskaz je sud pročitao na saglastan predlog stranaka, naveo da se sjeća predmetne kontrole, koja je obavljena po nalogu pretpostavljenih iz Distribucije kod potrošača koji se u njihovim evidencijama vodi kao G.V. - ....., te da je kod ovog potrošača bilo instalirano novo automatsko brojilo, postavljeno na stubu u blizini njegove kuće. Naveo je i da je ovaj potrošač bio isključen zbog duga daljinski, što znači da nijesu ranije morali da dolaze i isključuju na licu mjesta kao što je bio slučaj sa starim brojilom, te da je brojilo bilo na stubu na 1-1,5 m od zemlje, a funkcioniše pomoću dva odvojena kabla-odvodnog i dovodnog, te da dovodni kabl ide direktno sa stuba i ulazi u automatsko brojilo, dok odvodni ide iz brojila, gdje se na stubu kači na potrošačev objekat. Dodao je da je kod potrošača G.V. zatečeno samovoljno priključenje na mrežu, nakon što je isključen iz centra, te da je to bilo izvedeno tako što su oba kabla bila presječena i prespojena ručno, tako da se struja nije mjerila preko brojila. Naveo je da su zatekli potrošača, koji im je kazao da je to neko priključio, ali da ne zna ko, nakon čega je odbio da potpiše zapisnik o kontroli, jer su ga obavijestili da će mu dovod struje biti isključen, što je i urađeno.</span>
</li>
<p>&nbsp;</p>
<li>
<span class="span1">Svjedok V.D. je na glavnom pretresu izjavio da se predmetne kontrole sjeća, iako se ne može precizno sjetiti datuma iste, te da zna da su on i B.R. vršili kontrolu u V..., pa su na električnom brojilu okrivljenog, koje se nalazilo na stubu ispred kuće, utvrdili da je taj potrošač bio isključen sa mreže zbog duga, te da su došli zatekli sledeće stanje-na ormariću brojila bio je skinut zaštitni plastični poklopac, sa kojeg su prethodno otkinute plombe, koje su postavljene od strane Elektrodistribucije. Dodao je da su dalje vidjeli da je potrošač direktno spojio dovodne i odvodne kablove mimo brojila, tako da se potrošnja električne energije na taj način nije mogla registrovati. Sjeća se da je kontroli bio prisutan okrivljeni i da su mu rekli da neće moći izbjeći prijavu sa njihove strane zbog toga što su zatekli. Dodao je da nije siguran da li je B.R. isključio okrivljenog sa mreže, ali da on misli da jeste. Naveo je da su o predmetnom događaju sačinili zapisnik, fotografisali to što su zatekli, te da se ne sjeća da li je okrivljeni potpisao zapisnik. Dodao je i da, koliko se sjeća na stubu na kojem se nalazilo brojilo okrivljenog, obzirom da je kuća nekako izdvojena i da se nalazi na nekom “ostrvu” izuzev njegovog nije bilo drugih brojila.</span>
</li>
<p>&nbsp;</p>
<li>
<span class="span1">Ovlašćeni predstavnik oštećene ED Podgorica, N.S.S. je izjavila da se u nime oštećenog preduzeća pridružuje krivičnom gonjenju protiv okrivljenog i da ne postavlja imovinsko-pravni zahtjev, obzirom da je okrivljeni platio iznos za neovlašćenu potrošnju.</span>
</li>
<p>&nbsp;</p>
<li>
<span class="span1">Iz zapisnika Elektrodistribucije Podgorica </span><span class="span1">o kontroli mjernog mjesta broj 054405 od 14.12.2012. godine, proizilazi da su navedenog dana kod G.V. ovlašćeni radnici ED Podgorica prilikom kontrole zatekli korišćenje električne energije mimo brojila i da je polomljen ormar brojila, te da se potrošač samovoljno priključio na energetsku mrežu na način što je razvalio ormar i prespojio dovod sa odvodom. Konstatovano je da je potrošač </span><span class="span1">predmetnom prilikom isključen na stubu. Zapisnik je potpisan od strane vršioca kontrole, a na istom je konstatovano da je potrošač odbio da isti potpiše.</span>
</li>
<p>&nbsp;</p>
<li>
<span class="span1">Iz zapisnika Elektrodistribucije Podgorica o kontroli mjernog mjesta broj 053075 od 21.12.2012. godine,proizilazi da su navedenog dana ovlašćeni radnici ED Podgorica prilikom kontrole kod potrošaća G.V. utvrdili da su unutrašnja vrata od ormara u kojima se nalazi brojilo polomljena, te da je sastavni dio zapisnika fotografija ormara. Zapisnik je potpisan od strane vršioca kontrole, a na istom je konstatovano da je kontrola izvršena u odsustvu potrošača.</span>
</li>
<p>&nbsp;</p>
<li>
<span class="span1">Iz dopisa EPCG od 14.05.2014. godine proizilazi da je brojilo potrošača G.V. isključeno sa mreže dana 26.11.2012. godine, a da je isto priključeno na mrežu dana 26.04.2013. godine.</span>
</li>
<p>&nbsp;</p>
<li>
<span class="span1">Dakle, po nalaženju ovog Suda iz svih naprijed provedenih dokaza, saglasnih iskaza radnika ED Podgorica koji su predmetnom prilikom vršili kontrolu kod okrivljenog u njegovoj kući,koje je sud cijenio kao istinite i poklonio  im punu vjeru, te zapisnika koji su sačinili i čiju sadržinu su svojim potpisom potvrdili nesumnjivo je utvrđeno da je okrivljeni </span><span class="span1">u periodu između 26.11. i 14.12.2012. godine, u Podgorici, ....bb, oduzeo tuđu pokretnu stvar-električnu energiju, vlasništvo oštećene “Elektrodistribucije” Podgorica, na način što je na automatskom električnom brojilu, postavljenog na stubu u neposrednoj blizini njegove kuće ručno prespojio odvodni i dovodni kabal i tako neovlašćeno, mimo brojila preuzimao neregistrovanu električnu energiju, u čemu je otkriven prilikom kontrole ovlašćenih radnika elektrodistribucije.</span>
</li>
<p>&nbsp;</p>
<li>
<span class="span1">U gore navedenim radnjama okrivljenog su se po nalaženju Ovog suda ostvarila sva bitna obilježja bića krivičnog djela krađa iz čl. 239 st.1 Krivičnog Zakonika, u odnosu na koje djelo je okrivljeni postupao sa direktim umišljajem, odnosno bio je svjestan svog djela i htio njegovo izvršenje.</span>
</li>
<p>&nbsp;</p>
<li>
<span class="span1">Sud je cijenio i navode odbrane okrivljenog da se na predmetnom stubu osim njegovog, nalazi i brojilo komšije, da isti nije izvršio krivično djelo stavljeno mu na teret, te da prilikom kontrole nije imao uvid u zapisnik, zbog čega isti nije potpisao I istu </span><span class="span1">cijenio kao sračunatu na izbjegavanje krivice i krivično-pravne odgovornosti, pa samim tim i irelevantnu  u konkrenom slučaju, jer je ista opovrgnuta drugim provedenim dokazima, prije svega saglasnim iskazima svjedoka-zaposlenih u Elektrodistribuciji B.R. i V.D., te iz zapisnika Elektrodistribucije o kontroli mjernog mjesta. Svjedoci B.R. i V.D. identično opisuju stanje zatečeno prilikom kontrole, navodeći da se na predmetnom stubu nalazi samo jedno brojilo-i to brojilo okrivljenog, te da su tom prilkom uočili da su unutrašnja vrata ormara polomljena, kao i da je izvršeno spajanje dovodnih i odvodnih kablova, na koji način je okrivljeni bio priključen na elektro mrežu, a potrošena struja nije registrovana preko brojila. Prednje je utvrđeno i iz navedenih zapisnika o kontroli iz kojih takođe proizilazi da je kontrola od dana 14.12.2012. godine, kada je ustanovljeno da je okrivljeni neovlašćeno preuzimao neregistrovanu energiju izvršena u njegovom prisustvu, te da mu je predočena sadržina navedenog zapisnika, ali da je okrivljeni odbio da potpiše isti, što je i konstatovano na predmetnom zapisniku, na koji način se pobijaju navodi odbrane okrivljenog u dijelu u kojem navodi da mu predmetnom prilikom niko od lica koji su vršili kontrolu nije nudio da išta potpisuje. U krajnjem ko bi osim okrivljenog koji je zbog neplaćanja računa za utrošenu električnu energiju isključen na brojilu sa elektrodistributivne mreže, imao interes da se ponovo priključi na električno napajanje , pogotovo u tim zimskim mjesecima kada je prisustvo električne energije u svakom domaćinstvu neophodno. U konačnom na zaključak da je upravo okrivljeni izvršio predmetno krivično djelo upućuje i činjenica koju i sam ističe, a zbog koje nije od strane </span><span class="span1">elektrodistribucije ni postavljen odštetni zahtjev,to što je platio pored dugovanja za utrošenu električnu energiju i kaznu za neovlašćenu potrošnju iste.</span>
</li>
<p>&nbsp;</p>
<li>
<span class="span1">Prilikom izbora krivične sankcije, Sud je cijenio sve okolnosti predviđene čl.42 Krivičnog zakonika, pa je  od olakšavajućih okolnosti na strani okrivljenog cijenio njegove lične i imovinske prilike, to što je isti penzioner, lošeg imovnog stanja, razveden, otac jednog djeteta, te da je isti oštećenoj Elektrodistribuciji u potpunosti naknadio štetu koju je prouzrokovao izvršenjem krivičnog djela, pa je u odsustvu otežavajućih okolnosti okrivljenom utvrdio  kaznu zatvora u trajanju od 30 dana, nalazeći da je ista adekvatna društvenoj opasnosti djela  i okrivljenog kao izvršioca. </span>
</li>
<p>&nbsp;</p>
<li>
<span class="span1">Međutim, Sud je mišljenja da  radi krivično pravne zaštite nije neophodno da okrivljeni ovu kaznu i efektivno izdržava jer se radi o licu  na koje  se i blažom sankcijom može uticati da ubuduće ne vrši krivična djela pa je istom primjenom čl.52,53 i 54 Krivičnog zakonika, izrekao uslovnu osudu.</span>
</li>
<p>&nbsp;</p>
<li>
<span class="span1">Rok provjeravanja od jedne godine, uz prijetnju kaznom od 30 dana zatvora je, po nalaženju ovog Suda, dovoljan da u cjelosti ostvari svrhu izricanja sankcije i da u dovoljnoj mjeri utiče na okrivljenog da ubuduće ne vrši krivična djela.</span>
</li>
<p>&nbsp;</p>
<li>
<span class="span1">Sud je okrivljenog, kako stvarnih troškova krivičnog postupka nije bilo, shodno čl.226,227 i 229 ZKP-a obavezao na plaćanje sudskog paušala u inosu od 50,00 eura, koji je odmjeren shodno dužini trajanja postupka, složenosti predmeta i imovnom stanju okrivljenog.</span>
</li>
<p>&nbsp;</p>
<li>
<span class="span1">Na osnovu čl.374 ZKP-a, odlučeno je kao u izreci presude. </span>
</li>
<p>&nbsp;</p>
<p>&nbsp;</p>
<li style="text-align:center;">
<span class="span1">OSNOVNI SUD U PODGORICI</span>
</li>
<li style="text-align:center;">
<span class="span1">Dana, 23.05.2014 godine</span>
</li>
<p>&nbsp;</p>
<p>&nbsp;</p>
<li>
<span class="span1">    ZAPISNIČAR,                   </span><span class="span1"></span><span class="span1">                                       SUDIJA</span>
</li>
<li>
<span class="span1">Valentina Vukašinović</span><span class="span1">            </span><span class="span1"></span><span class="span1">        Larisa Mijušković- Stamatović</span>
</li>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">DN-a</span>
</p>
<p>
<span class="span1">Primjerak presude dostaviti:</span>
</p>
<p>
<span class="span1">- ODT-u Podgorica</span>
</p>
<p>
<span class="span1">- Okrivljenom</span>
</p>
<p>
<span class="span1">     S u d i j a,</span>
</p>
<p>
<span class="span1">___________________</span>
</p>
<p>
<span class="span1">Postupljeno dana______________</span>
</p>
<p>
<span class="span1">Namještenik__________________</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<div style="text-align: right;">
	K. br.83/2011</div>
<br>
<div style="text-align: center;">
	U&nbsp; IME&nbsp; NARODA</div>
<br>
VIŠI SUD U PODGORICI, kao prvostepeni krivični, u vijeću sastavljenom od sudije Branke Bošković, kao predsjednika vijeća i sudija – porotnika Bogetić Baja i Radulović Slobodana, kao članova vijeća, uz učešće zapisničara Rakočević Biljane, u krivičnom predmetu protiv optuženog N. D. iz Budve, zbog krivičnog djela – neovlašćena proizvodnja, držanje i stavljanje u promet opojnih droga iz čl. 300.st.1. Krivičnog zakonika i krivičnog djela&nbsp; omogućavanje uživanja opojnih droga iz čl. 301 st.1 Krivičnog zakonika, rješavajući po optužnici Višeg državnog tužioca u Podgorici Kt.br.130/10 od 18/08/2010 godine, koju je zastupala Suzana Milić, zamjenik VDT-a u Podgorici, nakon održanog glavnog i javnog pretresa dana 24/06/2011.godine, u prisustvu zastupnika optužbe, optuženog i njegovog branioca adv. B. R., nakon tajnog vijećanja i glasanja donio je, a dana&nbsp; 28/06/2011.godine, javno objavio<br>
<br>
<div style="text-align: center;">
	P&nbsp; R&nbsp; E&nbsp; S&nbsp; U&nbsp; D&nbsp; U</div>
<br>
<br>
OPTUŽENI :<br>
<br>
N. D., rodjen ..., državljanin Crne Gore, autoelektričar, neoženjen, završio srednju školu, lošeg imovnog stanja, osuđivan i to presudom Višeg suda u Podgorici K.br. 179/97 od 07/03/2002 godine zbog krivičnog djela iz čl.145 st.1 . KZ RCG u vezi čl. 24 KZJ, na kaznu zatvora u trajanju od 6(šest ) mjeseci, presudom Višeg suda u Podgorici K.br. 192/2003 od 05/11/2004 godine zbog krivičnog djela iz čl. 245 st.1 KZ SRJ, na kaznu zatvora od 1 (jedne) godine i 6 (šest) mjeseci i presudom Višeg suda u Podgorici K.br.299/2006 od 04/09/2004 god. zbog krivičnog djela iz gl. 300 st.1. KZCG, na kaznu zatvora u trajanju od 2 (dvije) godine, nalazi se u pritvoru od 29/06/2010. godine od 00,30 sati<br>
<br>
<div style="text-align: center;">
	I</div>
<br>
<div style="text-align: center;">
	K R I&nbsp; V&nbsp;&nbsp;&nbsp;&nbsp;&nbsp;&nbsp;&nbsp;&nbsp; JE</div>
Zato sto je:<br>
<br>
1. Dana 28/06/2010 godine na području Opština Tivat&nbsp; i Budva, neovlašćeno posredovao u kupovini heroina-supstance proglašene za opojnu drogu Rješenjem o utvrdjivanju opojnih droga (“Sl.list” SRJ br. 44/02), tako što je u ime i za račun Š. J., koja mu je za kupovinu heroina za njene potrebe unaprijed dala 10 eura, a zatim još 20 eura na njegovo traženje, nakon čega su zajedno pošli u pravcu Tivta, izašao iz vozila i kod njemu poznatog lica kupio jedan paketić heroina za Š. J. i još dva paketića za svoje potrebe, a koji heroin, neto mase 0,16 grama, 0,15 grama i 0,21 gram je u povratku ka Budvi pronadjen&nbsp; i oduzet od njega prilikom policijske kontrole u mjestu Jaz, opština Budva prije nego što je Š. J. predao njen paketić,<br>
<br>
-čime je izvršio krivično djelo-neovlašćena proizvodnja držanje i stavljanje u promet opojnih&nbsp; droga iz čl. 300 st.1 Krivičnog zakonika<br>
<br>
2. Dana 23/06/2010 godine u Budvi, dao opojnu drogu Š. J. da je uživa, tako što je na listu papira razvukao dvije linije heroina-supstancu progalšenu za opojnu drogu Rješenjem&nbsp; o utvrdjivanju opojnih droga ( Sl. list SRJ br. 44/02), koji su zatim zajedno ušmrkali na nos,<br>
<br>
-čime je izvršio krivično djelo omogućavanje uživanja opojnih droga iz čl. 301 st.1 Krivičnog zakonika.<br>
<br>
Pa mu Sud primjenom naprijed navedenih zakonskih propisa i propisa iz čl.2,4,5,15,32,36,42,45,46 i&nbsp; 48 Krivičnog zakonika, prethodno utvrdjuje<br>
<br>
-za krivično djelo opisano tač.1 izreke presude kaznu zatvora u trajanju 1(jedne) godine i 6(šest) mjeseci<br>
<br>
-za krivično djelo opisano tač. 2 izreke presude kaznu zatvora u trajanju od 5(pet) mjeseci<br>
<br>
Za ovim&nbsp; ga Sud primjenom svih&nbsp; naprijed navedenih zakonskih propisa i propisa iz čl. 48 i 51 Krivičnog zakonika, te čl. 199,200 i 202 ZKP-a<br>
<div style="text-align: center;">
	O S U DJ U J E</div>
<br>
Na jedinstvenu kaznu zatvora u trajanju od&nbsp; 1(jedne) godine i&nbsp; 10(deset) mjeseci,u koju kaznu mu se uračunava vrijeme provedeno u pritvoru od 29/06/2010 godine&nbsp; pa nadalje.<br>
<br>
Optuženi je dužan da plati troškove&nbsp; krivičnog postupka u iznosu od 300,00 eura, u roku od 15 dana po pravosnažnosti, pod prijetnjom prinudnog izvršenja.<br>
<div style="text-align: center;">
	II</div>
<br>
Na osnovu&nbsp; cl. 75 i cl. 300 st. 6 Krivicnog zakonika Crne Gore, prema optuzenom N. D.u, sa podacima kao u st. I izreke presude, i z r i c e&nbsp;&nbsp; s e<br>
<div style="text-align: center;">
	MJERA BEZBJEDNOSTI</div>
<br>
ODUZIMA se od optuzenog 0,52 grama heroina, kao predmet izvrsenja krivicnog djela,koja droga se ima unistiti nakon pravosnaznosti presude.<br>
<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; O b r a z l o ž e nj e<br>
<br>
Optužnicom Višeg državnog tužioca Kt.br. 130/10 od 18/08/2010 godine, optuženom N. D. je stavljeno na teret izvršenje krivičnog djela&nbsp; neovlašćena proizvodnja, držanje i stavljanje u promet opojnih droga iz čl. 300.st.1. Krivičnog zakonika i krivičnog djela&nbsp; omogućavanje uživanja opojnih droga iz čl. 301 st.1 Krivičnog zakonika, pri kojoj optužnici je zastupnik optužbe ostao do okončanja&nbsp; glavnog pretresa, predlažući Sudu u završnoj riječi da optuženog oglasi krivim i kazni po zakonu.<br>
<br>
Optuženi N. D. se u pretkrivičnom i prethodnom postupku branio ćutanjem, dok je na glavnom pretresu u svojoj odbrani naveo da je korisnik heroina nekih 5 godina, a u zadnjih godinu dana heroin koristi u kontinuitetu, svakodnevno, tj. dnevno paketić ili dva zavisno od prilike. Navodi da se ranije liječio otprilike pola godine i o tome posjeduje medicinsku dokumentaciju. Pod liječenjem podrazumijeva da nije boravio u ustanovi, već je odlazio na intervencije kada mu je bilo loše. Optuženi dalje kazuje da je radio u taxi službi, da sada ne radi, da živi sa majkom u jednoj baraci gdje su smješteni privremeno, ali smještaj ne plaćaju. Dodaje da mu je sestra udata i ne živi sa njima. Pojašnjava da je kritičnog dana pošao da nabavi heroin, i taj heroin je bio isjljučivo za njegove potrebe. Tačno je da Š. J. poznaje i tog dana je vozio za Tivat, za koju vožnju mu je ona dala 15 eura mada nije siguran. Napominje da joj nije davao heroin i među njima nije bilo nikakvog dogovora da za nju nabavi heroin. Optuženi se zatim ispravio i pojašnjava da je na inicijativu Š. J. uzeo predmetni heroin kako bi kasnije zajedno uživali. Nije želio da kaže ime lica od koga je nabavio heroin, a kako je uživalac i ranije je za sebe nabavljao heroin.Posebno je pojasnio da jeste zajedno sa Š. J. uživao heroin u Budvi,ali da joj on nije omogućio uživanje već su zajedno uživali.<br>
<br>
Branilac optuženog je u završnoj riječi&nbsp; naveo da količina droge koja je pronađena kod optuženog ni najmanje ne upućuje na njegovu namjeru da istu stavi u promet. Jer se po njegovom subjektivnom mišljenju količina od 0,52 grama može smatrati manjom količinom droge, pa se u konkretnom slučaju pronađena droga pronađena količina od 0,52 grama ne može tretirati kao držanje radi prodaje, već može upućivati samo na to da je bila namijenjena isključivo i jedino za sopstvenu upotrebu, usled čega štetne posledice nastaju jedino po njegovo zdravlje, s obzirom da je optuženi konzument droge, a nikako za njenu dalju prodaju. Smatra da se svrha kažnjavanja ne bi mogla postići izricanjem kazne zatvora, pogotovo jer je riječ o ovisniku koji je ranije osuđivan za isto krivično djelo, tako da zatvorska kazna ne bi izvršila željeni uticaj, već da bi se to moglo postići izricanjem&nbsp; mjere liječenja. Što se tiče drugog krivičnog djela, smatra da optužba nije dokazana, ni jednim provedenim dokazom, već se temelji na iskazu svjedoka Š. J.<br>
<br>
Optuženi je prihvatio završnu riječ svog branioca i dodao da je u prethodnom postupku pristao na čitanje izjave svjedoka Š. J. iz razloga što je znao da ista ne boravi na teritoriji Crne Gore, jer se bojao da će zbog toga postupak predugo trajati.<br>
<br>
Sud je u dokaznom postupku&nbsp; proveo dokaze: saslušao svjedoka Š. J., na saglasan predlog stranaka pročitao iskaz svjedoka S. A. sa zapisnika Ki.br114/10 od 22/07/2010. godine, pročitao službenu zabilješku Uprave policije Područne jedinice Budva sačinjene 28/06/2010. godine, službenu zabilješku Uprave policije-Područne jedinice Budva Ku.br.177/10 od 29/06/2010. godine, dvije potvrde o privremenom oduzimanju predmeta Uprave policije-Područne jedinice Budva od optuženog N. D. od 29/06/2010. godine, potvrda o privremenom oduzimanju predmeta od Š. J., potvrdu Uprave policije-Područne jedinice Budva o vraćanju oduzetih predmeta Š. J. od 30/06/2010. godine, izvještaj o vještačenju br.2599/10 sa uvidom u fotoprilog, izvršio uvid u fotodokumentaciju Uprave policije Ispostave Kotor br.244/10 od 28/02/2010. godine, pročitao dopis Specijalne bolnice za psihijatriju Kotor doktora N. R. i izvod iz kaznene evidencije na ime optuženog Uprave policije Ispostave Kotor br. 28-03 br. 245/10-2893 od 30/06/2010. godine.<br>
<br>
Svjedok Š. J. je u svom svjedočkom iskazu u prethodnom postupku i na glavnom pretrasu navela da poznaje N. D. i da su se upoznali kada je ona došla u Budvu, a preko jednog zajedničkog druga koji se zove S. S. Navodi da ponekad uzima heroin, ali da nije zavisnik. N. joj se svidio i počeli su da se druže i da izlaze, puno su pričali i došli su do teme heroin, gdje mu je ona rekla da uzima heroin povremeno, na šta joj je N. D. rekao da će je častiti jednog dana. To je i učinio na način, što je kada je ona bila na plaži sa društvom pozvao, rano izjutra između 5 i 6 sati i predložio da se vide. Vidjeli su se na plaži koja se nalazila ispod glavne pošte, gdje joj je D. napravio na jednom listu papira dvije linije heroina, od kojih je jednu ušmrkala ona, a drugu on i misli da je to bilo 23/06/2010. godine. Svjedok navodi da su ona i N. kad zatreba jedno drugom pozajmljivali novac za razne potrepštine, ali da taj novac nikad nije bio namjenjen za drogu. Dalje navodi da pet dana poslije toga, ponovo su se našli i dogovorili da nabave heroin za njih dvoje i da se malo provozaju i on joj je rekao da će ići za Tivat da nabave heroin. Dogovor je bio da zajedno završe heroin, i negdje između 20 i 21 sat, krenuli su sa taxi vozilom sa kojim on inače radi, u pravcu Tivta. Pojašnjava da zna gdje je Tivat, jer je prethodnih godina bila u Tivtu na ljetovanju. Tačno je da su svratili negdje, prije ulaska u Tivat i da je D. izašao iz auta i potom se vratio. Pošto je D. rekao da nema novca, da ga je potrošio, ona mu je dala 30 eura i to, 10 eura za kupovinu heroina, 15 eura za taksi, jer je morao da prijavi vožnju do Tivta preko radio stanice, a 5 eura joj je tražio za pozajmicu, jer je rekao da je potrošio od taksi prevoza. Svjedok napominje da ona nije vidjela primopredaju droge između D. i tog lica koje mu je dalo dogu, jer je čekala u taksiju, a on se zadržao onoliko za koliko je ona ispušila dvije cigarete, a zatim su krenuli put Budve, gdje su ih u povratku zaustavili ovlašćeni policijski službenici.<br>
<br>
Svjedok S. A. u svom svjedočkom iskazu u prethodnom postupku navodi da&nbsp; on zna da su se N. D., koji mu je komšija u Budvi i Š. J., koju poznaje upoznali dok je ona radila u jednoj kafani. Svjedok navodi da zna da je ona iz Loznice i u Budvu je došla da privremeno radi. On napominje da&nbsp; nezna šta su ona i optuženi radili kada bi ostajali nasamo, ali zna da su se dobro poznavali i da su se družili.<br>
<br>
Iz službene zabilješke Uprave policije-Područne jedinice Budva sačinjene 28/06/2010. godine,&nbsp; od strane ovlašćenih policijskih službenika Područne jedinice Budva, u cilju privođenja lica N. D. se utvrđuje da su ovlašćeni policijski službenici vršeći redovne službene aktivnosti saobraćajne patrole oko 22,05 časova obaviješteni da podju na Jadranski put&nbsp; kod tehno- marketa i iz pravca Kotora zaustave pmv "Tojotu", bijele boje reg.oznake ... . Prilikom zaustavljanja istim je upravljalo navedeno lice, a&nbsp; prilikom prilaska ovlašćenih policijskih službenika lice N. D. odbacilo je ispod vozila aluminijske zamotuljke. Isti je po nalogu ovlašćenih policijskih službenika doveden u Područnu jedinicu u Budvi.<br>
<br>
Iz službene zabilješke Uprave policije –Područne jedinice Budva Ku.br. 177/10 od 29/06/2010. godine se utvrđuje da su ovlašćeni službenici istu sačinili dana&nbsp; 29/06/2010.godine u službenim prostorijama Područne jedinice Budva od strane OPS EKP-filijale za borbu protiv droge i krijumčarenja,&nbsp; a povodom pronalaska manje količine opojne droge-heroin kod lica N. D. iz Budve. Dana 28/06/25010. godine oko 22,20 časova, na magistralnom putu Kotor-Budva, u mjestu Jaz u blizini benzinske pumpe “Luk petrol” izvršena je kontrola pmv "Toyota" ...&nbsp; kojim je upravljao N. D., a suvozač je bila Š. J., kojom prilikom je N. D. iz ruke pored sebe, neposredno pored otvorenih vozačevih vrata navedenog automobila, odbacio na kolovoz dva aluminijska zamotuljka sa sadržajem braon praškaste materije-heroin. Daljim pregledom lica N. D., u spoljašnjem džepu košulje pronađeno je još jedno aluminijsko pakovanje sa sadržajem braon praškaste materije. Ovlašćeni službenici su pronađenu drogu oduzeli uz potvrdu i dostavili Forenzičkom centru na dalje analize.<br>
<br>
Iz dvije potvrde UP PJ Budva od 29/06/2010. godine o privremenom oduzimanju predmeta od N. D., utvrdjeno je da su ovlašćeni službenici od N. D. oduzeli:novčanicu od 20 eura ser.br. U62079008837 , novčanicu od 20 eura ser.br. X17381216621, tri zamotuljka od aluminijske folije u kojim se nalazi braon praškasta materija, za koju se N. D. izjasnio da se radi o opojnoj drogi heroin, dvije telefonske kartice, M-tel, serijski broj kartice 89382030000008168437, broj 068... serijski broj kartice 89382030000006593842, broj 068...,&nbsp; mobilni telefon marke Nokia 6300, imei broja 356818021388561 sa karticom M-tel broja 068..., ser.br.89382030000008202285.<br>
<br>
Iz&nbsp; potvrde Uprave policije&nbsp; PJ Budva o vraćanju oduzetih predmeta Š. J. od 30/06/2010. godine, utvrđeno je da je Š. J. vraćena sim kartica broj 068..., mobilni telefon marke "Samsung", SGH D500, imei broja 355057/00/172637/2, dok se iz potvrde o privremenom oduzimanju predmeta od Š. J. utvrdjuje da su&nbsp; od iste prethodno oduzete sim kartice i mobilni telefon, sa oznakama kao što je naprijed navedeno.<br>
<br>
Iz izvještaja o vještačenju&nbsp; br.2599/10 sa uvidom u fotoprilog od 30 jula 2010. godine, utvrđeno je da su na analizu dostavljena 3 (tri) ručno pravljena zamotuljka od aluminijumske folije, sa sadržajem praškaste supstance svijetlo braon boje neto mase: m1= 0,16g, m2= 0,15g, m3=&nbsp; 0,21g, koji su pronađeni prilikom pretresa lica N. D. Hemijska analiza dostavljenih uzoraka je rađena sl.metodama: preliminarnim hemijskim testovima, metodom tankoslojne hromatografije, infracrvene spektrometrije na aparatu FTIP marke Nikolet 380 sa mikroskopom-ATR tehnokom i metodom gasne hromatografije sa masenim spektrometrom (GC/MS) na instrumentu Polaris Q.Navedenim metodama je konstatovano da dostavljeni uzorci sadrže diacetilmorfin-heroin. Diacetilmorfin-heroin je supstanca koja djeluje na centralni nervni sistem,koja izaziva stanje zavisnosti i nalazi se na listi opojnih droga (“Službeni list “SRJ,br. 44/2002)<br>
<br>
Sud je cijenio navedeni nalaz i mišljenje vještaka hemijske struke kao istinit, objektivan i jasan, baziran na pravilima nauke i struke, a na koji ni stranke nijesu imale primjedbi.<br>
<br>
Uvidom u fotodokumentaciju Uprave policije Ispostave Kotor br. 244/10 od 28/06/2010. godine, utvrđeno je da je prikazan izgled vozila sa kojim je upravljao N. D., dva aluminijska manja pakovanja sa praškastom materijom pronađenih pored vozačevih vrata, kao i lice N. D. koji je upravljao pmv “Toyota”.<br>
<br>
Iz dopisa doktora N. R. specijalne bolnice za psihijatriju Kotor utvrđeno je, da lice N. D. nema medicinsku dokumentaciju u arhivi njegove ustanove, što znači da nije nikada bolnički liječen u ZU Specijalnoj bolnici za psihijatriju Kotor, već se u više navrata telefonskim putem informisao i planirao početak liječenja, koji nije realizovao.<br>
<br>
Iz izvoda iz kaznene evidencije na ime optuženog br. 28-03 br.245/10-2893 od 30/06/2010 godine, se utvrdjuje da je isti osudjivan i to presudom Višeg suda u Podgorici K.br. 179/97 od 07/03/2002 godine zbog krivičnog iz čl.145 st.1 . KZ RCG u vezi čl. 24 KZJ, na kaznu zatvora u trajanju od 6(šest) mjeseci, presudom Višeg suda u Podgorici K.br. 192/2003 od 05/11/2004 godine zbog krivičnog djela iz čl. 245 st.1 KZ SRJ, na kaznu zatvora od 1 (jedne) godine i 6 (šest) mjeseci i presudom Višeg suda u Podgorici K.br.299/2006 od 04/09/2004 god. zbog krivičnog djela iz gl. 300 st.1. KZCG, na kaznu zatvora u trajanju od 2 (dvije) godine.<br>
<br>
Ocjenom izvedenih dokaza, te ocjenom navoda odbrane optuženog N. D., kao i optužbe, sud je našao da je optuženi izvršio radnje stavljene mu na teret, a u mjesto, vrijeme i način kako je to činjenično opisano pod tačkom I i II izreke presude. Krivično djelo neovlašćena proizvodnja, držanje i stavljanje u promet opojnih droga iz čl.300 st.1 krivičnog zakonika i krivično djelo omogućavanje uživanja opojnih droga iz čl.301 st.1 Krivičnog zakonika, čini ono lice koje,izmedju ostalog neovlašćeno posreduje u kupovini supstance proglašene za opojnu drogu Rješenjem o utvrdjivanju opojnih droga (''Sl.list'' 44/02) i ko drugom licu da na uživanje takvu supstancu, koji elementi bića krivičnog djela su u cjelosti ostvareni u radnjama optuženog.<br>
<br>
U postupku je na nesumnjiv način utvrdjeno da je optuženi N. D. dana 28/06/2010 godine, na području Opština Tivat i Budva, neovlašćeno posredovao u kupovini opojne droge-heroin, tako što je u ime i za račun Š. J., koja mu je za kupovinu heroina za njene potrebe unaprijed dala 10 eura, a zatim još 20 eura na njegovo traženje da mu pozajmi, nakon čega su se uputili zajedno u pravcu Tivta. N. je izašao iz vozila i kod njemu poznatog lica kupio jedan paketić heroina za Š. J. i još dva paketića za svoje potrebe, a koji heroin, neto masa 0,16g, 0,15g i 0,21g je u povratku ka Budvi pronadjen i oduzet od njega, prilikom zaustavljanja vozila i kontrole od strane ovlašćenih policijskih službenika u mjestu Jaz, opština Budva, a prije nego što je Š. J. predao njen paketić.<br>
<br>
Naime, optuženi ne spori da su ga kritičnog dana ovlašćeni policijski službenici zaustavili i pretresli i da su tom prilikom kod njega pronašli i oduzeli navedeni heroin u količinama i pakovanjima bliže opisanim u izreci presude, kao i činjenice da je istu odbacio od sebe prilikom zaustavljanja od strane ovlašćenih policijskih službenika, što je potvrdjeno službenom zabilješkom Uprave policije-Područne jedinice Budva od 28/06/2010 godine, službenom zabilješkom Uprave policije-Područne jedinice Budva Ku.br.177/10 od 29/06/2010 godine, izvještajem o vještačenju br.2599/10 sa uvidom u fotodokumentaciju Uprave policije Isposatve Kotor 244/10 od 28/06/2010 godine.<br>
<br>
Nadalje, optuženi takodje ne spori činjenicu da poznaje Š. J., koja činjenica je potvrdjena iskazom svjedoka S. A. i Š. J., a kojim iskazima je ovaj sud poklonio vjeru.<br>
<br>
Sud nije prihvatio navode odbrane optuženog N. D. u djelu u kojem tvrdi da je predmetna opojna droga bila namjenjena isključivo za njegovo lično uživanje, jer su takvi navodi neosnovani, za sud krajnje neuvjerljivi, i kao takvi unaprijed sračunati u cilju izbjegavanja krivično pravne odgovornosti. Okolnost koju optuženi ističe u svojoj odbrani da je uživalac heroina unazad pet godina, nije od uticaja na drugačiju odluku suda i ni u kom slučaju ne umanjuje njegovu namjeru da posreduje u kupovini opojne droge.<br>
<br>
Naime, nasuprot navodima odbrane optuženog koji tokom postupka negira da je postojao bilo kakav medjusobni dogovor sa Š. J., a vezano za kupovinu heroina za njen račun, stoji svjedočki iskaz Š. J. koja na jasan način predstavlja da je kritičnom prilikom zajedno sa N. D. pošla do Tivta u namjeri da on za njen račun kupi izvjesnu količinu heroina, da mu je za to dala novac unaprijed, a na prethodnu ponudu optuženog da joj može nabaviti heroin. Ovakve navode odbrane sud nije prihvatio, jer su isti opovrgnuti objektivnim, istinitim i za sud krajnje uvjerljivim iskazom svjedoka datom u postupku, a koji je sud analizirao, cijenio i u konačnom prihvatio. A i sam optuženi se ispravio i pojasnio da je na inicijativu Š. J. uzeo predmetni heroin kako bi kasnije zajedno uživali, što znači da je bio svjestan da na njeno traženje posreduje u kupovini heroina tj.kupuje heroin u ime i za račun Š. J., a za koji mu je ona dala 10 eura, pa kasnije još 20 eura na njegovo traženje, a što je radio neovlašćeno. Takodje navedeni svjedok svjedoči da je i dana 23/06/2010 godine optuženi njoj dao opjnu drogu da uživa, na način što je na listu papira razvukao dvije linije heroina od kojeg je ona ''ušmrkala” jednu liniju.<br>
<br>
Pravno kvalifikujući utvrdjeno činjenično stanje pod tačkom II izreke presude, sud je našao da se u radnjama optuženog stiču svi bitni elementi bića krivičnog djela omogućavanje uživanja opojnih droga iz čl.301 st.1&nbsp; Krivičnog zakonika Crne Gore, s obzirom da je davao drugom da uživa opojnu drogu-heroin, supstancu proglašenu za opojnu drogu Rješenjem o utvrdjivanju opojnih droga („Sl.list”SRJ br.44/02) na način što je dana 23/06/2010 godine u Budvi, dao opojnu drogu Š. J. da uživa, tako što je na plaži na listu papira razvukao dvije linije heroina,koji su zatim zajedno konzumirali „ušmrkivanjem” na nos, a što je potkrijepljeno iskazom svjedoka Š. J., kojem je sud poklonio vjeru. Nastojanje optuženog da predstavi da je konzumiranje uvek bilo na zajedničku inicijativu, a ne čašćavanje kao što je bilo kritičnom prilikom nije od uticaja na postojanje predmetnog krivičnog djela, budući da je čašćavanje drugog opojnom drogom podrazumjeva njeno prometovanje. Kriv je za ovo djelo –bio je svjestan djela i htio je njegovo izvršenje. Bio je svjestan da se radi o opojnoj drogi&nbsp; heroin, da je davanje opojne droge drugom licu zabranjeno, pa je i pored tih saznanja dao drugom licu heroin na uživanje.<br>
<br>
Na osnovu utvrdjenog činjeničnog stanja, sud je iz činjeničnog opisa dispozitiva optužnice izostavio dio kojim je optuženom stavljeno na teret da je neovlašćeno radi dalje prodaje kupio dva paketića heroina, a koja droga je pronadjena pretresom od strane policijskih službenika Uprave policije Budva. Naime i sam optuženi navodi da konzumira heroin ušmrkivanjem, pa kada se ovakvi navodi odbrane dovedu u vezu sa činjenicom da je prilikom pretresa pronadjena manja količina heroina i da ista nije bila posebno sakrivena, a što je sud utvrdio iz službene zabilješke i fotodokumentacije, to se potvrdjuju navodi optuženog u tom dijelu, pa sud, kao jedini logičan zaključak izvodi da predmetna droga nije bila namijenjena daljoj prodaji,već za ličnu upotrebu optuženog.Na takav zaključak upućuje i dopis ljekara iz Kotora, iz koga se utvrdjuje da je optuženi planirao da se liječi, a činjenica da&nbsp; nije pristupio liječenju, po ocjeni ovog Suda, neupućuje na zaključak, da je&nbsp; predmetna droga bila namijenjena daljoj prodaji.Takodje, na takav zaključak ne upućuje ni činjenice da je optuženi od sebe odbacio u trenutku kontrole od strane policije dva paketića, a samo jedan zadržao u džepu od košulje, te način pakovanja predmetne droge, jer je nesporno&nbsp; da je optuženi prije pretresa neposredno kupio predmetnu drogu i to u pakovanju kako je pronadjena, a samo odbacivanje droge je po ocjeni Suda, učinjeno kao nesvjesna radnja u strahu od odgovornosti,jer se u konkretnom slučaju ne može zanemariti činjenica da se radi, kao što je navedeno, o maloj količini droge, a posebno kod činjenice da je&nbsp; kod optuženog i od optuženog prilikom pretresa pronadjeno i oduzeto još dva puta po&nbsp; 20 eura.<br>
<br>
Sud je cijenio i ostale provedene dokaze, ali je našao da nijesu od uticaja na drugačije presudjenje u ovoj krivično pravnoj stvari.<br>
<br>
Za izvršena predmetna krivična djela iz čl.300 st.1 i čl.301 st.1 Krivičnog zakonika Crne Gore optuženi je postupao sa direktnim umišljajem-bio je svjestan djela i htio je njegovo izvršanje.Optuženi je bio svjestan protivpravnosti i zabranjenosti djela tj.da za posredovanje u kupovini drugim licima nema ovlašćenje, da se radi o supstanci za koju je znao da je opojna droga i da je kao takva podobna da ugrozi zdravlje ljudi odnosno bio je svjestan da je zabranjeno drugim licima davati opojnu drogu na uživanje, pa je i pored tog saznanja Š. J. dao u jednom navratu na uživanje, pa se u njegovim radnjama stiču sva bitna obilježja bića krivičnog djela naovlašćena proizvodnja, držanje i stavljanje u promet opojnih droga iz čl.300 st 1 Krivičnog zakonika Crne Gore i krivičnog djela omogućavanje uživanja opojnih droga iz čl.301 st.1 Krivičnog zakonika Crne Gore.<br>
<br>
Krivična djela za koja je optuženi oglašen krivim su djela sa blanketnom dispozicijom, pa je kod ovih krivičnih djela pored navodjenja činjenica i okolnosti koje čine obilježje krivičnog djela, a o kojima se sud izjasnio bilo nužno navesti i materijalno pravni propis od kojeg zavisi postojanje djela. Naime, Zakonom o proizvodnji i prometu opojnih droga („Sl.list“ SRJ 13/91) opojne droge utvrdjuje rješenjem funkcioner koji rukovodi saveznim organom uprave nadležnim za poslove zdravstva. Rješenjem o utvrdjivanju opojnih droga („Sl.list“ SRJ br.44/02) heroin je proglašen za opojnu drogu i nalazi se na spisku opojnih droga i to na mjestu 231 pod hemijskim nazivom “dijacetil morfin“.<br>
<br>
Odlučujući o kazni za izvršena krivična djela, sud je u smislu čl.42 Krivičnog zakonika cijenio sve okolnosti od uticaja na vrstu i visinu iste, pa je, pridajući im potreban značaj i težinu,optuženom N. D. izrekao jedinstvenu kaznu zatvora u trajanju od 1(jedne) godine i 10(deset) mjeseci, ocjenivši da je ova kazna adekvatna krivici optuženog , te da će se istom, u okviru opšte svrhe njenog izricanja iz čl.4 st.2 Krivičnog zakonika u potpunosti ostvariti i posebna svrha kažnjavanja iz čl.32 Krivičnog zakonika, da optuženi ubuduće ne vrši ova ili slična krivična djela. Na strani optuženog sud je kao olakšavajuće okolnosti cijenio, da se radi o relativno mladoj osobi, lošeg imovnog stanja, kao i činjenicu da je i on sam konzument opojne droge heroin više godina, dok je od otežavajućih njegovu raniju osudjivanost.<br>
<br>
Na osnovu člana 300. st.6., a u vezi čl. 75. Krivičnog zakonika sud je od optuženog trajno oduzeo predmetnu drogu, u količini od 0,52 grama heroina kao predmet izvršenja krivičnog djela, koja se ima uništiti odmah nakon pravosnažnosti presude.<br>
<br>
Shodno članu 51. KZ vrijeme koje je optuženi proveo u pritvoru, u trajanju kao u izreci presude, se uračunava u izrečenu kaznu.<br>
<br>
Kako je optuženi oglašen krivim i krivično pravno odgovornim , to ga je sud obavezao na plaćanje troškova krivičnog&nbsp; postupka, shodno čl.199,200 i 202 ZKP-a, a isti se odnose na&nbsp; branioca po službenoj dužnosti iz prethodnog postupka iznos od 200,00€, i paušal u iznosu od 100,00 € koji je odredjen srazmjerno dužini trajanja krivičnog postupka, složenosti predmeta i imovnim prilikama optuženog.<br>
<br>
Sa izloženog, shodno članu 364 ZKP-a odlučeno je kao u izreci presude.<br>
<br>
<div style="text-align: center;">
	VIŠI SUD U PODGORICI<br>
	DANA 24/06/2011&nbsp; godine<br>
	&nbsp;</div>
<br>
ZAPISNIČAR&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; PREDSJEDNIK VIJEĆA-SUDIJA<br>
Biljana Rakočević s.r&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Branka Bošković s.r.<br>
<br>
<br>
<br>
<br>
<br>
<strong>PRAVNA POUKA</strong>: Protiv ove presude dozvoljena je žalba&nbsp;&nbsp; Apelacionom sudu Crne Gore u roku od 15 dana od dana prijema prepisa iste, a preko Višeg suda u Podgorici&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<div style="text-align: center;">
	Za tačnost otpravka tvrdi<br>
	i ovjerava<br>
	namještenik suda<br>
	_____________________</div>
&nbsp;<br>
<br>

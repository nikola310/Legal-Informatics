<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:start;hyphenate:auto;font-family:Times New Roman;font-size:12pt;}
.p2{margin-right:-0.125in;text-align:center;hyphenate:auto;font-family:Arial;font-size:12pt;}
.p3{margin-right:-0.125in;text-align:end;hyphenate:auto;font-family:Arial;font-size:12pt;}
.p4{margin-right:-0.125in;text-align:justify;hyphenate:auto;font-family:Arial;font-size:12pt;}
.p5{margin-left:0.25in;margin-right:-0.125in;text-align:justify;hyphenate:auto;font-family:Arial;font-size:12pt;}
.p6{text-indent:0.5in;margin-right:-0.125in;text-align:start;hyphenate:auto;font-family:Arial;font-size:12pt;}
.p7{text-indent:0.5in;margin-right:-0.125in;text-align:center;hyphenate:auto;font-family:Arial;font-size:12pt;}
.p8{text-align:justify;hyphenate:auto;font-family:Arial Narrow;font-size:12pt;}
.p9{text-align:justify;hyphenate:auto;font-family:Arial;font-size:12pt;}
.p10{text-align:start;hyphenate:auto;font-family:Arial;font-size:12pt;}
.s1{font-family:Arial;}
</style>
<title>K</title>
<meta content="vesna.kovacevic" name="author">
</head>
<body class="b1 b2">
<p class="p1"></p>
<p class="p2">
<!--Image link to '0.jpg' can be here-->
</p>
<p class="p2"></p>
<p class="p2">
<span>U   I M E   C R N E   G O R E</span>
</p>
<p class="p2"></p>
<p class="p3">
<span>K. br. 164/09</span>
</p>
<p class="p4"></p>
<p class="p4">
<span>OSNOVNI SUD U NIKŠIĆU kao prvostepeni krivični, sudija Perović Ivan uz sudjelovanje Ćuzović Plane kao zapisničara, u krivičnom predmetu protiv okrivljenih D* S* i B* D*  zbog krivičnog djela iz člana 339 st. 3 u vezi  st. 1 KZ, postupajući po optužnom prijedlogu ODT-a Nikšić Kt. br. 654/08 od 19.02. 2009. godine, nakon dovršenog javnog glavnog pretresa dana 14.03.2012. godine u prisustvu zastupnika ODT-a Ivanišević Ivane i okrivljenih D* S* i B* D*, donio je i istog dana objavio</span>
</p>
<p class="p4"></p>
<p class="p4"></p>
<p class="p2">
<span>P R E S U D U</span>
</p>
<p class="p4">
<span>Okrivljeni:</span>
</p>
<p class="p4">
<span>D* S*, od oca P*i majke D* rođene Ć*, rođena  18.04*. godine u Plužinama s prebivalištem u Nikšiću – ul. Dragovolučka br. 12 A, državljanin Crne Gore, udata  – majka troje đece, pismena, radnik, završila SSS, lošeg imovnog stanja, ranije neosuđivana </span>
</p>
<p class="p4"></p>
<p class="p4">
<span>B* D*, od oca S*i majke Mi* rođene M*, rođen  15.08.*3. godine u Nikšiću s prebivalištem u Nikšiću – Rastovac bb, državljanin Crne Gore, oženjen,  pismen, radnik, završio SSS, lošeg imovnog stanja, ranije neosuđivan </span>
</p>
<p class="p2">
<span>K r i v i   s u</span>
</p>
<p class="p2"></p>
<p class="p4">
<span>Što su :</span>
</p>
<p class="p4">
<span>Dana 27.09.2008. godine u ul. Širokoj u Nikšiću, ne pridržavajući se saobraćajnih propisa upravljali i to okrivljena D* S* putničkim motornim vozilom marke "Audi" reg.br. NK 224-229, vlasništvo D* P* a okrivljeni B* D* putničkim motornim vozilom marke "Pasat" reg. br. NK 323-61 vlasništvo Đ* M*, i time tako ugrozili saobraćaj da su doveli u opasnost život i tijelo D* B*, na način i to okrivljena D* S* što krećući se ul. Širokom u pravcu ulice Bistričke vozilom zahvatila prostor lijeve strane kolovoza namijenjenog za kretanje vozila iz suprotnog smjera a okrivljeni B* D* što se kretao ul. Širokom iz suprotnog smjera brzinom od 54 km/h, iako mjesto nezgode pripada zoni opšteg ograničenja brzine kretanja vozila u naselju od 50 km/h i što vozilo u kretanju nije držao što bliže desnoj ivici kolovoza tako da s obzirom na brzinu kretanja vozila, uslove saobraćaja i stanje i karakteristike puta ne ugrožava druge učesnike u saobraćaja i ne izlaže sebe opasnosti, usled čega su vozeći ovako i to okrivljena D* S* protivno odredbi čl. 27 st. 1 ZOBS-a na putevima a okrivljeni B* D* protivno odredbi čl. 32 st. 1 i čl. 27 st. 2 ZOBS-a na putevima, izazvali međusobni sudar, kojom prilikom je saputnica u vozilu okrivljene D* S*, D* B* zadobila laku tjelesnu povredu u vidu nagnječenja u predjelu desne lopatice</span>
</p>
<p class="p4"></p>
<p class="p4">
<span>-čime su učinili krivično djelo ugrožavanje javnog saobraćaja iz čl. 339 st. 3 u vezi st. 1 Krivičnog zakonika, </span>
</p>
<p class="p4"></p>
<p class="p4">
<span>pa sud okrivljenim D* S* i B* D*u, za navedeno krivično djelo primjenom čl. 4  st. 2, čl. 42, čl. 52, čl. 53 i čl. 54 Krivičnog zakonika i čl. 374 Zakonika o krivičnom postupku izriče</span>
</p>
<p class="p5"></p>
<p class="p5">
<span>                                        USLOVNE OSUDE</span>
</p>
<p class="p4"></p>
<p class="p4">
<span>Kojima im utvrđuje kazne zatvora u trajanju od po 30 (trideset) dana i istovremeno određuje da se ove kazne neće izvršiti ako okrivljeni u roku od 1 (jedne) godine po pravosnažnosti presude ne učine novo krivično djelo. </span>
</p>
<p class="p4"></p>
<p class="p4">
<span>Dužni su okrivljeni na ime troškova krivičnog postupka uplatiti na žiro račun ovoga suda broj 832-152-32  i to solidarno iznos od 132,00 €, a svaki ponaosob iznos od po 30,00 eura u roku od 15 dana po pravosnažnosti presude pod prijetnjom prinudnog izvršenja.</span>
</p>
<p class="p6">
<span>                                        O b r a z l o ž e nj e</span>
</p>
<p class="p7"></p>
<p class="p4">
<span>ODT iz Nikšića optužnim prijedlogom Kt. br. 654/08 stavio je na teret okrivljenim licima  izvršenje krivičnog djela iz čl. 339 st. 3 u vezi  st. 1 Krivičnog zakonika, pa je zastupnik ODT-a Ivanišević Ivana u završnoj riječi ostala pri podnijetoj optužbi predlažući sudu da okrivljene oglasi krivim i osudi po zakonu. </span>
</p>
<p class="p4"></p>
<p class="p4">
<span>Okrivljena D*  S* negirala  je izvršenje krivičnog djela, navodeći u svojoj odbrani da je dana 27.09.2008. godine oko 17,00 časova, upravljala vozilom "Audi" pri čemu je sa njom bila kćerka B*, a kretali su se ul. Širokom pa je u jednom trenutku primjetila da se na kolovoznoj traci ispred nje nalaze dva zaustavljena vozila i započela je njihovo zaobilaženje jer po njenoj procjeni, iz suprotnog pravca nije bilo vozila, pa je u jednom trenutku primjetila ispred sebe iz suprotnog pravca vozilo "Pasat" sa čije desne strane se nalazila gomila pijeska. Ne zna kojom se brzinom kretalo vozilo "Pasat" ali obzirom na uslove, kontakt nijesu mogli izbjeći. Iz predostrožnosti je nakon nezgode sa kćerkom pošla u bolnicu, jer je ova zadobila stres a nije joj se žalila na bolove. Pri samom sudaru D* B* je bila ispružila ruke prema šoferšajbni ali nije tijelom udarila u nju već je od siline udarca, odbačena unazad na sjedište a u bolnici se požalila da osjeća bol u predjelu desne lopatice, zbog čega je izvršeno snimanje tog dijela tijela. </span>
</p>
<p class="p4"></p>
<p class="p4">
<span>Okrivljena je u završnoj riječi ostala pri iznijetoj odbrani ostavljajući pitanje svoje krivice sudu na ocjenu.</span>
</p>
<p class="p4"></p>
<p class="p4">
<span>Okrivljeni  B* D* negirao  je izvršenje krivičnog djela, navodeći u svojoj odbrani da se dana 27.09.2008. godine vozilom "Pasat" kretao ul. Širokom, padala je kiša pa kada je prošao pored jednog tamnog vozila koje je bilo parkirano sa lijeve strane, došlo je do kontakta sa vozilom "Audi" koje se kretalo iz suprotnog pravca i koje nije primjetio jer je to vozilo sa svoje strane kolovoza skrenulo prema njemu, vjerovatno zaobilazeći bijelo vozilo koje je bilo takođe parkirano. Smatra da se kretao propisno svojom desnom stranom i to brzinom manjom od 50 km/h a vozilo prvookrivljene prvi put je vidio na udaljenosti oko 50 m nakon čega je nastavio vožnju svojom trakom a u trenutku kada je vozilo "Audi" započelo radnju zaobilaženja parkiranog vozila, bio je od "Audi" udaljen oko 1 m. Nakon nezgode kontaktirao je sa porodicom D* i išao kod njih kući, raspitujući se za stanje D* B*.</span>
</p>
<p class="p4"></p>
<p class="p4">
<span>Okrivljeni  je u završnoj riječi ostao pri iznijetoj odbrani ostavljajući pitanje svoje krivice sudu na ocjenu.</span>
</p>
<p class="p4"></p>
<p class="p4">
<span>Sud je u dokaznom postupku saslušao oštećenog svjedoka D* B*, pročitao zapisnik o uviđaju PJ Nikšić Ku. br. 913 od 17.10.2008. godine, izvršio uvid u skicu lica mjesta nezgode, na saglasan predlog stranaka pročitao nalaz i mišljenje sudskog vještaka medicinske struke dr. B* V* od 10.02.2009. g. , nalaz i mišljenje sudskog vještaka saobraćajne struke ing. Š* M* od decembra 2008. g. i pročitao izvod iz kaznene evidencije za okrivljene. </span>
</p>
<p class="p4"></p>
<p class="p4">
<span>Svjedok oštećena D* B* navela je u iskazu da je kritičnog dana bila suvozač u vozilu "Audi" kojim je upravljala njena majka S*. Išle su ul. Širokom u pravcu ul. Bistričke i trebale su da mimoiđu neka dva vozila. U jednom trenutku je pogledala sa strane i tada je došlo do sudara sa drugim vozilom. Nije vidjela kako im to drugo vozilo dolazi u susret a mahinalno je, kako bi izbjegla udar od šoferšajbnu ispružila ruke pa je možda leđima udarila od sjedište. Kasnije sa majkom je pošla u bolnicu gdje je rendgenski snimljena a B* D* ju je kontaktirao, interesujući se za njeno zdravstveno stanje. Istakla  je da se ne  pridružuje krivičnom gonjenju protiv okrivljenih. </span>
</p>
<p class="p4"></p>
<p class="p4">
<span>Na osnovu zapisnika o uviđaju PJ Nikšić i skice lica mjesta utvrđeno je da je ul. Široka širine kolovoza 5,50 m, suve površine sa ivičnjacima duž desne i lijeve ivice. Vozilo "Pasat" zatečeno je zadnjim lijevim točkom na udaljenosti od lijeve ivice kolovoza 3,50 m, pri čemu je ostavilo trag kočenja lijevih točkova u dužini od 7,40 m, koji trag je na svom početku udaljen od lijeve ivice kolovoza 2,30 m dok je desni trag kočenja udaljen od lijeve ivice kolovoza 3,8 m, odnosno od desne ivice kolovoza 1,70 m. Vozilo marke "Audi" zatečeno je na prostoru desne saobraćajne trake smjera svog kretanja (iz pravca ul.Dragovolučke) u iskošenom položaju, sa prednjim desnim točkom udaljenim od desne ivice kolovoza 1,90 m a zadnjim desnim točkom od iste ivice 1,15 m. Ispred vozila "Audi" koncentrisani su materijalni tragovi, udaljeni od desne ivice kolovoza smjera kretanja ovog vozila, 3,3 m. </span>
</p>
<p class="p4"></p>
<p class="p4">
<span>Na osnovu nalaza i mišljenja sudskog vještaka med. struke dr. B* V* utvrđeno je da je D* B* zadobila laku tjelesnu povredu u vidu nagnječenja desne lopatice. </span>
</p>
<p class="p4"></p>
<p class="p4">
<span>Na osnovu nalaza i mišljenja sudskog vještaka saobraćajne struke Š* M* sud je utvrdio da je do fizičkog kontakta izmedju vozila "Pasat" i vozila "Audi" došlo na prostoru lijeve strane kolovoza smjera kretanja vozila "Audi", da je vozilo "Pasat" u trenutku reakcije vozača voženo brzinom u dijapazonu od 54 - 60 km/h a da je vozilo "Audi" voženo brzinom oko 46 km/h, da je vozilo "Pasat" na oko 6 m prije fizičkog kontakta, zahvatilo lijevu stranu kolovoza oko 0,50 m a vozilo "Audi"se prije sudara kretalo sredinom kolovoza i zahvatalo je prostor svoje lijeve strane oko 1 m, da je vozilo "Pasat" u trenutku reakcije bilo na udaljenosti oko 21 m a da se kretalo dozvoljenom brzinom 50 km/h (koja je važila jer je riječ o zoni opšteg ograničenja brzine do 50 km/h) ne bi došlo do nezgode jer bi zaustavni put iznosio 28 m. Vještak je takodje naveo da je do nezgode došlo usled propusta u vožnji vozača "Audija" jer nije održavao bezbjedni smjer kretanja desnom stranom kolovoza niti je održavao bezbjedni razmak vozila u fazi mimoilaženja od vozila marke "Pasat", a takodje usled propusta vozača vozila marke "Pasat" koji se nije kretao brzinom prilagodjenom uslovima saobraćaja i ograničenju brzine kretanja vozila u naseljeno mjesto. A takodje nije održavao bezbjedni smjer vozila. </span>
</p>
<p class="p4"></p>
<p class="p4">
<span>Imajući u vidu sadržinu izvedenih dokaza, sud je na nesumnjiv način utvrdio da su okrivljeni D* S* i B* D* dana 27.09.2008. godine u ul. Širokoj u Nikšiću, ne pridržavajući se saobraćajnih propisa upravljali i to okrivljena D* S* putničkim motornim vozilom marke "Audi" reg.br. NK 224-229, vlasništvo D* P* a okrivljeni B* D* putničkim motornim vozilom marke "Pasat" reg. br. NK 323-61 vlasništvo Đ* M*, i time tako ugrozili saobraćaj da su doveli u opasnost život i tijelo D* B*, na način i to okrivljena D* S* što krećući se ul. Širokom u pravcu ulice Bistričke vozilom zahvatila prostor lijeve strane kolovoza namijenjenog za kretanje vozila iz suprotnog smjera a okrivljeni B* D* što se kretao ul. Širokom iz suprotnog smjera brzinom od 54 km/h, iako mjesto nezgode pripada zoni opšteg ograničenja brzine kretanja vozila u naselju od 50 km/h i što vozilo u kretanju nije držao što bliže desnoj ivici kolovoza tako da s obzirom na brzinu kretanja vozila, uslove saobraćaja i stanje i karakteristike puta ne ugrožava druge učesnike u saobraćaja i ne izlaže sebe opasnosti, usled čega su vozeći ovako i to okrivljena D* S* protivno odredbi čl. 27 st. 1 ZOBS-a na putevima a okrivljeni B* D* protivno odredbi čl. 32 st. 1 i čl. 27 st. 2 ZOBS-a na putevima, izazvali međusobni sudar, kojom prilikom je saputnica u vozilu okrivljene D* S*, D* B* zadobila laku tjelesnu povredu u vidu nagnječenja u predjelu desne lopatice, kojim radnjama su okrivljena lica sa svjesnim nehatom ostvarila sva bitna obilježja krivičnog djela ugrožavanje javnog saobraćaja iz čl. 339 st. 3 u vezi st. 1 KZ.  </span>
</p>
<p class="p4"></p>
<p class="p4">
<span>Sud ne prihvata odbrane okrivljenih, nalazeći da su neosnovane i sračunate date radi izbjeganja krivice. Naime, iste su opovrgnute izvedenim dokazima, te tako koncentracija materijalnih tragova na udaljenosti 3,30 m od lijeve ivice kolovoza, posmatrano iz pravca kretanja vozila "Audi" jasno pokazuje da je to vozilo bilo na prostoru trake namjenjene za kretanje vozila iz suprotnog smjera, dok je vještačenjem ustanovljeno da je brzina kretanja vozila "Pasat" bila veća od dozvoljene te da isto nije bilo na dovoljnoj udaljenosti od desne ivice kolovoza. </span>
</p>
<p class="p4"></p>
<p class="p4">
<span>Prilikom odlučivanja o krivičnoj sankciji sud je shodno čl. 42 KZ kod okrivljene D* S* kao olakšavajuće okolnosti cijenio porodičnost - ista je udata, majka troje djece, loše imovno stanje i raniju neosudjivanost utvrđenu na osnovu izvoda iz kaznene evidencije dok otežavajućih okolnosti nije našao, dok je na strani okrivljenog B* D* kao olakšavajuće okolnosti cijenio porodičnost - isti je oženjen, loše imovno stanje i raniju neosudjivanost utvrđenu na osnovu izvoda iz kaznene evidencije dok otežavajućih okolnosti nije našao pri čemu je kao olakšavajuću okolnost na strani okrivljenih cijenio to što se oštećena nije pridružila krivičnom gonjenju, pa je sud uvjerenja da će se uslovnim osudama, kojima je okrivljenim utvrđena kazna zatvora u trajanju od po 30 dana koja se neće izvršiti ukoliko okrivljeni u roku od 1 godine po pravosnažnosti presude ne učine novo krivično djelo, postići svrha uslovne osude iz čl. 52 KZ, a u okviru opšte svrhe propisivanja i izricanja krivičnih sankcija iz čl. 4 st. 2 KZ. </span>
</p>
<p class="p4"></p>
<p class="p4">
<span>Sud je obavezao okrivljene na  solidarno plaćanje troškova krivičnog postupka u iznosu od 132,00 eura na ime naknade vještacima saobraćajne i medicinske struke kao i svakog ponaosob na plaćanje paušalnih troškova u iznosu od po 30,00 eura srazmjerno složenosti i trajanju krivičnog postupka te imovnim prilikama okrivljenog,  shodno čl. 226 i čl. 229 ZKP-a.</span>
</p>
<p class="p4">
<span>	</span>
</p>
<p class="p4">
<span>Iz iznijetih razloga, na osnovu čl. 374 ZKP-a odlučeno je kao u izreci. </span>
</p>
<p class="p4">
<span> </span>
</p>
<p class="p4"></p>
<p class="p2">
<span>OSNOVNI SUD U NIKŠIĆU, dana 14. 03. 2012. godine.</span>
</p>
<p class="p4"></p>
<p class="p4">
<span>	Zapisničar                                                                  SUDIJA</span>
</p>
<p class="p8">
<span>       </span><span class="s1">   Ćuzović Plana s.r.                                                  Perović Ivan s.r.</span>
</p>
<p class="p9"></p>
<p class="p9"></p>
<p class="p10">
<span>                            ZA TAČNOST OTPRAVKA TVRDI:</span>
</p>
<p class="p10">
<span>                                           radnik suda</span>
</p>
<p class="p9"></p>
<p class="p9">
<span>PRAVNA POUKA:  Protiv ove presude  nezadovoljna stranka ima pravo žalbe u   </span>
</p>
<p class="p9">
<span>                                roku 8 dana od dana prijema iste preko ovog suda, </span>
</p>
<p class="p9">
<span>                                VIŠEM SUDU PODGORICA.</span>
</p>
<p class="p9"></p>
<p class="p4"></p>
<p class="p1"></p>
<p class="p1"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{margin-left:0.25in;margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p6{text-indent:0.25in;margin-bottom:0.083333336in;text-align:center;hyphenate:auto;font-family:Arial;font-size:12pt;}
.p7{text-indent:0.25in;margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p8{text-indent:0.25in;text-align:justify;hyphenate:auto;font-family:Arial;font-size:12pt;}
.p9{text-indent:0.25in;text-align:justify;hyphenate:auto;font-family:Times New Roman;font-size:12pt;}
.p10{text-align:justify;hyphenate:auto;font-family:Times New Roman;font-size:12pt;}
.p11{text-indent:0.5in;text-align:justify;hyphenate:auto;font-family:Arial;font-size:12pt;}
.p12{text-align:justify;hyphenate:auto;font-family:Verdana;font-size:11pt;}
.p13{text-align:start;hyphenate:auto;font-family:Times New Roman;font-size:12pt;}
.p14{text-align:end;hyphenate:auto;font-family:Verdana;font-size:12pt;}
.s1{font-family:Times New Roman;}
.s2{font-family:Verdana;font-size:11pt;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>	K. br. 204/11</span>
</p>
<p class="p2"></p>
<p class="p2"></p>
<p class="p3">
<span>U IME NARODA</span>
</p>
<p class="p2"></p>
<p class="p2"></p>
<p class="p2"></p>
<p class="p4">
<span>	Osnovni sud u Bijelom  Polju, krivični prvostepeni sud, sudija Dragan Mrdak, sudija pojedinac, uz učešće nameštenika suda Koviljke Lješnjak,  zapisničara, odlučujući po optužnom predlogu Osnovnog državnog tužilaštva u B. Polju, KT. br. 27/11 od 13.04.2011. godine, protiv okrivljenog Š.A.a iz Bijelog Polja, zbog krivičnog djela ugrožavanja javnog saobraćaja, iz čl. 339 st. 1 Krivičnog zakonika, nakon održanog glavnog i javnog pretresa u prisustvu savjetnika u ODT-u, S. Slavenka i oštećenog V.R.a, a u odsustvu okrivljenog  Š.A.a i oštećenih, Š.V.i V.N.,  dana 16.06.2011. godine, donio je i javno objavio:</span>
</p>
<p class="p2"></p>
<p class="p2"></p>
<p class="p3">
<span>P R E S U D U</span>
</p>
<p class="p2"></p>
<p class="p2"></p>
<p class="p4">
<span>	Okrivljeni Š.A.,JMBG ... od oca R. i majke V., rođene V., rođen .... godine u Bijelom polju, sa prebivalištem u mjestu Ribarevine, opština Bijelo Polje, državljanin Crne Gore, neoženjen,  pismen, sa završenom srednjom školom srednjeg imovnog stanja, neosuđivan</span>
</p>
<p class="p2"></p>
<p class="p2"></p>
<p class="p3">
<span>K r i v   j e</span>
</p>
<p class="p2"></p>
<p class="p2">
<span>	Što je:</span>
</p>
<p class="p2"></p>
<p class="p4">
<span>	- dana 19.12.2010 godine, oko 20,30 h, ne pridržavajući se saobraćajnih propisa, upravljao putničkim motornim vozilom marke ''Fiat bravo'' reg.oznaka PG BZ 881, magistralnim putem iz pravca Bijelog Polja u pravcu Ribarevina, te je  dolaskom u mjesto Kruševo, opština Bijelo Polje, ugrozio saobraćaj i doveo u  opasnost život i tijelo ljudi, na način što je protivno odredbi čl. 200 ZOBS-a na putevima, upravljao vozilom   pod dejstvom alkohola pri koncentraciji od 0,98 promila apsolutnog alkohola u krvi, usljed čega protivno odredbi čl. 31 ZOBS-a na putevima, brzinu kretanja vozila, nije prilagodio okolnostima, karakteristikama, stanju puta i drugim saobraćajnim uslovima - mokrog i klizavog kolovoza, nakon čega je izgubio upravljivost nad vozilom, prešao sa desne na lijevu kolovoznu  traku, posmatrano u njegovom smjeru kretanja, a zatim napustio kolovoz po lijevoj ivici i sletio niz strminu u korito rijeke Lim, kojom prilikom su saputnici u  vozilu osumnjičenog, oštećeni  Š.V.a, V.R. i V.N.a, zadobili lake tjelesne povrede i to: V.R. u vidu nagnječenja mekih tkiva na glavi, V.N.a u vidu oguljotine kože ispod oka i Š.V.a u vidu oguljotine kože ispod oka.</span>
</p>
<p class="p4"></p>
<p class="p2">
<span>	- čime je izvršio krivično djelo ugrožavanja javnog saobrćaja iz čl. 339 st. 1 Krivičnog zakonika,</span>
</p>
<p class="p2">
<span> </span>
</p>
<p class="p5">
<span>	- pa ga sud primjenom citiranih zakonskih propisa, i čl. 2, 4, 5, 13, 15, 32, 36, 42, Krivičnog zakonika  i čl. 199, 202 i 364 Zakonika o krivičnom postupku</span>
</p>
<p class="p6">
<span>O S U D J U J E</span>
</p>
<p class="p6"></p>
<p class="p7">
<span>	Na kaznu zatvora od 30 ( trideset ) dana.  </span>
</p>
<p class="p7"></p>
<p class="p7">
<span>	Okrivljeni se obavezuje da ovom sudu na ime paušala plati iznos od 30,00 €, kao i na ime troškova krivičnog postupka, iznos od 302,50€, koje iznose će okrivljeni uplatiti na žiro račun br. 832-151-35 Depozita novčanih kazni troškova postupka i paušala ovog suda, u roku od 15 dana, od dana pravosnažnosti presude pod prijetnjom prinudnog izvršenja.</span>
</p>
<p class="p7">
<span>	Imovinsko pravnog zahtjeva nije bilo.</span><span class="s1">	</span>
</p>
<p class="p8">
<span>	Okrivljenom se izriče mjera zabrane upravljanja putničkim motornim vozilo ''B'' kategorije u trajanju od 3 ( tri ) mjeseca, od dana pravosnažnosti presude.</span>
</p>
<p class="p9"></p>
<p class="p3"></p>
<p class="p3">
<span>O b r a z l o ž e nj e</span>
</p>
<p class="p4"></p>
<p class="p4"></p>
<p class="p4">
<span>	Optužnim predlogom ODT-a u B. Polju, KT. br. 21/11 od 13.04.2011. godine, optužen je Š.A. iz B. Polja da je izvršio krivično djelo, ugrožavanje javnog saobraćaja iz čl. 339. st. 1 Krivičnog  zakonika.</span>
</p>
<p class="p4"></p>
<p class="p4">
<span>	Glavni pretres je održan i zaključen u prisustvu savjetnika u ODT-u S. Slavenka, oštećenog V.R.a, a u odsustvu uredno obaviještenog  okrivljenog i oštećenih  Š.V.a i V.N.e, shodno čl. 453 ZKP-a.</span>
</p>
<p class="p4"></p>
<p class="p4">
<span>	U završnoj riječi  savjetnik u ODT-u je istakao: da je činjenično stanje iz dispozitiva optužnog predloga dokazano i utvrđeno da je okrivljeni izvršio krivično djelo stavljeno mu na teret. Predložio je da sud okrivljenog oglasi krivim i osudi na kaznu po zakonu kao i da mu izrekne mjeru bezbjednosti - zabranu upravljanja motornim vozilom.</span>
</p>
<p class="p4"></p>
<p class="p4">
<span>	Oštećeni Š.V.a, V.N.a i V.R. u toku postupka nijesu se pridružili krivičnom gonjenju protiv okrivljenog niti su prema istom istakli imovinsko pravni zahtjev. </span>
</p>
<p class="p4"></p>
<p class="p4">
<span>	Okrivljeni je u svojoj odbrani u bitnom istakao da je kritične večeri oko 20,30 časova, upravljao svojim vozilom ''Fiat bravo'' reg.oznaka PG BZ 881, s tim što se auto vodi na prethodnog vlasnika B.A.a. Kretao se magistralnim putem iz pravca Bijelog Polja u pravcu Ribarevina i sa njim u vozilu bili su: V.R. na mjestu suvozača, i V.N.a i Š.V., koji su sjedjeli pozadi. Kritične večeri nije upravljao  vozilom pod dejstvom alkohola a alkohol je konzumirao nakon saobraćajnog udesa tako što je iz flaše, koju je donio S.B.popio rakiju da bi se ugrijao. Vozilom nije upravljao brzinom većom od dozvoljene i brzinu vozila je prilagodio uslovima puta jer je po kolovozu bio led. Kretao se brzinom od oko 40 km/h, i dolaskom na kritično mjesto koje nije bilo osvijetljeno uličnom rasvjetom naišao je na veliku ledenicu na putu koju je namjeravao da zaobiđe. Dok je zaobilazio ledenicu vozilo mu je proklizalo zbog leda na putu pa je iz navedenog razloga izgubio upravljivost nad vozilom prešao na suprotnu kolovoznu traku, potom napustio kolovoz po lijevoj ivici i sletio niz strminu u korito rijeke Lim. Spasio je saputnike V.R.a i V.Š.a na način što ih je izvukao iz Lima, a V.R.u koji je bio bez svijesti dao je i vještačko disanje. Pošto je bio mokar a napolju je bilo  hladno S.B.je donio flašu rakije iz koje je on pio da bi se ugrijao, te mu je potom rađen alko test i utvrdjena koncentracija alkohola. Sa navedenih razloga smatra  da nije kriv za saobraćajnu nezgodu , već da je do nezgode došlo zbog  više sile  što mogu potvrditi njegovi saputnici. Na vozilu je nastupila totalna materijalna šteta. Na glavnom pretresu dodao je da  je od momenta kad se desila nezgoda do momenta kad je stigla policija prošlo nekih dvadeset minuta, oni su policiju na cesti čekali nekih sedam minuta a ostalo vrijeme je trajala nezgoda i  njihovo izvlačenje iz korita rijeke Lim. Kuća B.S.nalazi se u blizini mjesta nezgode i kad su oni došli na cestu iz korita rijeke Lim , S. je bio na cesti, dao mu da presvuče majicu i flašu sa rakijom. Nakon kritičnog dogadjaja S.a je pitao zašto je onda donio rakiju a on mu je odgovorio da ih masira i da ih zagrije. Flaša sa rakijom je bila puna, on slabo pije, i ovo mu je drugi put u životu da pije rakiju iz flaše je popio jednu podlanicu računajući grlić, a rakiju su pili i V. i Š.. S. je bio na mjestu nezgode i kad je došla policija i do završetka uviđaja. Od mjesta gdje su oni sletjeli kritične večeri do kuće B.S.ima nekih sto metara. Dodao je da u zapisnik o uvidjaju nije ušlo da je  na cesti bio led i ogromna ledenica, da nije bilo rasvjete i bankine, kao i da po cesti nije bila posuta rizla.</span>
</p>
<p class="p4"></p>
<p class="p4">
<span>	Okrivljeni nije pristupio na zaključeni glavni pretres pa je njegova završna riječ izostala.</span>
</p>
<p class="p4"></p>
<p class="p4">
<span>	Radi utvrdjivanja odlučnih činjenica i donošenja pravilne i zakonite odluke sud je izveo sledeće dokaze: saslušao u svojstvu svjedoka oštećene Š.V.u, V.N.u i V.R.a, i svjedoka Ć.H.a, saslušao vještaka psihijatra dr K.G., pročitao i to: </span><span class="s2">zapisnik o uvidjaju saobraćajne nezgode Osnovnog suda u Bijelom Polju  Kr. br. 128/10 od 19.12.2010 godine,zapisnik o tehničkom predledu L.A.'' za vozilo ''Fiat'' reg. oznaka PG BZ 881,</span><span> </span><span class="s2">izvještaj KC  Podgorica o analizi  na alkohol na ime Š.A.a   br. 2019 od  27. 12. 2010 godine,izvještaj ljekara za HMP zavoda za Hitnu medicinsku pomoć  za V.R.a br. 18377,</span><span> </span><span class="s2">izvještaj ljekara za HMP zavoda za Hitnu medicinsku pomoć za  V.N.u br. 18373, izvještaj ljekara za HMP zavoda za Hitnu medicinsku pomoć za Š.V.u   br. 18378,nalaz i mišljenje vještaka medicinske struke dr S.M.a sa zapisnika Kri. br. 31/11 od  09.03.2011. godine, se nalaz i mišljenje vještaka medicinske struke psihijatra dr G.K.sa zapisnika Kri. br. 31./11 od 21.03. 2011, nalaz i mišljenje vještaka saobraćajne struke Č.M.a od  30.03. 2011 godine, i izvršio  uvid u fototehničku dokumentaciju sa  skicom lica mjesta saobraćajne nezgode UP - PJ Bijelo Polje br. 502/10 od 19.12.2010 godine i izvršio uvid u izvod iz KE za okrivljenog.</span><span> </span>
</p>
<p class="p4"></p>
<p class="p4">
<span>	Sud nije izveo dokaz saslušanjem svjedoka K.B.i vještaka saobraćajne struke Č.M.a jer je po ocjeni suda činjenično stanje u dovoljnoj mjeri utvrđeno ostalim izvedenim dokazima, te bi saslušanje ovog  svjedoka i vještaka  vodilo odugovlačenju postupka i uvećanju troškova.	</span>
</p>
<p class="p4">
<span>	</span>
</p>
<p class="p4">
<span>	Cijeneći odbranu okrivljenog i dokaze pojedinačno i u medjusobnoj vezi, a shodno čl. 360 st. 2 Zakonika o krivičnom postupku, sud je utvrdio činjenično stanje i na osnovu istog zaključio da je okrivljeni izvršio krivično djelo ugrožavanje javnog saobraćaja, iz čl. 339 st. 1 Krivičnog zakonika,  za koje je kriv  i odgovoran.</span>
</p>
<p class="p4"></p>
<p class="p4">
<span>	Navode iz odbrane okrivljenog  da je kritičnog događaja na cesti bila ledenica da u momentu nezgiode po kolovozu nije bila posuta rizla i da je on kritičnog  događaja vozilom upravljao u trijeznom stanju, odnosno da je alkohol konzumirao neposredno nakon nezgode i njegovog  izlaska na cestu iz korita rijeke Lima sud je cijenio  kao isključivo usmjerene  na izbjegavanje sopstvene krivice te iste nije prihvatio a ovi njegovi navodi su obezvrijeđeni izvedenim dokazima u toku postupka.</span>
</p>
<p class="p4"></p>
<p class="p4">
<span>	Iz iskaza oštećenog Š.V.e, proizilazi da je on kritičnog događaja bio u vozilu ''Fiat bravo'' kojim je upravljao njegov brat okrivljeni Š.A., i da se nalazio na zadnjem sjedištu  sa V.N.om a na prednjem sjedištu je sjedio V.R., kretali su se iz pravca Bijelog Polja u pravcu Ribarevina i A. je bio potpuno trijezan odnosno nije upravljao vozilom pod dejstvom alkohola. A. je  vozilom upravljao malom brzinom zbog poledice na putu pa su dolaskom u naselje Kruševo on i ostali saputnici kao i vozač ugledali na njihovoj kolovoznoj traci ledenicu  veličine fudbalske lopte te je potom vozač da bi zaobišao ledenicu skrenuo  vozilo u lijevu stranu ali je u tom momentu naišao na led po putu koji put u tom dijelu ima nagib prema Limu, te je došlo do proklizavanja vozila i skretanja istog prema padini u korito rijeke Lim. U sledećem  momentu svi su se našli u rijeci Lim a  njegov brat A. je iz Lima izvukao njega i V.R.a  dok je V.N.a izašao sam. Oko njih se okupilo dosta ljudi S.  Baja je donio  flašu rakije i dao A. da popije kako bi se zagrijao pošto su svi bili mokri i bilo im je hladno. A. je nakon  što je popio rakiju radjena analiza krvi i u njoj je bilo alkohola. U ovoj saobraćajnoj nezgodi on nije zadobio povrede osim što je bio mokar i ne posjeduje nikakvu dodatnu medicinsku dokumentaciju. Na glavnom pretresu dodao je da on kritičnog dogadjajaj nije imao povrede u vidu oguljotine  ispod  oka, a on kritičnog događaja nije  pio rakiju koju je donio S. njegov  brat okrivljeni  A. je iz dva  tri navrata pio rakiju, on ne zna koju je  količinu popio a prije ovog događaja nije poznavao S. B.. Kritičnog dana bili su na selu Gorice i vozili ujaka  R.a V.a u bolnicu pošto je bio bolestan. Za Gorice su pošli  u pet popodne, a on tog dana nije negdje bio na slavi. Prihvatajući u potpunosti iskaz svjedoka Ć.H.a te nalaz i mišljenje vještaka psihijatra K.G., vještaka medicinske struke S.M.a kao i pisane dokaze- medicinsku dokumentaciju izdatu na njegovo ime i zapisnika o uviđaju sa fotodokumentacijom, sud nije prihvatio navode iz iskaza ovog svjedoka da je kritičnog događaja na cesti bila ledenica veličine fudbalske lopte, da je okrivljeni vozilom upravljao u trijeznom stanju odnosno da je okrivljeni alkohol konzumirao nakon udesa i izlaska na cestu kao i da on kritičnog događaja nije zadobio tjelesne povrede i iste je cijenio kao date u cilju olakšavanja krivično pravnog položaja svog brata okrivljenog Š.A.a. Ostale navode iz iskaza ovog svjedoka sud je prihvatio.</span>
</p>
<p class="p4"></p>
<p class="p4">
<span>	Iz iskaza svjedoka V.N.proizilazi da je on kritičnog dana i dogadjaja bio u vozilu  ''Fiat bravo'' kojim je upravljao njegov brat od  tetke Š.A., sjedio je na zadnjem sjedištu sa Š.V.om a na prednjem sjedištu je sjedio V.R., kretali su se  magistralnim putem iz pravca Bijelog Polja u pravcu Ribarevina, A.  nije bio pod dejstvo alkohola i vozilom je upravljao u trijeznom stanju i to brzinom oko 40 km/h  zbog  poledice na putu. Dolaskom u naselje Kruševo oni su ugledali ledenicu na njihovoj kolovoznoj traci i to veličine većeg kamena, pa je A. u trenutku nailaska na ledenicu skrenuo u lijevo  kako bi istu zaobišao ali je baš u tom trenutku točkovima naišao na led a put na tom dijelu ima nagib prema rijeci Lim, te je došlo do proklizavanja vozila i skretanja prema padini u  korito rijeke Lim u sledećem  momentu svi su se našli u rijeci. Okrivljeni je izvukao iz Lima Š.V.u i V.R.a a on je izašao sam. Oko njih se okupilo dosta ljudi S.B.je donio flašu rakije i dao A. da popije kako bi se zagrijao a donio mu je i suvu maicu. U saobraćajnoj nezgodi nije zadobio nikakve povrede osim što je bio mokar i ne posjeduje dodatnu medicinsku dokumentaciju. Na glavnom pretresu dodao je da kritičnog događaja nije imao povreda, sa okrivljenim se sreo na Ribarevinama, potom su vozilom okrivljenog pošli ka gradu iz grada krenuli ka kući okrivljenog koja se nalazi na Ribarevinama. A V.R. je bio u vozilu okrivljenog kada je on ušao u vozilo. U gradu su bili na ručku i to u nekom restoranu u Rakonjama V.a nijesu vozili u bolnicu u restoranu nijesu ništa pili od alkohola njemu je  19 decembar rođendan i on tog dana nije pio alkohol i inače ne pije alkohol. Kada je izašao na cestu od korita  rijeke Lim, policija je već bila na cesti, s tim što je prije toga izlazio do ceste da zove pomoć kada nije bilo policije na mjestu nezgode, te se on potom vratio do korita rijeke Lim  te su on i okrivljeni  V.a izvukli do ceste. S.a je prije ovog dogadjaja znao iz vidjenja  i isti je došao na cestu da pomogne. Prihvatajući u potpunosti iskaz svjedoka Ć.H.a te nalaz i mišljenje vještaka psihijatra K.G., vještaka medicinske struke S.M.a kao i pisane dokaze- medicinsku dokumentaciju izdatu na njegovo ime i zapisnika o uviđaju sa fotodokumentacijom, sud nije prihvatio navode iz iskaza ovog svjedoka da je kritičnog događaja na cesti bila ledenica veličine većeg kamena, da je okrivljeni vozilom upravljao u trijeznom stanju odnosno da je okrivljeni alkohol konzumirao nakon udesa i izlaska na cestu kao i da on kritičnog događaja nije zadobio tjelesne povrede i iste je cijenio kao date u cilju olakšavanja krivično pravnog položaja svog brata od tetke okrivljenog Š.A.a. Ostale navode iz iskaza ovog svjedoka sud je prihvatio.</span>
</p>
<p class="p4"></p>
<p class="p4">
<span>	Iz iskaza svjedoka V.R.a  proizilazi da je kritičnog dana bio saputnik u vozilu ''Fiat bravo'' reg. oznaka PG BZ 881 kojim je upravljao okrivljeni Š.A. i to na mjestu suvozača , dok su na zadnjem sjedištu bili Š.V.a i V.N.a. Okrivljeni nije upravljao vozilom pod dejstvom alkohola niti je  te večeri konzumirao alkoholna pića, a oni  su se kretali iz pravca Bijelom Polja u pravcu Ribarevina i to brzinom do 40 km/h zbog poledice na putu. Dolaskom u mjesto Kruševo primijetio je da se sa jednog kamiona koji se kretao iz pravca Ribarevina pala jedna veća ledenica na njihovu kolovoznu traku pa je A.  da bi izbjegao prelazak preko ove ledenice skrenu vozilom po lijevoj strani kada je došlo do klizanja vozila i prelaska na suprotnu kolovoznu traku a zatim niz padinu prema rijeci Lim. Sljedeće  čega se sjeća da su se svi našli u rijeci s tim što se on napio vode i počeo gubiti svijest  a okrivljeni ga je izvukao i kako je kasnije čuo spasio mu život. Kada se osvijestio vidio je da se dosta ljudi okupilo oko njih i pošto su bili mokri pružali su im pomoć i primijetio je da je okrivljeni pio rakiju da bi se zagrijao, koju rakiju mu je donio jedan od mještana. U saobraćajnoj nezgodi  je zadobio lake tjelesne povrede. Na glavnom pretresu dodao je da od momenta kada je auto slećelo u rijeku do momenta kada su njega iznijeli na cestu prošlo je nekih 10 do 15 minuta, on je izgubio svijest  ali se brzo osvijestio još dok je auto bilo u vodi. Kada su ga iznijeli na cestu tu je već bila patrola policije, okrivljeni se istrljao rakijom a  možda je malo i progutao a po njegovoj procjeni Š. je progutao jednu čašicu rakije s tim što su rakijom masirali i njega. Prihvatajući u potpunosti iskaz svjedoka Ć.H.a te nalaz i mišljenje vještaka psihijatra K.G., vještaka medicinske struke S.M.a kao i pisane dokaze- medicinsku dokumentaciju izdatu na njegovo ime  i zapisnika o uviđaju sa fotodokumentacijom, sud nije prihvatio navode iz iskaza ovog svjedoka da je kritičnog događaja na cesti bila veća ledenica koja je pala sa kamiona prilikom njihovog mimoilaženja, da je okrivljeni vozilom upravljao u trijeznom stanju odnosno da je okrivljeni alkohol konzumirao nakon udesa i izlaska na cestu kao i da on kritičnog događaja nije zadobio tjelesne povrede i iste je cijenio kao date u cilju olakšavanja krivično pravnog položaja svog sestrića okrivljenog Š.A.a. Ostale navode iz iskaza ovog svjedoka sud je prihvatio.</span>
</p>
<p class="p4"></p>
<p class="p4"></p>
<p class="p4">
<span>	Iz iskaza svjedoka Ć.H.a namještenika UP PJ Bijelo Polje proizilazi da je on postupajući po pozivu dežurne službe kritičnog dana sa kolegom  K.B. došao u Kruševo, na cesti je bio zastoj a jedno vozilo sa trojicom momaka je bilo u rijeci  Lim. Potom su on kolega K. i profesor J. koji je prije njih došao do mjesta nezgode izvlačili lica iz vozila i rijeke Lim na cestu. Napolju je bilo najmanje minus deset stepeni i gledali su da što prije ta lica transportuju ka bolnici. Od ovih lica u najboljem stanju je bio vozač. Na mjestu nezgode niko od okupljenih lica nije donosio niti koristio alkohol niti davao nekom od učesnika nezgode da pije, jer se sve ovo brzo odvijalo i gledali su da ove momke koji su bili mokri što prije maknu i upute ka bolnici pošto je napolju bila niska temperatura, a takodje da što prije otklone narod  sa mjesta nezgode. Na cesti u momentu njihovog dolaska na kritično mjesto nije bilo nikakvih ledenica niti snijega, po cesti je bila posuta rizla i imalo je skrame od poledice. Ovi momci su odmah po iznošenju otpremani ka bolnici, tako da oni ni jednog  minuta nijesu zadržavani na cesti. Iskaz ovog svjedoka sud je u potpunosti prihvatio kao jasan logičan i uvjerljiv nesračunat na otežavanje ili pak olakšavanje krivično pravnog položaja okrivljenog a u potpunosti potvrđen zapisnikom o uviđaju suda i snjim u vezi fotodokumentacijom nezgode.</span>
</p>
<p class="p4"></p>
<p class="p4">
<span>	Iz zapisnika o tehničkom pregledu izdat od strane L.A.'' Podgorica za vozilo marke ''Fiat bravo'' reg. oznaka PG BZ 881, proizilazi da se zbog oštećenja na vozilu nije moglo ispitati sistem za upravljanje i kočenje .</span>
</p>
<p class="p4"></p>
<p class="p4">
<span>	Iz nalaza i mišljenja vještaka saobraćajne struke Č.M.a od 30.03.2011 godine,proizilazi da je noću pri dobroj vidljivosti u uslovima vremena bez padavina kada je kolovoz bio mokar, klizav, sa posutom rizlom, na magistralnom putu u zasjeku na izlazu sa pravca i ulazu u horizontalnu lijevu krivinu gdje je put sa blagim podužnim usponom , uslovima ograničene brzine kretanja  od 60 km/h, i po kolovozu obilježene središne uzdužne linije, pri kretanju PMV brzinom od 53 do 59 km/h, došlo do gubljenja upravljivosti nad putničkim motornim vozilom tako da je putničko vozilo  bočno izmicano ulijevo  zanoseći se po kolovozu, nakon čega je stupilo na snijeg, zgrnut sa kolovoza  uz metalnu odbojnu gredu po kome se uzdiglo do visine metalne odbojne grede a zatim se kretalo sniježnom bankinom u nivou  visine metalne ograde na koju je stupilo i ostalim točkovima sa koje je silazilo niz lijevu kosinu zasjeka ispod kolovoza i sa koje je palo u korito rijeke. Na putu izgubljene upravljivosti  bočnim izmicanjem ulijevo do početka silaska niz kosinu zasjeka prema rijeci PMV neutralisalo je brzinu kretanja od oko 40 km/h, pa za slučaj da se vozilo kretalo brzinom od 40 km/h zaustavilo bi se prije silaska niz kosinu zasjeka ka rijeci. Na  osnovu podataka da je dozvoljena brzina za dati potez magistralnog puta 60 km/h i da važi za povoljne uslove odvijanja saobraćaja prilagodjena brzina mokrog i klizavog kolovoza kakav je bio na mjestu nezgode iznosi manje od 40 km/h. Po vještaku neupravljanje PMV prilagodjenom brzinom opisanom stanju kolovoza je razlog na nastanak ove nezgode. Po vještaku ako je na desnoj kolovoznoj traci iza mjesta nezgode bila ''velika ledenica  veličine  fudbalske lopte'' kako se to opisuje u subjektivnim pokazateljima iz spisa tada je  vozač PMV mogao preduzeti manevar izmicanja putničkog vozila ulijevo radi obilaska  takve prepreke na kolovozu koji je na mokrom i klizavom kolovozu mogao izazvati gubitak stabilnosti nad PMV i dalje gubitak upravljivosti bočnim izmicanjem putničkog vozila ulijevo. Sud je u potpunosti prihvatio nalaz vještaka saobraćajne struke, kao realan i objektivan jer je isti dat na osnovu činjenica konstatovanih na  zapisnik o uvidjaju lica mjesta, čiji su prateći element skica lica mjesta saobraćajne nezgode i fotodokumentacija koji predstavljaju objektivne pokazatelje, činjenica konstatovanih na licu mjesta, po pravilima struke i nauke, a ovo tim prije što je isti u saglasnosti sa ostalim izvedenim dokazima.</span>
</p>
<p class="p4"></p>
<p class="p4">
<span>	Iz nalaza i mišljenja vještaka medicinske struke dr. S.M.a, datog u toku istražnog postupka na zapisniku Kri. br.37/11 od 09.03.2011. godine,  utvrdjuje se  da su oštećeni V.R., V.N.a i Š.V.a, pregledani zbog povreda zadobijenih u saobraćajnoj nezgodi i da su kritičnog dogadjaja zadobili lake tjelesne povrede bliže opisane u izreci presude. Sud je u potpunosti prihvatio nalaz vještaka medicinske  struke, kao realan i objektivan jer je isti dat po osnovu medicinske dokumentacije izdate na ime oštećenih kao realnog pokazatelja povreda koje su kritičnog dogadjaja zadobili oštećeni V.R., V.N.a i Š.V.a , kao i na osnovu stručnog znanja i pravila nauke.</span>
</p>
<p class="p4"></p>
<p class="p4">
<span>	Iz zapisnika KBC Podgorica o analizi prisustva alkohola u krvi A br. 2019 od 23.12.2010. godine, za vozača okrivljenog Š.A.a koji je upravljao putničkim motornim vozilom marke ''Fijat bravo'', utvrdjuje se da je kod okrivljenog Š.A.a trideset pet minuta posle nezgode u krvi bilo 0,98 pro milla apsolutnog alkohola te da je bio u pripitom stanju. </span>
</p>
<p class="p4"></p>
<p class="p4">
<span>	Iz nalaza i mišljenja vještaka medicinske struke psihijatra dr. G.K.sa zapisnika Kri.br.31/11 od 21.03.2011 godine, proizilazi da je u krvi okrivljenog Š.A.a u 21,05 minuta odnosno 35 minuta posle saobraćajnog udesa nadjeno 0,98 pro milla alkohola. Kako je krv  vadjena u roku od  jednog sata od momenta udesa ovaj nalaz se uzima kao validan. Koncentracija od 0,98 pro milla  spada u grupu lako pripitih stanja i pri tom su blago izraženi znaci dejstava alkohola na organizam. Kod mladog čovjeka ako nije navikao na alkohol daje blaže poremećaje produženja reagovanja na odgovarajući stimulans. U ovoj koncentraciji  alkohol djeluje na psifičke funkcije organizma u smislu povećanja nerealne hrabrosti. Po vještaku vozač  sa koncentracijom alkohola od 0,98 pro milla nije bio sposoban za bezbjednu vožnju. Po vještaku resorbcija alkohola počinje nakon nekoliko minuta a sva količina unijetog alkohola se resorbuje nadalje za 90 minuta, Teoretski je moguće da je vozač - okrivljeni  unio alkohol nakon udesa i u tom slučaju bi  morao unijeti veće količine alkohola. Da je uzet nalaz urina tačno bi se znalo kad je alkohol unošen u organizam. Pojašnjavajući  svoj nalaz na glavnom pretresu vještak je istakao  da imajući u vidu subjektivne pokazatelje kazivanje vozača i oštećenih te činjenice iz spisa predočenih od strane suda da je od momenta saobraćajnog udesa do vađenja  krvi prošlo 35 minuta, a da su nakon udesa preduzete radnje izlaska vozača - okrivljenog na cestu iz Lima ostaje otprilike 15 do 20 minuta i za koje vrijeme bi trebalo da se resorbuje navodna popijena količina alkohola pa bi teoretski vozač morao uzeti veliku količinu alkohola u veoma kratkom vremenu i to alkohola  koji ima veliki procenat apsolutnog alkohola da bi se dostigla nadjena koncentracija od 0,98 pro milla a ta količina sigurno prevazilazi kazivanje iz subjektivnih pokazatelja '' jedna rakiska čašica, jedna podlanica uključujući grlić, nekoliko gutljaja'', te je po vještaku u organizmu vozača u momentu saobraćajne nezgode bilo alkohola.Sud je u potpunosti prihvatio nalaz i mišljenje vještaka medicinske  struke, K.G. kao i pojašnjenje nalaza ovog vještaka sa glavnog pretresa, kao realne i objektivne jer je isti dat na osnovu izvještaja o analizi krvi na alkohol kao realnog pokazatelja prisustva alkohola kod okrivljenog Š.A.a, kao i na osnovu stručnog znanja i pravila nauke, a potvrđen navodima iz iskaza svjedoka Ć.a.</span>
</p>
<p class="p4"></p>
<p class="p4">
<span>	Iz zapisnika o uviđaju suda Kr.br.128/10 od 19.12.2010 godine, proizilazi  da je na mjestu nezgode postojala rasvjeta što je potvrđeno i foto dokumentacijom UP PJ Bijelo Polje br. 502/2010 od 19.12.2010 godine, s tim što iz fotodokumentacije proizilazi da u vrijeme vršenja uviđaja rasvjeta nije bila upaljena pa sa navedenih razloga sud nije prihvatio navod iz mišljenja vještaka saobraćajne struke da je kolovoz u vrijeme nezgode bio osvijetljen, svjetlima ulične rasvjete, te je u ovom dijelu prihvatio odbranu okrivljenog s tim što po ocjeni suda ova činjenica - neosvijetljenost kolovoza svjetlima gradske rasvjete nije imala uticaja na nastanak i tok saobraćajne nezgode a samim tim i na drugačije odlučivanje suda u ovoj krivično pravnoj stvari.</span>
</p>
<p class="p4"></p>
<p class="p4">
<span>	Iz navoda iskaza svjedoka Ć.H.a proizilazi da je u momentu njegovog dolaska na mjesto nezgode na cesti bila posuta rizla, da na cesti nije bilo nikakvih ledenica, potvrđenih foto dokumentacijom UP PJ Bijelo Polje br. 502/2010 od 19.12.2010 godine, i zapisnikom o uviđaju te sa navedenih razloga sud nije prihvatio navode iz odbrane okrivljenog i svjedoka oštećenih da je na cesti i to na njihovoj kolovoznoj traci prije nezgode bila velika ledenica veličine kamena odnosno fudbalske lopte zbog koje je okrivljeni navodno skrenuo vozilo ulijevo a kazivanja ošećenih u odnosu na navodnu ledenicu su protivurječna jer je  svjedok - oštećeni V.R. tvrdio da je ledenica pala sa jednog kamiona neposredno prije njihovog mimoilaženja sa kamionom dok su svjedoci - oštećeni  Š.V.a i V.N.a i okrivljeni tvrdili da je ledenica bila na cesti u momentu njihovog nailaska vozilom. A takođe ni jedan izvedeni dokaz ne upućuje na zaključak da je lice mjesta saobraćajne nezgode nakon dešavanja nezgode do momenta uviđaja suda izmijenjeno. </span>
</p>
<p class="p4"></p>
<p class="p4">
<span>	Sud nije prihvatio navode iz odbrane okrivljenog da na cesti u momentu nezgode nije bilo rizle pošto su isti u suprotnosti sa kazivanjem svjedoka Ć.H.a i s njim u vezi zapisnikom o uviđaju suda te foto dokumentacijom UP PJ Bijelo Polje br. 502/2010 od 19.12.2010 godine.</span>
</p>
<p class="p4"></p>
<p class="p4">
<span>	Navode iz odbrana okrivljenog da je on vozilom u momentu nezgode upravljao u trijeznom stanju a da je alkohol konzumirao nakon nezgode i to tek kada je na cestu izašao iz korita rijeke Lim,  sud nije prihvatio iz razloga što je svjedok Ć. bio decidan u svom iskazu da na mjestu nezgode niko od okupljenih lica nije donosio niti koristio alkohol, niti  ga davao učesnicima nezgode, da je on učestvovao u izvlačenju učesnika nezgode iz korita rijeke Lima do ceste da su učesnici nezgode bili mokri na niskoj temperaturi i odmah po iznošenju otpremani ka Bolnici a koji navodi su potvrđenima nalazom i mišljenjem vještaka psihijatra K.G. i pojašnjenjem nalaza istog vještaka sa glavnog pretresa gdje se ovaj vještak decidno izjasnio da bi jedino teoretski bilo moguće da se u vrlo kratkom vremenskom intervalu uzme velika količina alkohola i to alkohola koji ima veliki procenat apsolutnog alkohola da bi se dostigla nadjena koncentracija od 0,98 pro milla pri čemu je sud takođe imao u vidu i činjenice da je od momenta nezgode do momenta uzimanja krvi za analizu prošlo trideset pet minuta s tim što je ovih trideset pet minuta određeni vremenski period deset do petnaest minuta trajalo vađenje učesnika nezgode izmedju ostalog i okrivljenog iz korita rijeke Lim i njihovo dovođenje odnosno iznošenje do ceste. Iz čega proizilazi jedini logičan zaključak da je okrivljeni - vozač Š.A. u momentu dešavanja nezgode bio u alkoholisanom stanju i da alkohol nije konzumirao posle nezgode.</span>
</p>
<p class="p4"></p>
<p class="p4">
<span>	Navode iz iskaza oštećenih  Š.V.i V.N.e, da oni kritičnog događaja nijesu zadobili povrede  sud nije prihvatio iz razloga što iz izvještaja ljekara Jedinice za Hitnu medicinsku pomoć u Bijelom Polju, br. protokola 18378 i izvještaja ljekara Jedinice za Hitnu medicinsku pomoć u Bijelom Polju, br. protokola 18379 proizilazi da su se oštećeni Š.V.a i V.N.a u Hitnu pomoć javili zbog povreda iz udesa kada je automobil sletio u Lim a po osnovu koje medicinske dokumentacije je potom svoj nalaz i mišljenje dao vještak medicinske struke dr S.M.e koji nalaz i mišljenje je sud u potpunosti prihvatio.</span>
</p>
<p class="p4"></p>
<p class="p4">
<span>	Navode iz iskaza oštećenih da je na mjestu nezgode kolovoz imao nagib prema rijeci Lim nijesu potvrđeni zapisnikom o uviđaju i fotodokumentacijom iz kojih proizilazi da na mjestu nezgode kolovoz nema poprečnog nagiba te sa navedenih razloga ove navode iz iskaza oštećenih sud nije prihvatio.</span>
</p>
<p class="p4"></p>
<p class="p4">
<span>	 Imajući u vidu izvedene dokaze: iskaz svjedoka Ć.a nalaze i mišljenje vještaka Č.e, S.a i K., te sadržinu pisanih dokaza medicinsku dokumentaciju izdatu na ime oštećenih, izvještak KC o analizi alkohola, zapisnika o uviđaju suda, fotodokumentaciju nezgode, skicu lica mjesta sud je kao nesporno utvrdio: da je okrivljeni Š.A. kritičnom prilikom postupao protivno saobraćajnim propisima i čl. 200 st. 1 ZOBS-a na putevima po kojim vozač ne smije da upravlja vozilom u saobraćaju na putu ako je pod dejstvom alkohola a okrivljeni Š.A. je vozio pri koncentraciji od 0,98 pro milla alkohola u krvi i nalazio se u pripitom stanju što je po vještaku psihijatru  uticalo na njegove psiho - fizičke sposobnosti pa samim tim po ocjeni suda u direktnoj vezi sa nastankom predmetne saobraćajne nezgode jer su njegove motorne i senzorne funkcije bile lako poremećene. Alkohol u ovoj koncentraciji utiče na psihičke i na fizičke osobine ogranizma i daje blaže poremećaje produženja  reagovanja na  odgovarajući stimulans. Kod vozača u pripitom stanju dolazi do povećanja nerealne hrabrosti. Vozač sa koncentracijom alkohola u krvi od 0,98 pro milla je u pripitom stanju i isti nije bio sposoban za bezbjednu vožnju. Okrivljeni Š.A. je takodje postupao protivno čl. 31 ZOBS-a, jer u konkretnim saobraćajnim uslovima mokrog i klizavog kolovoza brzinu kretanja vozila nije prilagodio okolnostima, karakteristikama, stanju puta, i drugim saobraćajnim uslovima, pri čemu je za opisane uslove mokrog i klizavog kolovoza dakle nepovoljne  uslove odvijanja saobraćaja po vještaku saobraćajne struke prilagodjena brzina bila manja od 40 km/h, a po nalaženju istog vještaka okrivljeni je vozilom u momentu nezgode upravljao brzinom od 53 do 59 km/h.</span>
</p>
<p class="p4"></p>
<p class="p4">
<span>	Nakon analize svih izvedenih dokaza cijeneći ih pojedinačno i u sve ukupnosti, sud je utvrdio činjenično stanje da je okrivljeni Š.A. dana 19.12.2010 godine, oko 20,30 h, ne pridržavajući se saobraćajnih propisa, upravljao putničkim motornim vozilom marke ''Fiat bravo'' reg.oznaka PG BZ 881, magistralnim putem iz pravca Bijelog Polja u pravcu Ribarevina, te je dolaskom u mjesto Kruševo, opština Bijelo Polje, ugrozio saobraćaj i doveo u  opasnost život i tijelo ljudi, na način što je protivno odredbi čl. 200 ZOBS-a na putevima, upravljao vozilom   pod dejstvom alkohola pri koncentraciji od 0,98 promila apsolutnog alkohola u krvi, usljed čega protivno odredbi čl.31 ZOBS-a na putevima, brzinu kretanja vozila, nije prilagodio okolnostima, karakteristikama, stanju puta i drugim saobraćajnim uslovima - mokrog i klizavog kolovoza, nakon čega je izgubio upravljivost nad vozilom, prešao sa desne na lijevu kolovoznu  traku, posmatrano u njegovom smjeru kretanja, a zatim napustio kolovoz po lijevoj ivici i sletio niz strminu u korito rijeke Lim, kojom prilikom su saputnici u  vozilu osumnjičenog, oštećeni  Š.V.a, V.R. i V.N.a, zadobili lake tjelesne povrede i to: V.R. u vidu nagnječenja mekih tkiva na glavi, V.N.a u vidu oguljotine kože ispod oka i Š.V.u vidu oguljotine kože ispod oka.</span>
</p>
<p class="p10"></p>
<p class="p4">
<span>	Postupajući na opisani način okrivljeni je ostvario obilježja krivičnog djela ugrožavanje javnog saobraćaja iz čl. 339 st. 1 Krivičnog zakonika, koje je izvršio s eventualnim umišljajem, jer je bio svjestan da vožnjom pod uticajem alkohola na naprijed opisani način može izazvati saobraćajnu nezgodu i tako učiniti krivično djelo, ali je na tu mogućnost pristao, dok je u odnosu na nastale posledice saobraćajne nezgode - tjelesne povrede kod oštećenih Š.V.e, V.R. i V.N.a , okrivljeni postupao sa nehatom.</span>
</p>
<p class="p4"></p>
<p class="p4">
<span>	Iz izvedenih dokaza sud je utvrdio drugačije činjenično stanje a u pogledu ličnog imena oštećenog Š.V.od činjeničnog stanja predstavljenog dispozitivom optužnog predloga i isto je sadržano u izreci presude.</span>
</p>
<p class="p10"></p>
<p class="p4">
<span>	Prilikom odlučivanja o vrsti krivične sankcije sud je cijenio sve okolnosti iz čl. 42 Krivičnog zakonika, koje utiču da kazna bude veća ili manja, pa je od olakšavajućih okolnosti na strani okrivljenog našao da se radi o mladom, neosudjivanom licu,  kome se oštećeni nijesu pridružili krivičnom gonjenju,  koga su posledice saobraćajne nezgode takodje pogodile jer su kritičnog dogadjaja njegovi bliski srodnici zadobili lake tjelesne povrede, pa u odsustvu otežavajućih okolnosti sud je  okrivljenog osudio na kaznu zatvora od 30 ( trideset) dana, smatrajući da će se i ovako minimalnom kaznom dovoljno uticati na istog da u buduće ne vrši ova i slična krivična djela i ostvariti se svrha kažnjavanja, predvidjena u čl. 32 Krivičnog zakonika. Sud je pri tom imao u vidu težinu krivičnog djela, i jačinu ugrožavanja zaštićenog dobra.</span>
</p>
<p class="p4"></p>
<p class="p4">
<span>	Shodno čl. 199 st. 2 Zakonika o krivičnom postupku, odlučeno je da okrivljeni plati sudu na ime paušala iznos od 30,00 €, imajući u vidu složenost i trajanje krivičnog postupka, te imovinske prilike okrivljenog, a shodno čl. 202 Krivičnog zakonika, odlučeno je da okrivljeni plati sudu na ime troškova krivičnog postupka  ukupan iznos od 302,50 €, a isti troškovi se odnose na vještačenje dva vještaka  - medicinske struke dr. S.M.a, u iznosu od  33,00 € i psihijatra G.K.u iznosu od 110,00 € i vještaka saobraćajne struke Č.M.a u iznosu od 159,50 €.</span>
</p>
<p class="p4"></p>
<p class="p4">
<span>	Imovinsko pravnog zahtjeva nije bilo. </span>
</p>
<p class="p4"></p>
<p class="p11">
<span>Shodno čl. 74 Krivičnog zakonika okrivljenom je izrečena zabrana upravljanja putničkim motornim vozilom ''B '' kategorije u trajanju od tri mjeseca od dana pravosnažnosti presude.</span>
</p>
<p class="p10"></p>
<p class="p4">
<span>	Iz iznijetih razloga shodno čl. 364 Zakonika o krivičnom postupku, odlučeno je kao u izreci presude.</span>
</p>
<p class="p4"></p>
<p class="p4"></p>
<p class="p3"></p>
<p class="p3">
<span>OSNOVNI SUD U BIJELOM POLJU</span>
</p>
<p class="p3">
<span>Dana 16.06.2011 . godine</span>
</p>
<p class="p3"></p>
<p class="p4">
<span>ZAPISNIČAR,							   S U D I J A,</span>
</p>
<p class="p4">
<span>Koviljka Lješnjak s.r.					            Dragan Mrdak s.r.</span>
</p>
<p class="p4"></p>
<p class="p12"></p>
<p class="p13"></p>
<p class="p14"></p>
<p class="p2"></p>
<p class="p13"></p>


</body>
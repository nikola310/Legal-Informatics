<strong>Posl. br. K. 586/09/07</strong><br>
<strong>U IME NARODA</strong><br>
&nbsp;<br>
Osnovni sud u Kotoru kao nadležni prvostepeni krivični sud, u vijeću sastavljenom od Predsjednik vijeća–sudije prof. Dr Vesne Vučković, i članova vijeća–sudija porotnika Gašparin Karmela i Goranović Šćepana, uz učešće zapisničara Kosovke Buzdovan, u krivičnom predmetu protiv okrivljenih <strong>M. S.</strong> i <strong>B.V.</strong> zbog krivičnog djela zloupotrebe ovlašćenja u privredi iz člana 276. stav 1. tačka 3. Krivičnog zakonika i krivičnog djela neozvoljena proizvodnja iz člana 283. stav 1. Krivičnog zakonika, koje brani adv. Dj. D., a koji se vodi po optužnici ODT Kotor Kt. br. 11/06 od 22.01.2007. godine, nakon održanog glavnog pretresa dana 20.11.2009. godine, u prisustvu zamjenika ODT Kotor D.Ž., okrivljenih a u odsustvu njihovog branioca koji je uredno pozvan, donio&nbsp; je slijedeću<br>
&nbsp;<br>
<strong>P R E S U D U</strong><br>
Okrivljeni<br>
1. <strong>M. S.</strong> od oca Đ. i majke Lj. rodjene G., rodjen......, u K., nastanjen u R., K., privatnik, oženjen, otac 4 djece, sa završenom srednjom školom, vojni rok služio 1985..g, u T., srednjeg imovnog stanja, ranije osudjivan i to presudom Opštinskog suda u D. K.... od 12. 7.1989 godine, zbog krivičnog djela iz člana 168., stav 5., u vezi sa čl. 163. st. 3. i 1. KZH, oslobodjen od kazne, presudom Osnovnog suda K. K. ... od&nbsp; 12.10.1995 godine, zbog krivičnog djela iz člana 144., stav 1. KZ RCG, na kaznu zatvora u trajanju od 15 dana uslovno na period od jedne godine i presudom Opštinskog suda u N.V. K... od 22.03. 2000 godine, zbog krivičnog djela iz člana 195. st. 3. u vezi st. 12. 1. KZ RS na novčanu kaznu u iznosu do 3.000,00 dinara, protiv koga se ne vodi postupak za drugo krivično djelo.<br>
&nbsp;<br>
2. <strong>B. V.</strong> od oca J. i majke Z. rodjene S., rodjen ...., u K., nastanjen u K. D., državljanin CG, radnik, oženjen, otac troje djece, sa završenom osmogodišnjom školom, vojni rok služio u S., 1975 godine, vodi se u VE Kotor, srednjeg imovnog stanja, ranije neosudjivan, protiv koga se&nbsp; vodi postupka za druogo krivično djelo zbog krivična djela lake tjelesne povrede.<br>
&nbsp;<br>
Na osnovu člana 363. st. 3. ZKP<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
<strong>OSLOBAĐAJU SE OD OPTUŽBE</strong><br>
&nbsp;<br>
Da su kao odgovorna lica u svojstvu vlasnika i izvršnih direktora preduzeća "BM" DOO Kotor i preduzeća "Y B" DOO K. koja vrše privrednu djelatnost, u namjeri pribavljanja protivpravne imovinske koristi za svoja preduzeća, u periodu od 03.05.2005 godine, do 18.11.2005 godine, u izvršavanju poreskih obaveza&nbsp; uskratili sredstva koja predstavljaju javni prihod, na način što su suprotno odredbama člana 18. i 19.&nbsp; Zakona o rudarstvu CG /Sl. list&nbsp; RCG br. 28/93/ i člana 7. Zakona o imovini RCG /Sl. list RCG br. 44/99/ u navedenom periodu nisu izvršili plaćanje koncesija za neovlašćenu eksploataciju tehničko–gradjevinskog kamena u količini od 10.000 m3, za koje iznos koncesije iznosi oko 7.000 e koju su vršili pomoću svojih gradjevinskih mašina u kamenolomu u naselju B., SO K., a koji su tehničko gradjevinski kamen neovlašćeno proizvodili a bez odobrenja&nbsp; nadležnog organa-Ministarstva ekonomije-Vlade RCG, sa kojim nisu zaključili Ugovor o koncesiji obzirom da se radio rudnom bogastvu koje je u državnoj svojini, a za čiju se eksploataciju plaća nadoknada.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
<em>- čime bi bili učinili krivično djelo zloupotreba ovlašćenja u privredi iz člana 276. stav 1. tačka 3. Krivičnog zakonika i krivično djelo nedozvoljena proizvodnja iz člana 283. stav 1. Krivičnog zakonika. </em><br>
&nbsp;<br>
Troškovi krivičnog postupka padaju na teret budžetskih sredstava ovog suda.<br>
&nbsp;<br>
<strong>O b r a z l o ž e nj e</strong><br>
&nbsp;<br>
&nbsp;<br>
OTD Kotor aktom Kt. 11/06 od 22.01.2007 godine optužio je M. S. i B. V. &nbsp;zbog krivičnog djela zloupotrebe ovlašćenja u privredi iz člana 276., stav 1. tačka 3. Krivičnog zakonika i krivičnog djela nedozvoljena proizvodnja iz člana 283. stav 1. Krivičnog zakonika.<br>
&nbsp;<br>
Postupajući po podnijetoj optužnici sud je zakazao i održao glavni pretres dana &nbsp;17.12.2008. godine, u prisustvu&nbsp; zamjenika ODT Kotor J. Č., okrivljenih i njihovog branioca&nbsp; adv. L. Du., u zamjenika adv. D. Đu. i istog dana nakon vijećanja i glasanja donio odluku u ovoj krivičnopravnoj stvari.<br>
Na predmetnu presudu uložena je žalba od strane ODT Kotor i rješenjem Višeg suda u podgorici br. kž. 156/09 od 15.09.2009.godine, ukinuta je prvostepena presuda i predmet je vraćen na ponovni postupak.<br>
&nbsp;<br>
Postupajući po ukidnom rješenju sud je zakazao i održao glavni pretres dana 20.11.2009.godine u prisustvu zamjenika ODT kotor D. ž., okrilvjenih a u odsustvu njihovog branioca i istog dana donijeta je odluka u ovoj krivičnopravnoj stvari.<br>
&nbsp;<br>
U završnoj riječi zamjenik ODT Kotor izjavio je da u cjelosti ostaje pri ranije datoj završnoj riječi podgnutoj i preciziranoj optužnici, odbranu okrivljenih u dijelu da isti nijesu znali da im za eksploataciju tehničkog gradjevinskog kamena treba&nbsp; potrebna dokumentacija u vidu Ugovora o koncesiji, nije prihvatljiva kao i u dijelu da se u konkretnom radi o eksploataciji jalovišta, je usmjerena u izbjevanju krivice, jer je opovrgnuta provedenim dokazima. Naime, sudski vještak u svom nalazu i na glavnom pretresu izjavio je da se u konkretnom radi o eksplataciji tehničkog gradjevinskog kamena, koji se svakako smatra rudnim bogastvom, da je eksploatacija od strane okrivljenih vršena bez odobrenja Vlade RCG odnosno nadležnog Ministarstva i bez zaključenog ugovora o koncesiji. Na osnovu svih provedenih dokaza smatra da je utvrdjena krivica&nbsp; okrivljenih za predmetna krivična djela, pa predlaže sudu da ih oglasi krivima i kazni po zakonu.<br>
&nbsp;<br>
Okrivljeni M. S. je u ponovljenom postupku izjavio da u svemu ostaje kod ranije odbrane. Pred istražnim sudijom ovog suda naveo je da da je tačno da je u navedenom periodu vršio eksploataciju jalovine, a ne kamena, kako je navedneo u zahtjevu, u majdanu u blizini B. To je radio na osnovu Odluke MZ sela Lj. i odbora sela. On je za to selo izveo gradjevinske radove, pa pošto nijesu imali sredstva da mu plate, dozvolili su mu da koristi jalovinu iz navedenog majdana. Količinu koja je eksploatisao, a veću od one koja je navedena u odlukama, uredno je platio Mjesnoj zajednici V. i o tome postoji dokumentacija kod Odbora sela i njegovoj dokumentaciji i obavezao se da će dostaviti sudu uplatnice. Na pitanje suda da li je bio svjestan da je za eksploataicju rude nepohodna i dozvola Vlade RCG, odgovorio je da je bio siguran da Odbor ima tu dozvolu i da mu u skladu sa tom dozvolom nudi kompenzaciju umjesto plaćanja, zbog toga nije platio nikakvu koncesiju, jer smatra da odbor sela plaća ili da ima neki dogovor sa Vladomom ili nadležnim ministarstvom.<br>
Okrivljeni je naveo da u spisima predmeta postoji kompletna dokumentacija iz koje se vidi koliko je kubika kamena&nbsp; prevezeno, da je to ukupno 1.000 m3, i da je transport izvršen za nekoliko dana, da je od prilike&nbsp; prevezeno 125 kamiona. Takodje je izjavio da je iznos od 520,00 € uplaćen po računu, a ostalo je uradjeno čišćenje kanala za potrebe Mjesne zajednice i to&nbsp; su bili kompenzacioni poslovi, i to iznos do 1.000,00 €, odnosno&nbsp; 1 m3&nbsp; koštao je 1,00 €.<br>
&nbsp;<br>
Okrivljeni B. V. izjavio je u svojoj odbrani u ponovljenom postupku u svemu jednako kao u ranijem postupku. Pred istražnim sudijom ovog suda izjavio je da je negdje tokom 2005. godine, njegova firma "Y B" sklopila usmeni dogovor sa Mjesnom zajednicom V.i i njenim predsjednikom B. G. da kupe šut–jalovinu u izvjesnoj količini. Prilikom dogovora pitao je G. da li je sve legalno, a on mu je odgovorio da MZ V. kamenolom koristi više do 40. godina. Sav prihod koji dobije iz jalovine-materijala koristi za lokalne potebe, kao što su popravka puta kroz sela, vodovoda i elektrifikacija. Za materijal koji su tokom 4 dana izvezli sa lica mjesta uredno su platiti Mjesnoj zajednici preko žiro računa iste u iznosu od 272,00 €, i o tome sudu dostavlja izvod&nbsp; br. 187. na dan 15.12.2005. godine, kod Mb. Samo taj jedan put je nabavljao–kupovao materijal iz tog kamenoloma i zaista se ne osjeća krivim, tim prije što je materijal koristio za potrebe svoje firme, a ne nikako za tržište, odnosno dalju prodaju. Nije imao nikakva odobrenja, jer je smatrao da Mjesna zajednica koja toliko godina eksploatiše kamenolom ima svu potrebnu dokumentaciju i ne radi ništa mimo zakona.<br>
Okrivljeni je naveo da je količina jalovine oko 270 kubika, jer su prekinuti dolaskom policije, trebalo je da se preveze više jalovine, medjutim, policija je to prekinula, a da bi to prevezli koristili su jedno popodne i sutradan, ne zna tačno kojim kamionom i koje kubikaže, to postoji u otpremnicama, a kamioni su bili u kubikaži od 3 do 15 kubika. Izjavio je da ne zna da li je mjesna zajednica imala odobrenje ili ne, ali za potrebe MZ su prevozili i izvršili uplatu onako kako je po otpremnicama, ali to nije količina kako je navedena u optužnom aktu.<br>
&nbsp;<br>
Sud je u dokaznom postupku radi utvrdjivanja činjeničnog stanja i krivice okrivljenih proveo sledeće dokaze i to: pročitana je službena zabilješka OB K. od 28.11.2005 godine, izvršen je uvid u fotodokumentaciju OB K.od 28.11.2005 godine, sa prikazom fotografija i kamiona, pročitano je rješenje-potvrda o registraciji za preduzeće braća „M.“ G., otpremnice&nbsp; br. ..., ..., ..., ..., ..., ... i u otpremnice Uvidom u otpremnice br. .., 20/10, ..., ..., ... i ... od 24.11.2005 i izvod iz CKB banke za uplatu Mjesnoj zajednici V. K. na iznos od 520,00 €, izvod iz stanja na „M b“ sa uplatom Mjesnoj zajednici V. za iznos od 272,00 €, račun br. ..., izvod iz kaznene evidencije za M. S. i B. V., na saglasnost stranaka pričitan je nalaz vještaka M. D. od 19.6.2006 godine, izjava svjedoka L.R. od 1.06.2006 godine i van glavnog pretresa i Z. R. od 04.12.2008 godine i pred istražnim sudijom.<br>
&nbsp;<br>
Iz službene zabilješke OB K. od&nbsp; 28. 11. 2005 godine vidi se da je ista sačinjena od strane ovlašćenih službenih lica tog OB–a povodom izlaska na lice mjesta na teren D. G., a vezano za dopis Ministarstva ekonomije br. ... upućen OB K., u kojem je navedeno da na lokalitetu prema Mjesnoj zajednici B. postoje ilegalna radilišta na kojima se vrši eksploatacija tehničko – gradjevinskog kamena i da je sa te lokacije izvršena eksploatacije preko 10.000 m3 tog kamena, kojom prilikom je u majdanu zatečeno pet teretnih motornih vozila, koja služe za prevoz rasutog tereta–kamena i šuta i dvije rudarsko gradjevinske mašine, na jednom bageru nalazila se naljepnica firme „Y B„ -d.o.o. K., a jedno od vozila je na sebi imalo istaknutu firmu „J.“ -d.o.o. B.<br>
&nbsp;<br>
Iz fotodokumentacije OB K. od 28.11.2005 godine, sa prikazom fotografija i kamiona prikazano je zatečeno stanje, tj. tovarenje kamiona i kamioni koji čekaju na utovar, širi izgled lica mjesta, mjesto na kome se ugradjuje materijal.<br>
&nbsp;<br>
Iz rješenja-potvrde o registraciji za preduzeće braća „M“ G.j vidi se da je kod Centralnog registra Privrednog suda u Podgorici dana 03.03.2005 godine registrovano navedeno preduzeće, kao društvo sa graničenom odgovornošću, čiji je osnivač i izvršni direktor, kao i ovlašćeni zastupnik S. M.<br>
&nbsp;<br>
Iz otpremnica&nbsp; br. ..., ..., ..., ..., ..., ... godine se vidi da je preduzeće D.o.o. -„B M“ vršilo prevoz jalovine iz pozajmišta Lj., dana 27.11. i 28.11.2005 godine, kojim teretnim vozilima je izvršeno i broj tura i ukupnan iznosu, a uvidom u otpremnice br. ..., ..., ..., ..., ... i ... od 24.11., 25.11, 26.11. i 28.11.2005 godine vidi se da je preduzeće „Y B“ –d.o.o vršilo prevoz jalovine iz pozajmišta Lj., kojim teretnim vozilima, broj tura i za koji iznos.&nbsp;<br>
&nbsp;<br>
Iz izvoda iz CKB &nbsp;za uplatu Mjesnoj zajednici V. K. na iznos od 520,00 €, vidi se da je navedeni novčani iznos preduzeće „B M –G“, K. uplatila Mjesnoj zajednici „V.– R.“ dana 08.12.2005 godine.<br>
&nbsp;<br>
Iz izvoda&nbsp; iz stanja na „M b“ sa uplatom Mjesnoj zajednici V. za iznos od 272,00 €, vidi se da je navedeni novčani iznos preduzeće „Y B“ –d.o.o. uplatilo dana 15.12.2005 godine Mjesnoj zajednici V. K.<br>
&nbsp;<br>
Uvidom u račun br. ... se vidi da je Mjesna zajednica V. izdala navednei račun preduzeću D.o.o -„Y B“, dana 07.12.2005 godine, na iznos od 272,00 € za šut – jalovinu, u količini od 272 m3.<br>
&nbsp;<br>
Iz izvoda kaznene evidencije OB K. od 22.05.2006 godine utvrdjeno je da je M.S. osudjen presudom Opštinskog suda D. K. ... od 12.07.1989 godine, zbog krivičnog djela iz člana 168, stav 5, u vezi sa članom 163., stav 3. i 1. KZH, kojom je oslobođen od kazne po članu 45. KZ SFRJ, presudom Osnovnog suda K. K. ... od 12.10.1995 godine, zbog krivičnog djela kradje iz člana 144., stav 1. KZ RCG na kaznu zatvora u trajanju od 15 dana uslovno na jednu godinu i presudom Opštinskog suda u N. V.i K. ... od 22.03.2000 godine zbog krivičnog djela iz člana 195. stav 3., u vezi stava 1. KZ RS na novčanu kaznu u iznosu od 3.000,00 din. B. V. nije ranije osudjivan što je utvrđeno iz izvoda iz kaznene evidencije.<br>
&nbsp;<br>
Na osnovu nalaza vještaka M. D. utvrdjen je iznos od novca koji su preduzeća „Y B“ i „B M“ trebali da uplate na ime PDV –a, a po osnovu koristi koju su imali prilikom eksploatacije jalovine.<br>
&nbsp;<br>
Iz dopisa Ministarstva ekonomije od 18.11.2005 godine upućenog OB K. utvrdjeno je da se glavni republički inspektor za rudarstvo obratio OB K. sa zahtjevom da se sprovede istražnja radnja radi sprječavanja devastacije životne sredine i nelegalne eksploatacije tehničko–gradjevinskog kamena sa lokacije uz put u MZ B., gdje je izvršena eksploatacije 10.000 m3 tehničko–gradjevinskog kamena. Navedeno je i da otpremnice za tehničko–gradjevinski kamen mogu izdati koncesionari, koji se lagalno bave ovim poslom i to: J. k.p. K., D.o.o „T“ K., D.o.o. „C“ B. i AD „R“ &nbsp;T.<br>
&nbsp;<br>
Svjedok L. R. je izjavio da je tačno da je firma "T u" kupila od preduzeća "B M" oko 1000 m3 jalovine i ista je plaćena 5.850,00 €, o čemu je sastavljeni račun 06.12.2005 godine. Prilikom sklapanja posla M. S. mu je kazao da je jalovinu dobio kompenzacijom od MZ Lj. i to je bio jedini put kada su saradjivali sa tom firmom. Taj materijal je upotrebljen za gradjenje trgovinskog centra u R.<br>
&nbsp;<br>
Svjedok Z. R. pred istražnim sudojom ovog suda dana 28.07.2006 godine izjavio kao glavni republički inspektor za rudarstvo da je za eksploataciju svakog rudnog blaga potrebno da se dobije odobrenje vlade, odnostno Ugovor o koncesiji i dodao da u konkretnom slučaju nije ispoštovan član 18. Zakona o rudarstvu Crne gore čl. 20., 21. i 45. istog Zakona. Svjedok Z. R. je takodje pred istražnim sudijom, dana 12.01.2007 godine naveo da je tržišna cijena kod drugih koncesionara ove mireralne sirovine 10,00 €, po m3 frakcije, a što se tiče neplaćenih koncesija iznose 7% od navedene cijene. Medjutim, za zbirnu sumu se nije mogao izjasniti, jer mu nije poznato koliko je iskorišćeno mineralne sirovine, a na pitanje suda da li se radi o većoj količini odgovorio je da se radi o većoj, približno onoliko koliko je navedeno u krivičnoj prijavi, koja je priključena spisima predmeta. Izjavio je da su povrijedjeni čl. 18. i 19. Zakona o rudarstvu CG.<br>
Svjedok Z. je na glavnom pretresu, a na pitanje zastupnika optužbe kako je utvrdjeno da se radi o količini od 10.000 kubika, izjavio da se to utvrdilo prema dubini, širini kamenoloma, a na pitanje koliko je puta bio i da li su svaki put sačinjavani zapisnici o inspekcijskom pregledu, svjedok je naveo da je dva tri puta dolazio, da nikog nije našao, da je dolazio po prijavi nekog mještana, i zadnji put kada je došao sa njim bio je geološki inspektor, i mašine su bile povučene u blizini nekih kuća, i tada je o tome obavijestio MUP koji je fotografisao lice mjesta, a on kao rudaski inspektor nije sačinio zapisnik, jer na licu mjesta niko nije ni pronadjen. Svjedok je takodje izjavio da kamen nije preradjivan na tom mjestu u šljunak, i da je po saznanju&nbsp; odnosno po prijavi lica koja su i navela odloženje kamena sa tog mjesta saznao da je to voženo za potrebe hotela "S". Na pitanje zastupnika gdje je bio kamen preradjen svjedok je izjavio da prerada kamena nije bila uopšte u blizini mjesta. Takodje je naveo da niko nije imao koncesiju za ovaj dio zemljišta gdje je došlo do eksploatacije kamena. Svjedok je izjavio da kamen nije bio nigdje u blizini mjesta eksplatacije, a na pitanje zastupnika kada se kamen smatra rudnim bogastvom svjedok je izjavio kada je svrha radova eksplotacija kamena i prodaja.<br>
Na pitanje okrivljenog B. V. da li je uzeto početno stanje kamenoloma, uradjen elaborat, i od kada je to početno stanje kamenoloma, kakvo je njegovo završno stanje i koliko je vremena potrebno da se eksploatiše 10.000 kubika kamena, svjedok je izjavio da se ne radi o kamenolomu niti o rudniku, i zbog toga nema ni elaborata, jer bi to trebao da radi geolog, a to je obično mjesto sa kojeg je vadjen kamen. Za njega je početno stanje bilo ono koje je vidio onog dana kada je prvi put došao. Što se tiče vremena potrebnog za eksploataciju 10.000 kubika kamena,&nbsp; to zavisi od opreme kojom se radi, može da se odradi za 3, 5 ili 10 dana. Na pitanje okrivljenog kako je utvrdjena količina, svjedok je izjavio da je to na osnovu visine i dubine i širine iskopanog zasjeka, s’ tim što se zbog nepostojanja instrumenata razlika može odnositi najviše od 20%. Na pitanje zastupnika optužbe svjedok&nbsp; je pojasnio da se nije u konkretnom slučaju radilo o rudniku, jer rudnik mora da ima koncesiju, a ne može se govoriti o kamenolomu, jer je to narodni izraz. Na pitanje zastupnika optužbe da li se kamen može smatrati rudnim&nbsp; bogastvom, samo ako se eksplatiše u svrhu prodaje ili bez toga, svjedok je izjavio da se ne mora vršiti njegova prodaja.<br>
&nbsp;<br>
Na osnovu svih izvedenih dokaza, sud nije utvrdio da su okrivljeni učinili krivično djelo stavljeno im na teret.<br>
Okrivljeni M. S. izjavio je u svojoj odbrani da je tačno da je u navedenom periodu vršio eksploataciju jalovine, a ne kamena i da je to radio na osnovu Odluke Mjesne zajednice sela Lj., da je količinu koju je eksloatisao uredno platio MZ V.i i da je u pogledu dozvole smatrao da Odbor ima tu dozvolu, zbog čega nije ni tražio nikakvo odobrenje nadležnih organa. Takodje je i okrivljeni B. R. naveo da je njegova firma „Y B“ sklopila usmeni dogovor sa Mjesnom zajednicom V. o kupovini šuta – jalovine, pri tom misleći da je sve legalno, jer mjesna zajednica navedeni kamenolom koristi već više od 40 godina, i za nevedeni materijal su platili mjesnoj zajednici iznos od 272,00 €.<br>
Prema odredbi čl. 7. Zakona o imovini RCG ("Sl. list RCG" br.44/99), državnu imovinu predstavljaju rudna blaga, a kamen se ne smatra rudnim blagom, ukoliko isti nije eksploatisan, odnosno, prethodno preradjen. Nije sporno da se prema odredbi čl. 18. Zakona o rudarstvu ("Sl. list RCG" br. 28/93) pravo na eksploataciju stiče na osnovu ugovora o davanju na korišćenje mineralnih sirovina (ugovor o koncesiji) koji donosi Vlada Crne Gore, kojom bliže uredjuje davanje na korišćenje mineralnih sirovina. Eksploatacijom mineralnih sirovina smatra se vadjenje iz ležišta, priprema, oplemenjivanje i obrada mineralnih sirovina u cilju njihovog korišćenja. Medjutim, na osnovu svih izvedenih dokaza nije utvrdjeno da su okrivljeni vršili eksploataciju kamena, njegovu proizvodnju.<br>
&nbsp;<br>
Sa svega izvedenog proizilazi da okrivljeni nijesu vršili ekspoataciju tehničko građevinskog kamena, svojim&nbsp; građevinsko tehničkim mašinama u jalovištu u naselju B., a bez ugovora o koncesiji. Utvrđeno je u toku postupka da je vršena eksloatacija jalovine, a koja se ne smatra rudnim blagom i da su za navedenu ekspoataciju, okrivljeni vršili uplatu u korist Mjesne zajednice,što je potvrđeno uvidom u račune, otpremnice i izvode CKB i Mb, na osnovu kojih je utvrđeno da su okrivljeni na račun Mjesne zajednice uplatili novčane iznose za izvršenu eksploataciju, šut-jalovinu, a u dogovorenim iznosima od po 1,00 €&nbsp; za 1 m3.; a isto tako u postupku nije dokazano da se radi o kamenolomu, što je potvrdio i svjedok Z. R. u svom iskazu pred sudom, jer kamenolom ili rudnik moraju imati elaborat, kojeg bi trebao da sačini geolog, da se u konkretnom slučaju radi o običnom mjestu sa kojeg je vadjen kamen.<br>
Sud je prihvatio odbrane okrivljenih, upravo iz razloga što su oni navedenu eksloataciju izvršili kao jalovište, a ne kamen, što je u saglasnosti sa odlukom mjesne zajednice V., kojoj su uredno izvršili uplatu na račun izvedene ekspoatacije, sve u skladu sa računima i otpremnicama, Odlukom mjesne zajednice, i postignuti dogovor o kompezaciji odnosno usmeni ugovor, jer je upravo mjesna zajednica V. raspolagala navedenim, a po prethodnoj saglasnosti. Na osnovu računa utvrdjuje se da se radi o jalovini-šutu, a ne kamenu; kao što nije dokazano izvedenim dokazima da su prethodno radili njegovu preradu i proizvodnju.<br>
Dakle, sud je prihvatio odbrane okrivljenih da nijesu izvršili plaćanje koncesije u korist javnih prihoda, upravo iz razloga što se ne radi o rudnom blagu, već jalovini. Na osnovu izjave svjedoka Z. utvrđeno je da zapisnik sa lica mjesta nije sačinjen, da prilikom utvrđivanja količine kamena nije korišćena metoda pregleda instrumentima i prethodnim mjerenjima, pa je neprihvatljivo da se prihvati količina koja je utvrđena prostim pregledom lica mjesta i da se navedena količina stavi na teret okrivljenima; a niti jednim dokazom nije potvrdjeno da se uopšte radilo i o eksploataciji kamena. Takođe, neprihvatljiv je stav da se ne sačini zapisnik sa lica mjesta, bez obzira što nije niko zatečen jer da bi se utvrdilo pravo činjenično stanje trebao je da postoji osnov od kojeg se pošlo, prethodno stanje i zatečeno stanje, a što u konkretnom slučaju nije urađeno; kao i da se na vjerodostojan način sačini zapisnik iz koga bi se utvrdilo nespornim da li se radi o tehničko-gradjevinskom kamenu ili jalovištu. Iskaz svjedoka da je imao saznanje da se kamen vozi za potrebe hotela "S" je nešto što je svjedok saznao kroz javno pogovaranje, na osnovu kojeg se takođe ne može donositi odluka o krivici, jer nije utvrđeno ko je to radio, da li je radio i u kojoj količini. Nije dokazano da je vršena prerada i mljevenje kamena, ni iz iskaza svjedoka inspektora Z. niti iz odbrana okrivljenih, a u vrijeme vršenja kontrole mašine su bile van funkcija, niko nije zatečen na licu mjesta, što je potvrdio i inspektor Z.<br>
Sud je na osnovu člana 363. stav 3. ZKP-a, riješio kao u izreci, naime da nije dokazano da su okrivljeni učinili krivično djelo zloupotreba ovlašćenja u privredi iz člana 276. stav 1. tačka 3. Krivičnog zakonika i krivično djelo nedozvoljena proizvodnja iz člana 283. stav 1. Krivičnog zakonika.<br>
&nbsp;<br>
Troškovi krivičnog postupka padaju na teret budžetskih sredstava ovog suda, shodno čl. 203. ZKP.<br>
<strong>OSNOVNI SUD U KOTORU</strong><br>
<strong>Dana 20.11.2009. godine</strong><br>
<strong>&nbsp;&nbsp;&nbsp;&nbsp; Zapisničar, &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Predsjednik vijeća &nbsp;– sudija,<br>
Buzdovan Kosovka &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;Prof. dr Vesna Vučković </strong><br>
&nbsp;<br>
<strong>PRAVNA POUKA</strong>:Protiv ove presude dozvoljena je&nbsp; žalba Višem sudu Podgorica, u roku od 15 dana od dana prijema, a preko ovog suda.<br>
&nbsp;<br>
&nbsp;<br>
DNA: ODT; okriv (2x); adv.; u spise.<br>

<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{color:#000000}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span></span>
</p>
<p>&nbsp;</p>
<p style="text-align:right">
<span>K.  br. 93/18</span>
</p>
<p>&nbsp;</p>
<p>&nbsp;</p>
<p style="text-align:center;">
<span>U IME CRNE GORE</span>
</p>
<p>&nbsp;</p>
<p>
<span>Osnovni sud u Podgorici, sudija Rade Ćetković, uz učešće zapisničarke Edine Kraje, u krivičnom postupku protiv okrivljene M. K., zbog krivičnog djela ugrožavanje javnog saobraćaja iz  čl. 339 st. 3 u vezi st. 1 Krivičnog zakonika Crne Gore, nakon održanog javnog glavnog pretresa od </span><span class="span1">16.04.2018. godine</span><span>, u prisustvu zastupnika optužbe I. Š. - savjetnika u Osnovnom državnom tužilaštvu Podgorica i okrivljene, istog dana izrekao je i objavio, </span>
</p>
<p>&nbsp;</p>
<p>&nbsp;</p>
<p style="text-align:center;">
<span>P R E S U D U</span>
</p>
<p>&nbsp;</p>
<p>&nbsp;</p>
<p>
<span>Okrivljena: M. K., JMB xxxxxxxxxxxxx, od oca D. i majke Z., rođene Ć., rođena xx.xx.19xx. godine u M., sa prebivalištem u Pg. – naselje D. L. bb, državljanka Crne Gore, razumije crnogorski jezik, koji je i njen jezik, kuvarica, udata, majka troje maloljetne djece, pismena, završila srednju trgovinsku školu, lošeg imovnog stanja, ranije neosuđivana, protiv koje se ne vodi postupak za drugo krivično djelo.</span>
</p>
<p>
<span>&nbsp;</span>
</p>
<p style="text-align:center;">
<span>Kriva je</span>
</p>
<p>
<span>&nbsp;</span>
</p>
<p>
<span>Što je:</span>
</p>
<p>
<span>Dana 01. februara 2017. godine oko 07:30 časova u Podgorici, ne pridržavajući se saobraćajnih propisa iz čl. 76 ZOBS-a na putevima, ugrozila javni saobraćaj i dovela u opasnost život i tijelo ljudi, na način što je, upravljala putničkim vozilom marke "Peugeot 205", registarskih oznaka PG XX XXX, desnom kolovoznom trakom ul. x m. u pravcu ul. C. s., a da nije držala potrebno odstojanje kada se kretala iza putničkog motornog vozila marke "Volkswagen Golf IV", registarskih oznaka PG XX XXX, kojim je upravljala oštećena Č. S., usljed kojih propusta nije uspjela da zaustavi svoje vozilo u trenutku kada je oštećena, u istoj kolovoznoj traci zaustavila svoje vozilo kako bi vozilo ispred nje izvršilo radnju skretanja ulijevo, već je prednjim čeonim lijevim dijelom svog vozila udarila u zadnju desnu stranu vozila oštećene, usljed čega je oštećena Č. S. zadobila laku tjelesnu povredu u vidu istegnuća mekih tkiva vrata, pri čemu je okrivljena bila svjesna da ovakvom nepropisnom vožnjom može ugroziti javni saobraćaj i prouzrokovati zabranjenu posljedicu, ali je olako držala da do toga neće doći,</span>
</p>
<p>&nbsp;</p>
<p>
<span>- čime je izvršila krivično djelo ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore. </span>
</p>
<p>
<span>&nbsp;</span>
</p>
<p>
<span>Pa joj sud za navedeno krivično djelo primjenom&nbsp; čl. 4 st. 2, čl. 42 st. 1, čl. 52 st. 2, čl. 53 i čl. 54 Krivičnog zakonika Crne Gore i čl. 226, čl. 229 i čl. 374 Zakonika o krivičnom postupku, izriče </span>
</p>
<p>
<span>&nbsp;&nbsp;</span>
</p>
<p style="text-align:center;">
<span>USLOVNU OSUDU</span>
</p>
<p>
<span>&nbsp;</span>
</p>
<p>
<span>Kojom joj utvrđuje kaznu zatvora u trajanju od 30 (trideset) dana i istovremeno određuje da se ona neće izvršiti, ako okrivljena u roku od 1 (jedne) godine po pravosnažnosti presude ne učini novo krivično djelo. </span>
</p>
<p>
<span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </span>
</p>
<p>
<span>Obavezuje se okrivljena da plati na ime troškova krivičnog postupka iznos od 173,00 €, u roku od 15 dana po pravosnažnosti presude, pod prijetnjom izvršenja.</span>
</p>
<p>&nbsp;</p>
<p>&nbsp;</p>
<p style="text-align:center;">
<span>O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span>Optužnim predlogom Osnovnog državnog tužilaštva Podgorica Kt. br. 829/17 od 19.02.2018. godine, okrivljenoj M. K. je stavljeno na teret izvršenje krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore. Zastupnik optužbe je u završnoj riječi ostao pri podnijetom optužnom predlogu, predlažući sudu da okrivljenu oglasi krivom i da je osudi po zakonu.</span>
</p>
<p>
<span>Okrivljena je u odbrani datoj u prethodnom postupku i na glavnom pretresu saglasno u bitnom navela da se dana 01. februara 2017. godine, upravljajući svojim vozilom marke "Peugeot 205", reg. oznaka PG XX XXX, brzinom od oko 40 km/h, kretala desnom kolovoznom trakom ulice x. m. u pravcu ul. C. s.. Na polovini ove ulice vozilo "Golf", kojim je upravljala oštećena S. Č., a koje se kretalo ispred nje, je naglo zakočilo i zaustavilo se, kako bi vozilo ispred njenog vozila izvršilo radnju skretanja ulijevo. Pokušala je da izbjegne kontakt sa vozilom oštećene na način što je kočila, ali kako je kolovoz bio mokar od kiše, u tome nije uspjela, već je došlo do kontakta prednjeg dijela njenog vozila sa zadnjim dijelom vozila oštećene. U završnoj riječi je navela da joj je žao što je došlo do predmetne nezgode, te da je kritičnom prilikom vozila auto koje je bilo u lošem stanju i kojem su bile slabe kočnice i zamolila sud da prilikom sankcionisanja ima u vidu da je majka troje djece.</span>
</p>
<p>
<span>Sud je u dokaznom postupku na saglasan predlog stranka pročitao iskaz svjedoka oštećene S. Č. dat u prethodnom postupku pred državnim tužiocem na zapisniku o saslušanju svjedoka Kt. br. 829/17 od 15.11.2017. godine, pročitao zapisnik o uviđaju saobraćajne nezgode UP CB Podgorica broj 169/2017 od 01.02.2017. godine, uvjerenje JZU Kliničkog centra Crne Gore br. 03/01-6420/1 od 20.04.2017. godine, izvještaj ljekara specijaliste ortopeda Urgentnog centra Kliničkog centra Crne Gore br. protokola 939 od 02.02.2017. godine, na saglasan predlog stranaka pročitao nalaz i mišljenje vještaka medicinske struke dr N. R. od 19.05.2017. godine i nalaz i mišljenje vještaka saobraćajne struke D. S. od 04.12.2017. godine, te pročitao izvod iz registra kaznenih evidencija Ministarstva pravde KE 261/2018 od 27.02.2018. godine.</span>
</p>
<p>
<span>Svjedok oštećena S. Č. je u iskazu datom u prethodnom postupku, koji je na saglasan predlog stranaka pročitan na glavnom pretesu, u bitnom navela da se dana 01. februara 2017. godine, oko 07:30 časova, svojim vozilom marke "Golf 4", reg. oznaka PG XX XXX, kretala ulicom x. m. u pravcu ulice P. P. a sa njom u vozilu su bili njena sestra i sestrić. U trenutku kada je vozilo koje se kretalo ispred nje usporilo kako bi izvršilo radnju skretanja ulijevo, zaustavila je svoje vozilo, da bi odmah potom začula škripu kočnica i osjetila udar u zadnji dio svog vozila od strane vozila marke "Peugeot 205", kojim je upravljala okrivljena M. K.. Kasnije toga dana je osjetila promjene, a u toku noći je jako počeo da je boli vrat, zbog čega se sjutradan javila u Urgentni centar gdje su joj doktori konstatovali povrede, dok saputnici u njenom vozilu nisu zadobili povrede i nisu se obraćali ljekaru za pružanje pomoći. Nije se pridružila krivičnom gonjenju protiv okrivljene i nije postavila imovinskopravni zahtjev.</span>
</p>
<p>
<span>Iz zapisnika o uviđaju saobraćajne nezgode UP CB Podgorica broj 169/2017 od 01.02.2017. godine proizilazi da su službenici policije dana 02.02.2017. godine, oko 11:35 časova upućeni od strane dežurne službe CB Podgorica u KCCG, gdje su zatekli oštećenu S. Č.. Sa istom su obavili razgovor i došli do saznanja da je učestvovala u saobraćajnoj nezgodi koja se dogodila prethodnog dana oko 07:25 časova, te da je upravljala vozilom PG XX XXX i da se sa drugim učesnikom nezgode dogovorila da sačine EI. Izlaskom na lice mjesta su konstatovali da je kolovozni zastor ul. x. m. na mjestu gdje se dogodila saobraćajna nezgoda asfaltni, uzdužnom isprekidanom linijom podijeljen na dvije kolovozne trake. Vozilo PG XX XXX nije zatečeno na licu mjesta saobraćajne nezgode, već je zatečeno u podzemnoj garaži bul. Dž. V. i na istom su fotografisana oštećenja. Vozilo PG XX XXX takođe nije zatečeno na licu mjesta saobraćajne nezgode, a na istom su fotografisana oštećenja dana 02.02.2017. godine kada je M. K. istim pristupila u CB Podgorica radi davanja izjave na okolnosti nastanka predmetne nezgode. Na licu mjesta nisu zatečeni materijlni tragovi.</span>
</p>
<p>
<span>Iz nalaza i mišljenja vještaka saobraćajne struke D. S. od 04.12.2017. godine, proizilazi da se dana 01.02.2017. godine, oko 07:32 časova, u ul. x. m. dogodila saobraćajna nezgoda u kojoj su učestvovali okrivljena, kao vozač pmv marke "Peugeot 205", PG XX XXX i oštećena S. Č., kao vozač vozila "VW Golf", PG XX XXX. Na osnovu oštećenja na vozilima i kompletnih spisa predmeta, proizilazi da su se oba vozila nesporno prije nezgode kretala desnom kolovoznom trakom ul. x. m., od pravca ul. V. I. P. u pravcu ul. P. P.. Mjesto kontakta vozila "Peugeot 205" i vozila "VW Golf" je na središnjem dijelu desne kolovozne trake ul. x. m., gledano od pravca ul. V. I. P. u pravcu ul. P. P., a kako su vozila pomjerena sa lica mjesta saobraćajne nezgode i kako na kolovozu nisu zatečeni materijalni tragovi, mjesto kontakta u podužnom smislu tehnički nije moguće definisati. Dinamika nastanka saobraćajne nezgode je bila sledeća: oba vozila su se neposredno prije kontakta kretala desnom kolovoznom trakom ul. x. m. iz pravca ul. V. I. P., pri čemu se vozilo "VW Golf" kretalo prostorno ispred vozila "Peugeot 205". Neposredno prije predmetne saobraćajne nezgode, vozač vozila "VW Golf" iz saobraćajnih razloga usporava kretanje, dok vozač vozila "Peugeot 205" ne uspijeva da brzinu kretanja vozila blagovremeno prilagodi konkretnoj saobraćajnoj situaciji, a u cilju izbjegavanja kontakta usmjerava vozilo udesno, u čemu ne uspijeva, već na središnjem dijelu desne kolovozne trake ul. x. m., gledano od pravca ul. V. I. P. u pravcu ul. P. P., dolazi do kontakta vozila "Peugeot 205" i vozila "VW Golf". Do kontakta dolazi naletom prednjim čeonim lijevim dijelom vozila "Peugeot 205" na zadnji desni dio vozila "VW Golf", nakon čega vozila otpočinju postsudarno kretanje, odnosno kontakt se nastavlja, a zatim se vozila odbijaju. Vozilo "Peugeot 205" se u trenutku kontakta kretalo brzinom od oko 25,00 km/h, dok je vozač vozila "VW Golf" neposredno prije kontakta, a uslovljen saobraćajnom situacijom, preduzeo radnju zaustavljanja vozila, pa se vozilo "VW Golf" neposredno prije kontakta nalazilo zaustavljeno ili na samom kraju puta zaustavljanja. Vozač vozila "Peugeot 205" pri brzini kretanja od 25 km/h, preduzimanjem radnje intezivnog kočenja zaustavio bi vozilo na rastojanju od 10,90 m, pri čemu bi vozilo u periodu tzv. psiho - fizičke sekunde (vrijeme koje prođe od početka reagovanja vozača do uspostavljanja maksimalne sile kočenja) prešlo rastojanje od 7,60 m, a nakon čega bi vozilo otpočelo intezivno kočenje i na putu kočenja prešlo rastojanje od 3,30 m, a za  zaustavljanje vozila "Peugeot 205" bio je potreban vremenski interval od 2,15 s. Vještak je mišljenja da okrivljena nije blagovremeno prilagodila brzinu kretanja svog vozila konkretnoj saobraćajnoj situaciji, usled čega nije uspjela da zaustavi vozilo prije mjesta kontakta - naleta na vozilo oštećene, koje se kretalo u istom smjeru, a ispred vozila okrivljene. Okrivljena je imala vremensko - prostornih mpgućnosti da uoči vozilo oštećene i da aktiviranjem radne kočnice zaustavi vozilo prije mjesta kontakta, što nije uradila, a što je bila u obavezi, čime bi nezgoda bila izbjegnuta. Ovakav način upravljanja vozilom od strane okrivljene predstvlja grešku u upravljanju vozilom pri vožnji u istom smjeru i u uzročnoj je vezi sa nastankom predmetne saobraćajne nezgode. Oštećena je iz saobraćajnih razloga, a bez nagle promjene brzine kretanja, preduzela radnju zaustavljanja vozila, a sa vozilom je zauzimala propisan položaj na desnoj kolovoznoj traci ul. x. m., odnosno nije naglo mijenjala ni brzinu, ni pravac kretanja. Oštećenoj je vozilo okrivljene naišlo otpozadi, pa u konkretnim saobraćajnim uslovima oštećena nije imala vremensko prostornih mogućnosti da bilo kojom reakcijom na komande vozila izbjegne nezgodu, pa u načinu upravljanja vozilom od strane oštećene nema elemenata koji bi bilu u uzročnoj vezi sa nastankom predmetne saobraćajne nezgode.</span>
</p>
<p>
<span>Iz medicinske dokumentacije na ime oštećene S. Č. - uvjerenja JZU Kliničkog centra Crne Gore br. 03/01-6420/1 od 20.04.2017. godine i izvještaja ljekara specijaliste ortopeda Urgentnog centra Kliničkog centra Crne Gore br. protokola 939 od 02.02.2017. godine, proizilazi da se oštećena dana 02.02.2017. godine u 11:25 časova javila u KCCG, radi ukazivanja medicinske pomoći zbog povrede vrata koju je zadobila prethodnog dana u saobraćajnom udesu, te da je zavedena u protokol pod brojem 939. Postavljena dijagnoza je data na latinskom jeziku.</span>
</p>
<p>
<span>Iz nalaza i mišljenja vještaka medicinske struke dr Nemanje Radojevića od 19.05.2017. godine, koji je vještak dao na osnovu medicinske dokumentacije koju je sud pročitao na glavnom pretresu, proizilazi da je oštećena S. Č. nakon kritičnog događaja pregledana od strane ljekara Kliničkog centra Crne Gore, kojom prilikom je kod nje dijagnostikovana tjelesna povreda u vidu istegnuća mekih tkiva vrata, tzv. trzajna povreda vrata, koja je nastala kao posledica inercionog kretanja glave u odnosu na trup u momentu udara drugog vozila otpozadi u vozilo u kome se nalazila oštećena. Ova povreda se u vrijeme nanošenja kvalifikuje kao laka tjelesna povreda.</span>
</p>
<p>
<span>Nakon </span><span>savjesne ocjene svakog dokaza pojedinačno i svih dokaza zajedno, dovodeći ih u vezu sa odbranom okrivljene, sud je nesumnjivo utvrdio da je okrivljena </span><span>dana 01. februara 2017. godine oko 07:30 časova u Podgorici, ne pridržavajući se saobraćajnih propisa iz čl. 76 ZOBS-a na putevima, ugrozila javni saobraćaj i dovela u opasnost život i tijelo ljudi, na način što je, upravljala putničkim vozilom marke "Peugeot 205", registarskih oznaka PG XX XXX, desnom kolovoznom trakom ul. x m. u pravcu ul. C. s., a da nije držala potrebno odstojanje kada se kretala iza putničkog motornog vozila marke "Volkswagen Golf IV", registarskih oznaka PG XX XXX, kojim je upravljala oštećena S. Č., usljed kojih propusta nije uspjela da zaustavi svoje vozilo u trenutku kada je oštećena, u istoj kolovoznoj traci zaustavila svoje vozilo kako bi vozilo ispred nje izvršilo radnju skretanja ulijevo, već je prednjim čeonim lijevim dijelom svog vozila udarila u zadnju desnu stranu vozila oštećene, usljed čega je oštećena S. Č. zadobila laku tjelesnu povredu u vidu istegnuća mekih tkiva vrata.</span>
</p>
<p>
<span>Činjenično stanje sud je utvrdio iz odbrane okrivljene koja nije sporila da je dana 01. februara 2017. godine, upravljajući svojim vozilom marke "Peugeot 205", reg. oznaka PG XX XXX i krećući se desnom kolovoznom trakom ulice x. m. u pravcu ul. C. s., došlo do kontakta prednjeg čeonog lijevog dijela njenog vozila sa zadnjim desnim dijelom vozila oštećene, u trenutku kada je oštećena u istoj kolovoznoj traci zaustavila svoje vozilo kako bi vozilo ispred nje izvršilo radnju skretanja ulijevo. Odbranu okrivljene sud je u cjelosti prihvatio, imajući u vidu da je ista potvrđena iskazom svjedoka oštećene, koja je navela da je kritičnog dana upravljajući svojim vozilom marke "Golf 4", reg. oznaka PG XX XXX i krećući se ulicom x. m., u jednom trenutku zaustavila svoje vozilo kako bi vozilo koje se kretalo ispred izvršilo radnju skretanja ulijevo, da bi odmah potom začula škripu kočnica i osjetila udar u zadnji dio svog vozila od strane vozila marke "Peugeot 205", kojim je upravljala okrivljena. Iskaz svjedoka oštećene sud je prihvatio kao istinit, imajući u vidu da je u saglasnosti sa odbranom okrivljene i da je potvrđen materijalnim dokazima. Naime, odbrana okrivljene i iskaz svjedoka oštećene su potvrđeni sa činjenicama utvrđenim zapisnikom o uviđaju UP CB Podgorica, odnosno da je lice mjesta saobraćajne nezgode ulica x. m., te da vozilo PG XX XXX nije zatečeno na licu mjesta saobraćajne nezgode, već je zatečeno u podzemnoj garaži bul. Džordža Vašingtona i na istom su fotografisana oštećenja, niti je vozilo PG XX XXX zatečeno na licu mjesta saobraćajne nezgode, već su na istom fotografisana oštećenja dana 02.02.2017. godine, kada je oštećena istim pristupila u CB Podgorica radi davanja izjave na okolnosti nastanka predmetne nezgode. Dinamiku nastanka i toka saobraćajne nezgode sud je utvrdio iz nalaza i mišljenja vještaka saobraćajne struke, koji je sud prihvatio kao jasan, objektivan, logičan, pritom imajući u vidu da je vještak u cjelosti odgovorio na postavljeni zadatak, te da stranke na isti nisu imale primjedbi. Iz navedenog nalaza i mišljenja je utvrđeno da je predmetna saobraćajna nezgoda nastupila kao posledica propusta okrivljene koja nije blagovremeno prilagodila brzinu kretanja svog vozila konkretnoj saobraćajnoj situaciji, usled čega nije uspjela da zaustavi svoje vozilo prije mjesta kontakta - naleta na vozilo oštećene, koje se kretalo u istom smjeru, a ispred vozila okrivljene, iako je imala vremensko - prostornih mogućnosti da uoči vozilo oštećene i da aktiviranjem radne kočnice zaustavi vozilo prije mjesta kontakta.</span>
</p>
<p>
<span>Dakle, okrivljena se kritičnom prilikom nije pridržavala čl. 76 Zakona o bezbjednosti saobraćaja na putevima, kojim je propisano da vozač mora da drži potrebno odstojanje od vozila koje se kreće ispred njega, tako da može blagovremeno da uspori ili da se zaustavi, ako vozilo ispred njega uspori ili se zaustavi. Usled ovakvog propusta okrivljene došlo je do sudara između vozila okrivljene i vozila oštećene.</span>
</p>
<p>
<span>Kritičnom prilikom oštećena S. Č. je zadobila laku tjelesnu povredu u vidu istegnuća mekih tkiva vrata, a što je sud utvrdio iz medicinske dokumentacije i nalaza i mišljenja vještaka medicinske struke dr N. R., koji je sud prihvatio kao potpun, jasan i objektivan, a na isti ni stranke nisu imale primjedbi.</span>
</p>
<p>
<span>Cjeneći subjektivni odnos okrivljene prema izvršenom krivičnom djelu, sud nalazi da je ista postupala iz nehata, odnosno da je prilikom izvršenja krivičnog djela bila svjesna da svojom nepropisnom vožnjom, odnosno time što nije držala potrebno odstojanje od vozila koje se kretalo ispred nje, tako da svoje vozilo može blagovremeno da uspori ili zaustavi, ako vozilo ispred nje uspori ili se zaustavi, može ugroziti saobraćaj i dovesti u opasnost život i tijelo ljudi, ali je olako držala da do toga neće doći, pa se u radnjama okrivljene pored objektivnih stiče i subjektivni element bića krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore.</span>
</p>
<p>
<span>Prilikom odlučivanja o krivičnoj sankciji, sud je u smislu čl. 42 st. 1 Krivičnog zakonika Crne Gore cijenio sve okolnosti koje utiču na njen izbor i visinu, pa je na strani okrivljene kao olakšavajuće okolnosti cijenio njene lične i porodične prilike, odnosno da je lošeg imovnog stanja, udata, majka troje djece, stav oštećene koja se nije pridružila krivičnom gonjenju, njen raniji život i s tim u vezi raniju neosuđivanost, a što je sud utvrdio iz izvoda iz registra kaznenih evidencija Ministarstva pravde KE 261/2018 od 27.02.2018. godine, kao i njeno držanje nakon učinjenog krivičnog djela izraženo kroz prihvatanje odgovornosti i izraženo iskreno kajanje. Imajući u vidu navedene olakšavajuće okolnosti, a u odsustvu otežavajućih okolnosti sud je okrivljenoj, shodno čl. 53 i čl. 54 Krivičnog zakonika Crne Gore, izrekao uslovnu osudu, nalazeći da prema istoj nije nužno primjeniti kaznu radi krivično pravne zaštite, jer se može očekivati da će se i upozorenjem uz prijetnju kaznom zatvora u trajanju od trideset dana i vremenom provjeravanja u periodu od jedne godine, na okrivljenu, kao lice koje nije kriminogeno strukturisana ličnost, u dovoljnoj mjeri uticati da ubuduće ne vrši krivična djela, čime će se sa uspjehom ostvariti svrha uslovne osude iz čl. 52 st. 2 Krivičnog zakonika Crne Gore, a u okviru opšte svrhe propisivanja i izricanja krivičnih sankcija u smislu čl. 4 st. 2 Krivičnog zakonika Crne Gore.</span>
</p>
<p>
<span>Na osnovu čl. 226 i čl. 229 Zakonika o krivičnom postupku sud je obavezao okrivljenu da na ime troškova krivičnog postupka uplati iznos od 173,00 €, od čega na ime troškova medicinskog vještačenja iznos od 60,50 €, troškova saobraćajnog vještačenja iznos od 82,50 € i na ime sudskog paušala kao dijela troškova krivičnog postupka iznos od 30,00 eura, koji je odmjeren shodno trajanju i složenosti postupka i imovnom stanju okrivljene.</span>
</p>
<p>
<span>Na osnovu čl. 374 Zakonika o krivičnom postupku odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span>OSNOVNI SUD U PODGORICI</span>
</p>
<p style="text-align:center;">
<span>Dana, 16.04.2018. godine</span>
</p>
<p>&nbsp;</p>
<p>
<span>ZAPISNIČARKA                                                                                 S U D I J A </span>
</p>
<p>
<span>Edina Kraja,s.r.</span><span>                                                                     Rade Ćetković,s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span>         PRAVNA POUKA: Protiv ove presude dozvoljena je</span>
</p>
<p>
<span>        </span><span></span><span>                žalba u roku od 8 dana od dana </span>
</p>
<p>
<span></span><span>                          prijema prepisa iste, Višem sudu</span>
</p>
<p>
<span></span><span>                          u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>
<span>                                              ZTO. Edina Kraja</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span>DN-a: Po primjerak presude dostaviti:</span>
</p>
<p>
<span>- ODT Podgorica,</span>
</p>
<p>
<span>- Okrivljenoj,</span>
</p>
<p>
<span>- Oštećenoj, po pravosnažnosti,</span>
</p>
<p>
<span>- a/a.</span>
</p>
<p>
<span>Postupljeno dana ______________</span>
</p>
<p>
<span>Radnik suda __________________</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
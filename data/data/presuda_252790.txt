<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{color:#000000}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:center;">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:right">
<span class="span1">K. br. 346/17</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span>Osnovni sud u Podgorici, sudija pojedinac Rade Ćetković, uz učešće Edine Kraje kao zapisničarke, u krivičnom postupku protiv okrivljenog V</span><span>.</span><span> M</span><span>.</span><span>, zbog krivičnog djela građenje objekta bez građevinske dozvole iz čl. 326a Krivičnog zakonika Crne Gore, nakon javnog glavnog pretresa održanog 01.06.2017. godine, u prisustvu zastupnice optužbe D</span><span>.</span><span> I</span><span>.</span><span> - savjetnice u Osnovnom državnom tužilaštvu Podgorica i okrivljenog, izrekao je i istog dana objavio,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span>Okrivljeni: V</span><span>. M.,</span><span> JMB </span><span>.............</span><span>, od oca M</span><span>. </span><span>i majke D</span><span>.</span><span>, rođene B</span><span>.</span><span>, rođen </span><span>.. </span><span>..19</span><span>.</span><span>. godine u K</span><span>l.</span><span>, sa prebivalištem u P</span><span>g</span><span> – S</span><span>.</span><span> Z</span><span>.</span><span> bb, državljanin Crne Gore, razumije crnogorski jezik, koji je i njegov jezik, radnik, neoženjen, bez djece, pismen, završio srednju Mašinsku školu, lošeg imovnog stanja, ranije neosuđivan, protiv kojeg se ne vodi postupak za drugo krivično djelo.</span>
</p>
<p>
<span>&nbsp;</span>
</p>
<p style="text-align:center;">
<span class="span1">Kriv je</span>
</p>
<p>
<span class="span1">&nbsp;</span>
</p>
<p>
<span>Što je:</span>
</p>
<p>
<span>U maju 2016. godine, u naselju S</span><span>.</span><span> Z</span><span>.</span><span> u P</span><span>g</span><span>, svjestan svog djela čije izvršenje je htio i znajući da je njegovo djelo zabranjeno, započeo izgradnju objekta bez prethodno pribavljene građevinske dozvole, postupajući protivno odredbi čl. 69 Zakona o uređenju prostora i izgradnji objekata (Sl. list CG br. 51/2008), na način što je započeo gradnju stambenog objekta dimenzija u osnovi 9 x 10 m, spratnosti prizemlje, na katastarskoj parceli br. 2808/1 KO D</span><span>.</span><span>, tako što je ozidao zidove objekta u grubim građevinskim radovima od blok opeke i postavio AB ploču nad prizemnim dijelom objekta, a da za navedene radove nije imao građevinsku dozvolu,</span>
</p>
<p>&nbsp;</p>
<p>
<span>- čime je izvršio krivično djelo građenje objekta bez građevinske dozvole iz čl. 326a Krivičnog zakonika Crne Gore. </span>
</p>
<p>
<span>&nbsp;</span>
</p>
<p>
<span>Pa mu sud za navedeno krivično djelo primjenom  čl. 4 st. 2, čl. 42 st. 1, čl. 45  st. 1 tač. 3, čl. 46 st. 1 tač. 5, čl. 52 st. 2, čl. 53 i čl. 54 Krivičnog zakonika  Crne Gore i čl. 226, čl. 229 i čl. 374 Zakonika o krivičnom postupku, izriče&nbsp;</span>
</p>
<p>
<span class="span1">&nbsp;</span>
</p>
<p style="text-align:center;">
<span>USLOVNU OSUDU</span>
</p>
<p>
<span>&nbsp;</span>
</p>
<p>
<span>Kojom mu utvrđuje kaznu zatvora u trajanju od 3 (tri) mjeseca i istovremeno određuje da se ona neće izvršiti, ako okrivljeni u roku od 1 (jedne) godine po pravosnažnosti presude ne učini novo krivično djelo. </span>
</p>
<p>
<span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </span>
</p>
<p>
<span>Obavezuje se okrivljeni da plati na ime troškova krivičnog postupka iznos od 30,00 €, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>&nbsp;</p>
<p style="text-align:center;">
<span>O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span>Optužnim predlogom Osnovnog državnog tužilaštva Podgorica Kt. br. 1220/16 od 09.05.2017. godine okrivljenom V</span><span>.</span><span> M</span><span>.</span><span> stavljeno je na teret izvršenje krivičnog djela građenje objekta bez građevinske dozvole iz čl. 326a Krivičnog zakonika Crne Gore. Zastupnica optužbe je u završnoj riječi ostala pri podnijetom optužnom predlogu i predložila sudu da okrivljenog oglasi krivim i osudi po zakonu. </span>
</p>
<p>
<span>Okrivljeni V</span><span>.</span><span> M</span><span>.</span><span> je u odbrani datoj u prethodnom postupku i na glavnom pretresu priznao izvršenje krivičnog djela koje mu se stavlja na teret, saglasno navodeći da je u maju mjesecu 2016. godine započeo izgradnju objekta na svom placu u naselju S</span><span>.</span><span> Z. Inspektorka za Zaštitu prostora je 20.06.2016. godine obišla njegov objekat i sačinila zapisnik o inspekcijskom pregledu u kojem je konsatovala da se radi o objektu dimenzija u osnovi 9 x 10 m, kao i da su ozidani zidovi na prizemlju, odnosno da su urađeni grubi građevinski radovi, kao i da je postavljena AB ploča iznad prizemlja. Sve što je konstatovano u navedenom zapisniku je tačno, a za objekat koji je gradio nije imao izdatu građevinsku dozvolu, niti je opštini podnosio zahtjev za dobijanje građevinske dozvole. Objekat je gradio jer je podstanar, pa je želio da riješi stambeno pitanje. U završnoj riječi je naveo da mu je žao što je ovo uradio i da se kaje, a da nije mogao dobiti građevinsku dozvolu jer područije na kojem je gradio nije urbanizovano, te da će čim prođe DUP tražiti građevinsku dozvolu i izmiriti sve dadžbine prema državi.</span>
</p>
<p>
<span>Uzimajući u obzir potpuno i jasno priznanje okrivljenog, koje u toku postupka nije dovedeno u sumnju, i cijeneći ga kao dokaz, sud primjenom čl. 458 st. 2 Zakonika o krivičnom postupku nije izvodio druge dokaze, osim izvoda iz registra kaznenih evidencija Ministarstva pravde KE 778/2017 od 12.05.2017. godine na ime okrivljenog, od koga zavisi vrsta i mjera krivične sankcije, pa je u postupku na nesumnjiv način utvrđeno da je okrivljeni u maju 2016. godine, u naselju S</span><span>.</span><span> Z</span><span>.</span><span> u P</span><span>g</span><span>, započeo izgradnju objekta bez prethodno pribavljene građevinske dozvole, postupajući protivno odredbi čl. 69 Zakona o uređenju prostora i izgradnji objekata (Sl. list CG br. 51/2008), na način što je započeo gradnju stambenog objekta dimenzija u osnovi 9 x 10 m, spratnosti prizemlje, na katastarskoj parceli br. 2808/1 KO D</span><span>.</span><span>, tako što je ozidao zidove objekta u grubim građevinskim radovima od blok opeke i postavio AB ploču nad prizemnim dijelom objekta, a da za navedene radove nije imao građevinsku dozvolu. </span>
</p>
<p>
<span>Članom 69 Zakona o uređenju prostora i izgradnji objekata propisano je da se objekat može graditi na osnovu građevinske dozvole i tehničke dokumentacije, a tokom postupka je utvrđeno da okrivljeni nije imao navedenu dozvolu. </span>
</p>
<p>
<span>Okrivljeni je postupajući na navedeni način, bio svjestan svog djela i htio njegovo izvršenje, znajući da je za građenje objekta neophodno prethodno dobijanje građevinske dozvole, pa je preduzimajući radnju početka gradnje prizemlja objekta, protivno zakonskim propisima, bez građevinske dozvole, htio izvršenje djela, postupajući sa direktnim umišljajem, čime su se pored objektivnih stekli i subjektivni elementi bića krivičnog djela građenje objekta bez građevinske dozvole iz čl. 326a Krivičnog zakonika Crne Gore.</span>
</p>
<p>
<span>Prilikom odlučivanja o krivičnoj sankciji, sud je u smislu čl. 42 st. 1 Krivičnog zakonika Crne Gore cijenio sve okolnosti koje utiču na njen izbor i visinu, pa je od olakšavajućih okolnosti na strani okrivljenog cijenio</span><span> pobude zbog kojih je izvršio krivično djelo, odnosno da je objekat počeo da gradi radi rješavanja stambenog pitanja, njegov raniji život i s tim u vezi njegovu raniju neosuđivanost, koja je utvrđena iz izvoda iz registra kaznenih evidencija Ministarstva pravde KE 778/2017 od 12.05.2017. godine, njegove lične prilike, odnosno da je lošeg imovnog stanja, njegovo držanje posle učinjenog krivičnog djela izraženo kroz prihvatanje odgovornosti i s tim u vezi jasno i potpuno priznanje izvršenja krivičnog djela, dok sud otežavajućih okolnosti na strani okrivljenog nije našao, pa je cijeneći prednje olakšavajuće okolnosti kao naročito olakšavajuće, shodno čl. 45 st. 1 tač. 3 i 46 st. 1 tač. 5 Krivičnog zakonika Crne Gore, okrivljenom ublažio kaznu ispod zakonom zaprijećenog minimuma, i utvrdio mu kaznu zatvora u trajanju od tri mjeseca, nalazeći pritom da okrivljenom nije nužno izreći kaznu, već mu je primjenom čl. 53 i čl. 54 Krivičnog zakonika Crne Gore, izrekao uslovnu osudu, nalazeći da će se ovom mjerom upozorenja uz rok provjeravanja od jedne godine u dovoljnoj mjeri uticati da okrivljeni ubuduće ne vrši krivična djela, te da će se na taj način u cjelosti ostvariti svrha izricanja uslovne osude iz čl. 52 st. 2 Krivičnog zakonika Crne Gore, a u okviru opšte svrhe izricanja krivičnih sankcija iz čl. 4 st. 2 Krivičnog zakonika Crne Gore.</span>
</p>
<p>
<span>Kako  je okrivljeni oglašen krivim, sud ga je obavezao da na ime troškova postupka plati iznos od 30,00 eura, a koji se odnosi na ime paušala kao dijela troškova krivičnog postupka, odmjerenog prema trajanju i složenosti postupka i imovnom stanju okrivljenog, shodno čl. 226 i čl. 229 Zakonika o krivičnom postupku.</span>
</p>
<p>
<span>Sa svega izloženog, primjenom čl. 374 Zakonika o krivičnom postupku, odlučeno je kao u izreci presude. </span>
</p>
<p>&nbsp;</p>
<p style="text-align:center;">
<span>OSNOVNI SUD U PODGORICI</span>
</p>
<p style="text-align:center;">
<span>Dana 01.06.2017. godine</span>
</p>
<p>&nbsp;</p>
<p>&nbsp;</p>
<p>
<span>ZAPISNIČARKA                                                                         S U D I J A</span>
</p>
<p>
<span> Edina Kraja,s.r.                                                                        Rade Ćetković,s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span>       PRAVNA POUKA: Protiv ove presude dozvoljena je</span>
</p>
<p>
<span>                                  žalba u roku od 8 dana od dana </span>
</p>
<p>
<span>                                  prijema prepisa iste, Višem sudu</span>
</p>
<p>
<span>                                  u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>
<span>                                       ZTO. Edina Kraja</span>
</p>
<p>&nbsp;</p>
</div>
</div>


</body>
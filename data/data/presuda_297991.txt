<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{color:#000000;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span>
</p>
<p>&nbsp;</p>
<p>
<span class="span1"></span><span class="span1">K. br. 392/16</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Osnovni sud u Podgorici, sudija pojedinac Rade Ćetković, uz učešće zapisničarke Edine Kraje, u krivičnom postupku protiv okrivljenog M. M., zbog krivičnog djela krađa iz čl. 239 st. 1 u vezi čl. 23 st. 2 Krivičnog zakonika Crne Gore, nakon javnog glavnog pretresa održanog 13.09.2017. godine u prisustvu zastupnice optužbe A. R. - savjetnice u Osnovnom državnom tužilaštvu Podgorica i okrivljenog, istog dana izrekao je i objavio, </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni: M. M., JMB ............., sa nadimkom R., od oca R. i majke M., rođene K., rođen .. ..19... godine u Pg, sa prebivalištem u Pg – V. R., B. n. ../.., državljanin Crne Gore, razumije crnogorski jezik, koji je i njegov jezik, nezaposlen, neoženjen, bez djece, pismen, završio osnovnu školu, lošeg imovnog stanja, ranije neosuđivan, protiv kojeg se ne vodi postupak za drugo krivično djelo.</span>
</p>
<p>
<span class="span1"> </span>
</p>
<p style="text-align:center;">
<span class="span1">Kriv je</span>
</p>
<p>
<span class="span1"> </span>
</p>
<p>
<span class="span1">Što je:</span>
</p>
<p>
<span class="span1">U decembru 2014. godine, u Pg, u Ulici Ć. S. .., svjestan svog djela čije je izvršenje htio kao svoje i kao zajedničko i svjestan da je njegovo djelo zabranjeno, zajednički sa maloljetnim G. K., tuđe pokretne stvari oduzeo drugom, u namjeri da njihovim prisvajanjem sebi pribavi protivpravnu imovinsku korist, na način što je preskočio ogradu dvorišta kuće oštećenog M. B., i odatle oduzeo troje vrata od putničkog vozila "Reno laguna" i dvoje vrata od putničkog vozila "Mercedes 124", sa tapacirima, staklima i podizačima, vlasništvo oštećenog, ukupne vrijednosti 225,00 €, koje je sa maloljetnim prodao na otpadu, a dobijeni novac su podijelili, i tako sebi pribavio protivpravnu imovinsku korist,  </span>
</p>
<p>&nbsp;</p>
<p>
<span class="span1">- čime je kao saizvršilac učinio krivično djelo krađa iz čl. 239 st. 1 u vezi čl. 23 st. 2 Krivičnog zakonika Crne Gore. </span>
</p>
<p>
<span class="span1"> </span>
</p>
<p>
<span class="span1">Pa mu sud za navedeno krivično djelo primjenom čl 4 st. 2, čl. 42 st. 1, čl. 52 st. 2, čl. 53 i čl. 54 Krivičnog zakonika Crne Gore i čl. 226, čl. 229, čl. 239 i čl. 374 Zakonika o krivičnom postupku, izriče</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu utvrđuje kaznu zatvora u trajanju od 3 (tri) mjeseca i istovremeno određuje da se ona neće izvršiti, ako okrivljeni u roku od 1 (jedne) godine po pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljeni da plati na ime troškova krivičnog postupka iznos od 90,50 €, u roku od 15 dana po pravosnažnosti presude, pod prijetnjom izvršenja.</span>
</p>
<p>
<span class="span1">Obavezuje se okrivljeni da oštećenom M. B. na ime imovinskopravnog zahtjeva isplati iznos od 120,00 €, u roku od 15 dana po </span><span class="span1">pravosnažnosti presude, pod prijetnjom izvršenja</span><span class="span1">.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva Podgorica Kt. br. 1360/14 od 17.06.2016. godine je okrivljenom M. M. stavljeno na teret da je kao kao saizvršilac učinio krivično djelo krađa iz čl. 239 st. 1 u vezi čl. 23 st. 2 Krivičnog zakonika Crne Gore. Zastupnica optužbe je u završnoj riječi ostala pri podnijetom optužnom predlogu, predlažući sudu da okrivljenog oglasi krivim i osudi u skladu sa zakonom.</span>
</p>
<p>
<span class="span1">Okrivljeni je u odbrani datoj u prethodnom postupku u bitnom naveo da je u decembru 2014. godine sa svojim drugom K. G. došao u naselje V. R., u blizini prodavnice "Start II", kako bi obišli kuću njihovog druga Aziza Idrizia, koji boravi u Nj. i koji ih je zamolio da mu povremeno obilaze kuću i dvorište. Dok su sjedjeli na zidu od ograde njegovog dvorišta, oko 20:00 časova su primijetili da iz kuće preko puta četiri nepoznata lica romske nacionalnosti iznose dvoje vrata od vozila. Posumnjali su da je u pitanju krađa, pa su pojurili za njima kako bi ih zaustavili, ali kada su ta četiri lica vidjela da ih njih dvojica jure, isti su vjerovatno od straha bacili vrata na ulicu, nedaleko od dvorišta iz kojeg su vrata i uzeli, a oni su nastavili da ih jure još nekih 500 metara, pa kako ih nisu uspjeli stići, vratili su se nazad. Kada su došli do mjesta gdje su ova lica odbacila vrata, uzeli su ista i pošli do kuće iz koje su oduzeta, ali kako je kapija na dvorištu kuće bila zatvorena lancem, nisu mogli ući unutra, pa je G. pozivao gazdu, ali niko nije otvarao ni vrata, niti kapiju od kuće. K. G. mu je predložio da vrata odnesu i prodaju na otpadu sekundarnih sirovina, što su i učinili. Kada su stigli na otpad, sin vlasnika ih je pitao odakle im vrata, na šta mu je K. rekao da su vrata njegova, potom ih je stavio na vagu i saopštio im da za njih mogu dobiti 11,00 €. Govorio je G. da ne ostavljaju predmetna vrata za tako mali novac i da je bolje da ih vrate, ali ga on nije poslušao i ista je prodao i od dobijenog novca je njemu kupio sok, nakon čega su pošli svojim kućama. Za ovim momcima su jurili, jer su pomislili da su oni možda te stvari otuđili iz dvorišta kuće njihovog prijatelja koju su oni pošli da obiđu. Predmetna vrata su bila polovna, a staklo i retrovizor su bili polomljeni, vjerovatno kada su vrata bačena od strane ova četiri momka koja su ih otuđila. Vrata su nosili u rukama, a otpad na koji su ih ondnijeli je udaljen nekih 700 metara od mjesta na kojem su ih našli. Na glavnom pretresu je različito naveo da kada su primijetili četiri momka koji su prebacili dvoje vrata iz dvorišta oštećenog B. na ulicu, stajali su u jednom ćošku odmah pored prodavnice "S." i kada su ih pojurili, isti su uzeli predmetna vrata i prebacili ih u dvorište kuće njegovog druga A. I. Pošto nisu uspjeli da stignu ta lica, maloljetni G. i on su se vratili do mjesta gdje su prethodno odbačena predmetna vrata i G. mu je rekao da ista uzmu i da ih prodaju na otpadu, na šta on nije pristao, pa je G. predmetna vrata odnio na otpad, s tim što mu je on pomogao da ih nosi samo nekih 15 - ak metara ispred otpada. Na pitanje vlasnika otpada odakle mu predmetna vrata maloljetni G. je odgovorio da ih je našao. Sjutradan je kod njega kući došao vlasnik otpada sa policijom, jer ga je poznavao od ranije, pa su nakon toga predmetna vrata vratili oštećenom. Pojašnjavajući razlike u kazivanju u odnosu na odbranu datu u prethodnom postupku, naveo je da je kod tužioca rekao da su sjedjeli na zidu od ograde njegovog druga A. I., te da se to ne razlikuje od iskaza na glavnom pretresu da su stojali u jednom ćošku pored prodavnice, jer je to isto mjesto. Kod tužioca je rekao da su ova lica </span><span class="span1">predmetna vrata bacila na ulicu, i tada se nije mogao dobro sjetiti da su oni ova vrata bacili u dvorište kuće njegovog druga, a ovo iz razloga što ga je to jutro kada je davao iskaz kod tužioca iznenadio dolazak policije koja ga je uputila da dâ izjavu u vezi nekih telefona, pa nije očekivao da će ga tužilac pitati nešto u vezi ovih vrata. Na glavnom pretresu nije pominjao da su pokušali da uđu u dvorište oštećenog B. i da vrate ova vrata, a ovo iz razloga što brzo zaboravlja stvari, pa kako se kritični događaj desio prije 3 - 4 godine, toga se nije mogao sjetiti. Kod tužioca je rekao da su išli na otpad čijeg vlasnika zna po nadimku B., a njega nije pominjao na glavnom pretresu, jer je to otac S. i S. B., koji je sjutradan došao kod njega sa policijom. Zna da je kod tužioca rekao da je maloljetni G. rekao vlasniku otpada da je predmetna vrata našao, ali se na glavnom pretresu sjetio da mu je G. rekao da su to njegova vrata, a ne da ih je našao. Pogriješio je kada je kod tužioca naveo da je sa K. nosio predmetna vrata u rukama, i to nekih 700 m do otpada, tada se nije mogao dobro sjetiti krititčnog događaja, tako da je tačno ono što je naveo na glavnom pretresu, da je K.ju pomogao da vrata nosi samo nekih 15 - ak metara ispred otpada. Kod tužioca je naveo da im je vlasnik otpada rekao da za vrata mogu dobiti 11 €, ali se na glavnom pretresu nije mogao sjetiti da li im je on dao 9, 11 ili 12 €, od kog novca mu je G. kupio samo sok. U završnoj riječi je naveo da se kaje zbog toga što je uradio, ako je uradio išta loše, jer nije bio upućen u namjere maloljetnog K. G.. Prvi put mu je da se protiv njega vodi neki postupak, pa kako ranije nije imao potrebe da dolazi u sukob sa zakonom, tako to nije imao ni u konkretnoj situaciji.</span>
</p>
<p>
<span class="span1">Sud je u dokaznom postupku saslušao svjedoka oštećenog M. B. i svjedoke S. B. i S. B., pročitao potvrdu o privremeno oduzetim predmetima UP CB Podgorica Ku. br. 1102/2014 od 02.12.2014. godine i potvrdu o vraćanju privremeno oduzetih predmeta UP CB Podgorica Ku. br. 1102/2014 od 03.12.2014. godine, na saglasan predlog stranaka pročitao nalaz i mišljenje vještaka komercijalne struke D. Đ. od 08.06.2016. godine i pročitao izvod iz registra kaznenih evidencija Ministarstva pravde KE 356/2017 od 20.02.2017. godine.</span>
</p>
<p>
<span class="span1">Svjedok oštećeni M. B. je u iskazu datom u prethodnom postupku i na glavnom pretresu saglasno u bitnom naveo da je dana 02.12.2014. godine primijetio da mu iz dvorišta kuće u kojoj živi, a koja se nalazi u ul. Ć. S. br. .., nedostaje petoro vrata od putničkih vozila, i to troje od vozila "Reno Laguna", koje je proizvedeno 1995. godine, od kojih su dvoje bila prednja, a jedna su bila zadnja, i dvoje vrata od vozila "Mercedes 124", i to jedna prednja, a jedna zadnja, proizvedena 1991. godine. Vrata su bila komplet, sa staklima i podizačima i tapacirima i bila su naslonjena uz ogradu sa unutrašnje strane dvorišta, koje je ograđeno ogradom visine 120 - 140 cm i kapija na istom je zaključana. Na glavnom pretresu je dodao da je vrata koja su se nalazila u njegovom dvorištu skinuo sa vozila koja je otkupio i vrijedila su po oko 50-ak eura, a skladištio ih je radi dalje prodaje. Vraćeno mu je dvoje vrata od vozila "Reno Laguna", i to jedna prednja i jedna zadnja. Nije se pridružio krivičnom gonjenju protiv okrivljenog, a imovinskopravni zahtjev je postavio u vrijednosti vrata koja mu nisu vraćena.</span>
</p>
<p>
<span class="span1">Svjedok S. B. je u iskazu datom u prethodnom postupku u bitnom naveo da je njegov otac B. B. vlasnik otpada sekundarnih sirovina koji se nalazi u naselju V. R., u Podgorici, gdje i on radi. U decembru 2014. godine, u večernjim časovima, na otpad su došli M. M. i K. G. i ponudili mu da otkupi četvoro potpuno očuvanih vrata od putničkog motornog vozila nepoznate marke. Pitao ih je da li su predmetna vrata ukradena, pa kako su mu odgovorili da nisu, već da su ih dobili kao nadoknadu za obavljeni posao, pristao je da otkupi ista, izmjerio težinu vrata i procijenio ih na oko 16,00 €. Nakon što je od strane policije obaviješten da su predmetna vrata ukradena, vratio ih je policiji, o čemu su sačinili potvrdu o privremeno oduzetim predmetima. Na glavnom pretresu je različito naveo da je kritičnom prilikom dvoje ili četvoro vrata predao policiji, o čemu je sačinjena potvrda, jer mu je otac rekao da ga je zvao inspektor Ž. i da to učini. Nije bio prisutan kada su predmetna vrata otkupljena, već je ista otkupio njegov brat S. B., koji mu je kasnije </span><span class="span1">ispričao da je predmetna vrata kupio od M. M., kojeg poznaje od malih nogu. Razlike u kazivanju u odnosu na iskaz dat u prethodnom postupku pojasnio je navodeći da je kod tužioca iznosio samo posredna saznanja, odnosno samo ono što je saznao od svog brata. On nije lično otkupio predmetna vrata, već je to učinio njegov brat, pa je moguće da ga državna tužiteljka nije dobro razumjela, pa je u zapisnik izdiktirala da je on otkupio vrata.</span>
</p>
<p>
<span class="span1">Svjedok S. B. je u iskazu datom na glavnom pretresu u bitnom naveo da je prije dvije ili tri godine, u zimskom periodu, na otpad, gdje radi na otkupu sekundarnih sirovina, došao okrivljeni sa još jednim momkom, čije ime ne zna, već ga poznaje samo iz viđenja sa K., kojom prilikom su donijeli dvoje vrata od nekog vozila, koja je on otkupio za iznos od 12 ili 14 eura, predajući novac momku koji je bio sa okrivljenim. Njegov brat S. se kritičnom prilikom nalazio na drugom dijelu otpada i nije učestvovao u otkupu predmetnih vrata. Na otpadu nije bio prisutan ni njegov otac, ali je on kasnije obavijestio oca da je otkupio predmetna vrata, jer je sjutradan po otkupu na otpad došao čovjek koji mu je rekao da je prepoznao svoja vrata i da će to prijaviti policiji. </span>
</p>
<p>
<span class="span1">Iz potvrde o privremeno oduzetim predmetima UP CB Podgorica Ku. br. 1102/2014 od 02.12.2014. godine, proizilazi da je od S. B. privremeno oduzeto dvoje vrata od putničkog motornog vozila.</span>
</p>
<p>
<span class="span1">Iz potvrde o vraćanju privremeno oduzetih predmeta UP CB Podgorica Ku. br. 1102/2014 od 03.12.2014. godine, proizilazi da je dana 03.12.2014. godine oštećenom M. B. vraćeno dvoje vrata od putničkog motornog vozila. </span>
</p>
<p>
<span class="span1">Iz nalaza i mišljenja vještaka komercijalne struke D. Đ. od 08.06.2016. godine proizilazi da ukupno procijenjena vrijednost protivpravno oduzetih predmetnih pokretnih stvari - vrata od pmv na dan izvršenja krivičnog djela iznosi 225,00 €, od čega: kupoprodajna cijena prednjih vrata od pmv marke "Marcedes W124" sa komplet staklom i podizačem, proizvedenog 1991. godine, iznosi 40,00 €, zadnjih vrata od pmv marke "Mercedes W124", bez stakla i podizača, proizvedenog 1991. godine, iznosi 30,00 €, prednjih vrata od pmv marke "Renault Laguna", komplet sa staklom i podizačem, iznosi 55,00 € i zadnjih vrata od pmv marke "Renault Laguna", 2 komada, komplet sa staklima i podizačima, iznosi 100,00 €, a koje cijene na dan izvršenja krivičnog djela su utvrđene i date na osnovu cjenovnika za prodaju polovnih auto - djelova firme "A. S. I." Pg.</span>
</p>
<p>
<span class="span1">Nakon savjesne ocjene svakog dokaza pojedinačno i svih dokaza zajedno, dovodeći ih u vezu sa odbranom okrivljenog, sud je na nesumnjiv način utvrdio da je okrivljeni M. M. </span><span class="span1">u decembru 2014. godine, u Pg, u Ulici Ć. S. .., zajednički sa maloljetnim K. G., tuđe pokretne stvari oduzeo drugom, u namjeri da njihovim prisvajanjem sebi pribavi protivpravnu imovinsku korist, na način što je preskočio ogradu dvorišta kuće oštećenog M. B., i odatle oduzeo troje vrata od putničkog vozila "Reno laguna" i dvoje vrata od putničkog vozila "Mercedes 124", sa tapacirima, staklima i podizačima, vlasništvo oštećenog, ukupne vrijednosti 225,00 €, koje je sa maloljetnim prodao na otpadu, a dobijeni novac su podijelili, i tako sebi pribavio protivpravnu imovinsku korist.</span>
</p>
<p>
<span class="span1">Činjenično stanje sud je utvrdio iz iskaza svjedoka oštećenog M. B. koji je naveo da je 02.12.2014. godine primijetio da mu iz ograđenog dvorišta kuće, u ul. Ć. S. br. .., nedostaje petoro vrata od putničkih vozila, sa staklima, podizačima i tapacirima, i to troje od vozila "Reno Laguna", koje je proizvedeno 1995. godine, od kojih su dvoje bila prednja, a jedna zadnja i dvoje vrata od vozila "Mercedes 124" -  jedna prednja, a jedna zadnja, proizvedena 1991. godine. Iz iskaza svjedoka S. B. je utvrđeno da je kod njega na otpad sekundarnih sirovina došao okrivljeni sa još jednim momkom i ponudio mu dvoje vrata od putničkog motornog vozila, koja je on otkupio za iznos od 12 ili 14 eura, predajući novac momku koji je bio sa okrivljenim, a sledećeg dana na otpad je došao čovjek koji mu je rekao da je prepoznao svoja vrata i da će to prijaviti policiji, pa je on o tome obavjestio svog oca B. B. Da je okrivljeni predmetna vrata prodao svjedoku S. B. potvrdio je i svjedok S. B., koji je na glavnom pretresu naveo da je on predmetna vrata, po uputstvu svog oca, samo predao policiji, o čemu je sačinjena i potvrda o privremeno oduzetim predmetima. </span><span class="span1">Iskaze svjedoka oštećenog i svjedoka S. B. i S. B koji je dat na glavnom pretresu sud je cijenio kao istinite i kao takve ih je prihvatio, imajući u vidu da su isti potvrđeni materijalnim dokazima izvedenim na glavnom pretresu, odnosno potvrdama UP CB Podgorica Ku. br. 1102/2014 o privremeno oduzetim i vraćenim predmetima u kojima je konstatovano da je od svjedoka Seada Bajre dana 02.12.2014. godine oduzeto dvoje vrata od putničkog motornog vozila, te da su ista vrata dana 03.12.2014. godine vraćena svjedoku oštećenom M. B. Prilikom utvrđivanja činjeničnog stanja sud je posebno imao u vidu da okrivljeni nije sporio da su predmetna vrata prethodno oduzeta iz dvorišta oštećenog, na način što je preskočeno u dvorište i vrata prebačena preko ograde, te da je nakon toga i pored tog saznanja pomogao maloljetnom K. G. da ta vrata zajedno odnesu na otpad, gdje su ista otkupljena. Vrijednost protivpravno oduzetih pokretnih stvari sud je utvrdio iz nalaza i mišljenja vještaka komercijalne struke D.  Đ. od 08.06.2016. godine, koji je sud u cjelosti prihvatio, cijeneći ga kao objektivan, jasan i stručan, na koji stranke nisu imale primjedbi. </span>
</p>
<p>
<span class="span1">Cijeneći subjektivni odnos okrivljenog prema izvršenom krivičnom djelu sud nalazi da je isti bio svjestan da po prethodnom dogovoru, odnosno zajednički sa maloljetnim K. G., oduzima tuđe pokretne stvari, u namjeri pribavljanja sebi protivpravne imovinske koristi, a što je i htio, pri čemu je svaki od njih preduzeo radnje u okviru tog dogovora, manifestujući time da djelo hoće kao zajedničko, a samim tim i kao svoje. Ovakav zaključak se temelji prevashodno na odbrani okrivljnog iz koje je utvrđeno da su okrivljeni i maloljetni G. kritične večeri bili zajedno i da su zajedno primjetili predmetna vrata, te da su potom razgovarali šta će uraditi sa njima, te da okrivljeni nije odbio predlog maloljetnog G., već je naprotiv zajedno sa njim otišao do otpada i učestvovao i u prodaji istih, pa je očigledno da je između njih postojao dogovor u vezi izvršenja predmetnog krivičnog djela. Stoga su se, po ocijeni suda, u radnjama okrivljenog stekla sva bitna obilježja krivičnog djela krađa iz čl. 239 st. 1 u vezi čl. 23 st. 2 Krivičnog zakonika Crne Gore.</span>
</p>
<p>
<span class="span1">Sud je cijenio i odbranu okrivljenog koji je u prethodnom postupku u bitnom naveo da je kritičnom prilikom dok je sa maloljetnim K. G. sjedio na zidu ograde kuće njegovog druga A. I. primijetio da iz dvorišta preko puta, četiri nepoznata lica romske nacionalnosti iznose dvoje vrata od vozila, pa kako su posumnjali da je u pitanju krađa, on i maloljetni su pojurili za tim licima kako bi ih zaustavili, nakon čega su ta lica predmetna vrata vjerovatno iz straha odbacili na ulicu, pa kada nisu uspjeli da sustignu ta četiri lica njih dvojica su uzeli predmetna vrata i pokušali ih vratiti u dvorište kuće iz koje su oduzeta, ali kako je kapija tog dvorišta bila zaključana i niko im se nije javljao, maloljetni K. G. mu je predložio da vrata prodaju na otpadu sekundarnih sirovina, što on prvo nije htio da radi, ali je ipak pošao sa maloljetnim G. i zajednički su u rukama odnijeli predmetna vrata na otpad koji je bio udaljen oko 700 metara. Međutim, sud ovakvu odbranu nije prihvatio, jer je ista protivrječna odbrani datoj na glavnom pretresu, a pored toga i potpuno nelogična i neubjedljiva. Naime, okrivljeni je na glavnom pretresu različito naveo da su četiri lica predmetna vrata odbacili u dvorište kuće njegovog druga, a da kada nisu uspjeli da ih sustignu, maloljetni G. je predložio da ta vrata prodaju, te da on nije na to pristao, pa je maloljetni sam nosio vrata do otpada, a da mu je on pomogao samo poslednjih 15 metara i da nije želio da učestvuje u njihovoj prodaji. Navedene protivrječnosti, koje je okrivljni pokušao da objasni na način da je u prethodnom postupku pogriješio i da se tada nije dobro sjetio svih detalja, što je sasvim nelogično imajući u vidu da je tada manje vremena bilo proteklo od kritičnog događaja, po ocijeni suda upravo ukazuju na neistinitost odbrane okrivljenog. Na isti zaključak navode i brojne nelogičnosti koje je sud primjetio. Neshvatljivo je da okrivljeni i maloljetni G. primijete četvoro lica koja preko ograde iz dvorišta oštećenog iznose predmetna vrata i da za njima krenu u potjeru i da ih po navodima okrivljnog jure 500 metara, te da nakon toga pokušaju i da dozovu oštećenog, i na takav način očigledno pokažu spremnost da nepoznata lica osujete u izvršenju krivičnog djela u kojem su ih zatekli, a da nakon toga u duhu svog dotadašnjeg </span><span class="span1">postupanja ne pokušaju da o tome obavijeste policiju, već se odlučuju da vrata, za koja znaju da im ne pripadaju, već da su ukradena, prodaju na otpadu i time sebi pribave protivpravnu imovinsku korist. Nelogična je i sama činjenica da okrivljeni i maloljetni G. kreću u potjeru za četiri lica koja su već odbacila predmete, i da navodno trče za njima ni manje ni više nego 500 metara i pritom rizikuju da ih ta lica koja su duplo brojnija napadnu ukoliko bi bila spriječena u navodnom bjekstvu. Navodi okrivljenog da se radilo o sasvim oštećenim vratima, osim što su opovrgnuti iskazom svjedoka oštećenog da se radilo o kompletnim vratima koja je namjeravao da proda, opovrgnuti su i iskazom svjedoka S. B. da se radilo o sasvim očuvanim vratima. Navodi okrivljnog da on nije učestvovao u prodaji predmetnih vrata, su u suprotnosti sa iskazima S. i S. B. iz kojih je utvrđeno da je okrivljeni zajedno sa maloljetnim G. ta vrata donio na otpad i da su ona od njih otkupljena, a kada se policija interesovala od koga su vrata otkupljena oni su policiju odveli upravo kod okrivljenog. Imajući u vidu sve navedene protivrječnosti i nelogičnosti sud nalazi da je odbrana okrivljenog sračunata na izbjegavanje krivice, te da je okrivljeni pokušao lažno predstaviti da nije izvršio krađu, već da je samo pomogao maloljetnom G. da proda dvoje, a ne petoro vrata koja su oduzeta od oštećenog od strane drugih lica.</span>
</p>
<p>
<span class="span1">Kada se navodi odbrane okrivljenog dovedu u vezu sa navodima svjedoka oštećenog i svjedoka S. B., te sa potvrdama o privremenom oduzimanju stvari i vraćanju istih, jasno se utvrđuje da su okrivljeni i maloljetni K. G. početkom decembra 2014. godine, u ul. Ć. S. br. .., iz dvorišta kuće oštećenog, zajednički oduzeli petoro polovnih vrata od putničkih vozila, koja su bliže opisana u izreci presude, te da su nakon toga u namjeri pribavljanja protivpravne imovinske koristi ta vrata prodali na otpadu koji se bavi otkupom sekundarnih sirovina, u čemu su otkriveni. Sud je pritom imao u vidu da je nakon izvršenja krivičnog djela pronađeno samo dvoje od ukupno petoro vrata koja su oduzeta oštećenom u kritičnoj prilici, ali ta činjenica nije bila od uticaja na drugačije presuđene, jer je iz iskaza svjedoka S. B. utvrđeno da pored njihovog otpada na V. R. postoji još dosta drugih otpada, tako da su okrivljeni i maloljetni G. očigledno prodaju izvršili na više otpada kako bi lakše zataškali tragove izvršenja krivičnog djela.     </span>
</p>
<p>
<span class="span1">Takođe, sud je cijenio i iskaz svjedoka S. B. iz prethodnog postupka u kom je u bitnom naveo da je on kritičnom prilikom otkupio četvoro vrata od okrivljenog i maloljetnog G., ali imajući u vidu da je svjedok na glavnom pretresu naveo da je u prethodnom postupku iznosio samo posredna saznanja o kritičnom događaju, koja je saznao od svog brata S. B., te da je to na glavnom pretresu potvrdio svjedok S. B. navodeći da je on otkupio predmetna vrata kritičnom prilikom, to sud iskaz svjedoka S. B. iz prethodnog postupka nije mogao prihvatiti kao vjerodostojan.</span>
</p>
<p>
<span class="span1">Imajući u vidu utvrđeno činjenično stanje, odnosno činjenicu da iz iskaza svjedoka S. B. i S. B. datih na glavnom pretresu proizilazi da B. B. nije bio prisutan prilikom otkupa predmetnih vrata i da o tome nema neposrednih saznanja, to sud nije u dokaznom postupku u svojstvu svjedoka saslušao imenovano lice.</span>
</p>
<p>
<span class="span1">Prilikom odlučivanja o krivičnoj sankciji, sud je u smislu čl. 42 st. 1 Krivičnog zakonika Crne Gore cijenio sve okolnosti koje utiču na njen izbor i visinu, pa je od olakšavajućih okolnosti na strani okrivljenog cijenio njegove lične prilike, odnosno da se radi o mladoj osobi, nezaposlenoj i lošeg imovnog stanja, činjenicu da se oštećeni nije pridružio krivičnom gonjenju, njegov raniji život i s tim u vezi raniju neosuđivanost, koja je utvrđena iz izvoda iz registra kaznenih evidencija Ministarstva pravde KE 356/2017 od 20.02.2017. godine, dok otežavajućih okolnosti nije bilo. Imajući u vidu navedene olakšavajuće okolnosti, sud je okrivljenom, shodno čl. 53 i čl. 54 Krivičnog zakonika Crne Gore izrekao uslovnu osudu, kao u izreci presude, nalazeći da prema okrivljenom nije nužno primijeniti kaznu radi krivično pravne zaštite, jer se može očekivati da će se i sa upozorenjem uz prijetnju kaznom zatvora u trajanju od tri mjeseca i vremenom provjeravanja u periodu od jedne godine, na okrivljenog, kao lice koje očigledno u ranijem životu nije bilo sklono vršenju krivičnih djela, u dovoljnoj mjeri uticati da ubuduće ne vrši </span><span class="span1">krivična djela, čime će se sa uspjehom ostvariti svrha uslovne osude iz čl. 52 st. 2 Krivičnog zakonika Crne Gore, a u okviru opšte svrhe propisivanja i izricanja krivičnih sankcija u smislu čl. 4 st. 2 Krivičnog zakonika Crne Gore.</span>
</p>
<p>
<span class="span1">Sud je shodno čl. 239 st. 2 Zakonika o krivičnom postupku obavezao okrivljenog da oštećenom M. B. na ime imovinskopravnog zahtjeva isplati iznos od 120,00 €, imajući u vidu da je iz iskaza svjedoka oštećenog i potvrde o vraćanju privremeno oduzetih predmeta utvrđeno da je oštećenom vraćeno dvoje vrata od vozila "Reno Laguna", čija je vrijednost 105,00 €, a što je utvrđeno iz nalaza i mišljenja vještaka komercijalne struke D. Đ.</span>
</p>
<p>
<span class="span1">Na osnovu čl. 226 i čl. 229 Zakonika o krivičnom postupku, sud je obavezao okrivljenog da na ime troškova krivičnog postupka plati ukupan iznos od 90,50 eura, od čega na ime troškova komercijalnog vještačenja iznos od 60,50 eura i na ime sudskog paušala kao dijela troškova krivičnog postupka iznos od 30,00 eura, koji je odmjeren shodno dužini i složenosti postupka i imovnom stanju okrivljenog.</span>
</p>
<p>
<span class="span1">Sa svega izloženog, na osnovu čl. 374 Zakonika o krivičnom postupku, odlučeno je kao u izreci presude.</span>
</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana, 13.09.2017. godine</span>
</p>
<p>&nbsp;</p>
<p>
<span class="span1">ZAPISNIČARKA                                                                                  S U D I J A   </span>
</p>
<p>
<span class="span1"> Edina Kraja,s.r.                                                                             Rade Ćetković,s.r.</span>
</p>
<p>&nbsp;</p>
<p>
<span class="span1">       PRAVNA POUKA: Protiv ove presude dozvoljena je</span>
</p>
<p>
<span class="span1">                                    žalba  u  roku od 8 dana od dana </span>
</p>
<p>
<span class="span1">                                    prijema prepisa iste, Višem sudu</span>
</p>
<p>
<span class="span1">                                    u Podgorici, a preko ovog suda.</span>
</p>
<p>
<span class="span1">         </span>
</p>
<p style="text-align:center;">
<span class="span1">ZTO. </span><span class="span1">Edina</span><span class="span1"> Kraja</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
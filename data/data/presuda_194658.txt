<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-indent:0.5in;text-align:end;hyphenate:auto;keep-with-next.within-page:always;font-family:Arial;font-size:12pt;}
.p2{text-indent:0.5in;text-align:end;hyphenate:auto;keep-with-next.within-page:always;font-family:Verdana;font-size:11pt;}
.p3{text-align:center;hyphenate:auto;keep-with-next.within-page:always;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-align:center;hyphenate:auto;font-family:Arial;font-size:12pt;}
.p7{margin-left:0.5in;text-align:justify;hyphenate:auto;font-family:Arial;font-size:12pt;}
.p8{text-indent:0.5in;text-align:justify;hyphenate:auto;font-family:Arial;font-size:12pt;}
.p9{margin-left:1.5in;text-align:justify;hyphenate:auto;font-family:Arial;font-size:12pt;}
.p10{text-indent:0.25in;text-align:justify;hyphenate:auto;font-family:Arial;font-size:12pt;}
.p11{text-indent:0.25in;text-align:justify;hyphenate:auto;font-family:Times New Roman;font-size:12pt;}
.p12{text-align:justify;hyphenate:auto;font-family:Times New Roman;font-size:12pt;}
.p13{text-align:justify;hyphenate:auto;font-family:Times New Roman;font-size:14pt;}
.p14{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-family:Arial;font-size:12pt;}
</style>
<meta content="dragan.mrdak" name="author">
</head>
<body class="b1 b2">
<p class="p1"></p>
<p class="p2">
<span>K. br. 249/11</span>
</p>
<p class="p3">
<span>U IME NARODA</span>
</p>
<p class="p4"></p>
<p class="p4"></p>
<p class="p5">
<span>	Osnovni sud u Bijelom  Polju, prvostepeni krivični sud, u vijeću sastavljenom od sudije Dragana Mrdaka, predsjednika vijeća i sudija porotnika Momira Kneževića i Nijaza Medjedovića, članova vijeća, uz učešće nameštenika suda Koviljke Lješnjak, zapisničara, odlučujući po optužnici Osnovnog državnog tužilaštva, u B. Polju, KT. br. 325/10 od  20.05.2011. godine, protiv okrivljenog K.S.a iz Bijelog Polja, zbog krivičnog djela teška djela protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika, nakon održanog glavnog i javnog pretresa u prisustvu zamjenice u ODT-u B. Polje Šćepanović Vesne, okrivljenog K.S.a,   oštećenih: maloljetnog K.F.a, K.Z.a, R.N., maloljetnog V.N.a, T.B.a, L.P.a, L.V., R.A.a, dana  25.08.2011. godine, donio je i javno objavio:</span>
</p>
<p class="p5"></p>
<p class="p5"></p>
<p class="p6">
<span>P R E S U D U</span>
</p>
<p class="p5"></p>
<p class="p5"></p>
<p class="p5">
<span>	 Okrivljeni K.S., JMBG ... , od oca Z. , majke R., rođene P., rođen ... godine, u Bijelom Polju, sa prebivalištem u Bijelom Polju u ul. ... J. br. ., državljanin Crne Gore, neoženjen, pismen, sa završenom višom školom, srednjeg imovnog stanja, neosuđivan.</span>
</p>
<p class="p5">
<span>	</span>
</p>
<p class="p6">
<span>K r i v    j e</span>
</p>
<p class="p5"></p>
<p class="p7">
<span>Što je:</span>
</p>
<p class="p7"></p>
<p class="p5">
<span>	- Dana 10.04.2010 godine oko 18,10 h, ne pridržavajući se saobraćajnih propisa, upravljao putničkim vozilom marke ''Mercedes'' reg. oznaka BP AC 932, vlasništvo K.Z.a, magistralnim putem iz pravca Mojkovca u pravcu Bijelog Polja, te je dolaskom u mjesto Mijatovo Kolo, opština Bijelo Polje, ugrozio  saobraćaj i time doveo u opasnost  život i tijelo ljudi,, na način što protivno odredbi čl. 31 ZOBS-a na putevima, brzinu kretanja vozila nije prilagodio okolnostima, karakteristikama, stanju puta i atmosferskim prilikama - vlažnom kolovozu, gdje je magistralni put u zasjeku, u  lijevoj nepreglednoj krivini, uslijed čega je izgubio upravljivost nad vozilom, koje je bočno zanošeno ulijevo, pa je prešao sa desne na lijevu kolovoznu traku, napustio kolovoz na lijevoj ivici, a zatim čeonim bočnim lijevim dijelom vozila udario u potporni zid, po kojem je vozilo klizalo naprijed, čime je stvorilo pokretnu blisku prepreku putničkom vozilu '' Audi'' reg. ozn. PG DJ 590, kojim je iz suprotnog smjera, krećući se svojom kolovoznom trakom upravljao oštećeni L.P.o, zbog čega je, na lijevoj kolovoznoj traci, posmatrano u smjeru kretanja vozila optuženog, došlo do čeono bočnog sudara, čeonom stranom putničkog vozila ''Audi'' i bočnom desnom prednjom stranom putničkog vozila ''Mercedes'', kojom prilikom su oštećeni L.P.o, saputnici u njegovom vozilu i saputnici u vozilu ''Mercedes oštećeni: R.A., S.R.a, L.V.a, maloljetni K.F., malolljetni T.B. i R.N.a zadobili teške tjelesne povrede i to:  L.P.o u vidu preloma prednje strane petog rebra sa desne strane grudnog koša i istegnuća crijevnih vijuga, R.A. u vidu potresa mozga, nagnječenja desne šake, raderotine gornjeg kapka lijevog oka i oguljotina u predjelu glave i nosa, S.R.a u vidu preloma radijusa u  distalnom dijelu, nagnječenja  glave i nagnječenja lijevog stopala, L.V.a u vidu preloma lijeve nadlaktice, maloljetni K.F. u vidu nagnječenja mozga i moždanog stabla i nagnječenja desnog plućnog krila, maloljetni  T.B. u vidu preloma proksijmalnog dijela desne nadlaktice i  R.N.a u vidu frakture lijeve zigomatične kosti bez  dislokacije i  nagnječenja lijeve natkoljenice, a oštećeni: B.G.i maloljetni V.N. su zadobili lake tjelesne povrede i to:  maloljetni V.N. u vidu nagnječenja lijevog lakta, a B.G.u vidu kontuzije desnog kuka i desnog ramena, dok je na vozilima prouzrokovana imovinska šteta.</span>
</p>
<p class="p5"></p>
<p class="p8">
<span>- čime je izvršio krivično djelo teška djela protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika,   </span>
</p>
<p class="p8"></p>
<p class="p5">
<span>	- pa mu sud primjenom citiranog zakonskog propisa te čl: 2,4,5,13,16,32,36,52,53 i 54, Krivičnog Zakonika, i čl. 199.st.2. 202 i 364. Zakonika o Krivičnom postupku,  i z r i č e.</span>
</p>
<p class="p5"></p>
<p class="p5"></p>
<p class="p3">
<span class="s1">          </span><span>USLOVNU OSUDU</span>
</p>
<p class="p4"></p>
<p class="p9"></p>
<p class="p5">
<span>         Kojom mu utvrdjuje</span><span class="s1"> </span><span>kaznu zatvora od 7 /sedam/ mjeseci i istovremeno odredjuje da se ista neće izvršiti ukoliko okrivljeni u roku od tri   godine ne učini novo krivično djelo.</span>
</p>
<p class="p5"></p>
<p class="p5">
<span>	Okrivljeni se obavezuje da plati na ime paušala iznos od 50,00 € kao i iznos od  263,50 € na ime troškova postupka koje iznose će uplatiti na  Depozit novčanih kazni, troškova i paušala ovog suda,  u korist žiro računa br. 832 - 151 - 35,  u roku od  15 dana, od   dana pravnosnažnosti presude, pod prijetnjom prinudnog izvršenja.</span>
</p>
<p class="p5"></p>
<p class="p5">
<span>	 Imovinsko pravnog zahtjeva nije bilo.</span>
</p>
<p class="p5"></p>
<p class="p10">
<span>Okrivljenom se izriče mjera zabrane upravljanja putničkim motornim vozilo ''B'' kategorije u trajanju od 5 ( pet ) mjeseci, počev od dana pravosnažnosti presude.</span>
</p>
<p class="p11"></p>
<p class="p12"></p>
<p class="p5">
<span> 	</span>
</p>
<p class="p6">
<span>O b r a z l o ž e nj e</span>
</p>
<p class="p5"></p>
<p class="p5"></p>
<p class="p5">
<span>	Optužnicom ODT-a u B. Polju, KT. br. 325/10/10 od 20.05.2011. godine optužen je K.S.,  zbog krivičnog djela teška djela protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika.  </span>
</p>
<p class="p5"></p>
<p class="p5">
<span>	Glavni pretres je održan i zaključen u prisustvu zamjenice u ODT-u B. Polje Šćepanović Vesne, okrivljenog K.S.a, oštećenih  maloljetnog K.F.a i oštećenih K.Z., R.N., T.B.a, L.P.a, L.V. ,R.A.a, maloljetnog oštećenog V.N.a njegovog zakonskog zastupnika oca V.P.a, a u odsustvu uredno obaviještenih oštećenih S.R.e i B.G.a.</span>
</p>
<p class="p5"></p>
<p class="p5"></p>
<p class="p5">
<span>	U završnoj riječi zamjenica u ODT-u je istakla:da je dokazima izvedenim na glavnom pretresu nesumljivo potvrđena teza optužbe da je okrivljeni izvršio krivično djelo stavljeno mu na teret u vrijeme na mjestu i na način kako je to opisano dispozitivom optužnice a i odbrana okrivljenog ide u tom pravcu jer je isti priznao izvršenje krivičnog djela koje priznanje je potkrijepljeno svim izjavama svjedoka - oštećenih i pisanim dokazima. Predložila je da sud okrivljenog oglasi krivim i kazni po zakonu.</span>
</p>
<p class="p5"></p>
<p class="p5">
<span>	U toku postupka oštećeni - maloljetni K.F., zakonski zastupnik oštećenog maloljetnog V.N.a otac V.P. kao ni  oštećenih K.Z., R.N.a, T.B., L.P.o, L.V.a,R.A.,  S.R.a i B.G.nijesu se  pridružili krivičnom gonjenju protiv okrivljenog niti su prema istom postavili imovinsko pravni zahtjev.</span>
</p>
<p class="p5">
<span>	 </span>
</p>
<p class="p5">
<span>	Okrivljeni K.S. u svojoj odbrani u bitnom je istakao da je kritičnog dana bio u Kolašinu gdje je sa bratom K.F.om i njegovim drugovima R.N.om, T.B.em i V.N.om gledao utakmicu. Iz Kolašina su pošli u popodnevnim časovima vozilom ''Mercedes'' reg. oznaka BP AC 932 kojim je on upravljao a koje vozilo je vlasništvo njegovog oca K.Z.a. Na mjestu suvozača u fozilu je sjedio F. a na zadnjem sjedištu su bili N.a, B. i N., kretali su se magistralnim putem u pravcu Bijelog Polja i dolaskom u mjesto Mijatovo Kolo pri ulazu u jednu lijevu krivinu smanjio je brzinu a po izlasku iz krivine vozilo je proklizalo iz njemu nepoznatih razloga tako da je sa desne kolovozne trake kojom su se kretali prešlo na lijevu kolovoznu traku potom udarilo u potporni zid sa lijeve strane puta od kog udara se odbilo i ostvarilo kontakt sa vozilom koje je dolazilo iz suprotnog smjera. On ne zna  iz kog razloga je izgubio upravljivost nad vozilom,  smatra da nije brzo vozio, mada se nije mogao precizno izjasniti o brzini kojom je upravljao vozilom. Kolovoz je bio oštećen i na istom je bila rupa a u krivini je bio  kontra nagib gledano iz smjera kojim su se kretali. U vrijeme nezgode kolovoz je bio vlažan od kiše koja je počela da pada desetak minuta prije nezgode. Posle nezgode on i saputnici su izašli iz vozila osim F.a koji je bio u nesvjesnom stanju.A putnici iz drugog vozila su takodje izašli iz vozila a zatim su povrijeđena lica prevezena u Bolnicu u Bijelom Polju. Na glavnom pretresu u pogledu  krivice i odgovornosti izjasnio se da je kriv i ostao pri odbrani iz istražnog postupka. </span>
</p>
<p class="p5"></p>
<p class="p5">
<span>	U završnoj riječi okrivljeni je istakao da je izvršio predmetno krivično djelo da mu je žao i da se kaje zbog toga, da se nakon nezgode interesovao za oštećene i obilazio ih u Bolnici, tražio je da ga sud što blaže kazni i da uzme u obzir sve olakšavajuće okolnosti na njegovoj strani.</span>
</p>
<p class="p5"></p>
<p class="p5">
<span>	Radi utvrdjivanja odlučnih činjenica i donošenja pravilne i zakonite odluke sud je na glavnom pretresu izveo sledeće dokaze: saslušao u svojstvu svjedoka - oštećenog maloljetnog  K.F.a, i oštećenog maloljetnog  V.N.a, u prisustvu zakonskog zastupnika oca V.P.a te oštećene: R.N.u, T.B.a, L.P.a, L.V.u, R.A.a, K.Z.a,pročitao iskaze  oštećenih:  S.R.e sa zapisnika o saslušanju svjedoka pred istražnim sudijom Osnovnog suda u Podgorici Kri. br. 11/2 od  15.02.2011 godine, i B.G.a sa zapisnika o saslušanju svjedoka pred istražnim sudijom  Osnovnog suda u Podgorici Kri. br. 11/2 od  28.02.2011 godine,pročitao i to: zapisnik o uviđaju Osnovnog suda u Bijelom Polju Kr. br. 31/2010 od 10.04.2010 godine, zapisnik o tehničkom pregledu A. ''C.'' za putničko vozilo marke  ''Mercedes'' reg. oznaka BP AC 932 od 12. 04. 2010. godine, zapisnik o tehničkom pregledu A. ''C.'' za putničko vozilo marke  ''Audi'' reg. oznaka PG DJ 590 od 12. 04. 2010 godine, izvještaj Kliničkog centra Crne Gore o prisustvu alkohola u krvi br. 493 od 21. 04. 2010. godine za K.S.a, izvještaj Kliničkog centra Crne Gore o prisustvu alkohola u krvi br. 463 od 16. 04. 2010. godine za L.P.a, izvještaj iz Hitne pomoći Bijelo Polje br.4435 od 10.04.2010 godine za T.B.a, izvještaj iz Hitne pomoći Bijelo Polje br.4433 od 10.04.2010 godine za K.F.a, izvještaj iz Hitne pomoći Bijelo Polje br.4432 od 10.04.2010 godine za B.G.a, izvještaj iz Hitne pomoći B. Polje. Br.4431 od 10.04.2010 godine za L.V.u, izvještaj iz Hitne pomoći Bijelo Polje br.4429 od 10.04.2010 godine za L.P.a, izvještaj iz Hitne pomoći Bijelo Polje br.4428 od 10.04.2010 godine za R.A.a, otpusno pismo Opšte bolnice Bijelo Polje za R.N.u od 12.04.2010 godine, izvještaji ljekara specijalite Opšte bolnice Bijelo Polje br. 413 od 10. 04.2010 godine za T.B.a; br. 198 od 14. 04.2010 godine, i br. 539 od 05. 05.2010. godine za  T.B.a, otpusna lista sa epikrizom Kliničkog centra Crne Gore od  07.05.2010 godine za K.F.a, izvještaj ljekara specijaliste Opšte bolnice Bijelo Polje za V.N.a, otpusna lista sa epikrizom Kliničkog centra Crne Gore od 05.07.2010 godine za  i od  15.04.2010 godine za  L.V.u, otpusna lista Instituta za fizikalnu medicinu, regabilitaciju i reumatologiju ''Dr S.M.br. 5883 od 10.12.2010 godine za L.V.u, zapisnik o radu prvostepene - drugostepene komisije za dozvoljavanje pobačaja od 14.04.2010 godine za L.V.u, otpusnu listu sa epikrizom Kliničkog  centra Crne Gore od 14. 04.2010 godine za R.A.a, izvještaj ljekara specijalite Kliničkog centra Crne Gore od 15. 07.2010 godine, br.4520 ; od 19.04.2010 godine br. 6020 od 24. 05. 2010 godine br.5036 od  04.05.2010 godine, za S.R.u, izvještaj ljekara specijaliste Opšte bolnice Bijelo Polje br. 410 od 10.04.2010 godine za S.R.u, izvještaji ljekara specijalite Kliničkog centra Crne Gore br. 2299  i br. 4367 od  10. 04.2010 godine za B.G.a, izvještaj ljekara specijalite Opšte bolnice B. Polje za B.G.a, nalaz radiologa Kliničkog centra Crne Gore br. 6165 od 11. 04.2010 godine za L.P.a, izvještaji ljekara specijaliste  Kliničkog centra Crne Gore br. 4417 od 11.04.2010 godine i br. 4365 od 10.04.2010 godine za L.P.a, nalaz i mišljenje vještaka medicinske struke - ortopeda dr D.B.a sa zapisnika Osnovnog suda u Bijelom Polju Ki.br.75/10 od 08.04.2011 godine, nalaz i mišljenje vještaka medicinske struke ortopeda dr D.B.a sa zapisnika Ki.br.75/10 od 13.05.2011 godine, nalaz i mišljenje vještaka medicinske struke ortopeda dr D.B.a sa zapisnika Ki.br.75/10 od 08.04.2011 godine nalaz i mišljenje vještaka saobraćajne struke dipl. ing.saob. M.a Č. od 19.03.2011 godine, izvršio uvid u: foto-dokumentaciju sa skicom lica mjesta predmetne saobraćajne nezgode Uprave policije - Područne jedinice Bijelo Polje br. 154/10 od 10.04.2010 godine, u RTG snimak od 10.04.2010 godine za V.N.a, te izvršio uvid u izvod iz KE za okrivljenog K.S.a. Drugih predloga za dopunu dokaznog postupka nije bilo.</span>
</p>
<p class="p5">
<span>	 </span>
</p>
<p class="p5">
<span>	Cijeneći odbranu okrivljenog i dokaze pojedinačno i u medjusobnoj vezi, a shodno čl. 360 st. 2 Zakonika o krivičnom postupku, sud je utvrdio činjenično stanje i na osnovu istog zaključio da je okrivljeni izvršio krivično djelo teška djela protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika, i da je za isto djelo kriv i odgovoran.</span>
</p>
<p class="p5"></p>
<p class="p5">
<span>	Odbranu okrivljenog sud je cijenio kao jasno potpuno neprotivurječno priznanje izvršenog krivičnog djela potvrdjeno svim izvedenim dokazima tokom postupka.Naime iz iskaza  svjedoka </span><span class="s1">- </span><span>oštećenog maloljetnog K.F.a proizilazi da su se kritičnog dana vraćali sa utakmice iz Kolašina vozilom kojim je upravljao njegov brat S. a on je bio na mjestu  suvozača a u vozilu su bili R.N.a, T.B. i V.N.. On i S. su vezali sigurnosne pojaseve prije vožnje i sjeća se da je počela da pada kiša kada su bili blizu Mojkovca a nakon toga drugih detalja vezanih za putovanje i nastanak nezgode ne sjeća se. U saobraćajnoj nezgodi  je zadobio povrede. Iskaz ovog svjedoka sud je u potpunosti prihvatio kao jasan, logičan i uvjerljiv, ničim doveden u sumnju, nesračunat na otežavanje ili pak olakšavanje krivično pravnog položaja okrivljenog a u potpunosti potvrđen ostalim izvedenim dokazima.</span>
</p>
<p class="p5"></p>
<p class="p5">
<span>	Iz iskaza svjedoka oštećenog maloljetnog V.N.a</span><span class="s1"> </span><span>proizilazi proizilazi da se on kritičnog dana vraćao iz Kolašina sa košarkaške utakmice vozilom kojim je upravljao K.S. . Bio je na zadnjem sjedištem  sa R.N.om, T.B.em a na mjestu suvozača sjedio je K.F.. U toku vožnje počela je da pada prva kiša i u mjestu Mijatovo kolo nakon izlaska iz jedne krivine vozilo je proklizalo, prešlo sa desne kolovozne trake kojom su se oni kretali ka potpornom zidu sa lijeve strane puta kojom prilikom je iz suprotnog smjera stiglo drugo vozilo i tada je došlo do kontakta između vozila. Po njegovoj procjeni S. nije vozio brže od 50 - 60 km/h a on je u nezgodi  zadobio povrede.</span><span class="s1"> </span><span>Iskaz ovog svjedoka sud je u potpunosti prihvatio kao jasan, logičan i uvjerljiv, ničim doveden u sumnju, nesračunat na otežavanje ili pak olakšavanje krivično pravnog položaja okrivljenog a u potpunosti potvrđen ostalim izvedenim dokazima.</span>
</p>
<p class="p5"></p>
<p class="p13">
<span>	</span><span class="s2">Iz iskaza svjedoka oštećenog maloljetnog T.B.a koji je u međuvremenu postao punoljetan proizilazi da se kritičnog dana sa drugovima vraćao iz Kolašina gdje su gledali utakmicu putničkim vozilom kojim je upravljao K.S.. On je bio na zadnjem sjedištu iza suvozača, prije nezgode je počela da pada kiša, a po njegovoj procjeni vozilom se nijesu brzo kretali. Nakon izlaska iz jedne krivine vozilo je proklizalo prešlo sa desne trake kojom su se kretali na lijevu a ubrzo nakon toga auto koje je dolazilo iz suprotnog smjera udarilo u njihovio vozilo i on se drugih detalja ne sjeća. U nezgodi je zadobio povredu desne nadlaktice. Iskaz ovog svjedoka sud je u potpunosti prihvatio kao jasan, logičan i uvjerljiv, ničim doveden u sumnju, nesračunat na otežavanje ili pak olakšavanje krivično pravnog položaja okrivljenog a u potpunosti potvrđen ostalim izvedenim dokazima.</span>
</p>
<p class="p5"></p>
<p class="p5">
<span>	Iz iskaza oštećenog - svjedoka R.N. utvrđuje se  da je on kritičnog dana bio u putničkom vozilu kojim je upravljao K.S. i da su se kretali iz Kolašina magistralnim putem u pravcu Bijelog Polja.  On, V.N. i T.B. bili su na zadnjem sjedištu na mjestu suvozača sjedio je K.F.. Put je bio vlažan jer je padala kiša, nijesu se kretali brzo, po njegovoj procjeni oko 50 km/h. Pri izlasku iz krivine S. je izgubio upravljivost nad vozilom i vozilo je sa desne kolovozne trake kojom su se kretali prešlo na lijevu kolovoznu traku udarilo u potporni zid  sa lijeve strane puta, nakon čega je vozilo iz suprotnog smjera ostvarilo kontakt sa vozilom u kom su se oni nalazili i do kontakta je došlo na lijevoj kolovoznoj traci. U saobraćajnoj nezgodi je zadobio povrede. Iskaz ovog svjedoka sud je u potpunosti prihvatio kao jasan, logičan i uvjerljiv, ničim doveden u sumnju, nesračunat na otežavanje ili pak olakšavanje krivično pravnog položaja okrivljenog a u potpunosti potvrđen ostalim izvedenim dokazima</span>
</p>
<p class="p5"></p>
<p class="p5">
<span>	Iz iskaza svjedoka - oštećenog - K.Z.a da je on vlasnik putničkog motornog vozila mercedes C 200 D reg.oznaka BP AC 932 kojim je kritičnom prilikom upravljao njegov sin K.S. i vozilo je proizvedeno 1995 godine. Iskaz ovog svjedoka sud je u potpunosti prihvatio kao jasan, logičan i uvjerljiv, ničim doveden u sumnju, nesračunat na otežavanje ili pak olakšavanje krivično pravnog položaja okrivljenog a u potpunosti potvrđen ostalim izvedenim dokazima.</span>
</p>
<p class="p5"></p>
<p class="p5">
<span>	Iz iskaza svjedoka - oštećenog L.P.a</span><span class="s1"> </span><span>proizilazi da je on kritičnog dana upravljao svojim vozilom ''Audi 80'' reg. oznaka PG DJ 590 i sa njim u vozilu su bili na mjestu suvozača zet R.A.a na zadnjoj klupi njegova ćerka V.a, S.R.a i B.G.. Kretali su se iz pravca Bijelog Polja u pravcu Podgorice i jedino čega se sjeća da je bila pala prva kiša a ne sjeća se kako je došlo do udesa jer je svijesti došao u KC Podgorica gdje je zadržan na liječenju s tim što je na svoju ruku napustio Bolnicu da bi vidio ćerku za koju su mu kazali da je teže povrijeđena. U nezgodi mu je slomljeno jedno rebro i bio je ugruvan. Istakao je  da su se vozač K.S. i njegova porodica intezivno interesovali za njegovo zdravlje i zdravlje ostalih povrijeđenih, da su u dobrim odnosima, a u pitanju je saobraćaj i nezgoda se može svakom desiti. Vozilo kojim je upravljao kritičnog događaja je kupio od A.S.a ali ga još nije preveo na sebe.Iskaz ovog svjedoka sud je u potpunosti prihvatio kao jasan, logičan i uvjerljiv, ničim doveden u sumnju, nesračunat na otežavanje ili pak olakšavanje krivično pravnog položaja okrivljenog a u potpunosti potvrđen ostalim izvedenim dokazima.</span>
</p>
<p class="p5"></p>
<p class="p5">
<span>	Iz iskaza oštećene - svjedoka L.V. proizilazi da je kritičnog dana bila u vozilu ''Audi''  kojim je upravljao njen otac P. a sa njima u vozilu su bili R.A. na mjestu suvozača, S.R.a i B.G.koji su bili sa njom na zadnjem sjedištu. Kretali su se iz Bijelog Polja ka Podgorici, padala je kiša i primijetila je vozilo ''Mercedes'' koje se poprečno kretalo objeba trakama prema njima. Ne sjeća se momenta udesa a kad je došla svijesti vidjela je supruga krvavog i bez svijesti, opet je izgubila svijest i potpuno se osvijestila kad su je ubacivali u ambulantno vozilo. U KC Podgorica zbog zadobijenih povreda ležala je šest dana, bile su joj slomljene obje ruke, jagodična kost vilice a bilo je još povreda. Okrivljeni K.S. i čitava njegova porodica se nakon nezgode su se intezivno interesovali za njeno zdravlje.Iskaz ovog svjedoka sud je u potpunosti prihvatio kao jasan, logičan i uvjerljiv, ničim doveden u sumnju, nesračunat na otežavanje ili pak olakšavanje krivično pravnog položaja okrivljenog a u potpunosti potvrđen ostalim izvedenim dokazima.</span>
</p>
<p class="p5"></p>
<p class="p5">
<span>	Iz iskaza oštećenog - svjedoka R.A.a utvrđuje se  da je kritičnog dana bio suvozač u vozilu kojim je upravljao njegov tast L.P.o a na zadnjem sjedištu su bili njegova supruga V.a, S.R.a i B.G.. Vraćali su se iz Bijelog Polja, oko 18,00 h, došli su u mjesto Mijatovo kolo, ušli u jednu krivinu kada se iz suprotnog smjera pojavilo vozilo koje se poprečno kretalo objema trakama i to je zadnje čega se sjeća jer je svijesti došao u Bolnicu u Bijelom Polju, a uveče su on i supruga prebačeni u KC Podgorica. Na liječenju je ostao šest dana i imao je više povreda rasjekotinu oka, nagnječenje ruke i potres mozga. Momak koji je udario njih i njegova porodica interesovali su se za njegovo zdravlje.Iskaz ovog svjedoka sud je u potpunosti prihvatio kao jasan, logičan i uvjerljiv, ničim doveden u sumnju, nesračunat na otežavanje ili pak olakšavanje krivično pravnog položaja okrivljenog a u potpunosti potvrđen ostalim izvedenim dokazima</span>
</p>
<p class="p5"></p>
<p class="p5">
<span>	Iz iskaza oštećene - svjedokinje S.R.e</span><span class="s1"> </span><span>utvrđuje se da je ona kritičnog dana bila saputnik u vozilu kojim je upravljao L.P.o a s njom u vozilu bili su i L.V.a, B.G.i R.A.. Kretali su se iz pravca Bijelog Polja ka Podgorici, L. je vozio oprezno i polako jer je rosila kiša, nju je hvatao san, i u jednom trenutku čula je kuknjavu otvorila oči i vidjela kako prema njima ide vozilo, brzo je došlo do udara i vidjela je da su udarili u suvozača vrata vozila koje je dolazilo iz suprotnog smjera i koje se kretalo bočno. Ona i Goran nijesu gubili svijest, dok su ostali iz vozila bili bez svijesti, izašla je iz vozila i vidjela da su u vozilu koji ih je udarilo bila tri muška lica i da je suvozač bio bez svijesti. Potom je prevežena u Bolnicu u Bijelo Polje gdje joj je stavljen gips na desnu ruku koja je bila slomljena, a imala je povredu lijeve noge. Iskaz ovog svjedoka sud je u potpunosti prihvatio kao jasan, logičan i uvjerljiv, ničim doveden u sumnju, nesračunat na otežavanje ili pak olakšavanje krivično pravnog položaja okrivljenog a u potpunosti potvrđen ostalim izvedenim dokazima</span>
</p>
<p class="p5"></p>
<p class="p5">
<span>	Iz iskaza svjedoka - oštećenog B.G.a</span><span class="s1"> </span><span>proizilazi da je kritičnog dana bio saputnik u vozilu kojim je upravljao L.P.o njegov komšija i vraćali su se iz Bijelog Polja za Podgoricu. Ne zna kako se zove mjesto gdje su imali udes a poznato mu je da je nekoliko metara ispred njih bila oštra krivina i izlaskom iz te krivine iz suprotnog smjera pojavilo se vozilo ''Mercedes'' koje se okretalo - rotiralo po ulici a potom počelo poprečno da se kreće sredinom magistrale zahvatajući obje kolovozne trake. P. je pokušao da skrene skroz desno ali nije uspio da izbjegne udar i vozilo iz suprotnog smjera je svojom suvozačevom stranom udarilo u prednju stranu P.vog vozila. Cijelo vrijeme ovog događaja bio je svjestan, dok su P., njegov zet i ćerka bili u nesvjesnom stanju. U vozilu koje je udarilo u njih bila su četiri momka , u udesu je zadobio povrede a neposredno prije udesa rominjala je kiša.Iskaz ovog svjedoka sud je u potpunosti prihvatio kao jasan, logičan i uvjerljiv, ničim doveden u sumnju, nesračunat na otežavanje ili pak olakšavanje krivično pravnog položaja okrivljenog a u potpunosti potvrđen ostalim izvedenim dokazima.</span>
</p>
<p class="p5"></p>
<p class="p5">
<span>	Iz nalaza i mišljenja vještaka sobraćajne struke, proizilazi da se saobraćajna  nezgoda dogodila danju, kada je asvaltni kolovoz bio vlažan od kiše koja je prethodno padala, na magistralnom putu u zasjeku u lijevoj nepreglednoj krivini radijusa oko 135 m, na dijelu puta sa podužnim padom od oko 5% u uslovima ograničene brzine kretanja vozila na 40 km/h, za smjer kretanja PMV ''Mercedes'' i 50 km/h za smjer kretanja PMV ''Audi'' i po kolovozu obilježene uzdužne središne pune linije, a u momentu kada je vozač PMV ''Mercedes'' pri brzini kretanja vozila od 57 - 66 km/h, izgubio stabilnost i upravljivost nad vozilom tako da je PMV ''Mercedes'' bočno zanošeno u  lijevo prelazeći na lijevu kolovoznu traku uz rotiranje u lijevo koju je čeono bočnim lijevim dijelom napustilo na lijevoj ivici puta nakon čega je ovim dijelom udarilo u betonski potporni zid po kom je klizalo naprijed čime je PMV ''Mercedes'' stvaralo pokretnu blisku prepreku na putanji kretanja PMV ''Audi'' koje je dolazilo iz suprotnog smjera, zbog čega je došlo do čeono bočnog sudara čeonom stranom PMV ''Audi'' i bočnom desnom prednjom stranom PMV ''Mercedes'' na kolovoznoj traci namijenjenoj za smjer kretanja PMV ''Audi''. Dozvoljena brzina za dati potez magistralnog puta za smjer kretanja PMV ''Mercedes'' od 40 km/h važi za povoljne uslove odvijanja saobraćaja a prilagoćenja brzina za uslove vlažnog kolovoza kakav je bio na mjestu nezgode iznosi manje od 33,2 km/h. Po vještaku upravljanjem PMV''Mercedes'' neprilagođenom i nebezbjednom brzinom je razlog neodržavanja stabilnosti i upravljivosti PMV''Mercedes'' u opisanim uslovima čime je vozač PMV''Mercedes'' učinio propust koji se smatra razlogom za nastanak ove nezgode. Po vještaku datim uslovima i opisanoj saobraćajnoj situaciji vozač PMV ''Audi'' upravljao je vozilom putanjom svojom desnom kolovoznom trakom, brzinom od 49 - 50 km/h ali pri utvrđenoj sudarnoj putanji kretanja PMV ''Mercedes'' nezgodu nije mogao izbjeći. Dozvoljena brzina za dati potez magistralnog puta za smjer kretanja PMV ''Audi'' od 50 km/h važi za povoljne uslove odvijanja saobraćaja a prilagođenja brzina za uslove vlažnog kolovoza kakav je bio na mjestu  nezgode iznosi manje od 41 km/h. Upravljanjem PMV ''Audi'' brzinom većom od prilagođene doprinijelo je da posledice ove nezgode budu teže. Nalaz i mišljenje vještaka saobraćajne struke, sud je u potpunosti prihvatio kao realan i objektivne, dat po osnovu pravila struke i nauke, po osnovu zapisnika o uvidjaju lica mjesta, fotoelaborata, skice lica mjesta koji prestavljaju objektivne pokazatelje činjenica konstatovanih neposredno nakon saobraćajne nezgode a u potpunosti potvrđen ostalim izvedenim dokazima. </span>
</p>
<p class="p5"></p>
<p class="p5">
<span>	Iz zapisnika o tehničkom pregledu A. ''C.'' iz Bijelog Polja od 12.04.2010 godine, za vozila PMV ''Mercedes'' reg. oznaka BP AC-932,  i za PMV ''Audi'' reg. oznaka PG DJ 590 od 12.04.2010 godine   kojima su kritičnog dogadjaja upravljali vozači - okrivljeni K.S., i oštećeni L.P.o, utvrdjuje se da su oba vozila u momentu nezgode bila u ispravnom stanju. </span>
</p>
<p class="p5"></p>
<p class="p8">
<span>Iz izvještaja o prisustvu alkohola u krvi: za vozača - okrivljenog  K.S.a  A broj 493 KC CG Podgorica od 16.04.2010 godine; izvještaja o prisustvu alkohola u krvi za vozača - oštećenog L.P.a broj A br.463 KC CG Podgorica od 13.04.2010. godine utvrdjuje se da su vozač - okrivljeni  K.S. i vozač - oštećeni L. Pero u momentu nezgode vozilima upravljali u trijeznom stanju.</span>
</p>
<p class="p8"></p>
<p class="p5">
<span>	Iz nalaza i mišljenja vještaka medicinske struke dr D.B.a  od 13. 05. 2011. godine, proizilazi da je oštećeni T.B. kritičnog događaja zadobio povrede bliže opisane u izreci presude koje su po svojoj prirodi teška tjelesna povreda. Da je oštećeni L.P.o, zadobio povrede bliže opisane u izreci presude koje su  po svojoj prirodi teška tjelesna povreda. Da je oštećeni B.G.kritičnog događaja zadobio povrede bliže opisane u izreci presude, koje su po svojoj prirodi laka tjelesna povrede. Da je oštećena S.R.a kritičnog događaja zadobila povrede bliže opisane u izreci presude koje su po svojoj prirodi teška tjelesna povreda.  Nalaz ovog vještaka sud je u potpunosti prihvatio kao realan i objektivan, dat po osnovu činjenica konstatovanih u medicinskoj dokumentaciji za oštećene, po pravilima struke i nauke. </span>
</p>
<p class="p5"></p>
<p class="p5">
<span>	Iz nalaza i mišljenja vještaka medicinske struke dr D.B.a od  08.04.2011 godine, utvrđuje se da je kritičnog događaja oštećeni R.N.a zadobio povrede bliže opisane u izreci presude koje su po svojoj prirodi teška tjelesna povreda. Da je oštećeni K.F. zadobio povrede bliže opisane u izreci presude, a koje su po svojoj prirodi teška tjelesna povreda. Da je  V.N. zadobio povrede  bliže opisane u izreci presude koje su po svojoj prirodi laka tjelesna povreda. Da je oštećenia L.V.a zadobila povrede  bliže opisane u izreci presude, a koje su po svojoj prirodi teška tjelesna povreda. Da je oštećeni R.A. zadobio povrede bliže opisane u izreci presude, a koje su po svojoj prirodi teška tjelesna povreda. Nalaz ovog vještaka sud je u potpunosti prihvatio kao realan i objektivan, dat po osnovu činjenica konstatovanih u medicinskoj dokumentaciji za oštećene, po pravilima struke i nauke. </span>
</p>
<p class="p5">
<span>	</span>
</p>
<p class="p5">
<span>	Dakle, iz priznanja okrivljenog u potpunosti potvrđenog svim izvedenim dokazima, sud je utvrdio činjenično stanje: da je okrivljeni K.S. dana 10.04.2010 godine oko 18,10 h, ne pridržavajući se saobraćajnih propisa, upravljao putničkim vozilom marke ''Mercedes'' reg.oznaka BP AC 932, vlasništvo K.Z.a, magistralnim putem iz pravca Mojkovca u pravcu Bijelog Polja, te je dolaskom u mjesto Mijatovo Kolo, opština Bijelo Polje, ugrozio  saobraćaj i time doveo u opasnost  život i tijelo ljudi,, na način što protivno odredbi čl. 31 ZOBS-a na putevima, brzinu kretanja vozila nije prilagodio okolnostima, karakteristikama, stanju puta i atmosferskim prilikama - vlažnom kolovozu, gdje je magistralni put u zasjeku, u  lijevoj nepreglednoj krivini, uslijed čega je izgubio upravljivost nad vozilom, koje je bočno zanošeno ulijevo, pa je prešao sa desne na lijevu kolovoznu traku, napustio kolovoz na lijevoj ivici, a zatim čeonim bočnim lijevim dijelom vozila udario u potporni zid, po kojem je vozilo klizalo naprijed, čime je stvorilo pokretnu blisku prepreku putničkom vozilu '' Audi'' reg. ozn. PG DJ 590, kojim je iz suprotnog smjera, krećući se svojom kolovoznom trakom upravljao oštećeni L.P.o, zbog čega je, na lijevoj kolovoznoj traci, posmatrano u smjeru kretanja vozila optuženog, došlo do čeono bočnog sudara, čeonom stranom putničkog vozila ''Audi'' i bočnom desnom prednjom stranom putničkog vozila ''Mercedes'', kojom prilikom su oštećeni L.P.o, saputnici u njegovom vozilu i saputnici u vozilu ''Mercedes oštećeni: R.A., S.R.a, L.V.a, maloljetni K.F., malolljetni T.B. i R.N.a zadobili teške tjelesne povrede i to:  L.P.o u vidu preloma prednje strane petog rebra sa desne strane grudnog koša i istegnuća crijevnih vijuga, R.A. u vidu potresa mozga, nagnječenja desne šake, raderotine gornjeg kapka lijevog oka i oguljotina u predjelu glave i nosa, S.R.a u vidu preloma radijusa u  distalnom dijelu, nagnječenja  glave i nagnječenja lijevog stopala, L.V.a u vidu preloma lijeve nadlaktice, maloljetni K.F. u vidu nagnječenja mozga i moždanog stabla i nagnječenja desnog plućnog krila, maloljetni  T.B. u vidu preloma proksijmalnog dijela desne nadlaktice i  R.N.a u vidu frakture lijeve zigomatične kosti bez  dislokacije i  nagnječenja lijeve natkoljenice, a oštećeni: B.G.i maloljetni V.N. su zadobili lake tjelesne povrede i to:  maloljetni V.N. u vidu nagnječenja lijevog lakta, a B.G.u vidu kontuzije desnog kuka i desnog ramena, dok je na vozilima prouzrokovana imovinska šteta.</span>
</p>
<p class="p5"></p>
<p class="p5">
<span>	Postupajući na opisani način okrivljeni K.S. je ovakvim svojim ponašanjem ostvario obilježja krivičnog djela  teška djela protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika, pri čemu je okrivljeni bio svjestan da postupajući suprotno saobraćajnim propisima, može dovesti u opasnost života tijela i imovinu drugih lica, ali olako držao da ta posledica neće nastupiti, pa je osnovno krivično djelo izvršio s nehatom, a sa nehatom je postupao i u odnosu na posledice nastale saobraćajne nezgode – nastale tjelesne povrede kod oštećenih maloljetnih K.F.a, V.N.a, T.B.a i oštećenih punoljetnih R.N., R.P.a, L.V., R.A.a, B.G.a i S.R.e i imovinsku štetu na vozilima.</span>
</p>
<p class="p5"></p>
<p class="p5">
<span>	Prilikom odlučivanja o vrsti i visini  krivične sankcije sud je cijenio sve okolnosti iz čl. 42 Krivičnog zakonika, koje utiču da kazna bude veća ili manja, pa je na strani olakšavajućih okolnosti kod okrivljenog našao da se radi o mlađem, neosuđivanom  licu, koji se u toku postupka korektno držao, koje je izrazio kajanje po ocjeni suda iskreno, kome se niko od oštećenih nije pridružio krivičnom gonjenju, koji se nakon nezgode interesovao za zdravstveno stanje oštećenih, koga su posledice nezgode teško pogodilo jer je u nezgodi njegov brat K.F. zadobio tešku tjelesnu povredu, pa u odsustvu otežavajućih okolnosti sud je stanovišta da su ispunjeni  uslovi za izricanje uslovne osude kojom je  okrivljenom utvrdio kaznu zatvora od 7 (sedam) mjeseci sa odgovarajućim rokom provjeravanja od 3 (tri) godine, smatrajući da će se istom dovoljno uticati na okrivljenog, da u buduće ne vrši ova ili slična krivična djela i da će se istom postići svrha kažnjavanja iz čl. 32 Krivičnog zakonika.</span>
</p>
<p class="p5">
<span>	Shodno čl. 199 st. 2 Zakonika o krivičnom postupku, odlučeno je da okrivljeni plati sudu na ime paušala iznos od 50,00 €, imajući u vidu složenost i trajanje krivičnog postupka, te imovinske prilike okrivljenog, a shodno čl. 202 Krivičnog zakonika, odlučeno je da okrivljeni plati sudu na ime troškova krivičnog postupka ukupan iznos od 263,50 €, a isti troškovi se odnose na troškove vještačenja vještaka saobraćajne struke Č.a M.a u   iznosu od 159,00 €, troškove vještačenja vještaka medicinske struke dr D.B.a u iznosu od 104,50 €.</span>
</p>
<p class="p5">
<span>	Imovinsko pravnog zahtjeva nije bilo.</span>
</p>
<p class="p5">
<span> Shodno čl. 74 Krivičnog zakonika okrivljenom je izrečena zabrana upravljanja putničkim motornim vozilom ''B '' kategorije u trajanju od pet mjeseci od dana pravosnažnosti presude.</span>
</p>
<p class="p5">
<span>	Iz iznijetih razloga shodno čl. 364 Zakonika o krivičnom postupku, odlučeno je kao u izreci presude.</span>
</p>
<p class="p5"></p>
<p class="p6">
<span>OSNOVNI SUD U BIJELOM POLJU</span>
</p>
<p class="p6">
<span>Dana, 25.08 .2011 godine</span>
</p>
<p class="p5"></p>
<p class="p5"></p>
<p class="p5">
<span>Zapisničar 						   Predsjednik vijeća - sudija	 </span>
</p>
<p class="p5">
<span>Koviljka Lješnjak s.r.				          Dragan Mrdak s.r.</span>
</p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p4"></p>
<p class="p4"></p>
<p class="p14"></p>


</body>
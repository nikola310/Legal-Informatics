<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-indent:0.625in;text-align:center;hyphenate:auto;font-family:Verdana;font-size:12pt;}
.p2{text-indent:0.625in;text-align:end;hyphenate:auto;font-family:Verdana;font-size:12pt;}
.p3{text-align:center;hyphenate:auto;font-family:Verdana;font-size:12pt;}
.p4{text-align:start;hyphenate:auto;font-family:Verdana;font-size:12pt;}
.p5{text-indent:0.5833333in;text-align:justify;hyphenate:auto;font-family:Verdana;font-size:12pt;}
.p6{text-align:justify;hyphenate:auto;font-family:Verdana;font-size:12pt;}
.p7{text-indent:0.5833333in;text-align:center;hyphenate:auto;font-family:Verdana;font-size:12pt;}
.p8{text-indent:0.5in;text-align:justify;hyphenate:auto;font-family:Verdana;font-size:12pt;}
.p9{text-indent:0.25in;margin-bottom:0.083333336in;text-align:justify;hyphenate:auto;font-family:Verdana;font-size:12pt;}
.p10{text-align:justify;hyphenate:auto;font-family:Verdana;font-size:11pt;}
.p11{text-align:start;hyphenate:auto;font-family:Times New Roman;font-size:12pt;}
.s1{text-decoration:underline;}
</style>
<meta content="violeta.raicevic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span>K.br.432/11</span>
</p>
<p class="p3"></p>
<p class="p3">
<span>U IME CRNE GORE</span>
</p>
<p class="p4"></p>
<p class="p5"></p>
<p class="p6">
<span>	OSNOVNI SUD U BIJELOM POLJU,  po sudiji pojedincu Raičević Violeti uz učešće namještenika suda  Joksimović Ljiljane kao zapisničara u krivičnom predmetu protiv  okrivljenog Č.Z.a iz Bijelog Polja, zbog krivičnog djela  zlostavljanje iz čl.166 a KZ, po optužnom predlogu ODT-a u B.Polju Kt.br.821/10 od 22.06.2011.godine, nakon održanog  usmenog glavnog  i javnog pretresa  u prisustvu  zamjenika ODT-a Smolović Slavenka,   okrivljenog Č.Z.a i oštećene J.V.dana 25.11.2011.godine donio je i javno objavio:</span>
</p>
<p class="p5"></p>
<p class="p6"></p>
<p class="p7">
<span>P R E S U D U</span>
</p>
<p class="p5"></p>
<p class="p5"></p>
<p class="p5">
<span>Okrivljeni Č.Z., od oca S.. i majke Z..,rodjene K.., rodjen ....godine u Bijelom Polju, sa prebivalištem u naselju  N.., opština Bijelo Polje,  državljanin Crne Gore,  po zanimanju inžinjer, sa završenom visokom školom, neoženjen, srednjeg imovnog stanja, neosudjivan.</span>
</p>
<p class="p5"></p>
<p class="p5">
<span> </span>
</p>
<p class="p7">
<span>K R I V    J E</span>
</p>
<p class="p5">
<span>Što je</span>
</p>
<p class="p5"></p>
<p class="p5">
<span>-Dana, 09.12.2010.godine,  oko 18,00 h  na seoskom putu u mjestu P. opština Bijelo Polje, zlostavljao oštećenu J.V.,  na način što je istu  povukao za kosu, a potom držeći je za vrat odvukao do livade pored puta gdje je otvorenim šakama i pesnicama izudarao   po tijelu i glavi  kojom prilikom  joj je nanio lake tjelesne povrede u vidu krvarenja iz nozdrva, rana razderotina na gornjoj usni, otoka u predjelu obje jagodične kosti lica, više krvnih podliva sa obje strane vrata- dominantno na prednjoj strani i ogrebotine kože u predjelu lijevog ramena i uz to zaprijetio oštećenoj da ne smije slučaj prijaviti policiji.</span>
</p>
<p class="p5"></p>
<p class="p5">
<span>-čime je izvršio krivično djelo zlostavljanje iz čl.166 a Krivičnog zakonika,</span>
</p>
<p class="p5"></p>
<p class="p5">
<span>-pa ga sud primjenom citiranog zakonskog propisa i čl. 2, 4, 5, 13, 15, 32, 39, st.2. tač.3, 42, 45 i 46  Krivičnog zakonika Crne Gore /KZ/ i čl. 226, 229, 239 i 374 Zakonika o krivičnom postupku Crne Gore /ZKP/,  </span>
</p>
<p class="p7"></p>
<p class="p7"></p>
<p class="p7">
<span>O S U D J U J E</span>
</p>
<p class="p7"></p>
<p class="p5">
<span>Na novčanu kaznu u iznosu od 600,00 / šesto eura/ koju je okrivljeni dužan da plati u roku od 3./tri/  mjeseca po pravosnažnosti presude na Depozit novčanih kazni troškova postupka i paušala CG 832-151-35 stim što je dokaz o uplati dužan dostaviti krivičnoj pisarnici ovog suda.</span>
</p>
<p class="p5"></p>
<p class="p5">
<span>Ako okrivljeni ne plati novčanu kaznu u odredjenom roku ista će se zamijeniti tako što će se za svakih započetih 25,00 € novčane kazne odrediti jedan dan kazne zatvora; ako okrivljeni plati samo dio  novčane kazne, sud će ostatak kazne srazmjerno zamijeniti kaznom zatvora, a ako okrivljeni isplati ostatak novčane kazne izvršenje kazne zatvora će se obustaviti.</span>
</p>
<p class="p8"></p>
<p class="p5">
<span>Okrivljeni se obavezuje na plaćanje paušala ovom sudu u iznosu od 40 € /četrdeset eura/, te na ime troškova krivičnog postupka  u iznosu od 33,00 € /trideset tri  eura/, a sve u roku od 15 dana po pravosnažnosti presude, pod prijetnjom prinudnog izvršenja na račun br. 832-151-35.</span>
</p>
<p class="p5"></p>
<p class="p5">
<span>Oštećena J.V.a se radi ostvarivanja imovinsko-pravnog zahtjeva upućuje na parnični postupak.</span>
</p>
<p class="p5"></p>
<p class="p3">
<span>O b r a z l o ž e nj e</span>
</p>
<p class="p6"></p>
<p class="p5"></p>
<p class="p5">
<span>ODT-e u Bijelom Polju optužnim predlogom, Kt.br. 821/10 od 22.06.2011.godine, okrivljenom Č.Z.u   stavio je na teret izvršenje krivičnog djela zlostavljanje iz čl.166 a  Krivičnog zakonika Crne Gore. </span>
</p>
<p class="p5"></p>
<p class="p5">
<span>Ovaj sud je presudom K.br.319/11 od 14.09.2011.godine okrivljenog Č.Z.a oglasio krivim i izrekao mu uslovnu osudu  kojom  mu je utvrdiio kaznu zatvora u trajanju od 45 dana i istovremeno odredio da se kazna neće izvršiti ukoliko okrivljeni u roku od 1 godine  po pravnosnažnosti presude ne izvrši novo krivično djelo.Navedenu presudu je Viši sud u B.Polju ukinuo  rješenjem Kž.br.938/11  od 18.10.2011.godine i predmet vratio na ponovno sudjenje.</span>
</p>
<p class="p5"></p>
<p class="p5">
<span>Glavni pretres je održan u prisustvu zamjenika ODT-a, okrivljenog i oštećene.</span>
</p>
<p class="p5"></p>
<p class="p8">
<span>Zamjenik ODT-a  je u završnoj rijei predložio sudu da okrivljenog oglasi krivim i osudi na novčanu kaznu. </span>
</p>
<p class="p5"></p>
<p class="p5">
<span>Oštećena J.V.a  pridružila  krivičnom gonjenju protiv okrivljenog i  postavila  imovinsko pravni zahtjev.</span>
</p>
<p class="p5"></p>
<p class="p5">
<span>Okrivljeni </span><span class="s1">Č.Z.  </span><span> u svojoj odbrani tokom postupka je djelimično priznao djelo koje mu se stavlja na teret i krivicu za isto te  istakao   da se sa oštećenom J.V.om poznaje dosta dugo  jer su nekada bili u dobrim prijateljskim odnosima. Dana 09.12.2010.godine,  oko 18 h  na lokalnom putu kroz naselje P. sreo se sa V. gdje su razgovarali. U jednom trenutku V.a mu je uputila pogrdne riječi govoreći  mu da je najgori čovjek kojeg je srela u životu a zatim je na njega fizički nasrnula sa namjerom da ga udari ili izgrebe. Da bi  sebe odbranio V.u je otvorenom šakom odgurnuo od sebe ali tako da je njegova šaka istu zakačila u predjelu  glave tačnije usta i nosa, od čega joj je pošla krv iz nosa, zatim je počupao za kosu i pošao pored nje. V.a se tada uputila prema štali  u kojoj je našla na njegovu sestru G.. Nije prisustvovao  njijhovom razgovoru. Negira da je V.u držao  rukama za vrat  i otvorenim šakama i pesnicama izudarao po licu glavi i tijelu, te da je istoj zaprijetio da će je zapaliti ako ga prijavi policiji.U završnoj riječi je izjavio da je oštećena kritične večeri  bez ikakvog povoda i razloga  počela da viče na njega  upućujući mu puno pogrdnih riječi i grubo ga vrijedjajući pa je čak i fizički nasrnula na njega, izgrebala ga po licu koje povrede su bile vidne ali se  zbog toga nije javljao ljekaru. U afektu je oštećenu jedan put  udario šakom da bi je odgurnuo od sebe kako bi prošao a istina je da je šaka zahvatila lice, usta i jedan dio vrata. Krenuo je da podje ali ga je oštećena i dalje vukla i čupala pa je moguće da je u toj ljutnji istu malo počupao za kosu. Istakao je da ovo  nikada ne bi uradio da ga oštećena bez ikakvog povoda i razloga nije izazvala nazivajući ga pogrdnim riječima. Iskreno se kaje zbog svega što se desilo i spreman je da se oštećenoj izvine.Obećava sudu da se ovakve stvari više neće ponoviti jer se ni ranije nijesu dešavale, mada nije prvi put da oštećena nasrće na njega  što je jednom ranijom prilikom učinila kada je sa njenom sestrom izašao u grad.</span>
</p>
<p class="p5"></p>
<p class="p9">
<span>	Radi utvrdjivanja odlučnih činjenica i krivične odgovornosti okrivljenog, sud je u dokaznom postupku na glavnom pretresu saslušao oštećenu J.V. u svojstvu svjedoka, saslušao svjedoka Č. G., izivršio uvid u medicinsku dokumentaciju na ime oštećene: izvještaj ljekara Jeidnice za hitnu medicinsku pomoć  u Bijelom Polju od 09.12.2010.godine, pročitao nalaz i mišljenje vještaka  medicinske struke dr. S.M.a  i izvršio uvid u izvod iz KE na ime okrivljenog.</span>
</p>
<p class="p5">
<span>Sud je cijeneći izvedene dokaze pojedinačno i u međusobnoj povezanosti,  dovodeći ih u vezu sa navodima odbrane okrivljenog, utvrdio činjenično stanje i na osnovu istog zaključio da je okrivljeni izvršio krivično djelo  zlostavljanje iz čl.166 a Krivičnog zakonika, zbog čega je kriv.</span>
</p>
<p class="p5"></p>
<p class="p8">
<span>Odbranu okrivljenog Č.Z.a sud je cijenio  kao djelimično priznanje izvršenja krivičnog djela koje mu je stavljeno na teret. Medjutim, navode koje je istakao u pogledu okolnosti da oštećenu nije više puta izudarao već da je samo jedanput otvoreno šakom odgurnuo od sebe jer  ga je ista izazvala na takvo ponašanje sud ne prihvata i cijeni ih neosnovanim i sračunatim  na izbjegavanje krivične odgovornosti. Ovo posebno što je njegova odbrana obezvrijedjena kategoričnim iskazom  oštećene čiji iskaz je sud u potpunosti prihvatio obzirom da je pouzdan jer ima utemeljenje u medicinskoj dokumentaciji i nalazu i mišljenju vještaka medicinske struke  čiji nalaz je sud takodje prihvatio kao stručno i objektivno sačinjen a na bazi raspoloživih podataka.</span>
</p>
<p class="p8"></p>
<p class="p5">
<span>Naime, oštećena J.V.a,  tokom postupka,  u bitnom je istakla da je dana 09.12.2010.godine,  u vrijeme oko 17,30 h do 18 h  u selu P. na seoskom putu  presreo Č.Z. i nakon kraćeg razgovora  počeo je da je čupa za kosu, vuče pa je držeći za vrat odvukao  do jedne livade pored puta i nastavio da je maltretira na način što je pokušavao da je uvuče u podrum kuće obzirom da tu niko ne živi. Branila se i uspjela  je nekako da ga onemogući da je uvuče u taj podrum.Za svo to vrijeme dok je  Č.Z. vukao, isti je  udarao rukama, šakama i pesnicama po glavi i tijelu. U jednom momentu uspjela je da se istrgne od njega i krenula prema štali gdje je bila  njegova sestra G.a. Rekla je Z. da mu ovoga puta neće oprostiti i da će slučaj prijaviti policiji a on joj  je prijetio da ne smije da prijavi slučaj  i da će se osvetiti ako to učini. Medjutim, ona je bila odlučna u tome iz razloga što to nije bio prvi put da je fizički maltretira i zlostavlja već je to činio više puta  prije predmetnog dogadjaja, ali ga iz straha ranije nije smjela prijaviti.Nije sigurna da li je Č. G.a posmatrala predmetni dogadjaj, ali je nakon svega otišla u štalu kod nje i ona je  vidjela da je krvava i da su joj po licu bile modrice.Istakla je da je i nakon ovog dogadjaja Č.Z. nije ostavio na miru već je presretao nekoliko puta.</span>
</p>
<p class="p5"></p>
<p class="p5">
<span>Iz medicinske dokumentacije na ime oštećene J.V.e, te nalaza i mišljenja vještaka medicinske struke  dr. S.M.a,  utvrdjuje se da je  oštećena u predmetnom dogadjaju zadobila lake tjelesne  povrede u vidu  krvarenja iz nozdrva, rana razderotina na gornjoj usni, otoka u predjelu obe jagodične kosti lica, više krvnih podliva sa obje strane vrata - dominantno na prednjoj strani i ogrebotine kože u predjelu lijevog ramena i iste su mogle nastati na način kako ih je opisala oštećena od više udaraca po licu i tijelu.</span>
</p>
<p class="p5"></p>
<p class="p5">
<span>Iz izvoda iz kaznene evidencije na ime okrivljenog Č.Z.a se utvrdjuje da isti do sada nije osudjivan.</span>
</p>
<p class="p5"></p>
<p class="p5">
<span>Sud je cijenio iskaz svjedoka Č. G.e ali iz istog nije mogao  utvrditi  pravno relevantne činjenice obzirom da  nije bila prisutna kritičnom dogadjaju  osim što je istakla da je u večernjim časovima bila ispred štale kada je došla J.V.a i obratila joj se pitanjem da li zna da su ona i njen brat raskinuli vezu na šta joj je odgovorila da je to i ne interesuje. Istakla je da se V.a požalila da je Z. ošamario ali nije primijetila da je ista bila uznemirena ili uplakana. Razgovarala je sa V. oko 5-6 minuta  i ista joj je rekla da će Z.a prijaviti policiji što joj je kasnije i Z. rekao.</span>
</p>
<p class="p5"></p>
<p class="p5">
<span>Kada se ima u  vidu iskaz  oštećene J.V.i stim u vezi sadržina medicinske dokumentacije  u vezi njenih  povreda  i mišljenja vještaka  dr. S.M.a  u odnosu na mogućnost nastanka istih, sasvim je izvjesno da je okrivljeni Č.Z. dana, 09.12.2010.godine,  oko 18,00 h  na seoskom putu u mjestu P. opština Bijelo Polje, zlostavljao oštećenu J.V.,  na način što je istu  povukao za kosu, a potom držeći je za vrat odvukao do livade pored puta gdje je otvorenim šakama i pesnicama izudarao   po tijelu i glavi  kojom prilikom  joj je nanio lake tjelesne povrede u vidu krvarenje iz nozdrva, rana razderotina na gornjoj usni, otoka u predjelu obje jagodične kosti lica, više krvnih podliva sa obje strane vrata - dominantno na prednjoj strani i ogrebotine kože u predjelu lijevog ramena i uz to zaprijetio oštećenoj da ne smije slučaj prijaviti policiji.</span>
</p>
<p class="p5"></p>
<p class="p5">
<span>Postupajući na opisani način u radnjama okrivljenog stekla su se sva obilježja krivičnog djela  zlostavljanje iz čl.166 a KZ CG koje krivično djelo  postoji  kada počinilac zlostavlja drugog ili prema njemu postupa na način kojim se vrijedja ljudsko dostojanstvo. Zlostavljanje podrazumijeva preduzimanje odredjenih radnji koje kod pasivnog subjekta prouzrokuju odredjene tjelesne ili duševne patnje slabijeg inteziteta.</span>
</p>
<p class="p5"></p>
<p class="p5">
<span>Okrivljeni je krivično djelo za koje je oglašen krivm  izvršio sa umišljajem , jer je bio svjestan da  radnjom izvršenja vrši zlostavu oštećenje pa je to htio i u tom pravcu preduzeo činjenje.</span>
</p>
<p class="p8"></p>
<p class="p8">
<span>Za  predmetno krivično djelo zaprijećena je kazna zatvora do jedne godine.</span>
</p>
<p class="p5"></p>
<p class="p5">
<span>Prilikom odlučivanja o vrsti i visini kazne okrivljenom sud je cijenio sve okolnosti iz čl. 42 KZ, pa je  od  otežavajućih okolnosti cijenio stepen krivice  a od olakšavjućih okolnosti cijenio da je nezaposlen,  neosudjivan  što je rezultat  njegovog dosadašnjeg pozitivnog vladanja, te da je izrazio žaljenje i spremnost da se oštećenoj izvine.Kod suda su preovladale olakšavajuće okolnosti koje je sud cijenio kao osobito olakšavajujće pa je okrivljenom primjenom čl.45 i 46 KZ ublažio kaznu i osudio ga na novčanu kaznu u iznosu od 600,00 €   cijeneći da će se i sa novčanom kaznom, u potpunsoti ostvariti svrha kažnjavnja prema okrivljenom, uticati na istog da ubuduće ne vrši krivična djela, te time postići ciljevi  specijalne i generalne prevencije, shodno čl.32.KZ.</span>
</p>
<p class="p5"></p>
<p class="p5">
<span>Sud je obavezao okrivljenog na plaćanje paušala u iznosu od  40 €, koji troškovi paušala su određeni obzirom na složenost i trajanje postupka, te imovinske prilike okrivljenog, ovo shodno odredbi čl. 226ZKP.</span>
</p>
<p class="p5"></p>
<p class="p5">
<span>Sud je obavezao okrivljenog na plaćanje troškova krivičnog postupka u iznosu od 33,00  eura koji troškovi se odnose na nagradu vještaku medicinske struke, ovo shodno odredbi čl. 229 ZKP.</span>
</p>
<p class="p5"></p>
<p class="p5">
<span>Oštećena J.V.a  se radi ostvarivanja imovinsko-pravnog zahtjeva upućuje na parnični postupak, shodno čl. 239 ZKP.</span>
</p>
<p class="p8"></p>
<p class="p8">
<span>Sa iznijetog odlučeno je kao u izreci presude, shodno čl. 374 ZKP.</span>
</p>
<p class="p3">
<span>       OSNOVNI SUD U BIJELOM POLJU</span>
</p>
<p class="p7">
<span>Dana, 25.11.2011.godine</span>
</p>
<p class="p6"></p>
<p class="p6">
<span>Zapisničar,									       S u d i j a ,</span>
</p>
<p class="p6">
<span>Ljiljana Joksimović                                                              Violeta Raičević</span>
</p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p11"></p>


</body>
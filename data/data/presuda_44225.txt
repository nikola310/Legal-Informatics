<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.625in 1.0in 1.0in 1.0in;}
.s1{font-size:14pt;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Times New Roman;font-size:14pt;}
.p3{text-align:start;hyphenate:auto;font-family:Times New Roman;font-size:12pt;}
</style>
<meta content="PC" name="author">
</head>
<body class="b1 b2">
<p class="p1">
<span>					</span>
<!--Image link to '0.jpg' can be here--><span class="s1">    </span>
</p>
<p class="p2"></p>
<p class="p2">
<span>OSNOVNI SUD U ROŽAJAMA</span>
</p>
<p class="p2">
<span>K.br.165/11.</span>
</p>
<p class="p2"></p>
<p class="p2">
<span>				U IME CRNE GORE	</span>
</p>
<p class="p2"></p>
<p class="p1">
<span>	</span><span class="s1">OSNOVNI SUD U ROŽAJAMA i to Predsjednik suda Camić Zahit, kao sudija pojedinac, sa zapisničarem Burdžović Adisom, odlučujući po  optužnom predlogu Osnovnog Državnog Tužilaštva iz Rožaja Kt.br.103/11. od 23. septembra 2011. godine, protiv okrivljenog P. Z. iz Pljevalja, zbog krivičnog djela izdavanje čeka i sredstava bezgotovinskog plaćanja bez pokrića iz čl. 263.st.2. u vezi st. 1. Krivičnog Zakonika, nakon održanog glavnog i javnog pretresa u prisustvu Zamjenik Osnovnog Državnog Tužioca Kalač Aldina iz Rožaja,  predstavnika oštećene DOO „Graina Company“ Š. Dž. iz Rožaja, advokat Murić Velije iz Rožaja branioca okrivljenog, a u odsustvu okrivljenog na osnovu čl. 324.Zakonika o Krivičnom Postupku, dana 23.12.2011. godine, donio je i javno objavio</span>
</p>
<p class="p2"></p>
<p class="p2">
<span>				P R E S U D U</span>
</p>
<p class="p2"></p>
<p class="p2">
<span>	Okrivljeni P. Z., JMB ., od oca D. i majke S. rodj. Š., rodjen .. godine u Pljevljima, sa prebivalištem u ul. „Ratnih vojnih invalida“ br. 105 u Pljevljima, </span>
</p>
<p class="p2"></p>
<p class="p2">
<span>				K R I V   J E</span>
</p>
<p class="p2"></p>
<p class="p2">
<span>	Što je:</span>
</p>
<p class="p2">
<span>	Dana 07.3.2010. godine u Rožajama kao vlasnik i direktor privrednog društva DOO „Nedjelja“ iz Pljevalja, izdao mjenicu serijskog broja AA0472420, kao sredstva obezbjedjenja plaćanja za kupljenu robu DOO „Gradina Company“ iz Rožaja, i ako je znao da za to nema pokriće i time sebi pribavio protivpravnu imovinsku korist u iznosu od 981,20 eura,</span>
</p>
<p class="p2">
<span>	-čimeje izvršio krivično djelo izdavanje čeka i sredstva bezgotovinskog plaćanja bez pokrića iz čl. 263.st.2. u vezi st.1. Krivičnog Zakonika. </span>
</p>
<p class="p2">
<span>	Pa ga sud na osnovu pomenutog zakonskog propisa, primjenom čl. 4.13.15.32.39.42.45.46.st.1. tač. 6. Krivičnog Zakonika, čl. 226.229.239.  i 374. Zakonika o Krivičnom Postupku </span>
</p>
<p class="p2"></p>
<p class="p2"></p>
<p class="p2">
<span>				O S U DJ U J E</span>
</p>
<p class="p2"></p>
<p class="p2">
<span>	NA NOVČANU KAZNU u iznosu od 1.200 (hiljadudvijestotine) eura, koju je dužan da plati u roku od 15 dana po pravnosnažnosti ove presude. Ako osudjeni ne plati novčanu kaznu u ovom roku, sud će je zamijeniti kaznom zatvora tako što će za svakih započetih 25 eura novčane kazne odrediti jedan dan kazne zatvora.</span>
</p>
<p class="p2">
<span>	Da plati na ime troškova krivičnog postupka iznos od 37,50 eura i  na ime paušala iznos od 40 eura.</span>
</p>
<p class="p2">
<span>        	Da plati na ime odštetnog zahtjeva DOO „Gradina Company“ iz Rožaja iznos od 981,42 eura.</span>
</p>
<p class="p2">
<span>	Sve ovo u roku od 15 dana po pravnosnažnosti ove presude.</span>
</p>
<p class="p2"></p>
<p class="p2">
<span>				O b r a z l o ž e n j e</span>
</p>
<p class="p2"></p>
<p class="p2">
<span>	ODT iz Rožaja podnio je optužni predlog Kt.br.103/11. od 22. septembra 2011. godine, protiv okrivljenog P. Z. iz Pljevalja, zbog krivičnog djela izdavanje čeka i sredstva bezgotovinskog plaćanja bez pokrića iz čl. 263.st.2. u vezi st.1. KZ.</span>
</p>
<p class="p2">
<span>	Na glavnom pretresu Zamjenik ODT-a predložio je da sud okrivljenog oglasi krivim za izvršeno krivično djelo i osudi ga na novčanu kaznu u iznosu od 1.200 eura.</span>
</p>
<p class="p2">
<span>	Predstavnik oštećene DOO „Gradina Comapny“ iz Rožaja pridružio se krivičnom gonjenju ODT-a u odnosu na okrivljenog i postavio je imovinsko pravni zahtjev u iznosu od 981,42 eura.</span>
</p>
<p class="p2">
<span>	Okrivljenom je na osnovu čl. 324. ZKP sudjeno u odsustvu, a na osnovu  rješenja ovog suda Kv.br.198/11. od 16.12.2011.godine, ovo sa razloga što je okrivljeni znao da se protiv njega vodi krivični postupak jer je optužni predlog sa pozivom za glavni pretres primio 27.9.2011. godine i nije se odazvao. Isti  se nalazi u inostranstvu bez bliže adrese, te kako isti nije bio dostupan nadležnim organima radi njegovog obezbjedjenja na glavnom pretresu, to su postojali važni razlozi da mu se sudi u odsustvu radi ostvarivanja prava oštećenog, kao i nastupanja zastarjelosti krivičnog gonjenja.</span>
</p>
<p class="p2">
<span>	Advokat Velija Murić, koji je okrivljenom angažovan po službenoj dužnosti istakao je: da se u konkretnom slučaju radilo o poslovnom odnosu izmedju dva privredna subjekta. Da nije na pouzdan način utvrdjeno  da li je Privredni subjekat kojim je rukovodio okrivljeni posjedovao sredstva na računu prilikom izdavanja mjenice. Predložio je da sud okrivljenog oslobodi od optužbe i tražio je troškove za pristup na glavnom pretresu po AT. </span>
</p>
<p class="p2">
<span>	Na glavnom pretresu sud je izveo dokaze:  izvršio uvid u analitičku karticu DOO Nedelja iz Pljevalja, ugovor o kupoprodaji robe br. 41. od 18.12.2011. godine, mjenično pismo – ovlašćenje za korisnika blanko potpisanih  mjenica DOO Nedelja Pljevlja od 07.02.2010. godine, izvršio uvid u otpremnice – račune br. 0316/10. od 27.01.2010. godine, br. 0508/10. od 11.02.2010. godine, br. 1117/10. od 24.3.2010. godine, mjenicu serijskog broja AA 0472420, potvrdu o registraciji DOO „Nedelja“ Pljevlja, rješenje poreske uprave PJ Pljevlja br. 50-01-00708-6 i br. 50/31-00730-7 od 27.10.2008.godine, pročitao promjenu  stanja sredstava na dan 25.01. i 26.01.2010. godine za DOO Nedelja iz Pljevalja, kod Prve banke, pročitao izvještaj Prve banke od 01.01.2010. godine o promjeni stanja  i izvještaj  br. 412/11 od 23.12.2011. godine Prve banke Filijale Rožaje, u svojstvu oštećenog- svjedoka saslušao predstavnika oštećene Gradina Company Š. Dž. i izvršio uvid u izvod iz kaznene evidencije na ime okrivljenog.</span>
</p>
<p class="p2">
<span>	Oštećeni – svjedok Š. Dž. istakao je da je DOO Gradina Company zaključila ugovor o poslovnoj saradnji sa okrivljenim kao predstavnikom DOO Nedelja iz Pljevalja. Isti je u ovoj firmi uzeo robu, a kao garanciju za plaćanje je dao mjenicu kao sredstvo obezbjedjenja plaćanja. Pošto nije ispoštovao rokove o plaćanju uzete robe, mjenicu je dostavio na naplatu. Od banke je obaviješten da se ne može realizovati potraživanje iz mjenice u iznosu od 981,42 eura, jer na žiro računu nije bilo sredstava, kao ni u vrijeme kada je mjenica izdata,tako da im je mjenica vraćena.  Okrivljeni se više nije javljao radi izmirenja duga niti su mogli istog pronaći. Protiv okrivljenog su podnijeli krivičnu prijavu.</span>
</p>
<p class="p2">
<span>	Sud je cijeneći izvedne dokaze pojedinačno i u vezi sa ostalim izvedenim dokazima pa je na osnovu takve  ocjene utvrdio činjenično stanje kao u izreci presude. </span>
</p>
<p class="p2">
<span>	Utvrdjeno činjenično stanje proizilazi iz svih izvedenih dokaza koje je sud u svemu prihvatio kao tačne, vjerodostojne, medjusobno saglasni i kao takvi ničim nedovedeni u sumnju. Naime, iz izvedenih dokaza se vidi da je okrivljeni kao ovlašćeno lice DOO „Nedelja“ iz Pljevalja, DOO „Gradini Company“ iz Rožaja izdato mjenično pismo – ovlašćenje za korisnika blanko potpisanih mjenica, a na osnovu ugovora br. 41. na iznos od 981,42 eura, dana 07.3.2010. godine. Da je na osnovu toga izdata mjenica  serijskog broja AA0472420 dana 07.3.2010. godine, sa dospijećem dana 07.3.2011. godine na iznos od 981,42 eura. Da preduzeće DOO „Nedelja“ na dan 17.02.2010. godine nije imalo sredstava na žiro računu kod poslovne banke i da je račun  ovog preduzeća od tada u blokadi, zbog čega prilikom dostavljanja mjenice na naplatu kod poslovne banke u naznačenom iznosu se nije mogao naplatiti iznos iz mjenice.  Ove dokaze je sud prihvatio kao vjerodostojne i kao takvi ničim nedovedeni u sumnju.</span>
</p>
<p class="p2">
<span>	Pravnom ocjenom utvrdjenog činjeničnog stanja, sud je našao da su  u radnjama okrivljenog sadržani svi bitni elementi krivičnog djela izdavanje čeka i sredstava bezgotovinskog plaćanja bez pokrića iz čl. 263.st.2. u vezi st.1. KZ. Naime, okrivljeni je u momentu izdavanja dana 07.3.2010. godine naznačene mjenice, kao sredstva plaćanja u navedenom iznosu, znao da na žiro računu njegovog preduzeća DOO Nedelja iz Pljevalja nema sredstava, te da za izmirenje te obaveze ne postoji pokriće i njegova namjera je bila usmjerena na pribavljanju protivpravne imovinske koristi u naznačenom iznosu, a na štetu DOO „Gradina Company“ iz Rožaja. Postupajući na opisani način sa direktnim  umišljajem, okrivljeni je ostvario sva bitna obilježja ovog krivičnog djela, za koje ga je sud oglasio krivim, pošto je našao da nema elemenata koji bi isključivali njegovu krivičnopravnu odgovornost i primjenom čl. 45. i 46. KZ osudio ga na novčanu kaznu u iznosu od 1.200 eura, kao blažom vrstom kazne od one koja je u Zakono propisana za ovo krivično djelo. </span>
</p>
<p class="p2">
<span>	Predmet ocjene suda bila je i teza advokata Velije Murića, branioca okrivljenog, pa istu sud nije mogao prihvatiti jer je suprotna utvrdjenom činjeničnom stanju i kao takva ničim nije potvrdjena.</span>
</p>
<p class="p2">
<span>	Prilikom odmjeravanja kazne okrivljenog u granicama koja je Zakonom propisana za ovo krivično djelo, imajući u  vidu svrhu kažnjavanja i uzimajući u obzir sve okolnosti koje utiču da kazna bude manja ili veća (olakšavajuće i otežavajuće okolnosti) sud je kao olakšavajuću okolnost okrivljenom uzeo u obzir okolnosti pod kojima je izvršo ovo krivično djelo, odnos prema izvršenom krivičnom djelu, koje okolnosti sve ukupno je sud ocijenio kao posebno olakšavajuće, pa ga je primjenom čl. 45. i 46. KZ  osudio na novčanu kaznu u naznačenom iznosu kao blažom vrstom kazne od one koja je u Zakonu propisana za ovo krivično djelo ubijedjen da će  se sa istom postići svrha kažnjavanja iz čl. 4. u vezi čl. 32. KZ.</span>
</p>
<p class="p2">
<span>	U smislu čl. 226. i 229. ZKP sud je obavezao okrivljenog da plati na ime troškova krivičnog postupka iznos od 37,50 eura, a koji troškovi se odnose na ime naknade braniocu koji je angažovan po službenoj dužnosti, a isti su odmjereni po AT CG, kao i da plati na ime paušala iznos od 40 eura, imajući u vidu trajanje i složenost krivičnog postupka.</span>
</p>
<p class="p2">
<span>	U smislu čl. 239. ZKP sud je obavezao okrivljenog da plati oštećenom na ime odštetnog zahtjeva iznos od 981,42 eura, koji iznos je i predstavnik oštećenog postavio kao imovinsko pravni zahtjev.</span>
</p>
<p class="p2"></p>
<p class="p2"></p>
<p class="p2">
<span>	OSNOVNI SUD U ROŽAJAMA, dana 23.11.2011. godine.</span>
</p>
<p class="p2"></p>
<p class="p2"></p>
<p class="p2">
<span>ZAPISNIČAR					PREDSJEDNIK SUDA</span>
</p>
<p class="p2">
<span>Burdžović Adisa s.r.					Camić Zahit s.r.</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>PRAVNA POUKA: Protiv ove presude može se izjaviti žalba</span>
</p>
<p class="p2">
<span>u roku od 8 dana od dana prijema iste, Višem sudu u Bijelom</span>
</p>
<p class="p2">
<span>Polju, a preko ovog suda.</span>
</p>
<p class="p2"></p>
<p class="p3"></p>
<p class="p3"></p>


</body>
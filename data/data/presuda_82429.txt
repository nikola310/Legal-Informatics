<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-size:12pt;font-family:'Arial'}
.span3{;font-size:12pt;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">K. br. 48/13</span>
</p>
<p>&nbsp;</p>
<p>&nbsp;</p>
<p>&nbsp;</p>
<li>
<span class="span2">U  IME CRNE GORE</span>
</li>
<p>&nbsp;</p>
<p>&nbsp;</p>
<p>&nbsp;</p>
<li>
<span class="span2">Viši sud u Bijelom Polju, po sudiji Gorici Đalović, uz učešće namještenika suda Sonje Marković, u krivičnom predmetu okrivljenih R. S. i N. R., oba iz B. P., zbog krivičnog djela, kao saizvršioci,  neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika (Kz), po optužnici Višeg državnog tužilaštva u Bijelom Polju, Kt. br. 34/13 od 22.10.2013. godine, nakon održanog usmenog, glavnog i javnog pretresa, dana 05.03.2014. godine, u prisustvu zamjenika Višeg državog tužioca, Ljubinke Madžgalj, okrivljenih R. S. i N. R. i njihovog zajedničkog branioca, advokata S. N.,  donio je dana 10.03.2014. godine i javno  objavio</span>
</li>
<p>&nbsp;</p>
<p>&nbsp;</p>
<p>&nbsp;</p>
<li>
<span class="span2">P  R  E  S  U  D  U</span>
</li>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">Okrivljeni R. S., od oca Ž. i majke Lj., rođene D., rođen .... godine, u B. P., sa prebivalištem u mjestu rođenja, naselje R., državljanin CG, neoženjen, pismen, sa završenom Srednjom medicinskom školom, lošeg imovnog stanja, osuđivan presudom Višeg suda u Bijelom Polju, K. br. 51/05 od 29.03.2006. godine, zbog krivičnog djela iz čl. 300 st. 1 Kz, na kaznu zatvora u trajanju od šest mjeseci i presudom Osnovnog suda u Beranama, K. br. 6/07 od 10.01.2008. godine, zbog krivičnog djela iz čl. 403 st. 3 KZ, na kaznu zatvora u trajanju od šest mjeseci, uslovno za jednu godinu. </span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni N. R., JMBG ..., od oca R. i majke S., rođene D., rođen .... godine, u BP, sa prebivalištem u mjestu rođenja, naselje R., državljanin CG, nezaposlen, neoženjen, pismen, sa završenom Srednjom školom – elektrotehničar računara, srednjeg imovnog stanja, osuđivan presudom Višeg suda u Podgorici, K. br. 337/2009 od 07.10.2010. godine, zbog krivičnog djela iz čl. 300 st. 1 Kz, na kaznu zatvora u trajanju od jedne godine.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">K R I V I   S U </span>
</p>
<p>&nbsp;</p>
<p>
<span class="span1">Što su:</span>
</p>
<p>&nbsp;</p>
<p>
<span class="span1">-dana 17.04.2013. godine, u mjestu C., opština BP, neovlašćeno, radi prodaje, držali 657,35 grama neto mase opojne droge – marihuane, supstancu koja je Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga (Sl. List CG, br. 56/12) proglašena za opojnu drogu, od čega se 432,87 grama nalazilo u staklenoj tegli zapremine od 3 kg, a 224,48 grama zapakovano u plastičnoj kesi, koju drugu su u PVC kesi sakrili u šiblju iznad seoskog puta R. – C., te su ovlašćeni policijski službenici Centra Bezbjednosti Bijelo Polje istog dana, oko 16,00 časova, drogu pronašli i oduzeli,</span>
</p>
<p>&nbsp;</p>
<p>
<span class="span1">-čime su kao saizvršioci, izvršli krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika,</span>
</p>
<p>&nbsp;</p>
<p>
<span class="span1">- pa ih ovaj sud, primjenom tog propisa i čl. 15, 23, 32, 36, 42 st. 1, 75 st. 3   i čl. 300 st. 7 Kz, te čl. 226, 229 i 374 Zakonika o krivičnom postupku  (Zkp),</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>&nbsp;</p>
<p>
<span class="span1">Na kaznu zatvora u trajanju od po 2 (dvije) godine.</span>
</p>
<p>&nbsp;</p>
<p>
<span class="span1">Prema okrivljenima se izriče </span>
</p>
<p>&nbsp;</p>
<p style="text-align:center;">
<span class="span1">MJERA BEZBJEDNOSTI  oduzimanja predmeta,</span>
</p>
<p>&nbsp;</p>
<p>
<span class="span1"> i to  opojne droge - marihuane, u ukupnoj neto masi od 657,35 grama, koja je privremeno oduzeta od ovih okrivljenih i koja se po pravnosnažnosti presude ima uništiti.</span>
</p>
<p>&nbsp;</p>
<li>
<span class="span2">Okrivljeni se obavezuju da na ime paušala plate iznos od po 70,00 € (sedamdeset eura), kao i na ime troškova krivičnog postupka solidarno plate iznos od 169,00 € (stošesdesetdeveteura), u Budžet CG,  na žiro račun br. 832-7114-98, u roku od 15 (petnaest) dana po pravnosnažnosti presude, pod prijetnjom prinudnog izvršenja.</span>
</li>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>&nbsp;</p>
<p>&nbsp;</p>
<li>
<span class="span2">Optužnicom Višeg državnog tužilaštva u Bijelom Polju, Kt. br. 34/13 od 22.10.2013. godine, okrivljenim R. S. i N. R. stavljeno je na teret da su kao saizvršioci izvršili  krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Kz.  </span>
</li>
<p>&nbsp;</p>
<p>
<span class="span1">Glavni pretres je održan i zaključen u prisustvu zamjenika VDT-a u Bijelom Polju, Ljubinke Madžgalj, okrivljenih R. S. i N. R. i njihovog zajedničkog branioca, advokata S. N. iz BP.</span>
</p>
<p>&nbsp;</p>
<p>
<span class="span1">Zamjenik VDT-a, u završnoj riječi na glavnom pretresu, ostao je pri navodima iz  optužnice, elaborirajući izvedene dokaze, i u konačnom predlažući da sud okrivljene oglasi krivim i kazni na kaznu u granicama propisanim zakonom. Prethodno je naveo da su odbrane okrivljenih opovrgnute izvedenim dokazima, pozivajući se na kazivanje svjedoka J., </span><span class="span1">iako po stavu tužioca isti nije kazivao u potpunosti svoja zapažanja. Smatra da je nalaz o DNK vještačenju dokaz koji ukazuje da su okrivljeni izvršili predmetno krivično djelo. </span>
</p>
<p>&nbsp;</p>
<li>
<span class="span2">Okrivljeni R. S.  u svojoj odbrani, koju je dao u VDT-u u B. Polju, naveo je da živi u R., a okrivljeni N. R. mu je komšija, pa se svakodnevno druže i treniraju. On, inače, radi u restoranu ''K.'' u R., kao konobar, i dana 17.04.2013. godine, kada je završio smjenu oko 15:00 časova, N. je došao kod njega u restoran, pa pošto se presvukao, sjeli su u auto N.evog oca, kojim je upravljao N. R., i provozali se malo po gradu. Kada su vozilom došli do Kruševa, vidio je da je N. htio sa parkinga pored bazena da se okrene nazad, pa mu je u tom momentu palo na pamet da tu ostave vozilo i krenu pješice do Selišta, mjesta gdje treniraju Međutim, N. se ubrzo vratio do svoje kuće, kako bi promijenio patike, pa je i on krenuo sa njim pješice, a odatle put S.. </span>
</li>
<p>&nbsp;</p>
<li>
<span class="span2">Išli su asfaltiranim putem i u jednom momentu je iza sebe čuo sirenu od vozila, te su se sklonili sa puta i vidio je da je prošlo neko karavan vozilo bijele boje,</span><span class="span3"> </span><span class="span2"> iako nije bio siguran koja je marka vozila u pitanju. Primijetio je da se u vozilu nalaze vozač i suvozač, s tim što mu se suvozač učinio poznatim. Kretali su se u istom pravcu kuda i vozilo koje je prošlo i u jednom momentu su vidjeli vozilo zaustavljeno na putu na udaljenosti od oko 200 metara od njih. Iz vozila su izašle dvije muške osobe, a jedna od njih je držala neku kesu. Otišli su ka obližnoj šumi, i pošto su im se on i N. približili još 50-ak metara, vidjeli su ih kako izlaze iz šume, a ova dvojica su u tom momentu i njih primijetila, pa su utrčala u vozilo i nastavila vožnju u istom pravcu.</span><span class="span3"> </span><span class="span2">Opisao je vozača kao lice srednjeg rasta, koji je na sebi imao crnu duksericu i crni kačket, a suvozač je bio nešto višeg rasta od vozača, plave duže kose. To vozilo se opet zaustavilo i vozač je na kratko razgovarao s nekom muškom osobom koja je stajala na putu, pa se brzo udaljila, a vozilo je nastavilo da se dalje kreće. </span>
</li>
<p>&nbsp;</p>
<li>
<span class="span2">On i N. su krenuli sa desne strane puta i iza jednog kamena je primijetio kesu nagrnutu lišćem, pa je prišao da vidi šta se u njoj nalazi. Za to vrijeme N. ga je čekao na putu,</span><span class="span3"> </span><span class="span2">a on je otvorio kesu i u njoj vidio jednu blatnjavu teglu veličine oko 3 kg, s tim što se u kesi nalazio još neki okrugli plastični predmet i još jedna zamotana kesa, koja mu se čini da je bila oblijepljena, ali nju nije otvarao,  osim što je možda dotakao dok je preturao po velikoj kesi. Teglu je otvorio i vidio je da se u njoj nalazi marihuana, te je zatvorio i vratio nazad i rekao R. šta je našao. R. je prišao i zagrnuo lišćem kesu, s tim što ne zna da li je tada istu dodirivao.  </span>
</li>
<p>&nbsp;</p>
<li>
<span class="span2">Nastavili su kretanje prema Selištu i trenirali su oko sat ipo, pa su krenuli natrag ka kućama, kada su čuli dva momka kako viču za njima ''policija'', pa su se zaustavili i u njihovoj pratnji otišli u prostorije Uprave policije Bijelo Polje. To mjesto gdje su ih zaustavili je udaljeno oko 500 do 700 metara od mjesta gdje su pronašli marihuanu. Pojasnio je da mu se samo učinilo da poznaje vozača. </span>
</li>
<p>&nbsp;</p>
<li>
<span class="span2">Na glavnom pretresu ponovio je iskaz pred VDT-om i pojasnio da je vozilo kojim su se kritičnog dana vozili on i N. karavan ''V.'', bijele boje. Ne zna tačno da li je nestalo goriva ili je bio neki kvar na vozilu, kada je predložio da ga ostave i krenu na trening, a to je zaboravio da istakne kod tužioca ili je previdio.</span><span class="span3"> </span><span class="span2">Naveo je da su sa asfaltnog puta skrenuli makadamskim putem u pravcu šume gdje treniraju. Naveo je da je letimično rukom ispreturao stvari u kesi dok je vraćao teglu. </span>
</li>
<p>&nbsp;</p>
<li>
<span class="span2">Prilikom odgovora na pitanja naveo je da događaj na putu ka S., kada ih je zaobišlo to bijelo vozilo, je bio oko pola sata nakon napuštanja restorana u 15:00 časova. Kasnije je pojasnio da ne može sa sigurnošću da tvrdi da je restoran napustio oko 15:00 časova, s obzirom da mu je otac suvlasnik kafane, pa nema striktno radno vrijeme koje bi trebao da </span><span class="span2">poštuje, tako da nekad izađe ranije, nekad kasnije. Mjesto na kojem ih je zaustavila policija je livada kojom se nekad vraćaju sa treninga, s tim što su se oni od policajaca tada nalazili udaljeni od oko 150 do 200 metara ispred njih, dok su im policajci stajali iza leđa. Naveo je da J. B. poznaje iz viđenja, jer žive u istom naselju. Na sebi je kritičnom prilikom imao tamni donji dio trenerke, a gornji dio je bio tamno plave boje, dok je N. na sebi imao takođe trenerku – duksericu. </span>
</li>
<p>&nbsp;</p>
<li>
<span class="span2">U završnoj riječi prihvatio je završnu riječ svog branioca.</span>
</li>
<p>&nbsp;</p>
<li>
<span class="span2">Okrivljeni N. R. u svojoj odbrani, koju je dao u VDT-u u B. Polju, naveo je da je dana 17.04.2013. godine, oko 15:00 časova, došao do restorana ''K.'', u kom je zaposlen R. S., kako bi ga sačekao da završi smjenu. Odmah su ušli u auto njegovog oca, a radi se o karavanu bijele boje marke ''V.'' i vozili su se po gradu. Kad su došli do naselja Kruševo, u momentu kada je htio da okrene vozilo na jednom parkingu, čuo je neki zvuk u autu, zaustavio se, a R. mu je predložio da ostave auto i da idu da treniraju. Sa tog mjesta su krenuli pješice ka S., gdje inače treniraju i to putem ka željezničkoj stanici u Kruševu. Međutim, kako se sjetio da treba da promijeni patike za trening, vratili su se do njegove kuće, a zatim su krenuli kroz naselje R. i skrenuli putem ka C.. Kad su prošli nadvožnjak, čuli su sirenu od vozila, pa su se sklonili sa puta i vidio je da ih je prošlo vozilo bijele boje – karavan, u kom su sjedjela dva lica, i to vozač, koji je imao kačket, i kao suvozač neki nepoznati muškarac, a nije prepoznao ni vozača. Nakon što ih je prošlo, vozilo je nastavilo kretanje, a i oni da se kreću pješke tim putem, pa su u jednom momentu primijetili da je vozilo zaustavljeno na udaljenosti od 50 do 100 metara od njih. Iz vozila su izašla ta dva muškarca a jedan je u ruci držao kesu i uputili su se ka šumi u blizini puta, gdje su zaustavili vozilo, vrlo kratko se zadržali  i nastavili su dalju vožnju. Ubrzo su se ponovo zaustavili i nešto pričali sa još jednim momkom koji je naišao, ali ne zna iz kog pravca, i koji se vrlo brzo udaljio od vozila. Vozilo je nastavilo dalje kretanje. On i R. su skrenuli sa asfaltnog puta kako bi se uputili kroz šumu putem kojim inače prolaze kada treniraju. Kako je on išao prvi, čuo je u jednom momentu kako mu je R. rekao da stane i vidio je da je ovaj zastao pored nekog kamena, otvorio kesu i rekao ''je li ovo marihuana''. Rekao mu je da baci to, jer ga ne interesuje, pa su lišćem prekrili kesu, odnosno on je bio taj koji je prekrio kesu lišćem. Površno je pogledao unutrašnjost kese, ali nije vidio šta je u njoj.</span><span class="span3"> </span><span class="span2">Nastavili su dalje kretanje kroz šumu i došli do Selišta gdje svakodnevno vježbaju. Nakon završenog treninga, posle sat – sat ipo vremena, krenuli su kući putem preko livada i u jednom momentu su čuli da ih neko poziva, zastali su i do njih su došla dva čovjeka, koja su im saopštila da su iz policije, te ih poveli u prostorije CB, radi davanja izjava. </span>
</li>
<p>&nbsp;</p>
<li>
<span class="span2">Na glavnom pretresu ponovio je iskaz pred VDT-om i pojasnio da je vidio R. kako čuči pored neke stijene, kada mu je rekao šta je pronašao. Pošto je prišao R., vidio je da iz jedne veće kese viri neka manja kesa, pa je gurnuo tu manju kesu u veću i prekrio lišćem. </span>
</li>
<p>&nbsp;</p>
<li>
<span class="span2">Nakon što je upozoren na razlike u odnosu na iskaz pred VDT-om u kom je naveo da je samo površno pogledao unutrašnjost kese, istakao je da je tačan iskaz sa glavnog pretresa, jer je tad smatrao da nije bitno to što je rekao na glavnom pretresu i nije se tada toga sjetio. </span>
</li>
<p>&nbsp;</p>
<li>
<span class="span2">Prilikom odgovora na pitanja naveo je da je kritičnom prilikom na sebi imao duksericu bijele boje i donji dio trenerke sive svijetle boje, a ne sjeća se šta je R. imao na sebi. Pojasnio je da u mjestu Selišta postoji fudbalski teren i određene sprave za vježbanje, koje on i R. često koriste, kada idu da treniraju. Nije primijetio nikakvu traku u momentu kada je gurnu jednu manju kesu, koja je virila iz veće kese.</span><span class="span3"> </span><span class="span2">Mjesto gdje ih je zaustavila policija udaljeno je oko 500 do 800 metara od mjesta gdje su pronašli kesu. Ne poznaje J. B.. </span><span class="span2">Smatra da lica koja su izašla iz vozila, da su se okrenula u pravcu kojim su se kretali on i R., mogla su da ih vide. </span>
</li>
<p>&nbsp;</p>
<li>
<span class="span2">U završnoj riječi prihvatio je završnu riječ svog i branioca okrivljenog R., koji je naveo da smatra da u konkretnom slučaju je postojao samo određeni stepen sumnje, a svakako ne i nesumnjivi dokazi, po osnovu kojih bi se utvrdila krivica okrivljenih. Smatra da DNK vještačenje, ma koliko bilo pouzdano, s druge strane može da varira, s obzirom na karakteristike donora, okolnosti pod kojima se biološki tragovi ostavljaju i drugih okolnosti koje mogu da ukažu na prisustvo bioloških tragova više lica. Naveo je da, po njegovoj ocjeni, ne postoji ni jedan dokaz da su okrivljeni izvršili djelo za koje su otpuženi, jer je bilo propusta u radu policijskih organa, a i iskaz svjedoka J. B. ne ukazuje na okrivljene kao izvršioce predmetnog krivičnog djela. Tražio je od suda da oslobodi okrivljene i da im nadoknadi troškove postupka. </span>
</li>
<p>&nbsp;</p>
<p>
<span class="span1">Sud je u dokaznom postupku na glavnom pretresu izveo dokaze, i to saslušao svjedoka J. B. i vještaka dr S. K., te pročitao, i to: službenu zabilješku UP Područne jedinice Bijelo Polje, sačinjena dana .... godine;  izvještaj Forezničkog centra Danilovbrad, o hemijskom vještačenju broj ..., sa nalazom i mišljenjem vještaka P. S., dipl. inžinjera i pratećom fotodokume-ntacijom Forenzičkog centra istog broja od .... godine;  izvještaj Forenzičkog centra Danilovgrad o daktiloskopskom vještačenju broj ... sa nalazom vještaka J. J.; izvještaj Forenzičkog centra Danilovgrad o DNK vještačenju broj ..., sa nalazom i mišljenjem vještaka dr S. K., i fotodokumentacijom istog centra, pod istim brojem od .... godine; dopunu izvještaja Forenzičkog centra Danilovgrad o DNK vještačenju broj ..., sa nalazom i mišljenjem vještaka dr S. K.; izvod iz kaznene evidencije Uprave policije - Centra bezbjednosti Bijelo Polje, broj ...od .... godine, na ime okrivljenih R. S. i N. R..</span>
</p>
<p>
<span class="span1"> </span><span class="span1"></span>
</p>
<li>
<span class="span2">Sud je doveo u vezu odbranu okrivljenih sa izvedenim dokazima i po osnovu istog utvrdio činjenično stanje, da su okrivljeni, dana 17.04.2013. godine, u mjestu C., opština BP, u šiblju iznad seoskog puta R. – C., u jednoj plastičnoj kesi sakrili, zajedno sa vagom za mjerenje, jednu staklenu teglu od 3 kg, u kojoj se nalazila marihuana, u neto masi od 432,87 grama, i manju plastičnu kesu u kojoj je bila zapakovana marihuana u neto masi od 224,48 grama, a koja droga je pronađena istog dana, oko 16:00 h, od strane ovlašćenih policijskih službenika CB-a Bijelo Polje i oduzeta. </span>
</li>
<p>&nbsp;</p>
<li>
<span class="span2">Činjenice u pogledu mjesta i vremena kada je droga pronađena utvrđene su iz iskaza svjedoka J. B., kao i iz sadržine izvedenih pisanih dokaza tokom postupka, a činjenicu koja se odnosi na mjesto gdje je bila sakrivena droga nisu sporili ni sami okrivljeni, s tim što su isti negirali da su oni ostavili drogu na tom mjestu. </span>
</li>
<p>&nbsp;</p>
<li>
<span class="span2">Činjenica da je u pitanju opojna droga – marihuana, te precizno utvrđena količina neto mase pronađene droge, utvrđena je kroz izvještaj Forenzičkog centra u Danilovgradu o hemijskom vještačenju, broj ..., sa nalazom i mišljenjem vještaka dipl. ing. P. S., sa pratećom dokumentacijom UP Forenzičkog centra Danilovgrad. Iz datog izvještaja sa nalazom i mišljenjem utvrđeno je da je tom Centru na vještačenje dostavljena jedna staklena tegla sa sadržajem biljne materije tamno zelene boje, karakterističnog opojnog mirisa, i jedna plastična kesa sa istim sadržajem, te da je preciznim mjerenjem utvrđeno da se radi o neto masi od 432,87 grama, biljne materije u staklenoj tegli, te 224,48 grama biljne materije u plastičnoj kesi. Analizom dostavljenih biljnih uzoraka utvrđeno je da isti potiču od biljke čiji je botanički naziv Cannabis sativa – konoplja, marihuana i sadrži tetrahidrokanabinol (THC) u koncentraciji iznad 0,2 %. Konoplja i THC su supstance koje djeluju na centralni nervni sistem, izazivaju stanje zavisnosti i nalaze se u Pravilniku o </span><span class="span2">utvrđivanju spiska droga, psihotropnih supstanci i bilja koje se može koristiti za proizodnju droge. </span>
</li>
<p>&nbsp;</p>
<li>
<span class="span2">Sud je u potpunosti prihvatio sadržinu datog izvještaja – nalaza, jer ista nije osporena na bilo koji način, a radi se o nalazu koji je urađen po pravilima struke i nauke i nakon izvršenih odgovarajućih hemijskih analiza. </span>
</li>
<p>&nbsp;</p>
<li>
<span class="span2">Odlučnu činjenicu, koja se odnosi na to koja su lica spornu drogu sakrila na mjestu gdje je ista pronađena, sud je utvrdio prvenstveno iz materijalnih dokaza, koji se odnose na DNK vještačenje, te datih nalaza i mišljenja po osnovu obavljenog DNK vještačenja, i pojašnjenja istih od strane vještaka forenzičke genetike, a dovedeno u vezu sa iskazom svjedoka J. B., i odbranama samih okrivljenih. </span>
</li>
<p>&nbsp;</p>
<li>
<span class="span2">Iz nalaza i mišljenja vještaka forenzičke genetike, te dopune istog nalaza, dr Sandre Kovačević, broj ... i ..., sud je utvrdio da je Forenzičkom centru u Danilovgradu dostavljena na vještačenje jako zaprljana veća staklena tegla, sa bijelim poklopcem, u kojoj se nalazila suva biljna materija, te po sredini rascijepana providna deblja PVC kesa sa sadržajem suve biljne materije u unutrašnjosti i pored nje, kao i parče crne lepljive trake. Za potrebe DNK analize uzeti su uzorci brisa sa ivica poklopca tegle, sa grla tegle, sa unutrašnje površine kese i isječci sa dva kraja crne lepljive trake. Centru su dostavljeni i nesporni DNK uzorci okrivljenih i svjedoka J. B.. Po osnovu izvršene DNK analize utvrđeno je da dobijeni rezultati daju ekstremno jaku podršku hipotezi da se na uzorku izuzetom na poklopcu tegle nalazi biološki materijal okrivljenog R. S. i još jedne nepoznate muške osobe. Na uzorku izuzetom sa unutrašnje površine kese utvrđeni rezultat je dao ekstremno jaku podršku hipotezi da se na izuzetom uzorku nalazi biološki materijal R. S. i još jedne nepoznate muške osobe. Na isječku sa dva kraja lepljive trake, zatečene u unutrašnjosti kese, utvrđeni rezultati analize daju ekstremno jaku podršku da se na tim uzorcima nalaze biološki materijali R. S. i N. R., s tim što na drugom kraju lepljive trake, osim biološkog materijala ovih lica, postoji vrlo malo biološkog materijala od neke treće osobe. </span>
</li>
<p>&nbsp;</p>
<li>
<span class="span2">Dati nalaz i mišljenje pojašnjen je na glavnom pretresu od strane vještaka forenzičke genetike, dr S. K., koja je istakla da je u konkretnom slučaju, s obzirom da se radi o manjim isječcima krajeva lepljivih traka, mišljenja da se utvrđeni biološki materijal najvećim dijelom nalazi na lepljivoj strani trake. Po vještaku, standardno se na pakovanjima opojnih droga, koje sadrže na sebi lepljive trake, upravo uzima uzorak isijecanjem kraja lepljive trake, pod pretpostavkom da je osoba prilikom lijepljenja iste možda rukama bila u kontaktu sa krajem trake, tokom radnje obmotavanja predmeta, prekidanja trake i pričvršćivanja kraja za predmet. Iskustveno, po vještaku, obično su to osobe koje su pakovale droge, a ne transportovale. Vezano za DNK vještačenje na uzorku koji je izuzet sa unutrašnje strane PVC kese, vještak se izjasnila da je malo vjerovatno da je nekim ovlaš kontaktom mogla da ostane količina biološkog materijala kao u konkretnom slučaju, šta više, teško je zamisliti ikakav ovlaš kontakt sa unutrašnjom stranom kese, jer bi isti zahtijevao uvlačenje ruku unutra, faktički radnju prebiranja po biljnom materijalu. Ovo tim prije što, kada je uziman uzorak sa unutrašnje strane kese, čak je i gledano da se izbjegne unutrašnji dio blizu pocijepanog dijela kese, te se najvjerovatnije radilo o većoj manipulativnoj radnji, iako vještak nikad neće isključiti mogućnost da u ekstremnim slučajevima neke osobe samo pri kontaktu prenesu jako veliku količinu biološkog materijala, s tim što bi se u tim slučajevima radilo o dermatološkim poremećajima. </span>
</li>
<p>&nbsp;</p>
<li>
<span class="span2">Sud je u potpunosti prihvatio sadržinu osnovnog i dopunskog nalaza, te pojašnjenja istih od strane vještaka forenzičke genetike, jer su isti dati po osnovu pravila struke i nauke, i po osnovu nespornih bioloških uzoraka, vezanih za DNK vještačenja. </span>
</li>
<p>&nbsp;</p>
<li>
<span class="span2">Po osnovu sadržanog u nalazu i pojašnjenju od strane vještaka forenzičke genetike, sud je utvrdio da su okrivljeni manipulisali predmetima u kojima je pronađena sporna droga. Naime, uzorci biološkog materijala okrivljenog R. S. pronađeni su na svim analiziranim uzorcima – poklopac tegle, unutrašnjost kese i krajevi lepljive trake, a uzorak biološkog materijala okrivljenog N. R. pronađen je na krajevima lepljive trake. Imajući u vidu sadržano u pojašnjenju vještaka forenzičke genetike, iz istog se nedvosmisleno zaključuje da prisustvo biološkog materijala na krajevima lepljive trake ukazuje da je neko prilikom pakovanja, pričvršćivanja i prekidanja trake, rukovao istom i bio u kontaktu sa tom trakom, što ukazuje na proces pakovanja droge. Istovremeno, uzorak izuzet sa unutrašnje strane kese ukazuje da je neko maltene uvlačio ruku u kesu i faktički prebirao po biljnom materijalu, što opet ukazuje na radnju pakovanja tog biljnog materijala – marihuane. </span>
</li>
<p>&nbsp;</p>
<li>
<span class="span2">Navedeno je dovedeno u vezu sa iskazom svjedoka J. B., koji obavlja poslove ovlašćenog policijskog službenika, a koji se kritičnom prilikom nije nalazio na dužnosti, i koji je istakao da je tom prilikom vidio dva lica, koja je opisao kao lica odjevena u crnu i svijetlu odjeću, kako izlaze iz zaustavljenog vozila bijele boje, pri tom jedno od njih nosi kesu sa sobom, kreću uz jednu stazu  do stijene, brzo se vraćaju bez kese, ulaze u vozilo i brzo se udaljavaju. Svjedok se oprezno kretao i došao do stijene i na udaljenosti od par metara vidio kako iz iste viri neka kesa, koju je otvorio i u njoj primijetio staklenu teglu od 3 kg, čiji poklopac je otvorio i vidio biljnu materiju nalik marihuani, a u istoj kesi je bio i plastični predmet nalik na vagu za mjerenje i još nešto zamotano u kesi. Odmah je pozvao svoje nadređene i obavijestio o pronađenom i zadržao se na licu mjesta do oko 16:00 časova, kada su na lice mjesta stigle njegove kolege.  </span>
</li>
<p>&nbsp;</p>
<li>
<span class="span2">Sud je iskaz ovog svjedoka cijenio u bitnom kao ubjedljivo kazivanje dešavanja koje je zapazio kritičnom prilikom, osim u dijelu koji se odnosi na identitet lica koje je kritičnom prilikom vidio i o kojima se izjašnjavao kao njemu nepoznatim licima, te da to nisu bili okrivljeni, koje inače poznaje. Ovaj dio iskaza sud je cijenio kao usmjeren na olakšavanje krivičnog položaja okrivljenih, koji su mu komšije, jer je, po ocjeni suda, nelogično da svjedok na licu mjesta primijeti samo navodno neka njemu nepoznata lica, a da u međuvremenu, od momenta kad su ta lica ostavili kesu na sakrivenom mjestu do njenog pronalaska i dolaska ovlašćenih policijskih službenika, niko osim ovog svjedoka se nije približavao licu mjesta, a posebno kod utvrđenog kroz nalaz o DNK vještačenju da su na uzorcima iz kese u kojoj je bila droga, odnosno lepljivoj traci koja je bila obmotana oko manje kese u istoj, pronađeni biološki materijali baš okrivljenih, a samo u jednom dijelu malo biološkog materijala neke treće osobe. </span>
</li>
<p>&nbsp;</p>
<li>
<span class="span2">Po stanovištu suda, ni navodi iz odbrane okrivljenih pojedinačno, u odnosu na kazivano prikazivanje kritičnih događaja, ne mogu se prihvatiti kao slijed slučajnosti, da su se zatekli na licu mjesta prilikom dolaska nekih navodno nepoznatih lica, te slučajnog ''pronalaska'' kese koju su ova lica ostavila, a u kojoj se nalazila sporna droga. Okrivljeni su u svojim odbranama saglasno istakli da su kritičnom prilikom primijetili na putu vozilo karavan bijele boje, koje ih je zaobišlo, navodno se zaustavilo na putu, pa su iz istog izašla dva lica, s tim što opis vozila i izgled lica (jedno u tamnoj, a drugo u svijetloj odjeći) korespondira sa opisom svjedoka J. B., a sud je isto doveo u vezu sa opisom odjeće okrivljenih, kako su to sami istakli, i to N. da je bio obučen u svijetloj odjeći – bijela dukserica, a R. u tamnoj odjeći. Ovo posebno dovedeno u vezu sa tim da su okrivljeni neposredno prije kritičnih dešavanja koristili vozilo, vlasništvo oca okrivljenog N., koje i po izgledu i po boji sasvim odgovara opisu vozila iz kog su navodno izašla dva nepoznata lica sa kesom, a koji opis je dao svjedok J., kao i sami okrivljeni. Međutim, iako je sud imao u vidu da ove okolnosti bi eventualno mogle ukazivati samo na neuobičajenu koincidenciju i </span><span class="span2">određeni stepen sumnje u pogledu postupanja okrivljenih, isto, ipak, dovedeno u vezu sa nesporno utvrđenim u pogledu pronađenog biološkog materijala okrivljenih na uzorcima iz kese i tegle u kojoj se nalazila droga (okrivljeni R.), te lepljive trake kojom je bila obmotana kesa sa drogom (okrivljeni R. i N.), koji biološki materijal isključuje tzv. ovlaš dodirivanje, ukazuje na logičan zaključak da su odbrane okrivljenih isključivo usmjerene na izbjegavanje krivice i olakšavanje sopstvenog krivično pravnog položaja. </span>
</li>
<p>&nbsp;</p>
<li>
<span class="span2">Naime, oba okrivljena su se u svojim iskazima izjasnila da su ovlaš dotakli stvari u kesi koju su pronašli pored stijene, osim što je okrivljeni R. naveo da je otvorio poklopac od tegle koja se nalazila u kesi. Vještak forenzičke genetike je u svom pojašnjenju bio decidan da pronađeni biološki tragovi na unutrašnjoj strani kese u kojoj se nalazila marihuana, te unutrašnjoj lepljivoj strani krajeva crne trake, koja služi za obmotavanje i pakovanje, ne mogu se naći u takvom obimu i vidu kako je utvrđeno kao prisustvo biološkog materijala okrivljenih, ukoliko je u pitanju samo slučajni kontakt, već se iskustveno i uobičajeno radi o radnji pakovanja, odnosno većoj manipulativnoj radnji prebiranja po biljnom materijalu unutar kese. </span>
</li>
<p>&nbsp;</p>
<li>
<span class="span2">Iz datog nalaza i pojašnjenja sud je utvrdio odlučnu činjenicu, da su okrivljeni prethodno upakovali marihuanu u jednu manju PVC kesu, oblijepili je lepljivom trakom, kao i napunili veću staklenu teglu od 3 kg marihuanom i zajedno sa vagom za mjerenje sve smjestili u jednu veću PVC kesu, koju su sakrili iza stijene, na kom mjestu je kesu pronašao svjedok J. B., koji je obavijestio ovlašćene policijske službenike, koji su istu oduzeli, a okrivljene su ovlašćeni policijski službenici zatekli kako se udaljavaju iz pravca gdje je pronađena kesa sa drogom, iako su se tada nalazili na većoj udaljenosti od lica mjesta, što se ukazuje logičnim, imajući u vidu protek vremena od momenta pronalaska kese od strane svjedoka J., do dolaska ovlašćenih policijskih službenika na lice mjesta.      </span>
</li>
<p>&nbsp;</p>
<li>
<span class="span2">Pravno kvalifikujući činjenje okrivljenih, na osnovu utvrđenog činjeničnog stanja, sud je utvrdio da su okrivljeni samom radnjom držanja radi prodaje opojne droge marihuane, koja supstanca je proglašena za opojnu drogu Pravilnikom u utvrđivanju spiska droga, psihotropnih supstanci i bilja koje se može koristiti za proizvodnju droga, (Službeni list CG, broj 56/2012), koju radnju su neovlašćeno preduzeli, ostvarili elemente krivičnog djela iz člana 300 stav 1 Krivičnog zakonika. Okrivljeni su predmetno krivično djelo izvršili kao saizvršioci jer su zajedno učestvovali u radnji izvršenja, prvo pakovanja pronađene droge, a zatim njenog sakrivanja, uz prisutnu svijest o zajedničkom djelu i htjenje, jer su izvjesno vrijeme imali faktičku vlast-državinu nad spornom drogom i ista se nalazila u zajedničkom priteženju te su raspolagali sa istom. Sud je stanovišta da su okrivljeni drogu držali radi prodaje, imajući u vidu količinu pronađene droge, te vagu za razmjeravanje, koja je pronađena na licu mjesta uz spornu marihuanu. Krivično djelo su izvršili s umišljajem, jer su držali opojnu drogu sa namjerom njene dalje prodaje, a to da je promet opojnih droga zabranjen predstavlja opšte poznatu činjenicu, pa je zato kod učinioca koji drži, radi prodaje, opojnu drogu uvijek prisutna svjest o neovlašćenom postupanju. Okrivljenima su, takođe, bile poznate osobine opojne droge, odnosno znali su  za štetna dejstva iste i posledicu koja se ogleda kroz apstraktnu opasnost za zdravlje neodređenog broja ljudi, tim prije što su kažnjavani za istovrsno krivično djelo.</span><span> </span><span class="span2">Izmedju činjenja okrivljenih kao saučesnika i nastupanja posledice u vidu apstraktne opasnosti po zdravlje ljudi postoji kauzalni odnos, što čini oblik saučesništva u vidu saizvršilaštva na način predvidjen u čl. 23 KZ.</span>
</li>
<p>&nbsp;</p>
<p>&nbsp;</p>
<li>
<span class="span2">Prilikom odmjeravanja kazne okrivljenima pojedinačno cijenjene su okolnosti od uticaja na visinu iste a koje su predviđene članom 42 Kz-a, kao i to da je u konkretnom slučaju učiniocu predmetnog krivičnog djela zaprijećena kazna zatvora od 2 do 10 godina. </span><span class="span2">Na strani okrivljenog R. S., od olakšavajućih okolnosti, sud je imao u vidu da se radi o licu lošeg imovnog stanja i mlađoj osobi, dok je na strani okrivljenog N. R., osim mlađe životne dobi, sud imao u vidu da se radi o nezaposlenom licu, a pri tom je na strani oba okrivljena cijenio da se radi o licima koja su već jednom kažnjavana za istovrsno krivično djelo, pa je mišljenja da će se kaznom zatvora u trajanju od po 2 (dvije) godine, dovoljno uticati na iste da ubuduće ne vrše ova i druga krivična djela.  </span>
</li>
<p>&nbsp;</p>
<p>
<span class="span1">Na osnovu čl. 75 st. 3 i čl. 300 st. 7 Kz-a, prema okrivljenima  izrečena je mjera bezbjednosti oduzimanja predmeta i to  opojne droge - marihuane, u ukupnoj neto masi od 657,35 grama, koja je privremeno oduzeta od ovih okrivljenih i koja se po pravnosnažnosti presude ima uništiti.</span>
</p>
<p>&nbsp;</p>
<li>
<span class="span2">Shodno čl. 226, 229 Zkp-a, okrivljeni su obavezani na plaćanje paušala u iznosu od po 70,00 €, pri čemu je sud cijenio složenost i trajanje krivičnog postupka, kao i na ime solidarnog plaćanja troškova krivičnog postupka koji su unaprijed isplaćeni iz budžetskih sredstava, a odnose se na troškove pristupa i pojašnjenja nalaza na glavnom pretresu od strane vještaka forenzičke genetike u iznosu od 169,00 €.</span>
</li>
<p>&nbsp;</p>
<li>
<span class="span2">Sa iznijetog, odlučeno je kao u izreci presude, shodno čl. 374 Zkp-a.</span>
</li>
<p>&nbsp;</p>
<p>&nbsp;</p>
<li>
<span class="span2">VIŠI SUD U BIJELOM POLJU</span>
</li>
<p style="text-align:center;">
<span class="span1">Dana, 10.03.2014. godine.</span>
</p>
<p>&nbsp;</p>
<p>
<span class="span1">Zapisničar,</span><span class="span1"></span><span class="span1"></span><span class="span1"></span><span class="span1"></span><span class="span1">         </span><span class="span1"></span><span class="span1"></span><span class="span1"></span><span class="span1"> S U D I J A,</span>
</p>
<p>
<span class="span1">Sonja Marković, s.r.</span><span class="span1"></span><span class="span1"></span><span class="span1">                                        </span><span class="span1">      Gorica Đalović, s.r. </span>
</p>
<p>&nbsp;</p>
<p>&nbsp;</p>
</div>
</div>


</body>
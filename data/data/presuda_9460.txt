K &nbsp;broj 268/11<br>
&nbsp;<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;<br>
&nbsp;<br>
U IME CRNE GORE<br>
&nbsp;<br>
OSNOVNI SUD U BARU, kao prvostepeni krivični, sudija Ljiljana Joković, kao sudija pojedinac, sa zapisničarom Amirom Nikičić, u krivičnom predmetu optuženog M.A, zbog krivičnog djela nasilničko ponašanje iz čl. 399.&nbsp; Krivičnog zakonika, po optužnici Osnovnog državnog tužioca u Baru Kt. br. 332/11 od 30.08.2011.godine, nakon održanog glavnog javnog pretresa u prisustvu zastupnika optužbe zamjenika ZVDT Višnje Medojević, optuženog I branioca optuženog D.H., advokata iz B., dana 23.12.2011.godine donio je I &nbsp;istog dana javno objavio<br>
&nbsp;<br>
PRESUDU<br>
&nbsp;<br>
Optuženi<br>
&nbsp;<br>
M.A., zvani B., od oca V. i majke N., rodjene P., rodjen... godine u Baru, gdje je i stalno nastanjen u naselju Ilino bb.,Crnogorac, profesor fizičkog vaspitanja, oženjen, otac dvoje maloljetne djece, završio Visoku SS, srednjeg imovnog stanja, neosudjivan,<br>
&nbsp;<br>
K r i v&nbsp;&nbsp; j e<br>
&nbsp;<br>
Što je:<br>
&nbsp;<br>
Dana 30.07.2011.godine oko 15,45 časova na plaži u mjestu Črvanj, Opština Bar, vršenjem nasilja, ugrozio sigurnost oštećene T.M. iz N.S., na način što je bez ikakvog povoda došao do nje, fizički nasrnuo na istu dok je sjedjela na ležaljci, govoreći joj: "Kurvo, droljo", a zatim je udario pesnicom u predjelu glave, povukao za kosu i svukao sa ležaljke, bacio na kamenje i dok se nalazila u klečećem položaju, jednom rukom je držao za kosu a drugom je tri puta ošamario u predjelu lica, a nakon toga više puta udario pesnicom u predjelu glave i na njeno pitanje: "Ko si ti", odgovorio je: "Ko si ti da mi vrijedjaš ženu", nastavljajući da je udara pesnicama u predjelu glave, a zatim tri puta nogom u predjelu tijela, kojom prilikom je ista zadobila laku tjelesnu povredu i to krvni podliv kože sa otokom u predjelu oba kapka desnog oka, krvni podliv kože u desnom jagodičnom predjelu, više krvnih podliva kože u predjelu desnog obraza promjera po 1x1 cm, krvni podliv kože u desnoj polovini čeonog predjela - iznad desne obrve, kružnog oblika, prečnika 3 cm, krvni podliv kože u desnom sljepočnom predjelu kružnog oblika, prečnika 5 cm, krvni podliv kože u predjelu desne bočne strane vrata promjera 2x1 cm, tri krvna podliva kože u predjelu zadnje strane desne nadkoljenice promjera 5x4 cm, 3x3 i 2x2 cm,<br>
&nbsp;<br>
-čime je učinio krivično djelo - nasilničko ponašanje iz čl. 399 Krivičnog zakonika.<br>
&nbsp;<br>
Pa mu sud primjenom čl. 4, 32, 36, 42, 52, 53 i 54 KZ i čl. 369, 370 i 374&nbsp; ZKP-a, izriče<br>
&nbsp;<br>
USLOVNU OSUDU<br>
&nbsp;<br>
&nbsp;<br>
Kojom mu utvrdjuje kaznu zatvora u trajanju od&nbsp; 6 (šest) mjeseci i istovremeno odredjuje da se kazna neće izvršiti ukoliko optuženi u roku od 2 (dvije) godine od pravosnažnosti presude,&nbsp; ne izvrši novo krivično djelo.<br>
&nbsp;<br>
Oštećena T.M. se radi ostvarivanja imovinsko pravnog zahtjeva upućuje na parnični postupak.<br>
&nbsp;<br>
Optuženi je dužan da plati troškove krivičnog postupka u iznosu od 1.191,00&nbsp; eura u roku od 15 dana od dana pravosnažnosti presude, pod prijetnjom izvršenja.<br>
&nbsp;<br>
&nbsp;<br>
O b r a z l o ž e n j e<br>
&nbsp;<br>
&nbsp;<br>
Optužnicom Osnovnog državnog tužilaštva u Baru Kt. br. 332/11 od 30.08.2011.godine, stavljeno je na teret optuženom izvršenje krivičnog djela bliže opisanog u izreci presude.<br>
&nbsp;<br>
Optuženi&nbsp; M.A. je u predkrivčnom postupku u bitnom naveo da se dana 30.07.2011 godine oko 15.30 časova nalazio &nbsp;na terasi koja se nalazi uz plažu u mjestu Črvanj, koja služi za njega i njegovo društvo i privatan je posjed. Očekivao je suprugu i djecu da dođu, jer je sa društvom i prijateljima pravio roštilj. U jednom trenutku na put koji vodi prema toj terasi i plaži, primijetio je vozilo kojim je upravljala njegova supruga i u jednom momentu je stala pored jedne njemu nepoznate djevojke i nešto je vrlo kratko razgovarala sa njom. Nije &nbsp;mogao od muzike da čuje šta su pričale, ali je primijetio da je ova cura širila ruke i nervozno razgovorala sa njegovom suprugom. Njegova supruga je nastavila kretanje i kada je zaustavila vozilo i izašla, otvorila je vrata, kako bi djeca izašla iz auta. Naglasio je da mu je ćerka dijabetičar i svaki dan u određeno vrijeme ima obrok, tako da je njegova supruga žurila kako ne bi zakasnila sa obrokom. Ta djevojka je krenula da silazi niz stepenice na plaži i opet je gledala u pravcu njegove supruge i nešto joj je govorila i širila ruke. Kada je supruga došla do njega sa ćerkicama, pitao je da li je ta žena nešto njoj govorila, jer je vidio da je uznemirena i da se tresla. Ona mu je i ukratko ispričala da je neka djevojka, koja je dovezla djevojku što je sišla na plažu izvrijeđala iz auta, a da je nakon toga i ova nastavila da je vrijeđa. Tada je&nbsp; ustao i pošao na plažu, kako bi razgovarao sa ovom djevojkom i kada je prilazio primijetio je da je nervozna i da piše poruke na telefon. Prišao joj je i pošto je ležaljka pored nje bila slobodna, sjeo je pored nje i pitao je zašto mu je vrijeđala suprugu. Tada se ona okrenula prema njemu &nbsp;i počela da viče na njega govoreći mu : "Mamu ti jebem manijače, siledžijo, šta ćeš ti, ne znaš ko sam ja". U tom trenutku je bio zatečen tom reakcijom, jer nije to očekivao i pomislio je da nije nešto u redu sa njom. U jednom trenutku je počela da širi ruke prema &nbsp;njemu i &nbsp;on je &nbsp;uhvatio za ruke i rekao joj da se smiri, da bi tada došao jedan dečko koji naplaćuje ležaljke na plaži i pitao je šta je problem, da bi posle toga ustao i otišao. Sjeo je na terasu i ona je došla za njim i počela je da viče na terasi govoreći: "Mafijaši, jebaću vam majku, ne znate sa kim se kačite, najebaćete svi itd." Opet joj je prišao i rekao joj da ide odatle, ali je ona i dalje histerisala i ako je upozorio da je ta terasa privatan posjed, ali ona je odbijala da ode. U jednom trenutku je došao njegov drug G.L. i smirivao je, ali ni on nije uspio, odmakao se, a ne dugo posle toga došla je ta njena drugarica i njen brat koji mu je nakon kraćeg razgovora o pomenutom događaju pružio ruku, dok se ona za svo to vrijeme ubacivala u razgovor, pri čemu je bila veoma drska i bezobrazna. Nakon razgovora sa njenim bratom oni su otišli. Jako mu je bilo čudno ponašanje te djevojke. U prethodnom postupku je izjavio da se dana 30.07.2011. godine oko 15,30 časova na plaži u Črvnju, njegovo društvo na plaži okupilo povodom imendana njegovoj sestrični, gdje su pravili roštilj, i očekivao je da će u svakom trenutku doći njegova supruga sa djecom i da počnu sa proslavom. Ima kćerku od 5 godina koja je već 4 godine dijabetičar i njeni obroci su propisani na 2 -3 sata, upravo zbog toga se čuo nekoliko puta sa suprugom, kada će doći, jer je isticalo vrijeme kada je kćerka trebala da ima obrok da ne bi doživjela hipoglukemiju. Sjedio je sa prijateljima iz Beograda za stolom, komentarisali su kada će mu doći supruga, stalno je gledao prema ulici kuda se silazi na plažu i u jednom momentu je zapazio kada supruga dolazi kolima prema plaži, vidio je kako usporava pored jedne djevojke, vjerovatno je nešto tu djevojku pitala, primijetio je kada je ova djevojka grana rukama i dizala prst, ali nije čuo njihov razgovor. Njegova supruga je nastavila vozilom koje je parkirala, a djevojka je nastavila da priča prema autu. Kada je supruga parkirala vozilo i izašla iz vozila sa djecom, djevojka je nastavila da viče i sisla je niz terasu i otisla prema plaži, i to sa lijeve strane. Nije ništa uzimao za ozbiljno ovo što se među njima desilo. Kada je prišao da uzme djecu, vidio je da je supruga vidno uznemirena i da trese. Pitao je o čemu se radi, da li je djevojka na nju vikala, kada mu je supruga potvrdno odgovorila, sišao je da porazgovara sa tom djevojkom. Supruga je prvo rekla da nije ništa strašno, a onda mu je rekla da je neka cura, prilikom skretanja sa magistrale kolima zatvorila prilaz prema plaži, tako da nije mogla da skrene i stvorila se velika gužva u saobraćaju. Supruga mu je saopštila da je uključila svirenu, ali djevojka koja je vozila nije reagovala, nego je nastavila da priča sa ovom curom koja je izašla iz kola. Vozač je prilikom kretanja sa parkinga plaže rekla: "Što sviraš, kurvo" i psovala je. Kako je njemu supruga saopštila, ova djevojka joj nije uputila &nbsp;nijednu ružnu riječ, već su njegovoj supruzi upućene ružne riječi od strane vozača vozila u kojem se nalazila djevojka koja je došla na plažu. Njegova supruga je zaustavila vozilo da bi pitala djevojku ko je djevojka koja je dovezla, zato što je djevojka koja je vozila, njegovoj supruzi bila poznata. Kada je njegova supruga pitala: "Ko je ova djevojka koja te je dovezla i zasto me je vrijeđala" djevojka je odgovorila da treba da je izvrijeđa, jer "ne znate vi ko sam ja i sa kim se kačite". Supruga mu je saopštila da je ova djevojka sa plaže koja je ostećena takođe njegovu suprugu vrijeđala. Kada mu je sve ovo supruga saopštila sišao je do plaže, prišao ovoj djevojci, sjeo je na ležaljku pored nje, rekao joj je: "Zdravo, zašto si vrijeđala moju suprugu", ona je imala telefon u ruci i tipkala po tastaturi, onda se okrenula prema njemu&nbsp; i rekla mu: "Šta hoćeš, znas li ti ko sam ja" i počela je sa vrijeđanjem. Vikala je na njega, govoreći mu manijače, ko si ti da mi ovako prilaziš, pozivala se na to "znas li ti ko sam ja, najebaćete" i rukama je granala, a bila je u sjedećem položaju. Nije očekivao takvu reakciju od djevojke, jer je htio da izgladi tu situaciju, a nije mu bilo svejedno da mu neko suprugu vrijeđa. Kako je podigla ruke, uhvatio je u predjelu oko nadlaktice za obije ruke, držao je govoreći joj da se smiri. Utoliko je prišao jedan momak koji je rekao: "Nemoj B. da se svađate" i&nbsp; otišao je. Zatim je ona došla za njima, pa je bila scena koja je trajala više od pola sata gdje se ona svađala, vikala, pa joj je ponovo prišao govoreći da se skloni, jer je ovo privatan posjed. Nije imao namjeru da se više raspravlja pa je otisao sa strane. Nije je udarao, primijetio je da na desnoj strani ima mladež, nije primijetio da je modrica. Poriče da je fizički bilo kako ugrožavao, jedini njihov kontakt je bio da je držao za ruke. Kasnije je došla njena drugarica koja je izazvala incident, govoreći da njegova supruga laže. Supruga normalno nije htjela to da komentariše, a poslije pola sata od ovog incitenda došao je brat&nbsp; ostećene na plažu. Brat oštećene mu je prišao pitajući &nbsp;ga "jesam li to ja", bio je uzrujan, zna da mu je rekao da se sklone i da porazgovaraju, momak je pitao šta je bilo,&nbsp; pokušao je da mu ispriča šta se desilo, ali se ova djevojka stalno mješala u razgovor, a onda joj je on rekao da čeka na ulici, što ona nije htjela, nakon kraćeg razgovora momak mu je na kraju pružio ruku i rekao da je sve u redu. Oštećenu je držao za ruke, zato što je bila toliko uznemirena i imala je nervozni nastup, pa je očekivao da će da krene da ga udari. Kada je uhvatio za ruke, bili su u sjedećem položaju, bio je polulijevo okrenut, a ona poludesno okrenuta, a ležaljke na kojima su sjedjeli su bile jedna pored druge, možda na rastojanju od 20-30 cm. Nakon 5 - 6 sekundi, kada je prišao momak Filip Ivezić, koji je rekao da je pusti,&nbsp; pustio je i otišao. Na glavnom pretresu je naveo da oštećenu nije takao prstom, niti je udarao, niti je vrijedjao. Sve se to kosi sa kodeksom njegovog načina življenja i apsolutno nisu tačni navodi iz optužnice koji mu se stavljaju na teret. Dakle, nije počinio djelo koje mu se stavlja na teret, jer da je bar jedanput udario, ona ne bi imala samo ovakve posledice, već bi posledice bili mnogo teže, s obzirom na to da je ona žena, a on muškarac. Kada je prišao oštećenoj, primjetio je da je ista bila zajepurana, sva crvena, i ista je imala po njegovom mišljenju mladež crveni u predjelu desne strane lica i nije imala vidnih povreda po licu, osim tog crvenog mladeža, jer da je oštećenu udario pesnicom u predjelu lica i da je nogama šutirao, svakako te povrede ne bi bile lakše, već bi je slomio. Od trenutka kada je otišao sa mjesta dogadjaja došavši do terase na samoj plaži na kojoj se nalazio sa društvom,&nbsp; po njemu to je bilo vrlo brzo možda nekih 2 – 3 minuta. Kada je prišao ležaljci oštećena mu je bila jako čudna, pozdravio je, obrativši joj se riječima: „Zdravo, zašto ste vrijedjali moju suprugu“, &nbsp;nakon čega se ona okrenula ka njemu&nbsp; rekavši: „Ko si ti, znaš li ti ko sam ja“ i počela je sa psovkama. Ne može se tačno sjetiti šta je sve izgovorila, jer je to bilo bujica ružnih riječi, sjeća se da je rekla: „Kretenu, jebaću vam majku, znate li vi ko sam ja, znate li vi kakve veze imam“. Počela je da širi ruke prema njemu i &nbsp;bio je zgranut njenim ponašanjem. Bio je u čudu i pokušao je da se izvuče iz te neprijatne situacije, jer nije došao da se svadja sa njom, već da riješe jedan konflikt, koji je bio prije toga. Ne poriče da je u tom trenutku oštećenu uhvatio u predjelu nadlaktice, jer mu se ona prethodno bila unijela u lice i mahala je rukama put njega i imao je osjećaj da će da je ogrebe i udari, i da bi je sprečio u tome samo je uhvatio u predjelu nadlaktica sa obije ruke. Bila je puna plaža, može se sjetiti par ljudi koji su bili tu, a to su Ž.K., V.B., koji je bio sa porodicom, bila je još jedna gospodja iz Sutomora, misli da se zove R. P., bilo je još ljudi njemu poznatih, a dosta i nepoznatih ljudi, pored svjedoka F. I. i G.L., a neki od ovih svjedoka su učestvovali u ovom dogadjaju, kako bi smirili situaciju. Oštećena je pri silasku na plažu vikala, bila je nervozna, vikala je na njegovu suprugu da će je zapamtiti, i konstatno je ona ponavljala da je neko važan, i htjela je da im stavi do znanja da je ona neko važan, a kada je njoj prišao ona je nervozno tipkala po telefonu, tako mu je djelovala. Bila je puna terasa, a to su njegovi &nbsp;prijatelji,&nbsp; to su bili B.S. sa suprugom i sa svojom djecom, doktor Š. sa suprugom, i sada se ne može sjetiti svih prezimena i imena lica koji su bili prisutni. Bio je i njegov &nbsp;prijatelj V.L. sa porodicom,&nbsp; njegova majka i djeca. Nakon predmetnog dogadjaja prišao im je jedan mladji momak kasnije iz razgovora sa njim saznao da je to brat oštećene. Brat oštećene je razgovarao sa njim, razgovor je svo vrijeme mirno tekao, u tom njihovom razgovoru čitavo vrijeme se oštećena ubacivala i vikala kao što je radila prije toga i ometala ih u razgovoru, gdje je on nekoliko puta oštećenoj sugerisao da ućuti i da izadje na ulicu, da bi njih dvojica to riješili, medjutim, oštećana je to odbila. Bratu oštećene je objasnio o čemu se radi, razgovor je kratko trajao, sjeli su za jedan sto i porazgovarali o svemu i na kraju je brat oštećene rekao: „U redu je“, pružio mu je ruku i on &nbsp;njemu i tako su se razišli i oni su pošli svojim putem. Dalje je naveo da se naknadno sjetio da osim već pomenutih svjedoka očevidci predmetnog dogadjaja su bili R.B., D.B., Š.R. sa porodicom i to su od prilike ljudi kojih se sjeća, jer je bilo dosta ljudi. Terasa je udaljena od mjesta gdje se desio predmetni dogadjaj, nekih 15 - 20 m. Svi svjedoci su bili na terasi, odnosno &nbsp;na terasi su bili V.L. sa porodicom,&nbsp; B.S. sa porodicom, dr. Š. sa suprugom,&nbsp; D.B., a ostali&nbsp; F.I., Ž.K., R.P., V.B. su bili svi na plaži i na udaljenosti od mjesta gdje je ležala oštećena&nbsp; od 5&nbsp; do 10 m.<br>
&nbsp;<br>
U dokaznom postupku provedeni su sledeći dokazi: saslušani su svjedok oštećena T.M.,&nbsp; svjedoci R.D., L.G., T.N., I.F., L.S., pročitani su izvještaj Ijekara specijaliste JZU "Opšte bolnice Bar." br. protokola 7797 od 30.07. 2011. godine na ime T.M., izvještaj Ijekara jedinice za HMP u Baru na ime T.M.,&nbsp; izvještaj Ijekara specijaliste JZU "Opšte bolnice Bar" br. protokola 3976 od 01.08.2011. godine na ime T.M.,&nbsp; izvještaj Ijekara specijaliste JZU "Opšte bolnice Bar" br. protokola 7922 od 02.08.2011. godine na ime T.M., izvještaj Ijekara specijaliste JZU "Opšte bolnice Bar" br. protokola 3323 od 02.<br>
08. 2011. godine na ime T.M., izvještaj Ijekara specijaliste JZU "Opšte bolnice Bar" br. protokola 2368 od 02. 08. 2011. godine na ime T.M.,&nbsp; izvještaj Ijekara specijaliste JZU "Opšte bolnice Bar" br. protokola 2658 od 02.08. 2011. godine na ime T.M.,&nbsp; nalaz i mišljenje vještaka medicinske struke dr. K.N. od 12. 08.2011. godine, izvještaj sa podacima iz kaznene evidencije UP PJ Bar br.24-03/3-245/11-5115/2<br>
od 16. 08. 2011. godine za optuženog M.A..<br>
&nbsp;<br>
Svjedok oštećena T.M. je u prethodnom postupku izjavila da se dana 30.07.2011. godine oko 15,45 h uputila na plažu u naselju Črvanj, tako što ju je&nbsp; prijateljica D. R. iz B. vozilom dovezla do samog ulaska na plažu, prethodno je išla magistralom, dala žmigavac da skreće lijevo prema plaži, prešla kolovoznu traku i stala na proširenje prije nizbrdice koja vodi do plaže, usmjeravajući vozilo u pravcu Bara. Samo što je auto zaustavila, čula se sirena bez prekida. Uhvatila se za kvaku i u retrovizoru je vidjela da svira crni auto, otvorila je&nbsp; vrata, uzela &nbsp;svoju torbu, zatvorila vrata, otvorila zadnja vrata, uzela peškir za plažu, zatvorila vrata, mahnula prijateljici i uputila se ka nizbrdici koja vodi ka plaži. Dok se spuštala prema plaži, pored nje se zaustavilo to crno vozilo, koje je prethodno trubilo, prozor vozača se spustilo, na visini ramena vozača i njoj &nbsp;nepoznata mlađa ženska osoba se obraća pitanjem: "Alo đevojko, mogu li nešto da te pitam", odgovarila je da može, pa slijedi njeno pitanje: "Je l' tebe dovezla plava đevojka u crvenom roveru", na šta joj je potvrdno odgovorila, zatim ponovo slijedi pitanje: "Kako je njeno ime, vidim da su barske tablice, pretpostavljam da je iz Bara, ali je &nbsp;ne poznajem", na što joj je odgovorila: “A ko pita”, zato što je &nbsp;očekivala da će djevojka da se predstavi. Čim je njoj odgovorila ko pita, ona nastavlja: "Je l' tako, iskopat ću je ja", rekla joj je "snimila sam" ili "zapamtila njene tablice, naći ću je gdje god da je, opsovala me je". Tada djevojka zatvara prozor, daje gas i spušta se nizbrdicom prema plaži i više ništa nisu govorile. Nastavila je svojim putem, sišla na plažu, prošla kroz plažni bar, kroz koji se mora proći, da bi se došlo na plažu koja je podijeljena na dva dijela, desni dio plaže pripada plažnom baru, na tom dijelu se nalaze plastične ležaljke, dok na lijevom dijelu plaže koji je manji, nalaze se drvene ležaljke, gdje je sa svojim društvom provodila vrijeme kada je dolazila na tu plažu. Na lijevom dijelu plaže našla je &nbsp;slobodnu drvenu ležaljku, sjela je na ležaljku, torbu spusila pored sebe, krenula da uzme cigarete iz torbe, i tada čula viku nekog nepoznatog čovjeka, koji gleda u njenom &nbsp;pravcu i iz svega glasa viče: "Kurvo, droljo" i prilazi joj. &nbsp;Okrenula se oko sebe lijevo i desno, vidjela da pored nje niko ne reaguje na ovu viku i prilazak nekog čovjeka, pa nije ni odreagovala. U jednom momentu čula je jedan prasak od zadobijenog udarca u glavu i osjetila bol u predjelu glave, jer je taj čovjek uhvatio svom snagom za kosu, dok je bila u sjedećem položaju na niskim ležaljkama, "svuko me je" sa ležaljke i bacio na kamenje, tako da je bila u klečećem položaju. Pošto je jednom rukom držao za kosu, a drugom opalio 2-3 šamara, onda je promijenio ruku, pa je drugom rukom udarao pesnicama u predjelu glave. samo ga je upitala: "Ko si ti", na što je on odgovorio: "Ko si ti da mi vrjeđas ženu". Zadao joj je više pesnica po glavi, o čemu posjeduje medicinsku dokumentaciju, povikala je: "Manijak, pomagajte mi", on je rekao: "Ma ko je manijak" i dalje nastavio sa pesničenjem, pojasnila je da se radi o stisnutoj pesnici. Vikala je iz sveg glasa, ali niko nije reagovaio, a bila je puna plaža. U jednom trenutku na neki način izgubila je svijest, jer više ništa niti je čula, niti je vidjela, ali je u jednom trenutku čula, kada je momak koji naplaćuje na drugoj strani plaže ležaljke rekao: "B., brate pusti je", ali je on nastavio da je udara. U jednom trenutku joj je snažno pustio glavu, i dok je još bila u klečećem položaju, pri odlasku je šutnuo u predjelu tijela tri puta, bio je obuven, nije zapazila koja vrsta obuće, ali nije bio bos, te od tih zadatih udaraca u predjelu tijela posjeduje medicinsku dokumentaciju, i on onda odlazi. Treseći uzima telefon, traži bratov broj, poziva brata da dođe, jer mu je rekla da je neki manijak na plaži prebio, objasnila mu gdje se nalazi, a on je rekao da ga sačeka. Rekla mu je da pozove policiju. Kada je &nbsp;završila razgovor sa bratom, pozvala je drugaricu D. koja je dovezla, i njoj je saopštila da je pretučena od jednog manijaka, pa i ona da pozove policiju i da dođe. Ubrzo je došla njena drugarica D., &nbsp;a nakon nje i brat N.. N. je signalizirala ko je pretukao, jer je on sa porodicom ostao na plaži, pa mu je njen brat prišao i pitao, šta mu je sestra uradila, kada je tako pretukao, a on je odgovorio da je bila bezobrazna. Njen brat mu je rekao da šta god da je uradila, razumio bi da je pljunuo ili ošamario, ali da ne može razumijeti da žensko tuče pesnicama, na što mu je taj čovjek odgovorio: "Dođi ovamo da vidiš kako tučem pesnicama". Njen brat mu je pružio ruku i rekao: "Svaka čast", a nju je pozvao da krenu kući, pa su njih dvoje otišli u policiju svojim autom, a D. je ostala na plaži. Dok su išli prema vozilu, obratila je pažnju kojim vozilom je došla ova žena i radi se o vozilu "Pasat" crne boje, reg. oznake BR -…, što su saopštili policiji. Njima je opisala čitav događaj, nije znala čovjeka koji je napao, jedino što je znala su bile reg.oznake vozila, pa kada je policija reg. oznake unijela u svoj kompjuter, na kompjuteru se prikazala slika vozila i vlasnika, kojeg vlasnika vozila je njen brat prepoznao da je pretukao. Tada je prvi put čula da se preziva M., a napomenula je da je čula dok je tukao onaj momak koji naplaćuje ležaljke oslovio sa "B.", pa je &nbsp;povezala da se radi o B.M.. Ukazivana joj je medicinska pomoć u Hitnoj službi i Bolnici u Baru, o čemu posjeduje medicinsku dokumentaciju koju dostavlja sudu. Na glavnom pretresu je izjavila da je sjedjela na svojoj ležaljci, kada je u jednom trenutku začula jak prasak od udarca po glavi, nakon čega je optuženi uhvatio za kosu, &nbsp;jednom rukom &nbsp;je uhvatio za kosu i počeo da je šamara desnom svojom rukom, misli da je opalio tri šamara, u tom trenutku je pokušala da skloni njegovu ruku sa njene kose, i upitala ga: „A ko si ti“, na šta je on odgovorio: „Kome ćeš ti da vrijedjaš ženu, kurvo jedna“ i onda je počeo da je udara pesnicom u predjelu glave, više puta možda dva – tri puta, ne sjeća se tačno, u tom momentu ništa više nije čula ni vidjela i ne zna koliko je to dugo trajalo, dok nije čula&nbsp; glas momka: &nbsp;„Pusti je B., dobro je“. U tom trenutku je optuženi pustio, ali je u odlasku još dva tri puta udario nogom u predjelu desne strane tijela. On je zatim otišao, ostala je u šoku, dohvatila je torbu, telefon i rekla je N. da dodje brzo, da je napao manijak. Na šta je brat pitao „Gdje si, dolazim, samo mi reci gdje si“, a ona &nbsp;mu je rekla da se nalazi na plaži u mjestu Črvanj i brat je rekao da stiže. Nakon toga je pozvala i drugaricu koja je dovezla prethodno na istu tu plažu i istoj takodje rekla da je napao manijak i da zove policiju i da dodje što pre. Pojasnila je da je optuženi &nbsp;tri puta ošamario svom snagom. Za nju su, kao ženi, udarci djelovali jako, ali misli da je optuženi pesnicom udario tri puta u predjelu glave, udarajući je stisnutom pesnicom kao čekić.&nbsp; Prasak &nbsp;je bio u trenutku kada je optuženi sa visine udario rukom sa gornje strane glave, taj prasak je bio kao prasak kada pukne lubenica, i u tom trenutku je šćepao za kosu. Sjedjela je na ležaljci koja je uzvišena 50 cm od kamenog djela i u trenutku kada je optuženi dohvatio rukom za kosu i počeo da je šamara, pokušala je svojim rukama da strgne ruku sa glave i u trenutku kada se okrenula i pitala: „Ko si ti“ dok se okretala on je povukao za kosu i svukao sa ležaljke, na šta je pala na koljena i tu je nastalo dalje batinjanje. Izgubila je svijest kada je optuženi počeo pesnicama udarati u predjelu glave, dok je bila koljenima oslonjena na kameniti dio plaže. Kada je došla sebi, bila je na koljenima i okrenuta na bok, u tom trenutku &nbsp;bila je &nbsp;na plaži na kameniti dio obale. On je nije tukao retrogradno, prvo je bila na ležaljci, uhvatio je za glavu, ošamario tri puta, i u tom trenutku, kada je pokušala da se odbrani, on je svukao sa ležaljke, nastavio da je udara pesnicama u predjelu glave i tu je izgubila svijest. Prije nego što se predmetni dogadjaj desio, optuženi nije sjeo na ležaljku pored nje. Sa njene lijeve strane na dvije ležaljke ležale su i sunčale se djevojke od 25 i 30 godina, koje ne poznaje, sa desne strane takodje na dvije ležaljke, bila je četvoročlana porodica i to roditelji sa dvoje djece, i to roditelji su bili na ležaljkama, a djeca su&nbsp; se igrali u plićaku i ovo je njeno &nbsp;najbliže okruženje, medjutim, na samoj plaži je bilo ljudi, pošto se predmetni dogadjaj desio 30 jula. &nbsp;Optuženi je imao na sebi plavo bijeli šorc i bijelu majcu kratkih rukava i možda nekim natpisom na majci i misli da je imao japanke ili papuče muške, jer nije bio bos. Fotogafije su nastale odmah nakon nemilog dogadjaja u bolnici u Starom Baru, na urgetnom odeljenju, a fotografisao je brat rodjeni u prisustvu doktora i sestara, koji je inače i došao za nju na plažu. &nbsp;Nakon ovog dogadjaja nije razgovarala sa optuženim, sa optuženim je razgovarao njen brat koji je došao po nju i bila je prisutna tom razgovoru koji razgovor je nemo posmatrala. Kada je njen brat došao na plažu, pogledom je sugerisala bratu da je to taj manijak kojeg je prethodno pomenula u telefonskom razgovoru. Njen brat Nikola mu je prišao i pitao: „Šta ti je to tako uradila da je ovako prebiješ“ na šta je optuženi odgovorio: „Bila je bezobrazna“, a nakon toga je Nikola ponovo njemu postavio isto pitanje, na šta je optuženi rekao: „'Ajde na parking da ti ja pokažem kako tučem“. Nakon toga je njen brat njemu rekao: „Razumio bih da si je opsovao, ili kojim slučajem ošamario, ali da ovako prebiješ žensko, svaka čast“, i sledeću rečenicu koju je izgovorio njen brat je bila: „Milena idemo kući." Sjeli su u auto i uputili se prema policijskoj stanici u centru grada. &nbsp;Od trenutka kada je pozvala brata dok je došao na plažu, proteklo je pet minuta, a njen brat se nalazio &nbsp;u Buljaricama. Prvo je &nbsp;pozvala brata. Kada je njen brat vodio razgovor sa optuženim bilo je ljudi, više od petoro ljudi. Bila je usredsredjena na svog brata i optuženog, jer se bojala reakcije. Zna da njen brat nije incidentna osoba, ali se plašila šta će se desiti. &nbsp;Terasa je od mjesta gdje se desio dogadjaj &nbsp;na udaljenosti 50 m odprilike.<br>
&nbsp;<br>
Svjedok T.N. je u prethodnom postupku izjavio da ga je dana 30.07.2011. godine oko 15,50 časova, dok se nalazio na plaži u Buljaricama pozvala sestra M. telefonom i saopštila mu je da je napao manijak na plaži, koji je izudarao rukama i nogama po glavi i tijelu, i tražila je da dođe odmah. Čim su završili razgovor krenuo je prema plaži gdje mu je ona rekla da se nalazi. Dok je prilazio, očima joj je signalizirao da mu pokaže ko je taj ko je pretukao, a prišavši sestri vidio je povrede koje je zadobila. Nakon toga prišao je tom čovjeku, koga je pitao zbog čega je pretukao njegovu sestru, a on je, prije nego što je odgovorio, stisnuo pesnice, kao da je htio i njega da udari, i rekao mu je da mu je sestru udario zato što je bila bezobrazna. Onda ga je pozvao na parking za automobile da mu tamo objasni o čemu se radi, vjerovatno da mu stavi do znanja da će da se tuče sa njim. Nije htio da ode sa njim da se ne bi tukao, već mu je ponovo postavio pitanje zašto mu je udarao sestru, odnosno, što je ona to strašno uradila, kratko mu je odgovorio da je njegova sestra bila bezobrazna. U jednom trenutku momak, za koga pretpostavlja da radi na plaži, staje između njih i kaže "B., ostavi tog momka, ništa ti nije uradio", taj momak je predložio da sjednu i porazgovaraju, što je prihvatio. Kada su sjeli, opet ga pitao šta je to toliko strašno bilo da je on tako utukao pesnicama njegovu sestru, odgovorio je isto kao i prethodni put, s tim što je dodao da je njegova sestra uvrijedila njegovu ženu. Pitao ga da li je on siguran u to, a on je rekao da to nije bitno. Kada ga je začuđeno pitao zbog čega se sve ovo dogodilo, onda je on rekao: "Hajde da ja sad tebi pokažem kako ja razgovaram i bijem", na to je ustanovio da sa njim nema razgovora, rekao sestri da se spakuje i krenuli su prema kolima. Prije nego što su napustili plažu u razgovoru mu je rekao da bi ga razumio da je, ako mu je nešto sestra uradila, pošto je žensko, sestru ošamario, ali da nije smio da je udara pesnicama, pružio mu je tada ruku i rekao: “Svaka ti čast”. Dok su išli prema vozilu, njegova sestra je obratila pažnju na vozilo “Pasat” crne boje, zatim su sjeli u njihovo vozilo i otišli da prijave slučaj policiji. Na glavnom pretresu je izjavio da u trenutku kada je došao na plažu, zatekao je svoju sestru na stepeništu neposredno blizu terase od lokala, zatekao je i optuženog. Tu je bilo više ljudi. U medjuvremenu se pojavila i R.D..&nbsp; Prišao je &nbsp;sestri i pitao šta se zapravo desilo&nbsp; koja je izgledala sva udarana po licu, uplašena, izbezumljena, nije znala ni broj policije da okrene. I tada je optuženom rekao da je došao da pomogne oštećenoj i pošto je optuženi već bio tu pitao ga zašto je tukao njegovu sestru, na šta mu je odgovorio „dodji da ti pokažem“, stisnutom pesnicom je stajao iznad nje i pokazivao da dodje na parking, koji se nalazio iznad terase. U trenutku kada je namjeravao da krene ka optuženom, jedan od svjedoka je stao izmedju njih i rekao: „Pusti B. dečka, on ti ništa nije uradio“ i taj momak je predložio da sjednu za sto i porazgovaraju i on je to prihvatio. Tri puta je postavio pitanje optuženom zašto se to desilo, jedino objašnjenje optuženog je bilo zato što je njegova sestra bezobrazna. Pošto je &nbsp;vidio da nema više smisla da razgovoraju, pružio mu je ruku i rekao „svaka čast“ , pokupio je sestru i otišao. Kada ga je sestra pozvala telefonom nalazio se u Buljarici i do plaže je stigao za 10-ak minuta. Optuženog je &nbsp;sreo na prvom nivou stepeništa od plaže od lokala i u tom trenutku je bila prisutna njegova sestra. Dok je razgovarao sa optuženim njegova sestra nije postavljala pitanja, od kada je &nbsp;došao svo vrijeme je ćutala, medjutim, od kada je započeo razgovor sa optuženim u jednom trenutku je htjela da kaže da nije ništa uradila, ali optuženi je prekinuo i ona ništa&nbsp; nije rekla i njegova sestra je za svo to vrijeme bila mirna, nije vredjala i nije galamila. Bio je normalan razgovor mangupskog tipa u smislu "dodji da ti &nbsp;pokažem", a ni optuženi nije vikao. Sestru nije udaljio sve dok nijesu krenuli i zajedno su krenuli kući. Rastao se sa optuženim, tako što mu je pružio ruku i rekao „svaka čast“, a više nije slušao da li je optuženi šta rekao. Lično je svojim telefonom sestru fotografisao u bolnici odmah nakon predmetnog dogadjaja, s tim što je jedna fotografija od sjturadan, kada su ti udarci dobili podlive i to je fotografija sa žutom pozadinom, koje je fotografisao sjutradan, ali su ostale tri fotografije slikane neposredno u bolnici. Optuženom je rekao „svaka ti čast“ misleći na to zato što je prebio djevojku pesnicama, misleći baš junačko djelo. Optuženog je prvi put sreo na prvom nivou stepeništa koji ide od plaže prema lokalu. Kada se pojavio njegova sestra nije urlala, bila je&nbsp; bezumljena. Optuženi mu je skrenuo pažnju kada mu je rekao da se njegova sestra bezborazno ponaša, u trenutku kada je njegova sestra odgovorila da nikom ništa nije rekla. Nije rekao oštećenoj „ćuti idi gore“.<br>
&nbsp;<br>
Svjedok I.F. je u prethodnom postupku izjavio da se ne može tačno izjasniti o kojem danu se radi, &nbsp;zna da se radi o kraju jula mjeseca 2011. godine, kada je bio kao kupač na plaži koja se nalazi u naselju Črvanj. Smjestio je svoje stvari negdje po sredini plaže koja razdvaja dio koji je zakupio M. A. i drugog dijela. Na kraju plaže koju drži M., sjedio je sa svojim drugaricama. Vidio je kada je M. prošao pored njih i uputio se ka drugom dijelu plaže i pitao ga, posto ga poznaje, gdje će, a on mu je odgovorio da ide nešto da vidi. I dalje sjedi, nastavlja razgovor sa svojim društvom, nije gledao, ali nakon 2-3 minuta čuje vrisak, okreće se, vidi Bata koji sjedi na ležaljci i djevojku koja sjedi pored njega na ležaljci. Djevojka je vikala na B., krenula prema njemu rukama, u sjedećem položaju, on je uhvatio za nadlakticu i držao je. U tom trenutku je ustao da im priđe i razdvaja ih, govoreći B. da je pusti, da se makne od nje. On je odmah krenuo za njima, a djevojka je ostala da stoji na tom mjestu. Ona je nastavila da psuje, govoreći: "Znate li vi ko sam ja, vi ste crnogorski manijaci, sve ću da vas sredim". Zajedno je sa B. došao do njegovog dijela plaže i terase, a nakon 3 - 4 minuta djevojka je došla za njima na terasu, nastavila da viče i rekla je da će da pozove brata. Sjela je za jedan sto na terasi, kada joj se pridružila još jedna djevojka, a nakon nekih 15-20 minuta došao je njen brat. Njen brat je sa B. razgovarao mirno, a ona je i dalje vikala, i bio je ružan prizor. Da li je djevojka bila pod nekim stresom ili je bila u alkoholisanom stanju &nbsp;nije mu poznato. Bio je poluokrenut bočno od djevojke, pogled mu nije bio usmjeren prema njoj, već na suprotnu stranu, okrenuo se prema njoj, kada je čuo vrisak. Na njenom licu, kasnije je vidio da ima na jagodici modricu, kao da joj je pukao kapilar, možda veličine 1 cm u prečniku. Nije se zagledao u nju, jer je njega gurnuo da ga skloni od djevojke. Djevojka je vikala, a B. ju je držao za ruke, jer je ružno bilo da ljudi na plaži to gledaju, i šta će njemu to da se svađa sa djevojkom. Nije vidio što se dešavalo prije nego sto je prišao, ali mu je drugarica rekla da je B. sjeo pored ove djevojke na ležaljci, a koliko je ona to njemu izgovorila je čuo vrisku. Nije mu poznato šta se dešavalo između B. i ove djevojke dok nije čuo njen vrisak. Kada joj je prišao vidio je da djevojka ima na licu modricu. Kada je prišao Bato joj je rekao da se smiri, da je ostavi na miru, a odmah je razdvojio. Na glavnom pretresu je izjavio da se dana 30.07.2011. godine, oko 15,00 časova, sa svojim društvom &nbsp;nalazio na plaži u&nbsp; mjestu Črvanj, bio je &nbsp;sa svojim društvom&nbsp; po sredini plaže. U jednom trenutku je primjetio kako M.A. ide u pravcu njega i njegovog društva, nakon čega je produžio prema jednoj gospođi. Ta ženska osoba se nalazila na udaljenosti od njihovih lježaljki 5 do 6 m. Nije obraćao pažnju do trenutka kad je čuo neku galamu, okrenuo se i vidio kako optuženi M.&nbsp; sjedi na ležaljci koja je bliže njemu, a na ležaljci do njega je sjedjela jedna gospođa koja je galamila. Ta gospodja je vikala optuženom M. obraćajući mu se riječima: "Jebem vam mater, vi ste crnogrski manijaci, idioti, kreteni“ i slično. U jednom trenutku ta djevojka je krenula rukama u pravcu B., B. je tu djevojku uhvatio za nadlakticu sa obje ruke, držeći je sa obje ruke za njene nadlaktice, zatim je prišao njima i rekao je B. da se skloni, da gledaju ljudi i da nema potrebe da se prepire sa ženom. U tom trenutku B. se okrenuo i pošao je sa njim, krenuli su u pravcu terase, koju terasu inače drži M.A. i on i A. su sjeli na terasu. Na terasi je bio i G.L., dakle, za sto na terasi su sjedjeli on, M.A.i L.G. Poslije nekog vremena ne može se tačno sjetiti koliko je tačno prošlo, ponovo je došla ona ista djevojka sa plaže, nastavila je da vrijedja ovdje prisutnog M. A., a vredjala je i sve prisutne, ali je svo vrijeme gledala u M.A. i to je bilo veoma ružno. Njegov brat G. L. je pokušavao da smiri tu djevojku, medjutim, nije uspio u tome. Nakon nekog vremena došao je i brat te djevojke. Na terasu je naišla i jedna žena, prije nego što je došao brat od te djevojke, ta žena je smedje na plavo kose, ne sjeća se najbolje svih detalja, ali se sjeća da je bila u pitanju žena srednjih godina i nije u pitanju bila mladja osoba. Jedno vrijeme je stajala, a nakon toga je sjela za jedan sto koji se nalazi na kraju terase, tako kada je naišao njen brat ona je već sjedjela za stolom. Kada je stigao njen brat, vidio je kako je prišao oštećenoj za vrijeme dok je ona sjedjela za svojim stolom, tu je popričao sa oštećenom, i nakon toga je vidio kako je M. prišao stolu za kojim su sjedjeli oštećena i njen brat, a za njihovim stolom je sjedjela i još jedna drugarica njena, koju je napred opisao. Dakle, optuženi M.A. je prišao stolu za kojim je sjedjela oštećena, tek nakon što je njen brat došao i sjeo za njen sto, odnosno brat nije sjedio za sto, već je samo stajao. Nakon toga je prišao M., šta su pričali ne zna, jer nije mogao da čuje. Nakon nekog vremena svi su se razišli oštećena je pošla sa prijateljicom i sa svojim bratom, a optuženi M. je ostao na terasi lokala. &nbsp;Oštećena je svo vrijeme sjedjela za stolom, nije se mješala, ali bi s vremena na vrijeme viknula tokom priče njihove. Primjetio je da oštećena na licu ima neko crvenilo, izgledalo je kao da je pukao kapilar, ne sjeća se koje veličine. Ne zna zbog čega je oštećena vikala, samo je u trenutku kada je čuo viku se okrenuo i vidio da oštećena nešto viče, a što je bio razlog to ne zna. Bio je kupač, kupao se sa društvom, nigdje ne radi, student je. Poznaje optuženog dosta dugo njegova sestra je žena njegovom bratu, ali nije u srodstvu sa optuženim. Nalazio se sa svojim društvom od mjesta gdje se nalazila oštećena na udaljenosti oko 5 do 6 m. Sa njim su bile u društvu T.V., I.P.n, drugarica iz B. N.T. i drug I.M.. Sjedio je na svojoj ležaljci, okrenut ramenom odnosno bočno u odnosu na mjesto gdje je bila oštećena zajedno sa oštećenim, i gledao je &nbsp;u pravcu terase. T. i I. su gledale u pravcu gdje je sjedjela oštećena i iste su sjedjele i one su mogle da vide cijeli dogadjaj, a da li su vidjele ne zna, a on je već opisao šta je vidio. Terasa je udaljena od prilike 15, 20 najviše 30 m. Kada je prišao oštećena je na sebi imala neku crnu haljinu i imala je naočare koje su joj stajale na glavi, a ne na očima.&nbsp; Kad je oštećena došla na terasu, bila je u istoj toj haljini i naočare je i dalje držala na glavi i nosila je neku torbu. Kada je u istrazi rekao da je čuo vrisak, mislio je na galamu i vrištanje. Kada je bio sa M.A. na terasi bila je supruga optuženog, kada je došla ne zna, jer je bio dolje na plaži. I. i T. mu nisu bilo šta rekle vezano za predmeti dogadjaj, jer kada je došao razdvajao se od djevojaka i kada su nastavili ponovo da se druže ništa nisu rekle. Optuženi je svo vrijeme oštećenoj govorio da se smiri, da ne viče i kada je prišao on je pošao sa njom i nikakvog fizičkog kontakta nije bilo, osim onoga što je već napred i naveo. U prethodnom postupku ga niko nije pitao šta je oštećena imala na sebi, da li je nosila naočare i slično.<br>
&nbsp;<br>
Svjedok M.A. je u prethodnom postupku izjavila da se dana 30.07.2011. godine, uputila iz pravca Bara svojim vozilom prema plaži na Črvnju. Jedno vozilo, koje je skrenulo iz pravca Sutomora prema plaži, preprečilo joj je put da ne može svojim vozilom ući direktno na plažu, već je &nbsp;morala sačekati da to vozilo prođe. Proširenje je bilo zauzeto, tako da je svojim vozilom bila na putu. Iza nje se napravila kolona, vozila su počela da joj trube, i onda je kratko dva puta svirnula da se oslobodi prolaz na plažu, &nbsp;jer nije znala koje su namjere vozača, da li će da se parkira tu, ili će da skrene prema plaži, a radi se o crvenom vozilu. Kćerka je morala da ima obrok u roku od 10 do 15 minuta, i morala je da siđe na plažu. Nakon sto je zvučno signalizirala iz vozila, za 20 sekundi se to vozilo pomjerilo sa proširenja i krenulo je prema Baru. Nije vidjela da je iz tog vozila neko izašao, odnosno nije vidjela bilo koju djevojku, ali se mimoišla sa crvenim vozilom kojim je upravljala jedna djevojka. Prilikom mimoilaženja ta se djevojka drsko okreće prema njoj, otvoreni su im bili prozori od vozila i upućuje joj riječi: "Kurvo jedna, zbog čega trubis", sigurno je bila paralisana 2 sekunde, pogledala je za tim vozilom i nastavila prema plaži. Usput je srela drugu djevojku, zaustavila&nbsp; se&nbsp; pored nje i pitala je: "Zdravo, izvini, mogu li nešto da te pitam". Djevojka je bila plave kose sa podignutim naočarama na glavi i pitala je zašto, rekla joj je da je djevojka koja ju je dovezla, da je jako izvrijeđala i psovala. Računala je da će da naiđe na neko razumijevanje, međutim, dobila je &nbsp;buicu uvreda od nje, obratila joj se riječima: "Droljo jedna nevaspitana, nema sta da trubiš, nije trebalo da te psuje, trebalo je.... " dalje nije čula, jer je nastavila da djeca ne bi čula tu priču, jer su bila sa njom u kolima, i vidjela je da nema sa kim da razgovara. Njena reakicija joj je bila neprirodna, zaustavila je vozilo u bilizini plaže, izašla iz vozila i čula je da djevojka i dalje vrijeđa, prijetila joj je podignutom rukom, govoreći da ne zna ko je ona i da će za to platiti. Njena je priča cijelo vrijeme trajala, pa je djeci pokušala da skrene pažnju da oni to ne čuju. Međutim, ona joj se opet obratila riječima: "Devojko, nemaš pojma ko sam ja". Napomenula je da joj se nije obratila nijednom riječju, osim kada je pitala iz kola. Djevojka joj je djelovala kao da je ljuta, bijesna i užurbano je pošla niz stepenice, preko terase, dolje na plažu. Poslije nje je sišla sa djecom prema plaži, sjela za prvi sto na terasi, jer joj je bilo zlo, tresla se i tražila je da joj &nbsp;daju malo vode. U toliko joj je prišao suprug i pitao šta se to desilo, rekla mu je: "Ma pusti, izvikala se na mene, mislim da je luda, ne obraćaj pažnju", on je insistirao da mu kaže razlog zašto se izvikala na nju, i onda&nbsp; mu je ukratko objasnila da je imala nesporazum sa djevojkom koja ju je dovezla, pa je htjela sa njom da izgladi, ali je i ona izvrijeđala, i onda joj je suprug rekao da će da pođe da je pita zasto je vrijeđala. Ostala je na terasi, dok je suprug pošao prema djevojci. Nakon minut do dva suprug se vratio i došao na terasu kod nje i djece govoreći da je djevojka luda. Za njim odmah dolazi djevojka za minut do dva i počinje da vristi i vrijeđa nju i supruga, govoreći da neće doći više u Crnu Goru, jer su crnogorci obična govna, da je ona diplomirani stomatolog, da ima veze u Ministarstvu i da nisu svjesni uopšte ko je ona. Neko je od zaposlenih u sanku rekao da djevojku sklone, jer plaši ljude koji su bili na terasi. Djevojka je rekla da joj ne pada na pamet da se skloni, jer je to javni posjed, a onda su joj saopštili da je to privatna terasa. Djevojka je vikala histerično da neko proba da je skloni odatle. Nakon toga je došla djevojka koja je dovezla kolima, između sebe su razgovarale, čula je kako su govorile: "Zamisli žena laže, nista joj nisam rekla", kada je to čula ustala je i prešla za drugi sto koji je bio od njih dalje, zajedno sa djecom. Posle toga je došao njen brat na tu terasu i tada se stvar malo smiruje, djevojka i dalje viče, ali ne toliko, njen suprug je sa njenim bretom sjeo i razgovarao. Ubrzo nakon tog razgovora oni odlaze. Nije vidjela događaj između njenog supruga i devojke na plaži, jer je ostala na terasi zajedno sa djecom. Vidjela je kod nje da na desnoj strani ima crvenilo - fleku, a mislila je da je mladež. Nije vidjela da je djevojka imala povredu na licu, nakon što je došla na terasu. Ne zna na kojoj je ležaljci ova djevojka bila, niti je vidjela njihov susret, jer je bila potresena i bila je okrenuta sa lijeve strane, bočno. Nije mogla da čuje, jer je na terasi bila muzika. Nije konfliktna ličnost, u svakoj svađi ili nesporazumu je u stanju da kaže "izvini", iako zna da nije kriva, samo da bi se stvar izgladila. Djevojku je zaustavila kako bi pitala čime je isprovocirala da je njena drugarica izvrijeda. Želi djeci da da primjer da treba da se odnosi izglade, i da treba smireno razgovarati. Suprug joj je prenio kako je razgovarao sa djevojkom i saopštio da je prisao djevojci, sjeo na ležaljku pored nje i pitao je zbog čega tolike uvrede i kakav je to nesporazum, onda je ona nastavila da vrijeđa i njenog supruga i nasrnula je na njega. Rekao joj je da je djevojku uhvatio za ruke, govoreći da se smiri, a kada je vidio da ne može sa njom da razgovara otisao je. I dalje misli da nije ništa uvrijedljivo to što joj je prišla i pitala je, a prethodno joj se izvinula da li može nešto da je pita.<br>
&nbsp;<br>
Svjedok R.D. je&nbsp; u prethodnom postupku izjavila da je vlasnik crvenog Rovera, i tim vozila je dana 30.07.2011. godine M.T. dovezla iz centra grada prema plaži na Črvnju. Skrenula je sa magistralnog puta prema proširenju sa lijeve strane, zaustavila vozilo tek toliko da M. može izaći iz njega, a onda se okrenula i nastavila vozilom prema Baru. Dok je M. izlazila iz vozila, začula je sirenu od drugih vozila iza njih, mimo tog sviranja je nastavila kada je M. izašla, &nbsp;svojim putem prema Baru. Nije obratila pažnju iz kog vozila je svirano, sjeća se da se mimoišla sa jednim crnim vozilom koje je čekalo da skrene prema plaži. Dok se priključivala na magistralu za sebe je rekla: "Šta je, sta sviras", nikome se nije obratila, a nikog nije ni opsovala, niti okrenula glavu prema vozilima, već je nastavila svojim putem. M. nije imala na licu bilo kakvu povredu kada je dovezla do plaže, nije imala modrice na licu. Nakon 10 do 15 minuta od kada je M. dovezla na plažu, ista je pozvala i u prvom pozivu joj rekla da je neka djevojka iz crnog vozila pitala za nju, raspitivala se ko je osoba koja vozi crveni Rover, tih i tih reg. oznaka. M. joj je prenijela da je ta žena prijetila da će je pronaći, odnosno ako M. neće da joj kaže, rekla je da će "iskopati" ko je i što je. Rekla je da pusti tu osobu, ko zna što je i ko je. Nakon 5 minuta slijedi sledeći M. poziv da dođe po nju na plažu, jer je prebiše na pravdi Boga. Odmah se uputila prema plaži, zatekla M. sa povredama na licu i nogama, po tijelu joj se nalazio sljunak kao da je bila valjana po tlu. Prišla joj je i pitala šta se dogodila, a ona joj je rekla pokazujući na čovjeka, “ovaj čovjek ovdje ovo mi je napravio”, kasnije &nbsp;je saznala da se zove B.M.. Rekao je da &nbsp;smo mu ženu provcirali, psovali, vikali iz auta, obraćali joj se, da joj nijesmo dozvolili 5 minuta da se priključi sa puta, i da je on to svojim očima vidio. M. je pozvala svog brata, koji je ubrzo došao i nakon njihove rasprave ubrzo su pošli. M. je zatekla zajedno sa B. na terasi lokala. Takođe opet ističe da su na M. licu i tijelu bile vidne povrede, a da ih prilikom dolaska na plažu nije imala. Takođe nije uputila vozaču crnog vozila ni jednu uvredljivu riječ, da nije vidjela da li je vozač muško ili žensko, jer nije obratila pažnju. Insistirala je da ovaj čovjek pozove svoju suprugu da kaže pred njom da li je nju uopste uvrijedila, međutim, on to nije htio to da učini, već je rekao da sa njim samo razgovara, a ne sa suprugom. Supruga je čula da su poricale da su je vrijeđale i čula je da su tražile da im ona kaže što joj to rekle, međutim, ona nije htjela da se okrene, a bili su u njenoj neposrednoj blizini. Toliko je B. bio ubjedljiv kada joj je rekao da mu je uvrijedila ženu, da je pomislila da je bio u kolima i lično to čuo, i kada ga pitala da li si ti čuo što joj ona rekla, on je rekao da nije, već da mu je to prenijela supruga. Rekla mu je da je magistar ekonomije, da je M. stomatolog, da njihovom &nbsp;rečniku ne priliči da govore uvredljive riječi i psovke, a ponajmanje onome koga ne poznaju, međutim, i dalje je on tvrdio da su opsovali njegovu suprugu. Na glavnom pretresu je izjavila da se nije obraćala optuženom kada je izgovorila riječi “toliko je B. bio ubedljiv kada mi je rekao da sam mu ja uvredila ženu, da sam pomislila da je bio u kolima“ i samo&nbsp; je pomislila da je bio u kolima, zbog čega ga i pitala „jeste li bili u kolima“. Optuženi je vikao na nju kada joj se obraćao, tada joj je rekao: „Rekle ste mojoj ženi da je kurva, da je drolja, a ti si kurva i ti si drolja“. Kada je naišla, tada joj se M. obratila riječima: “D. ovo je čovjek koji mi je to uradio” i pokazala na sebe. Oštećena je bila uznemirena, ali je ćutala svo vrijeme dok nije došao brat oštećene, jer je &nbsp;uglavnom pričala sa njim. Oštećenu je zatekla na terasi u trenutku kada je došla. &nbsp;Ne bi mogla prepoznati &nbsp;suprugu optuženog i to je saznala u trenutku kada joj se optuženi obratio riječima “vredjala si mi ženu”. Pitala je oštećenu gdje je žena optuženog i onda joj je oštećena pokazala ženu, a u tom trenutku žena optuženog je sjedjela na terasi za stolom ispred njih okrenuta ledjima, misli da je bila još jedna prijateljica sa njom i djeca i nije bila sama za stolom.<br>
&nbsp;<br>
Svjedok L.G. je u prethodnom postupku izjavio da se ovaj događaj desio krajem jula mjeseca 2011. godine. Bilo je oko 16 časova kada je vidio na parkingu izviše terase kako viče djevojka na suprugu M.A., koja je bila sa dvoje djece, a jedno od te djece je bolesno od diabetisa. Prethodno je A. supruga A. izašla iz vozila. Vozilo je od pjesačke staze prema parkingu udaljeno 15 metara i zašto jedna osoba ima da prilazi A. da se raspravlja. Toga dana su pravili rostilj i A. je od njega tražila da brzo isprži ćevape kako bi jelo dijete koje je bolesno od diabetisa. Čuo je kada je ta djevojka A. uputila riječi: "Kurvo jedna, ne znaš sa kim se kačiš". A. koju zovu L. sjela je na terasu sa djecom i tresla se. Djeci je dao da jedu ćevape, a njegov šura je pošao prema djevojci koja je sigurno od njih udaljena nekih 20 metara. Sa mjesta gdje je &nbsp;stajao mogao je da vidi čitavu plažu. Izmedju A. i ove djevojke je bila rasprava ona je vikala, vidio je kada je B. uhvatio djevojku za ruke i u tom trenutku je posao prema njima i dok&nbsp; im je prilazio vidio je da je on i dalje drži za ruke, a onda im je prišao njegov brat. Rekao je B. šta ima da razgovara sa takvom osobom i sta ima sa njom da priča. B. je krenuo prema terasi, a za njim je krenula i ova djevojka koja je vikala da su svi prostaci, i da ne zna sa kim se kači i da će sve ovo izaći u novine. Ubrzo je došla i njena drugarica D., kao i njen brat. Vidio je kada je djevojka došla do terase da djevojka ima na licu crvenilo, kada se rastala sa B. i na rukama joj je bilo crvenilo, jer mu je pokazala kako joj je ruka crvena. Nije vidio da je B. nju udario i tvrdi da je nije udario. Po rukama je imala crvenilo, zato što je B. držao za ruke, a što se tiče crvenila po licu, ne zna odakle je, a ova djevojka je bila agresivna. Obratio je pažnju onog momenta kada je čuo galamu od strane ove djevojke. Ova djevojka se vrlo čudno ponašala. Kada je njima djevojka ponovo prišla, odnosno kada je došla za B. na terasu imala je naočare za sunce, a crvenilo se vidjelo ispod naočara, ali ne zna na kojoj strani lica. Ostavlja mogućnost da svaku sekundu nije vidio šta se izmedju njih dešavalo, ali je gledao prema njima. Kritičnom prilikom &nbsp;je sjedio na terasi plažnog bara koja se nalazi na plaži u mjestu Črvanj, pored njega na terasi su bili njegova supruga, dvoje djece, B.S. i njegova supruga, sjeća se da je bio i R.Š. i još neki gosti su sjedjeli na terasi. Koliko se sjeća, na terasi je povremeno dolazio i M.A., a povremeno bi išao na plažu. Na terasi je ukupno bilo oko 10-ak ljudi. Medjutim, povremeno bi prolazili ljudi kroz terasu, jer se u neposrednoj blizini nalazi plaža, pa se mora proći kroz terasu. Sjeća se da je u jednom trenutku čuo galamu iznad terase i pogledao je u tom pravcu, jer je očekivao da dodje M.A. i njena djeca kojima je pravio roštilj, a obraćao je pažnju kako bi A. parkirala vozilo, jer je inače gužva i traži se parking mjesto. U jednom trenutku je začuo galamu, oštećenu je čuo &nbsp;kako vrijedja A., obraćajajući joj se riječima: „Kurvo jedna, ne znaš sa&nbsp; kim se kačiš”, a u tom trenutku je krenuo u njenom pravcu, medjutim, oštećena je nastavila stepenicama da se spušta na plažu. M. A. koju zove L. je došla na plažu stepenicama, došla je na terasu, sva je tresla, upitao je šta se desilo, rekla mu je: „Ništa me ne pitaj, ništa me ne pitaj“. U tom trenutku je njoj prišao M.A. i njegova&nbsp; supruga koja je bolesnom djetetu dala odmah da jede jer, joj je bio pao šećer i morala je nešto da pojede. Nakon što je M.A. – B. porazgovarao sa &nbsp;suprugom, krenuo je u pravcu plaže, a kasnije je vidio da je pošao u pravcu oštećene. Kada je M.B. prilazio oštećenoj, oštećena je počela da galami, vikala je prostaci, i svo vrijeme je govorila „ne znate sa kim se kačite“. U jednom trenutku oštećena je ustala, drala se i krenula u pravcu M.A., tada je vidio da je M. A. oštećenu uhvatio za ruke. Za vrijeme dok je B. oštećenu držao za ruke, oštećena se drala i histerisala.&nbsp; Za to vrijeme se nalazio na stepeništu i prilazio optuženoj i oštećenoj i to je sve trajalo vrlo kratko i to je možda sve trajalo od prilike minut, vidio je da je prišao i brat F. I. oštećenoj i B.M.. Tada je vidio da je B. krenuo nazad, oštećena je vikala „zatvoriću vam plažu, sve će ovo izaći u novine“. Nakon toga je došla na terasu, nastavila da vrijedja, savjetovao je da sjedne da se smiri, pokušao je da je smiri. Ona je govorila kako je intelektualka. Tada je vrijedjala: „ Crnogorci, vi ste pičke i ne znate sa kim se kačite“. Nakon toga došla je i drugarica oštećene i njen brat, tu su porazgovarali, nije čuo šta su govorili jedan drugom, ali je razgovor tekao normalnim tonom i nakon završenog razgovora koji je trajao možda 2 do 5 minuta, po dolasku brata oštećene, oštećena, njen brat i drugarica su pošli sa plaže. Nije obraćao pažnju, ali je primjetio da je oštećena bila zajepurana i svo vrijeme je vikala i pošla je stepenicama pored njega, a on je &nbsp;pošao put A.. Terasa se nalazi na udaljenosti od 15 do 20 m i sa terase se može vidjeti plaža i šta se sve dešava na plaži. Ne smatra da je u srodstvu sa optuženim, iako mu je zet, jer danas mu može biti jedna žena, a sjutra druga.&nbsp; Primjetio je da je oštećena bila crvena u obraze, da na ruke ima crvenilo i tada je govorila da su prostaci, šta su napravili i druge vidne povreda nije vidio. Svo vrijeme je bio okrenut u pravcu plaže i stepeništa. &nbsp;Nije svo vrijeme vidio oštećenu od trenutka dolaska na plažu pa nadalje i oštećenu je prvi put vidio u trenutku kada je bila sama, medjutim, nakon što je A. saopštila optuženom šta se sve desilo, tada je krenuo za optuženim odmah nakon što je i on krenuo u pravcu oštećene. Iz prava nije obraćao pažnju, ali je na glavnom pretresu pojasnio kada je tačno obratio pažnju na oštećenu. Izjavio je &nbsp;da je oštećena vredjala A. i drala se na nju i rekla je „kurvo jedna, ne znaš sa kim se kačiš“, nakon toga je oštećena pošla stepenicama ka plaži, a on je ostao dolje. Svo vrijeme je gledao šta se dešavalo i nije vidio da je optuženi čupao i udarao oštećenu. &nbsp;Na plaži je bila jedna gospodja R.P., koja ga je pitala „zar je moguće da se ova gospodja ovako ponaša“ koja non stop dolazi na plažu i bilo je još Barana. F.I. mu je brat, inače, on radi na ležaljkama i na skuteru i nalazi se svo vrijeme na plažu. &nbsp;Ranije je&nbsp; rekao da je oštećena bila zajepurana i crvena od galame.<br>
&nbsp;<br>
Svjedok&nbsp; L.S. je izjavio da se sjeća da je kod njega na pregled dolazila jedna plava djevojka i to u dva navrata. Prvi put je obavio pregled 30.07.2011. godine i u tom izvještaju je naveo povrede kod&nbsp; T.M., i tom prilikom je u izvještaju konstatovao povrede koje su bile vidne i naručio kontrolu za dva dana, jer je tako praksa, kako bi se detaljnije pregledao pacijent i utvrdilo eventualno da li ima kakvih povreda ili pogoršanja stanja. Nakon dva dana, T. M. je došla na kontrolu i to dana 02.08.2011. godine sa tegobama i&nbsp; povredama oštećene koje su konstatovane u njenom &nbsp;izvještaju. Stim što je nakon dva dana u izvještaju od 02.08.2011. godine detaljnije opisao povrede i tegobe kod oštećene. Prvim pregledom se pacijentkinja nije žalila na bol nadkoljenice, a eventualne razlike u navedenim izvještajima je objasnio da je prilikom sačinjavanja prvog izvještaja, a to je bilo u periodu dežurstva uradio je pregled oštećene na osnovu glavnih tegoba i nije opisivao hematom i ostale povrede, zbog čega je i zakazao kontrolu nakon dva dana, kako bi u svom sledećem izvještaju detaljno opisao povrede zadobijene kod oštećene T.M.. Ne može se izjasniti u čemu je bila obučena oštećena, ali se sjeća da je u pitanju plava djevojka. Ne može da se sjeti da li je na sebi nosila naočare. Ne može se sjetiti da li su na oštećenoj, na odjeći bili kakvi tragovi pijeska, kamena i slično. Ne može se sjetiti da li je bio još ko sa oštećenom. Prilikom pregleda primjetio je da je oštećena bila prilično uznemirena, zbog čega je i tražio pregled neuropshijatra, a što se može vidjeti iz njegovog izvještaja.<br>
&nbsp;<br>
Iz izvještaja Ijekara specijaliste JZU "Opšte bolnice Bar" br. protokola 7797 od 30.07. 2011. godine na ime T.M. proizilazi &nbsp;da je oštećena povredjena na plaži, u tuči od strane nepoznate joj osobe. Zadobila je udarce stisnutom šakom u predjelu glave. Ne zna da li je gubila svijest. Nije povraćala. Žalila se na glavobolju&nbsp; I bol u ledjima desno, da je boli &nbsp;vrat. Konstatovani su&nbsp; hematomi na oba kapka desnog oka I u desnoj zigomatičnoj regiji, krvni podlivi I u predjelu desnog obraza. U izvještaju su opisane povrede koje su bile predmet vještačenja vještaka medicinske struke.<br>
&nbsp;<br>
Iz izvještaja Ijekara jedinice za HMP u Baru na ime T.M. &nbsp;proizilazi &nbsp;da je na ležaljci na plaži napao neki mladji čovjek, vrijedjao I udarao. Prijavila MUP-u. Na prijemu svijesna I orijentisana. U izvještaju su opisane povrede koje su bile predmet vještačenja vještaka medicinske struke.<br>
&nbsp;<br>
Iz izvještaja Ijekara specijaliste JZU "Opšte bolnice Bar" br. protokola 3976 od 01.08.2011. godine na ime T.M. proizilazi da su u izvještaju opisane povrede koje su bile predmet vještačenja vještaka medicinske struke.<br>
&nbsp;<br>
Iz izvještaja Ijekara specijaliste JZU "Opšte bolnice Bar" br. protokola 7922 od 02.08. 2011. godine na ime T.M. proizilazi &nbsp;da je T.M. pretučena na plaži od strane njoj nepoznatog mušakarca na taj način što je tukao pesnicama, vukao za kostu, šamarao, šutirao nogama po telu. Nije gubila svijest, ali navodi “u jednom momentu ništa nisam čula ni vidjela. Kada sam&nbsp; došla sebi videla sam kako kroz maglu momka koji je rekao “B., pušti je, dobro je”. Nakon toga je osjećala bolove u čitavoj glavi&nbsp; “zujanje u ušima, osjećaj da mi bubnju u glavi, kao da će mi glava eksplodirati, kao da mi neko navlači zavesu na oči I vrat, usta su mi bila suva I puna gorčine”.Pomenute smetnje uz osjećaj straha nastale su, kako saopštava, tek posle dogadjaja kada je sa bratom ušla u kola, koji je u medjuvremenu došao. Noć u subotu na nedelju se budila, kako dalje navodi, svakih 15 minuta, I vidjela njega pred sobom&nbsp; I ceo dogadjaj mi se opet odvijao pred očima, bila sam gola voda, ceo jastuk je bio mokar…&nbsp; na momente mi je bilo toliko hladno da sam se pokrivala sa nekoliko ćebadi a na momente opet, hladnoća…” Dalje, kroz plač nastavlja “verujete mi kad čujem zvuk automobile &nbsp;iz kuće osetim strah I bespomoćnost misleći da možda nije on…”. Iz osjećaja straha dalje ne ide na plažu, ne izlazi iz kuće…. U izvještaju su opisane povrede koje su bile predmet vještačenja vještaka medicinske struke.<br>
&nbsp;<br>
Iz &nbsp;izvještaja Ijekara specijaliste JZU "Opšte bolnice Bar" br. protokola 3323 od 02.08.2011. godine na ime T.M. proizilazi da je povredjena u tuči,napadnuta na plaži. U izvještaju su opisane povrede koje su bile predmet vještačenja vještaka medicinske struke.<br>
&nbsp;<br>
Iz izvještaja Ijekara specijaliste JZU "Opšte bolnice Bar" br. protokola 2368 od 02.08.2011. godine na ime T.M. &nbsp;konstatovana je povreda glava zadobijenih udarcem.<br>
&nbsp;<br>
Iz&nbsp; izvještaja Ijekara specijaliste JZU "Opšte bolnice Bar" br. protokola 2658 od 02.08. 2011. godine na ime T.M. proizilazi &nbsp;da&nbsp; se oštećena T.M. žali na glavobolju, zujanje u ušima I “pulsiranje” glave. Povremeni bol u desnom oku. Boli je vratni dio kičme. Povredjena u tuči – napadnuta, na plaži, od strane njoj nepoznatog muškarca. Zadobila udarce pesnicama u predjelu glave I nogom u predjelu desne nadkoljenice.&nbsp; Desno oko zatvoreno, krvni podliv I otok desnog oka koji se spušta na zigomatičnu kost desno. Na čelu iznad desne obrve kružni podliv promjera 3 cm. U temporalnom predjelu desno modrica I podliv kružnog oblika promjera 5 cm. Desno uho otečeno. U predjelu desnog obraza više sitnih hematoma promjera do 1 cm. Na desnoj strani vrata hematom promjera&nbsp; 2 x 1 cm. Bolna osjetljivost u predjelu ledja desno u distalnom dijelu. Hematomi&nbsp;&nbsp; tri u predjelu desne nadkoljenice pozadi dim. 5 x 4 cm, 3 x 3 cm i 2 x 2 cm. U izvještaju su opisane povrede koje su bile predmet vještačenja vještaka medicinske struke.<br>
&nbsp;<br>
Iz nalaza i mišljenja vještaka medicinske struke dr. K. N. od 12. 08.2011. godine utvrdjeno je da je T.M. zadobila sljedeće tjelesne povrede krvni podliv kože sa otokom u predjelu oba kapka desnog oka krvni podliv kože u desnom jagodičnom predjelu više krvnih podliva kože u predjelu desnog obraza promjera po 1 x 1 cm, krvni podliv kože u desnoj polovini čeonog predjela - iznad desne obrve, kružnog oblika, prečnika 3 cm, krvni podliv kože u desnom sljepoočnom predjelu kružnog oblika, prečnika 5 cm krvni podliv kože u predjelu desne bočne strane vrata promjera 2 x 1 cm, tri krvna podliva kože u predjelu zadnje strane desne nadkoljenice, promjera 5x4 cm, 3 x 3 cm i 2 x 2 cm. Navedene povrede predstavljaju u vrijeme nanošenja, procijenjene kako pojedinačno, tako i u svom ukupnom djelovanju laku tjelesnu povredu i nanešene su višekratnim dejstvom tupine aktivno zamahnutog mehaničkog oruđa, u šta bi spadalo stisnuta pesnica, šaka, noga i slično.<br>
&nbsp;<br>
Iz izvještaja sa podacima iz kaznene evidencije UP PJ Bar br. 24-03/3-245/11-5115/2 od 16. 08. 2011. godine za optuženog M.A. utvrdjeno je da isti nije osudjivan.<br>
&nbsp;<br>
Branilac optuženog je predložio da se u dokaznom postupku saslušaju u svojstvu svjedoka K.Ž., B.V., Š.B., Š.D., B.D., L.V. i P.R..&nbsp; Predloženi svjedoci su prijatelji optuženog koje svjedoke je optuženi predložio da se saslušaju tek na glavnom pretresu, a&nbsp;&nbsp; nijedan od predloženih svjedoka sobzirom na položaj i udaljenost optuženog&nbsp; i oštećene nije mogao biti očevidac predmetnog događaja, te kako je po ocjeni suda činjenično stanje utvdjeno i bez saslušanja navedenih svjedoka, donjeto je rješenje da se svjedoci K.Ž., B.V., S.B., Š.D., B.D., L.V. i P.R. neće saslušati u dokaznom postupku, kao i rješenje da se u dokaznom postupku neće vršiti uvid u fotodokumentaciju koja se nalazi u spisima predmeta,jer se iz navedenih fotografija ne može utvrditi kada su nastale, nije utvrđena njihova autentičnost, kao i činjenica da iste nijesu pribavljene u skladu sa čl.156 ZKP-a.<br>
&nbsp;<br>
Ocjenom izvedenih dokaza, utvrđeno je da je optuženi M.A. učinio krivično djelo koje mu je stavljeno na teret. Optuženi u svojoj odbrani ne priznaje izvršenje krivičnog djela, u bitnom navodeći da je kritičnog dana na plaži u mjestu Črvanj, sa svojim prijateljima pravio roštilj i očekivao je da mu se pridruži supruga sa djecom. Kada je supruga došla, primijetio je da je bila vidno uznemirena i na njegovo insistiranje objasnila mu je da je imala verbalni sukob sa oštećenom i djevojkom koja je oštećenu dovezla do plaže, te da su je iste vrijeđale upućujući joj pogrdne riječi. Dalje je naveo da se uputio &nbsp;prema oštećenoj, kako bi razjasnio nesporazum koji je imala sa njegovom suprugom, međutim, kada joj je prišao i upitao zašto mu je vrijeđala suprugu, oštećena je počela histerično da viče, da mu se unosi u lice, i da ga vrijeđa i u trenutku kada je počela da širi ruke prema njemu, uhvatio ju je za obje ruke, u predjelu oko nadlaktica, jer je oštećena bila prilično nervozna i imao je osjećaj da će da ga udari ili ogrebe. Negirao je da je oštećenu na bilo koji način udarao i vrijeđao.Takođe je izjavio da je oštećena bila crvena u licu i da &nbsp;misli da je imala crveni mladež na desnom obrazu, ali &nbsp;da nije imala drugih vidnih povreda. Sud je odbranu optuženog cjenio kao nelogičnu, neuvjerljivu i sračunatu na izbjegavanje krivice.<br>
&nbsp;<br>
U &nbsp;postupka je utvrđeno &nbsp;da je optuženi dana 30.07.2011.godine oko 15,45 časova na plaži u mjestu Črvanj, Opština Bar, bez ikakvog povoda došao do oštećene T.M., fizički nasrnuo na istu dok je sjedjela na ležaljci, govoreći joj: "Kurvo, droljo", a zatim je udario pesnicom u predjelu glave, povukao za kosu i svukao sa ležaljke, bacio na kamenje i dok se nalazila u klečećem položaju, jednom rukom je držao za kosu a drugom je tri puta ošamario u predjelu lica, a nakon toga više puta udario pesnicom u predjelu glave i na njeno pitanje: "Ko si ti", odgovorio je: "Ko si ti da mi vrijedjaš ženu", nastavljajući da je udara pesnicama u predjelu glave, a zatim tri puta nogom u predjelu tijela, kojom prilikom je oštećena T.M. zadobila laku tjelesnu povredu i to krvni podliv kože sa otokom u predjelu oba kapka desnog oka, krvni podliv kože u desnom jagodičnom predjelu, više krvnih podliva kože u predjelu desnog obraza promjera po 1x1 cm, krvni podliv kože u desnoj polovini čeonog predjela - iznad desne obrve, kružnog oblika, prečnika 3 cm, krvni podliv kože u desnom sljepočnom predjelu kružnog oblika, prečnika 5 cm, krvni podliv kože u predjelu desne bočne strane vrata promjera 2x1 cm, tri krvna podliva kože u predjelu zadnje strane desne nadkoljenice promjera 5x4 cm, 3x3 i 2x2 cm.Povrede koje je zadobila oštećena T.M. utvrđene su iz nalaza i mišljenja vještaka medicinske struke, dr K.N. od 12.08.2011. godine, koji nalaz&nbsp; je dat na osnovu izvještaja ljekara specijaliste JZU "Opšte bolnice Bar", koje izvještaje je&nbsp; pojasnio na glavnom pretresu dr. L.S., koji iskaz je sud cjenio kao jasan i objektivan. Sud je i nalaz i mišljenja vještaka medicinske struke, dr K.N. &nbsp;cjenio kao jasan, stručan i objektivan, pa mu je poklonio punu vjeru.<br>
&nbsp;<br>
Činjenično stanje utvrđeno je iz iskaza oštećene T.M., koja je po ocjeni suda jasno i objektivno predstavila dogadjaj, opisujući radnje koje je optuženi preduzeo prema njoj, ali i radnje koje je ona preduzela. Iskaz svjedoka oštećene potvrdjen je i nalazom i mišljenjem vještaka K.N., a&nbsp; iz kog je utvrdjeno da je oštećena&nbsp; zadobila povrede bliže opisane u izreci presude, koje povrede su po nalazu vještaka nastale višekratnim dejstvom tupine aktivno zamahnutog mehaničkog oruđa, u šta bi spadalo stisnuta pesnica, šaka, noga i slično. Dakle, dovodeći u vezu iskaz svjedoka oštećene T.M. koja je nedvosmisleno potvrdila da je optuženi dok je sjedjela na ležaljci, najpre udario pesnicom u predjelu glave, zatim povukao za kosu i svukao sa ležaljke, bacio na kamenje i dok se nalazila u klečećem položaju, jednom rukom je držao za kosu a drugom je tri puta ošamario u predjelu lica, a nakon toga više puta udario pesnicom u predjelu glave, nastavljajući da je udara pesnicama u predjelu glave, a zatim tri puta nogom u predjelu tijela, sa nalazom i mišljenjem vještaka medicinske struke, koji vještak se detaljno izjasnio i o mehanizmu nastanka navedene povrede, sud zaključuje da je tjelesna povreda koju je zadobila oštećena nastala upravo na način kako je to u svom iskazu i opisala oštećena.&nbsp; Po ocjeni suda i svjedoci&nbsp; R.D. i T.N. su djelove dogadjaja kojima su prisustvovali opisali istinito, a koji iskazi su u bitnom saglasni sa iskazom svjedoka oštećene T.M..<br>
&nbsp;<br>
Sud je u toku postupka saslušao i &nbsp;svjedoke I. F. i L.G. koji su u bitnom naveli &nbsp;da je optuženi prišao oštećenoj, koja je bila na plaži, da je sjeo na ležaljku pored oštećene, koja u tom trenutku počinje da viče, vrišti i kreće rukama prema optuženom, nakon čega je optuženi uhvatio za obje ruke u dijelu nadlaktica, držao je neko vrijeme, nakon čega je istu pustio i uputio se prema terasi. Međutim, svjedok L.G. je izjavio da tvrdi da optuženi nije udario oštećenu, dok je svjedok I.F. u svom iskazu izjavio da mu&nbsp; nije poznato šta se najpre dešavalo između optuženog&nbsp; i oštećene, jer nije obraćao pažnju do trenutka kad je čuo neku galamu,i kada se okrenuo prema optuženom i oštećenoj jer je do tada bio leđima okrenut.Iskazima nevedenih svjedoka sud nije poklonio vjeru, a iste je cijenio kao nelogične, kontradiktorne i kao pokušaj da olakšaju položaj optuženog. Naime, oba svjedoka su izjavila da optuženi nije udarao oštećenu, međutim, svjedok I.F. je u predhodnom postupku i na glavnom pretresu naveo da je kritičnom prilikom na licu oštećene na jagodici video da ima modricu, kada je prišao oštećenoj i optuženom, dok je svjedok L.G. izjavio da je oštećena na rukama i licu imala crvenilo. Dakle, nesporno je da je oštećena, nakon kontakta sa optuženim, imala vidno crvenilo na licu. Nadalje, svjedok L.G. je predmetni događaj u bitnom različito opisao u odnosu kako su predmetni događaj opisali i optuženi i svjedok I. F.. Naime, i optuženi i svjedok I.F. su nedvosmisleno potvrdili da je oštećenoj i optuženom u trenutku dok je optuženi oštećenu dražao sa obje ruke u dijelu nadlaktica, istima prišao samo I.F., zamolivši da optuženi pusti oštećenu, dok je svjedok L.G. u svom iskazu istakao da je i on prišao optuženom i oštećenoj i da je rekao optuženom&nbsp; šta ima da razgovara sa takvom osobom, a takođe i dio događaja koji se nakon toga desio na terasi plažnog bara u odnosu na odlučne činjenice &nbsp;je u bitnom različito opisao. Dakle, ni optuženi, ni svjedok I.F. &nbsp;predmetni događaj nisu opisali na način kako ga je opisao svjedok L.G.. Međutim, kod činjenice da je L.G. šurak optuženom, te kako se njegov iskaz razlikuje i u odnosu na iskaz svjedoka oštećene, tako i u odnosu na iskaz optuženog i svjedoka I. F., to je sud iskaz svjedoka L.G. cjenio kao pokušaj da&nbsp; olakša položaj optuženom, jer je očigledno da je želio da predstavi optuženog &nbsp;kao lice kome je oštećena prijetila i koji je žrtva predmetnog događaja. Postupajući na način predstavljen u izreci presude optuženi je ostvario sva bitna obilježja bića krivičnog djela nasilničko ponašanje iz čl. 399 Krivičnog zakonika.<br>
&nbsp;<br>
Optuženi je krivično djelo učinio vršenjem nasilja prema oštećenoj T.M., kojom prilikom je ugrozio njenu sigurnost i oštećenoj nanio laku tjelesnu povredu. Ugrožavanje sigurnosti podrazumijeva izazivanje osjećaja lične nesigurnosti i straha. Krivično djelo nasilničko ponašanje predstavlja bezrazložno iživljavanje i nemotivisano nasilje, jer je optuženi radnje iz izreke presude prema oštećenoj primijenio zbog sumnje da je oštećena uvrijedila njegovu suprugu M.A., što ne može biti opravdanje za takvo ponašanje, a radnjama optuženog ostvarena je posledica koja se ogleda u nanošenju&nbsp; oštećenoj&nbsp; lake tjelesne povrede. Optuženi je krivično djelo izvršio postupajući sa direktnim umišljajem, jer je bio svjestan svog djela i htio je njegovo izvršenje.<br>
&nbsp;<br>
Kako svjedok M.A. nije bila očevidac predmetnog događaja, to je sud iskaz svjedoka M.A. cjenio kao&nbsp; kao irelevantan, jer isti nije od uticaja za utvrđenje drugačijeg činjeničnog stanja.<br>
&nbsp;<br>
Odlučujući se za krivičnu sankciju prema optuženom, sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti sud je cijenio porodične prilike optuženog jer je oženjen, otac dvoje maloljetne djece,njegov raniji život jer nije osuđivan.Otežavajućih okolnosti na strani optuženog nije bilo. Imajući u vidu kvalitet olakšavajućih okolnosti, a u nedostatku otežavajućih okolnosti, ocijenjeno je da prema optuženom nije potrebno izricanje efektivne kazne zatvora, te da će se izricanjem uslovne osude u potpunosti postići svrha izricanja uslovne osude i na taj način dovoljno uticati na optuženog da u buduće ne čini krivična djela.<br>
&nbsp;<br>
Shodno čl. 239 st. 2 ZKP-a sud je oštećenu T.M. uputio da imovinsko pravni zahtjev može ostvariti u parničnom postupku. Oštećena je postavila imovinsko pravni zahtjev, ali kako podaci krivičnog postupka ne pružaju pouzdan osnov ni za potpuno ni za djelimično presudjenje, a njihovo pribavljanje bi vodilo znatnom odugovlačenju postupka, sud je oštećenu&nbsp; uputio da imovinsko pravni zahtjev u cjelini može ostvariti u parničnom postupku.<br>
&nbsp;<br>
Odluka o troškovima krivičnog postupka zasniva se na odredbi čl. 229 ZKP-a. Dosudjeni iznos odnosi se na troškove izrade nalaza i mišljenja vještaka medicinske struke u iznosu od 121,00 eura, troškove branioca po službenoj dužnosti &nbsp;adv. S. K. u iznosu od 125,00 eura, troškove punomoćnika oštećene adv. S.J. u iznosu od 875,00 eura, kao i troškove rada suda koji su određeni prema trajanju, složenosti krivičnog postupka i imovinskim prilikama optuženog.<br>
&nbsp;<br>
Na osnovu izloženog odlučeno je kao u izreci presude.<br>
&nbsp;<br>
OSNOVNI SUD U BARU<br>
Dana 23.12.2011. godine<br>
&nbsp;<br>
&nbsp;<br>
ZAPISNIČAR,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;S U D I J A &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Amira Nikičić&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ljiljana Joković<br>
&nbsp;<br>
&nbsp;<br>
&nbsp;PRAVNA POUKA:Protiv ove presude može se<br>
izjaviti žalba Višem sudu u Podgorici u roku od<br>
15 dana od dana prijema pismenog otpravka.<br>
Žalba se predaje ovom sudu u dva primjerka.<br>
&nbsp;<br>
&nbsp;<br>
DNA:<br>
&nbsp;<br>
- 1 x ODT<br>
- 1 x optuženom<br>
- 1 x branilac optuženog<br>
- 1 x oštećenoj nakon pravosnažnosti<br>
- 1 x pun. oštećene nakon pravosnažnosti<br>
&nbsp;-&nbsp; u spise<br>
&nbsp;<br>

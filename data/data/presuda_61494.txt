<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.625in 0.51805556in 0.625in 1.25in;}
.p1{text-align:justify;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Times New Roman;font-size:12pt;}
</style>
<meta content="sudnica2" name="author">
</head>
<body class="b1 b2">
<p class="p1"></p>
<p class="p2">
<span> HYPERLINK "http://bs.wikipedia.org/wiki/Slika:Coat_of_arms_of_Montenegro.svg" \o "Grb Crne Gore"  INCLUDEPICTURE  "http://upload.wikimedia.org/wikipedia/commons/thumb/2/23/Coat_of_arms_of_Montenegro.svg/100px-Coat_of_arms_of_Montenegro.svg.png" \* MERGEFORMATINET 	</span>
</p>
<p class="p1">
<span>									                   K.br. 220/11	     												</span>
</p>
<p class="p2">
<span>U IME CRNE GORE</span>
</p>
<p class="p1"></p>
<p class="p1"></p>
<p class="p1">
<span>OSNOVNI SUD U ULCINJU, kao krivični, po sudiji Đokaj Amiru, uz učešće namještenika suda Markoč Roze kao zapisničara, u krivičnom predmetu protiv okrivljenog V.N. iz U., zbog krivičnog djela ugrožavanje javnog saobraćaja iz čl.339. st.3 u vezi st.1 Krivičnog zakonika, odlučujući po optužnom predlogu Osnovnog državnog tužilaštva u Ulcinju, Kt.br.175/11 od 04.11.2011 godine, nakon održanog  glavnog i javnog pretresa dana 21.02.2012. godine u prisustvu zastupnika optužbe, savjetnika u Osnovnom državnom tužilaštvu u Ulcinju, Resulbegović Faruka i okrivljenog, donio je i istog dana javno objavio,</span>
</p>
<p class="p1"></p>
<p class="p1"></p>
<p class="p2">
<span>P  R  E  S  U  D  U</span>
</p>
<p class="p2"></p>
<p class="p1"></p>
<p class="p1">
<span>Okrivljeni V.N., JMBG xxxxxxxxxxxxx, od oca Dj. i majke S., rodjene V., rodjen xx.xx.19xx.god, u B., sa prebivalištem u U., D.Š., radnik, neoženjen, završio srednju trgovinsku školu, lošeg imovnog stanja, osudjivan presudnom Višeg suda u Podgoirici K.br.122/99 od 28.03.2001.god, zbog krivičnog djela neovlašćena proizvodnja i stavljanje u promet opojnih droga iz čl.245 st.1 KZ SRJ, na kaznu zatvora od jedne godine i šest mjeseci, i presudom Osnovnog suda u Ulicnju K.br.140/01 od 13.03.2005.god, zbog krivičnog djela povreda prava autora i izvođača iz čl.233 st.3 KZ RCG, na kaznu zatvora od 30 dana.</span>
</p>
<p class="p1"></p>
<p class="p1"></p>
<p class="p2">
<span>K R I V  J E</span>
</p>
<p class="p1">
<span>Što  je:</span>
</p>
<p class="p1"></p>
<p class="p1">
<span>Dana 18.07.2011.godine, oko  22,05 časova, na lokalnom putu Štoj - Ćurke - Darza u Ulcinju, upravljajući  u  saobraćaju putničkim  motornim  vozilom marke "Fiat Tempra"  reg. oznake YY-YY-XXX, vlasništvo G.V.a iz Danilovgrada, ne pridržavajući  se  saobraćajnih  propisa ugrozio  saobraćaj i doveo u opasnost život   oštećenog  G.P.  iz Ulcinja, olako  držeći  da do posledice neće doći, na način što upravljajući  vozilom iz  pravca Štoja u pravcu Darze, suprotno odredbama čl. 31 st. 1 Zakona o  bezbjednosti  saobraćaja na putevima, brzinu kretanja vozila nije prilagodio uslovima  saobraćaja, širini kolovoza puta, dubini vidnog polja, tako da vozilo može  blagovremeno da  zaustavi  pred svakom  preprekom koju pod  datim uslovima može da predvidi, upravljajući u noćnim  uslovima  vozilom  brzinom  od  38 km/h, na mjestu  na kome je  prilagođena   brzina kretanja iznosila   do  30 km/h, usled  čega vozilo nije zaustavio  prije  faze mimoilaženja   sa  traktorom marke  "IMT 539", kojim je  krećući se iz suprotnog smjera upravljao oštećeni G.P., usled čega je došlo do  fizičkog kontakta  prednjeg  kraja vozila marke  "Fiat Tempo"  i  čeone  regije  traktora na  prostoru lijeve strane kolovoza smjera kretanja putničkog motornog vozila, usled čega je oštećeni zadobio laku tjelesnu povredu u vidu nagnječenja  lijevog koljena  sa ogrebotinom,</span>
</p>
<p class="p1"></p>
<p class="p1">
<span>-  čime  je  izvršio krivično  djelo  ugrožavanje  javnog   saobraćaja iz čl. 339.  st. 3. u vezi  st. 1. Krivičnog  zakonika  </span>
</p>
<p class="p1"></p>
<p class="p1">
<span>Pa mu sud  primjenom citiranog zakonskog propisa  i čl. 4, 16, 36, 42, 52, 53 i 54 Krivičnog zakonika i čl. 226, 229, 239 i 374 Zakonika o krivičnom postupku, i z r i č e </span>
</p>
<p class="p2"></p>
<p class="p2"></p>
<p class="p2">
<span>USLOVNU OSUDU</span>
</p>
<p class="p1"></p>
<p class="p1"></p>
<p class="p1">
<span>Kojom mu utvrđuje kaznu zatvora u trajanju od 2 (dva) mjeseca i istovremeno određuje da se ista neće izvršiti, ako okrivljeni  u roku od 1 (jedne) godine po pravosnažnosti presude ne učini neko novo krivično djelo.</span>
</p>
<p class="p1"></p>
<p class="p1">
<span>Oštećeni G.P. se radi ostvarivanja imovinsko-pravnog zahtjeva  upućuje   na  parnični   postupak. </span>
</p>
<p class="p1"></p>
<p class="p1">
<span>Dužan je okrivljeni da ovom sudu plati troškove krivičnog postupka u iznosu od 192,50 eura i paušal u iznosu od 30,00 eura, u roku od 15 dana po pravosnažnosti presude.</span>
</p>
<p class="p1"></p>
<p class="p1"></p>
<p class="p2">
<span>O  b  r  a  z  l  o  ž  e  nj  e</span>
</p>
<p class="p2"></p>
<p class="p1"></p>
<p class="p1">
<span>Optužnim predlogom Osnovnog državnog tužilaštva u Ulcinju Kt.br.175/11 od 04.11.2011 godine, okrivljenom Vušaj Niki, stavljeno je na teret izvršenje krivičnog djela ugrožavanje javnog saobraćaja iz čl.339 st.3 u vezi st.1 Krivičnog zakonika. Zastupnik optužbe je do kraja glavnog pretresa ostao pri podignutom optužnom predlogu i u završnoj riječi je predložio da sud okrivljenog oglasi krivim i osudi po zakonu.</span>
</p>
<p class="p1"></p>
<p class="p1">
<span>Okrivljeni u svojoj odbrani navodi da je dana, 18.07.2011.god, oko 22,00 časova, upravljao vozilom marke "Fiat Tempra"  reg. oznake YY-YY-XXX, vlasništvo G.V.a, a kretao se iz pravca D.Štoja u pravcu Ulcinja i to lokalnim zaobilaznim putem, i dolaskom kod osnovne škole ''Marko Nuculović'' uključio se na put koji vodi preko starog Benta u pravcu sela Reč, Kodre Dakina i sela Zoganje. Uključenjem na navedeni put i prelaskom nekih 700-800metara, iz suprotnog pravca, uočio je jedno svijetlo, pomislio je da se radi o motociklu, tako da je nastavio normalno kretanje uz desnu ivicu. Na nekih 20-tak metara odjedanput, vozilo iz suprotnog smjera, uključilo mu je dugo svijetlo koje ga je zaslijepilo, nakon čega je osjetio jak udar svog vozila u neku prepreku, a pošto je udario u istu, pokušao je da otvori vrata i izadje napolje, ali je u tom trenutku izgubio svijest. Istakao je da traktoru nijesu radila oba svijetla, nego samo jedno, i to lijevo, pa je mislio da se radi o motociklu, a koji mu je kada se približio upalio duga svijetla i zaslijepio ga. Pojasnio je da se kritičnom prilikom kretao brzinom većom od 50 km/h.</span>
</p>
<p class="p1"></p>
<p class="p1">
<span>U dokaznom postupku sud je saslušao svjedoka - oštećenog G.P.,  pročitao je zapisnik  o uvidjaju saobraćajne nezgode Uprave policije-Ispostave Ulcinj 25 SN br.02-231-136/11 od 18.07.2011. god, pročitao nalaz i mišljenje vještaka saobraćajne struke Šljivančanin Milana od oktobra 2011 godine, pročitao nalaz i mišljenje vještaka medicinske struke dr.Srećka Hajdukovića od  11.10.2011.godine,  pročitao izvod iz KE na ime okrivljenog izdat od  Uprave policije -PJ Bar   br.24-03/3-245/11-138/2 od 16.01.2012. godine,  i izvršio uvid u skicu lica mjesta saobraćajne nezgode. </span>
</p>
<p class="p1"></p>
<p class="p1">
<span>Svjedok-oštećeni G.P. u svom iskazu navodi da se dana 18.07.2011. godine oko 22,00 časova, kretao iz pravca sela Kodra Dakina u pravcu naselja Štoj svojim traktorom "IMT 539". Pažljivo je vozio zbog frekfencije sobraćaja, a po njegovoj procjeni  mimoišao se sa oko 50 vozila, kada je prošao skretanje za Reč nekih 700-800 metara, primjetio je vozilo na kojem su bila upaljena duga svijetla i koje mu se veoma brzo približavalo, počeo je da mu blindira svijetlima, kako bi vozač iz suprotnog smijera sa dugih svijetala prešao na kratka. Na nekih 20-25metra,  od njega, a vidjeviši da ne smanjuje brzinu i ne gasi duga svijetla, traktor je privukao što je više bilo moguće desnoj ivici kolovoza, čak je sa desnim točkovim sišao sa kolovoza i skoro zaustvio traktor. U tom trenutku, to vozilo koje se kretalo iz suprotnog smjera, bez kočenja je udarilo u prednji dio traktora, i od siline udara   vozilo se okrenulo, a vozač ispao iz vozila na kolovoz. Omah je pozvao policiju kao i hitnu pomoć, jer je uočio da je vozač tog vozila bio povrijedjen i ležao nepomično na ledja u sred asfalta.Nakon 7-8 minuta su stigli službenici policije koji su sačinili zapisnik, a sam je pošao u uregentni centar radi ukazivanja ljekarske pomoći, jer je tom prilikom zadobio povrede u vidu nagnječenja desne nadkoljenice.Nije se pridružio krivičnom gonjenju protiv okrivljenog, a postavio je imovinsko pravni zahtjev, koji nije opredijelio.</span>
</p>
<p class="p1"></p>
<p class="p1">
<span>Iz zapisnika o uviđaju saobraćajne nezgode Uprave policije-Ispostave Ulcinj 25 br. Sn. 02-231-136/11  od  18.07.2011 godine,  proizilazi da je lice mjesta saobraćajne nezgode, lokalni put koji vodi regionalnim putem Ulcinj-Ada, u pravcu mjesta Reč, namijenjen za odvijenje saobraćaja u oba smjera, ne podijeljen, bez odbojnika, ne oivičen, širine 3,10m, bez znaka za ograničenje brzine.Da su učesnici saobraćajne nezgode V.N. koji je upravljao p.m.v marke  "Fijat Tempra" reg.oznaka YY-YY-XXX, i G.P. koji je upravljao traktorom marke "IMT 539" bez reg. oznaka. U zapisnik o uvidjaju takođe su navedena i oštećenja na pmv "Fijat Tempra" i traktoru.</span>
</p>
<p class="p1"></p>
<p class="p1">
<span>Uvidom u skicu lica mjesta utvrđeno je da je ona u cijelosti u saglasnosti sa zapisnikom o uviđaju predmetne saobraćajne nezgode.</span>
</p>
<p class="p1"></p>
<p class="p1">
<span>Iz nalaza i mišljenja vještaka saobraćajne struke Milana Šljivančanina  od oktobra 2011.godine, se utvrđuje da je fizički kontakt između putničkog motornog vozila marke "Fiat- Tempra" reg.oznaka YY-YY-XXX i traktora marke '' IMT'' 539, bez reg. oznaka, ostvaren na lijevoj strani kolovoza, smjera kretanja putnočkog vozila i to u trenutku kada se traktor nalazio na distanci oko 1,8 metara, od lijeve ivice kolovoza, smjera kretanja, a traktorska prikolica oko 1,6 metara, gledano u smjeru kretanja.Do kontakta je došlo u fazi mimoilaženja putničkog vozila i traktora, a na način što je putničko vozilo svojom frontalnom regijom, naletjelo na čeonu stranu traktora, nakon čega je došlo do destabilizacije i zanošenja putničkog vozila, van kolovoza, po desnoj strani puta.Putničko motorno vozilo "Fiat- Tempra" reg.oznaka YY-YY-XXX, voženo je brzinom ne manjom od 38 km/h u trenutku fizičkog kontakta sa traktorom.Traktor  marke '' IMT'' 539, bez reg. oznaka, posjedovao je brzinu kretanja do 30 km/h.Da bezbjedna brzina kretanja vozila bila je do 30 km/h.Dalje se utvrđuje da do ove nezgode je došlo usled propusta u vožnji od strane vozača putničkog motornog vozila marke ''Fiat – Tempra'', reg.oznake YY-YY-XXX i djelom usled propusta u vožnji od strane vozača traktora marke '' IMT 539", koje se ugleda u tome da vozač pmv. marke ''Fijat-Tempra'' YY-YY-XXX nije prilagodio brzinu kretanja vozila uslovima saobraćaja: širini kolovoza puta, dubini vidnog polja i slično, usled čega nije zaustavio vozilo prije faze mimoilaženja, već je došlo do fizičkog kontakta prednjeg kraja ovog vozila i čeone regije traktora na prostoru lijeve strane kolovoza smjera kretanja putiničkog vozila.Vozač traktora, marke ''IMT'' 539 bez reg.oznaka, nije prilagodio brzinu kretanja traktora sa prikolicom, te nije zaustavio traktor neposredno prije faze mimoilaženja, već je došlo do fizičkog kontakta traktora sa putničkim vozilom marke ''Fiat-Tempra'' reg.oznake YY-YY-XXX, koje se kretalo iz suprotnog smjera kretanja.Da iz zaustavne pozicije traktora sa prikolicom se vidi da vozač putničkog vozila se nije mogao mimoići  sa prikolicom traktora, iako je fizički kontakt ostvaren sa traktorom na desnoj strani kolovoza smjera kretanja traktora. </span>
</p>
<p class="p1"></p>
<p class="p1">
<span>Sud je cijenio nalaz i mišljenje vještaka saobraćajne struke kao stručan, jasan, objektivan i argumentovan, zasnovan na pravilima struke i nauke, pa je iz tih razloga isti u cijelosti i prihvatio.</span>
</p>
<p class="p1"></p>
<p class="p1">
<span>Iz nalaza i mišljenja vještaka medicinske struke Dr. Srećka Hajdukovića od 11.10.2011 godine, utvrđuje se da je oštećeni G.P. dana 18.07.2011.god, u predmetnoj sobraćajnoj nezgodi zadobio povredu u vidu nagnječenja lijevog koljena sa ogrebotinom, koja povreda je nastala udarom koljena u čvrstu podlogu (asvalt), i ista se kvalifikuje kao laka tjelesna povreda.</span>
</p>
<p class="p1"></p>
<p class="p1">
<span>Sud je cijenio nalaz i mišljenje vještaka medicinske struke kao stručan, jasan, objektivan i argumentovan, zasnovan na pravilima struke i nauke, pa ga je iz tih razloga u cijelosti i prihvatio.</span>
</p>
<p class="p1"></p>
<p class="p1">
<span>Iz izvoda iz KE za  okrivljenog izdatog od Uprave policije, PJ Bar,   broj 24-03/3-245/11-138/2 od 16.01.2012 godine, proizilazi da je isti ranije osuđivan presudnom Višeg suda u Podgoirici K.br.122/99 od 28.03.2001.god, zbog krivičnog djela neovlašćena proizvodnja i stavljanje u promet opojnih droga iz čl.245 st.1 KZ SRJ, na kaznu zatvora od jedne godine i šest mjeseci, i presudom Osnovnog suda u Ulicnju K.br.140/01 od 13.03.2005.god, zbog krivičnog djela povreda prava autora i izvođača iz čl.233 st.3 KZRCG, na kaznu zatvora od 30 dana.</span>
</p>
<p class="p1"></p>
<p class="p1">
<span>Ocjenom navoda optužbe i odbrane okrivljenog, te svih izvedenih dokaza na glavnom pretresu, cijeneći  iste pojedinačno i u vezi jedne sa drugima, sud je našao da je okrivljeni V.N. izvršio krivično dijelo ugrožavanje javnog saobraćaja iz čl.339 st.3 u vezi st.1 Krivičnog zakonika, i to na način, u vrijeme i na mjesto, kako je to bliže opisano u izreci presude.</span>
</p>
<p class="p1"></p>
<p class="p1">
<span>Naime, sud je u postupku nesumnjivo utvrdio da je okrivljeni V.N. dana 18.07.2011.godine, oko  22,05 časova, na lokalnom putu Štoj - Ćurke - Darza u Ulcinju, upravljajući  u  saobraćaju putničkim  motornim  vozilom marke "Fiat Tempra"  reg. oznake YY-YY-XXX, vlasništvo G.V.a iz Danilovgrada, ne pridržavajući  se  saobraćajnih  propisa ugrozio  saobraćaj i doveo u opasnost život   oštećenog  G.P.  iz Ulcinja, olako  držeći  da do posledice neće doći, na način što upravljajući  vozilom iz  pravca Štoja u pravcu Darze, brzinu kretanja vozila nije prilagodio uslovima  saobraćaja, širine kolovoza puta, dubini vidnog polja, tako da vozilo može  blagovremeno da  zaustavi  pred svakom  preprekom koju pod  datim uslovima može  da predvidi, upravljajući u noćnim  uslovima  vozilom  brzinom   od  38 km/h, na mjestu  na kome je  prilagodjena   brzina kretanja iznosila   do  30 km/h, usled  čega vozilo nije zaustavio  prije  faze mimoilaženja   sa  traktorom marke  "IM 539", kojim je   krećući se iz  suprotnog   smjera upravljao oštećeni G.P., usled čega je došlo do  fizičkog kontakta  prednjeg  kraja vozila marke  "Fiat Tempo"  i  čeone  regije  traktora na  prostoru lijeve strane kolovoza  smjera kretanja putničkog motornog vozila, usled čega je  oštećeni zadobio laku  tjelesnu  povredu  u vidu nagnječenja  lijevog koljena  sa ogrebotinom.</span>
</p>
<p class="p1">
<span>  </span>
</p>
<p class="p1">
<span>Prednje činjenično stanje sud je utvrdio iz iskaza svjedoka-oštećenog G.P. koji je naveo da se kritičnog dana kretao iz pravca sela Kodra Dakina, u pravcu naselja Štoj, svojim traktorom "IMT 539", kada je prošao skretanje za Reč nekih 700-800 metara, primjetio je vozilo na kojem su bila upaljena duga svijetla i koje mu se veoma brzo približavalo, počeo je da mu blindira svijetlima, kako bi vozač iz suprotnog smijera sa dugih svijetala prešao na kratka, međutim, na nekih 20-25 metra  od njega vidjeviši da isti ne smanjuje brzinu i ne gasi duga svijetla, privukao je traktor što više desnoj ivici kolovoza, čak je sa desnim točkovima sišao sa kolovoza i skoro zaustavio traktor, i u tom trenutku, to vozilo koje se kretalo iz suprotnog smjera, bez kočenja je udarilo u prednji dio njegovog traktora, i od siline udara vozilo se okrenulo, a vozač ispao iz vozila na kolovoz. Iskaz ovog svjedoka sud je cijenio kao jasan, uvjerljiv i objektivan, i kao takvom poklonio mu punu vjeru, a koji se potvrđuje i materialnim dokazima izvedenim na glavnom pretresu, prije svega uviđajnom dokumentacijom Uprave policije-Ispostave Ulcinj, zapisnikom o uviđaju i skicom lica mjesta saobraćajne nezgode, koje dokaze je sud cijenio kao vjerodostojne, jer su sačinjeni od strane službenih lica, a na iste stranke nijesu imale primjedbi, te konačno nalazom i mišljenjem vještaka saobraćajne struke Šljivančanin Milana, iz koga je sud nesumnjivo utvrdio  da je do predmetne nezgode došlo usled propusta u vožnji od strane okrivljenog koji je upravljao putničkim motornim vozilom marke ''Fiat – Tempra'', reg.oznake YY-YY-XXX, a koji se ogledaju u činjenici da okrivljeni upravljajući vozilom ''Fiat – Tempra'' nije prilagodio brzinu kretanja vozila uslovima saobraćaja: širini kolovoza puta, dubini vidnog polja i slično, već je vozilom upravljao brzinom ne manjom od 38 km/h u trenutku fizičkog kontakta sa traktorom, a bezbjedna brzina kretanja tog vozila je bila do 30 km/h, usled čega okrivljeni nije zaustavio vozilo prije faze mimoilaženja, već je došlo do fizičkog kontakta prednjeg kraja ovog vozila i čeone regije traktora na prostoru lijeve strane kolovoza smjera kretanja putničkog vozila, kojom prilikom je oštećeni zadobio laku tjelesnu povredu. Vrstu i težinu tjelesnih povreda koje je oštećeni zadobio u predmetnoj saobraćajnoj nezgodi, kao i mehanizam nastanka istih, sud je utvrdio na osnovu nalaza i mišljenja vještaka medicinske struke Dr. Srećka Hajdukovića od 11.10.2011 godine.</span>
</p>
<p class="p1"></p>
<p class="p1">
<span>Konačno ni sam okrivljeni u navodima svoje odbrane nije sporio  da je kritičnog dana  upravljao vozilom marke "Fiat Tempra" reg.oznaka YY-YY-XXX, lokalnim zaobilaznim putem, koji vodi preko starog Benta u pravcu sela Reč, Kodre Dakina i selo Zoganj i da je vozio brzinom većom od 50 km/h, te da je u jednom momentu osjetio jak udar svog vozila u neku prepreku, i da je zatim izgubio svijest, ovaj dio navoda odbrane okrivljenog sud je prihvatio, jer ničim nijesu dovedeni u sumnju, već su potvrđeni izvedenim dokazima na glavnom pretresu, kojima je sud poklonio vjeru.Dok nasuprot prednjem, drugi dio odbrane okrivljenog sud nije prihvatio, jer je ocijenio da je sračunat u cilju izbjegavanja krivice za učinjeno krivično djelo, obzirom da je taj dio odbrane okrivljenog u potpunosti opovrgnut i obezvrijeđen jasnim, uvjerljivim i objektivnim iskazom oštećenog, kom iskazu je sud poklonio punu vjeru i u potpunosti ga prihvatio.</span>
</p>
<p class="p1"></p>
<p class="p1">
<span>Cijenjeći naprijed utvrđeno činjenično stanje, ovaj sud nalazi da su se u radnjama okrivljenog V.N. stekli svi bitni elementi bića krivičnog djela ugrožavanje javnog saobraćaja iz  čl.339 st.3 u vezi st.1 Krivičnog zakonika, jer je okrivljeni postupajući na naprijed opisani način, postupao suprotno odredbi čl. 31. st. 1. Zakona o  bezbjednosti  saobraćaja na putevima, kojim je propisano da " vozač je dužan da brzinu kretanja vozila prilagodi okolnostima, karakteristikama i stanju puta, vidljivosti, preglednosti, atmosferskim prilikama, stanju vozila i tereta, frekvenciji saobraćaja i drugim saobraćajnim uslovima, tako da vozilo može blagovremeno da zaustavi pred svakom preprekom koju, pod datim uslovima, može da predvidi " pa je okrivljeni postupajući suprotno citiranoj zakonskoj odredbi, ugrozio saobraćaj i doveo u opasnost život i tijelo ljudi, prouzrokujući saobraćajnu nezgodu u kojoj je oštećeni zadobio laku tjelesnu povredu.Okrivljeni je bio svjestan da postupajući na naprijed navedeni način može ugroziti saobraćaj i dovesti u opasnost život i tijelo ljudi, ali je olako držao da do toga neće doći ili da će to moći spriječiti, pa se u radnjama okrivljenog kao subjektivni element predmetnog krivičnog djela manifestuje njegov svjesni nehat.</span>
</p>
<p class="p1"></p>
<p class="p1">
<span>Prilikom izbora vrste i visine krivične sankcije za okrivljenog, sud je cijenio sve okolnosti iz čl.42 Krivičnog zakonika (olakšavajuće i otežavajuće okolnosti) pa je od olakšavajućih okolnosti na strani okrivljenog cijenio njegovo loše imovno stanje, te činjenicu da se oštećeni nije pridružio krivičnom gonjenju, kao i djelimični doprinos oštećenog  nastanku predmetne saobraćajne nezgode, a koja se ogleda u tome da nije prilagodio brzinu kretanja traktora sa prikolicom, te nije zaustavio traktor neposredno prije faze mimoilaženja, dok je od otežavajućih okolnosti cijenio njegovu raniju osuđivanost, što je sud utvrdio iz izvoda iz KE za okrivljenog. Imajući  u vidu prethodno navedene olakšavajuće okolnosti na strani okrivljenog, stepen krivice i težinu izvršenog krivičnog djela, sud je mišljenja da i pored činjenice da je okrivljeni ranije osuđivan, radi krivično-pravne zaštite prema okrivljenom nije nužno primjeniti kaznu, već je okrivljenom izrekao uslovnu osudu kojom mu je utvrdio kaznu zatvora  u trajanju od 2 (mjeseca) i odredio da se ista neće izvršiti ukoliko okrivljeni u roku od jedne godine od pravosnažnosti presude ne učini neko novo krivično djelo, nalazeći  da će se sa izrečenom krivičnom sankcijom u potpunosti postići svrha  iz čl. 52. Krivičnog zakonika, a u okviru opšte  svrhe propisivanja i izricanje krivičnih sankcija iz čl. 4. st. 2. Krivičnog zakonika.</span>
</p>
<p class="p1"></p>
<p class="p1">
<span>Odluku o imovinsko-pravnom zahtjevu sud je zasnovao na odredbi čl.239 ZKP-a, pa je oštećenog G.P. uputio da imovinsko-pravni zahtjev ostvari u parničnom postupku, s obzirom da činjenice utvrđene u krivičnog postupka u tom dijelu ne pružaju pouzdan osnov ni za potpuno ni za djelimično presuđenje, a njihovo utvrđivanje bi vodilo znatnom odugovlačenju postupka.</span>
</p>
<p class="p1"></p>
<p class="p1">
<span>Kako je okrivljeni oglašen krivim sud je istog shodno čl.226 i 229 ZKP-a obavezao na plaćanje troškova krivičnog postupka u iznosu od 192,50 eura, a koji se odnose na troškove vještačenja po vještaku medicinske struke u iznosu od 88,00 eura i saobraćajne struke u iznosu od 104,50 eura, kao i paušalni iznos od 30,00 eura, koji je određen s obzirom na složenost i trajanje postupka kao i imovno stanje okrivljenog.</span>
</p>
<p class="p1"></p>
<p class="p1">
<span>Sa iznjetih razloga, a na osnovu čl.374 ZKP, odlučeno je kao u izreci ove presude.</span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span>				    OSNOVNI SUD U ULCINJU</span>
</p>
<p class="p1">
<span>				       Dana 21.02.2012 godine.</span>
</p>
<p class="p1">
<span>ZAPISNIČAR,                                                                                        S U D I J A,</span>
</p>
<p class="p1">
<span>Markoč Roza                                                                                          Amir Đokaj</span>
</p>
<p class="p1"></p>
<p class="p1"></p>
<p class="p1">
<span>PRAVNA POUKA:Protiv ove presude može se izjaviti žalba Višem sudu u Podgorici,      		         u roku od 8 dana od dana prijema prepisa iste,a preko ovog suda.</span>
</p>
<p class="p1"></p>
<p class="p1"></p>
<p class="p1">
<span>DN-a:	</span>
</p>
<p class="p1">
<span>	-ODT-Ulcinj</span>
</p>
<p class="p1">
<span>	-okr.V. N.</span>
</p>
<p class="p1">
<span>	-oštećenom G.P. </span>
</p>
<p class="p1">
<span>	nakon pravosnažnosti</span>
</p>
<p class="p1">
<span>	- u spise</span>
</p>
<p class="p1"></p>
<p class="p1">
<span>Postupljeno dana__________</span>
</p>
<p class="p1">
<span>Namještenik______________</span>
</p>
<p class="p3"></p>


</body>
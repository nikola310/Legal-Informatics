<strong>&nbsp;&nbsp;&nbsp;&nbsp;&nbsp; K.br. 352/11</strong><br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp; U IME CRNE GORE</strong><br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
<strong>OSNOVNI SUD U BARU</strong>, kao prvostepeni krivični, po sudiji Nikoli Strugaru, sa zapisničarom Zoricom Ivanović, u krivičnom predmetu optuženih R. Dž., F. M. i J. E., zbog krivičnog djela teška kradja iz čl.240 st.1 tač.3 u vezi čl.23 Krivičnog zakonika, po optužnici Osnovnog državnog tužilaštva u Baru Kt.br.149/11 od 17.11.2011.godine, nakon održanog glavnog javnog i javnog pretresa dana 15.02.2012.godine u prisustvu zamjenika Osnovnog državnog tužioca u Baru Višnje Medojević, optuženih i njihovog branioca I. F., advokata iz Bara, dana 22.02.2012.godine donio je i istog dana javno objavio<br>
&nbsp;&nbsp;<br>
<strong>P R E S U D U</strong><br>
&nbsp;<br>
<strong>I </strong><br>
&nbsp;<br>
1. Optuženi <strong>R. DŽ.,</strong> od oca H. i majke M. rodjene Č., rodjen 20.06.1985.godine u Pljevljima, stalno nastanjen u Baru, Šušanj, Ilino bb, državljanin CG, oženjen, otac jednog djeteta, završio srednju školu, srednjeg imovnog stanja, neosudjivan.<br>
&nbsp;<br>
2. Optuženi <strong>F. M., </strong>od oca Š. i majke B. rodjene Š., rodjene ...godine u K. M., nastanjen u B., B. bb, državljanin S., student prava, neoženjen, srednjeg imovnog stanja, neosudjivan, &nbsp;<br>
&nbsp;<br>
<strong>K r i v i&nbsp;&nbsp;&nbsp; s u</strong><br>
&nbsp;<br>
Zato što su:<br>
&nbsp;<br>
Dana 27.03.2011.godine oko 11,35 časova, po prethodnom dogovoru, u namjeri da sebi pribave protivpravnu imovinsku korist, oduzeli pokretne stvari - djelove havarisanog putničkog motornog vozila marke "Hyundai Sonata", vlasništvo oštećenog B. R. iz V., koje je bilo parkirano na parking prostoru vlasništvo JP "Komunalne djelatnosti", Opština Bar, na način što su upotrebom podesnog sredstva skinuli i oduzeli: poklopac motora vrijednosti 299 eura, bocu za vodu vrijednosti 28 eura, usisnu granu vrijednosti 858 eura, bragastu osovinu vrijednosti 326 eura, diznu leptir vrijednosti 253 eura, zatezač kaiša vrijednosti 100,50 eura, pumpu za vodu vrijednosti 80,60 eura, "Bosh pompu" vrijednosti 983,70 eura i priključak za "Bosh pumpu" vrijednosti 22,80 eura, ukupne vrijednosti od 2.951,60 eura, gdje su ih zateki ovlašćeni službenici Uprave policije Područne jedinice u Baru,<br>
&nbsp;<br>
- čime su kao saizvršioci izvršili krivično djelo kradja iz čl.239 st.1 u vezi čl.23 Krivičnog zakonika.<br>
&nbsp;<br>
Pa im sud primjenom čl. 4, 36, 42, 52, 53 i 54 Krivičnog zakonika i čl. 226, 229 i 374&nbsp; Zakonika o krivičnom postupku,&nbsp; i z r i č e<br>
&nbsp;<br>
<strong>USLOVNU OSUDU</strong><br>
&nbsp;<br>
Kojom im utvrđuje kazne zatvora u trajanju od po 3 (tri) mjeseca i istovremeno određuje da se kazne neće izvršiti ukoliko optuženi u roku od 2 (dvije) godine po pravosnažnosti presude ne izvrše novo krivično djelo.<br>
&nbsp;<br>
Na osnovu čl.239 st.2 ZKP-a oštećeni B. R. se radi ostvarivanja imovinsko pravnog zahtjeva upućuje na gradjansku parnicu.<br>
&nbsp;<br>
Optuženi su dužni solidarno da plate troškove krivičnog postupka u iznosu od 331,50 eura, a na ime sudskog paušala iznos od po 30,00 eura, u roku od 15 dana od dana pravosnažnosti presude, pod prijetnjom prinudnog izvršenja.<br>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; II</strong><br>
&nbsp;<br>
3. Prema optuženom, <strong>J. E.</strong>od oca Š. i majke N. rodjen F., rodjen 17.09.1987.godine u K. M., nastanjen u B., A.bb, državljanin S., radnik, završio srednju školu, srednjeg imovnog stanja, neosudjivan,<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na osnovu čl. 372 tač.1 ZKP-a,<br>
&nbsp;<br>
<strong>OPTUŽBA SE ODBIJA</strong><br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Kojom je predstavljeno da je:<br>
&nbsp;<br>
Dana 27.03.2011.godine oko 11,35 časova, sa parking prostora vlasništvo JP "Komunalne djelatnosti", Opština Bar, po prethodnom dogovoru, u grupi koja se udružila radi vršenja kradja, u namjeri da sebi pribavi protivpravnu imovinsku korist, zajedno sa okrivljenima R.Dž. i F.M. oduzeo pokretne stvari - djelove putničkog motornog vozila marke "Hyundai Sonat", vlasništvo oštećenog B.R. iz V., koje je havarisano prilikom saobraćajne nezgode, na način što su upotrebom podesnog sredstva skinuli: poklopac motora, bocu za vodu, usisnu granu, bragastu osovinu, dizel leptir, zatezač kaiša, pumpu za vodu, "Bosh pumpu" i priključak za "Bosh pumpu", ukupne vrijednosti od 2.951,60 eura, gdje su ih zateki ovlašćeni službenici Uprave policije Područne jedinice u Baru,<br>
&nbsp;<br>
- čime bi kao saizvršilac izvršio krivično djelo teška kradja iz čl.240 st.1 tač.3 u vezi čl.23 Krivičnog zakonika.<br>
&nbsp;<br>
Shodno čl.239 st.3 ZKP-a oštećeni B. R. se radi ostvarivanja imovinsko pravnog zahtjeva upućuje na gradjansku parnicu.<br>
&nbsp;<br>
Na osnovu čl.230 st.1 ZKP-a troškovi postupka padaju na teret budžetskih sredstava suda.<br>
&nbsp;<br>
<strong>O b r a z l o ž e n j e</strong><br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Optužnicom ODT u Baru Kt.br.149/11 od 17.11.2011.godine optuženima R. D., F.M. i J. E. je stavljeno na teret izvršenje krivičnog djela teška kradja iz čl.240 st.1 tač.3 u vezi čl.23 Krivičnog zakonika. Zastupnik optužbe je u završnoj riječi odustao od optužbe u odnosu na okrivljenog J.E., jer u njegovim radnjama nema krivičnog djela koje mu je stavljeno na teret kao ni drugog krivičnog djela za koje se goni po službenoj dužnosti, dok je u odnosu na optužene R. Dž. i F. M., ostao pri podignutoj optužnici s tim što je samo precizirao vrijednost oduzetih stvari navodeći vrijednost svih pojedinih stvari i ukupnu vrijednost oduzetih stvari kako je to navedeno u stavu I izreke presude, predlažući da sud optužene R.Dž. i F. M. oglasi krivim i osudi po zakonu.<br>
&nbsp;<br>
Optuženi <strong>R. DŽ.</strong> je u svojoj odbrani tokom postupka naveo da je par dana prije kritičnog dogadjaja prolazio sa optuženim F. M. pored parking prostora JP Komunalne djelatnosti u Baru i tom prilikom čuli jednu nepoznatu ženu koja je nekim momcima rekla da je bolje da oni skinu djelovi sa havarisanog vozila koje je bilo parkirano, da bi im nakon toga ta žena saopštila da ta vozila niko ne čuva, pa su tako došli na ideju da 27.03.2011.godine dodju na taj parking i da sa jednog od parkiranih havarisanih vozila skinu djelove i prodaju ih u staro gvoždje. Tog dana 27.03.2011.godine oko 11,35 časova došli su na parking prostoru JP Komunalne djelatnosti u Baru na način što je za sebe naveo da je došao vozilom svog oca "Fiat Marea", dok je F. M. došao vozilom "Fiat Punto", da je alat bio optuženog F. M., te su nakon toga sa parkiranog havarisanog vozila Hjundaji Sonata skinuli djelove i to: poklopac motora, bocu za vodu, usisnu granu, bragastu osovinu, dizel leptir, zatezač kaiša, pumpu za vodu, "bosh pompu" i priključak za "Bosh pumpu". Nakon što su skinuli ove djelove iste su stavili u gepek vozila "Fiat Marea". U tom trenutku nakon toga naišao je optuženi J.E. kada su već ovi skinuti djelovi smješteni u gepek, te su zapalili po jedan cigar i tada je naišla policija i uz potvrdu o privremeno oduzetim predmetima oduzela stvari koje su skinuli sa predmetnog vozila. Dodao je i to da nije znao da je havarisano vozilo tudja stvar, već su mislili da se radi o napuštenom vozilu, a obzirom da su pored njega bila još havarisanih vozila, a u prilog čega govori i činjenica da je kako je to i sam rekao skidanje djelova bilo tokom dana.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Optuženi <strong>F. M.</strong> je u svojoj odbrani tokom postupka naveo da je par dana prije 27.03.2011.godine zajedno sa optuženim R. Dž. prolazio pored parking prostora JP Komunalno u Baru jer su vidjeli par havarisanih vozila. Neki momci su skidali djelove sa tih vozila, te su dobili informaciju od jedne žene koja se slučajno tu zatekla da te djelove skida svako ko stigne. Tako su dana 27.03.2011.godine u 11,35 časova pošli na taj parking prostor i to na način što je došao svojim vozilom Fiat Punto, a R. Dž. je došao vozilom svog oca "Fiat Marea", te su sa alatom skinuli djelove sa havarisanog vozila Hjundaji i to poklopac motora, bocu za vodu, usisnu granu, bragastu osovinu, dizel leptir, zatezač kaiša, pumpu za vodu, "bosh pompu" i priključak za "Bosh pumpu". Ove djelove su stavili u vozilo kojim je došao R. Dž.i imali su namjeru da te djelove prodaju. Nakon što su stavili ove djelove koji su prethodno skinuli sa havarisanog vozila, slučajno je naišao optuženi J.E. koji je prethodno bio na pijaci koja se nalazi pored ovog parkinga, te je u tom trenutku dok su stojali u neposrednoj blizini zajedno sa J. E. naišla policija i oduzela stvari koje su prethodno skinuli sa predmetnog vozila. Dodao je i to da je mislio da se radi o nepuštenom vozilu i da takvim radnjama ne čini krivično djelo.<br>
&nbsp;<br>
Optuženi<strong> J. E.</strong>je u svojoj odbrani u toku postupka naveo da je dana 27.03.2011.godine bio na pijacu u Baru koja se nalazi iza JP Komunalno u Baru te je vraćajući se sa pijace vidio optužene R. Dž.i F.M. kojima je prišao da se javi, gdje je sa njima bio nekih pet minuta, zapalio sa njima cigaretu i tada je naišla policija, prethodno mu optužni R. Dž.i F. M. nisu saopštili razlog zbog čega su se tu nalazili.<br>
&nbsp;<br>
U dokaznom postupku sud je proveo sledeće dokaze: saslušao je svjedoka oštećenog B.R., svjedoke M. P. i Ć. B., potvrdu o privremeno oduzetim predmetima UP Pj Bar od 27.03.2011.godine na ime F.M., potvrdu o privremeno oduzetim predmetima UP PJ Bar od 27.03.2011.godine na ime R.Dž., pročitao je nalaz i mišljenje vještaka finansijske struke D. N. od 25.08.2011.godine i izvod iz KE za optuženog R. Dž. od 16.05.2011.godine.<br>
&nbsp;<br>
Sud je donio rješenje da se u dokaznom postupku neće pribavljati izvod iz KE za optužene F. M. i J.E. obzirom da su isti rodjeni na K., jer bi njihovo pribavljanje vodilo odugovlačenju krivičnog postupka, te da se u dokaznom postupku neće provoditi dokaz čitanjem službene zabilješke UP PJ Bar od 27.03.2011.godine. &nbsp;<br>
&nbsp;<br>
Svjedok-oštećeni <strong>B. R.</strong>je tokom postupka naveo da je automobil marke Hyunadai Sonata, njegovo vlasništvo i da je nakon saobraćajne nezgode koja se dogodila dana 21.06.2009.godine, po naredbi suda smješten&nbsp; na parking prostor JP „Komunalne djelatnosti“ Bar, radi vještačenja, da ne zna ko je otuđio djelove sa automobila, ali zna da je automobil stajao na parking prostoru, potpuno neobezbjeđeno, tako da je svako mogao uzeti dio sa automobila. Automobil je godište 2009., kupljen možda mjesec dana prije nezgode. Naveo &nbsp;da je vozilo prešlo je nekih 500 km, radilo se u vozilu Hyundai&nbsp; Sonata, 2000 kubika, i kupljen je u salonu u Golubovcima. Pridružio se krivičnom gonjenju protiv svih optuženih i postavio imovinsko-pravni zahtjev.<br>
&nbsp;<br>
Svjedok <strong>M. P.</strong> je u istražnom postupku naveo da su dana 27.03.2011.godine izjutra, prilikom redovnog obilaska Makedonskog naselja, tačnije parking prostora ispred zgrade JP Komunalne djelatnosti on i njegov kolega Ć. B. zatekli tri lica na ovom parkingu. Dva momka su radila nešto oko jednog havarisanog automobila odnosno skidali djelove, dok je jedan stajao u njihovoj blizini. U blizini ovog havarisanog automobila su se nalazili razni ključevi, aparati za skidanje djelova sa automobila. Radilo se o havarisanom vozilu bordo boje vjerovatno Hyundai. Provjerom preko dežurne službe, a prema broju šasije ustanovili su da se radi upravo o ovom vozilu i da je vlasnik B.R.iz V. Na glavnom pretresu navodi da ostaje pri svojoj izjavi koju je dao na zapisniku od 11.10.2011.godine i dodaje da su ovdje pristuni prvookrivljeni R. Dž. i drugookrivljeni F. M. skidali djelove sa vozila Hyundai, a da se trećeookrivljeni J. E.nalazio udaljen na nekih 3 - 4 metra od njih. Djelovi koje su oduzeli su se nalazili u vozilima sa kojima su došli R. Dž. i F.M.<br>
&nbsp;<br>
Svjedok <strong>Ć. B.</strong>je u prethodnom postupku naveo da su dana 27.03.2011.godine izjutra, prilikom redovnog obilaska Makedonskog naselja, tačnije parking prostora ispred zgrade JP Komunalne djelatnosti on i njegov kolega M. P. zatekli tri lica. Dva momka su radila nešto oko jednog havarisanog automobila odnosno skidali djelove, dok je jedan stajao u njihovoj blizini. U blizini ovog havarisanog automobila su se nalazili razni ključevi, aparati za skidanje djelova sa automobila. Radilo se o havarisanom vozilu bordo boje vjerovatno Hyundai. Provjerom preko dežurne službe, a prema broju šasije ustanovili su da se radi upravo o ovom vozilu i da je vlasnik B. R. iz V. Na glavnom pretresu je naveo da ostaje pri svojoj izjavi koju je dao na zapisniku pred istražnim sudijom i dodao da je zajedno sa kolegom M.zatekao prvo i drugookrivljenog kako ispod haube vozila Hyundai skidaju djelove. Djelove koje su bili skinute su pronašli u gepeku njihovih vozila. U trenutku dok su skidali djelove prvo i drugookrivljeni ispod tog vozila okrivljeni J. E. je stajao na nekih 2 - 3 metra od njih, nije preduzimao nikakve radnje, već je samo tu stajalo. Okrivljeni R. i F. su imali alat u ruke i ruke su im bile prljave, dok J. nije preduzimao ništa već je samo stajao pored njih i ruke su mu bile čiste.<br>
&nbsp;<br>
Iz potvrde o privremeno oduzetim predmetima UP PJ Bar od 27.03.2011.godine na ime F. M. je utvrđeno da je od navedenog lica oduzeto 4 komada električne instalacije sa džekovima od pmv marke Hyundai Sonata, set vilastih ključeva u pvc plavoj futroli, set ključeva – gidora u metalnoj kutiji crne boje kao i vozilo Fiat punto BR ... i da su ključevi predati inspektoru M.. Potvrdu je uredno potpisao F. M.<br>
&nbsp;<br>
Iz potvrde o privremeno oduzetim predmetima UP PJ Bar od 27.03.2011.godine na ime R. Dž. je utvrđeno da je od navedenog lica oduzet poklopac motora, bocu za vodu, usisnu granu, bragastu osovinu, diznu leptir, zatezač kaiša, pumpu za vodu, "bosh pompu" i priključak za "Bosh pumpu", pmv marke Fiat Marea BR ... i da su ključevi predati inspektoru M.. Potvrdu je uredno potpisao R. Dž.<br>
&nbsp;<br>
Iz nalaza i mišljenja vještaka finansijske struke D. N. od 25.08.2011.godine je utvrđena vrijednost predmeta i to: poklopac motora vrijednosti 299 eura, bocu za vodu vrijednosti 28 eura, usisnu granu vrijednosti 858 eura, bragastu osovinu vrijednosti 326 eura, diznu leptir vrijednosti 253 eura, zatezač kaiša vrijednosti 100,50 eura, pumpu za vodu vrijednosti 80,60 eura, "Bosh pompu" vrijednosti 983,70 eura i priključak za "Bosh pumpu" vrijednosti 22,80 eura, ukupne vrijednosti od 2.951,60 eura.<br>
&nbsp;<br>
Iz izvoda iz KE za optuženog R. Dž. od 16.05.2011.godine je utvrđeno da isti nije osuđivan.<br>
&nbsp;<br>
Ocjenom izvedenih dokaza utvrđeno je da su optuženi R. Dž. i F.M.kao saizvršioci izvršili krivično djelo kradja iz čl.239 st.1 u vezi čl.23 Krivičnog zakonika, u vrijeme, mjesto i na način kao je to bliže predstavljeno u stavu I izreke presude.<br>
&nbsp;<br>
Naime, okrivljeni su dana 27.03.2011.godine oko 11,35 časova, po prethodnom dogovoru, u namjeri da sebi pribave protivpravnu imovinsku korist, oduzeli pokretne stvari - djelove havarisanog putničkog motornog vozila marke "Hyundai Sonata", vlasništvo oštećenog B. R. iz V., koje je bilo parkirano na parking prostoru vlasništvo JP "Komunalne djelatnosti", Opština Bar, na način što su upotrebom podesnog sredstva skinuli i oduzeli : poklopac motora vrijednosti 299 eura, bocu za vodu vrijednosti 28 eura, usisnu granu vrijednosti 858 eura, bragastu osovinu vrijednosti 326 eura, diznu leptir vrijednosti 253 eura, zatezač kaiša vrijednosti 100,50 eura, pumpu za vodu vrijednosti 80,60 eura, "Bosh pompu" vrijednosti 983,70 eura i priključak za "Bosh pumpu" vrijednosti 22,80 eura, ukupne vrijednosti od 2.951,60 eura, gdje su ih zateki ovlašćeni službenici Uprave policije Područne jedinice u Baru.<br>
&nbsp;<br>
Ovakvo utvrdjeno činjenično stanje proizilazi iz iskaza svjedoka ovlašćenih službenika policije M. P. i Ć. B., čije iskaze je ovaj sud prihvatio i koji su prenijeli ovom sudu da su dana 27.03.2011.godine u jutarnjim časovima na parkingu JP Komulanog preduzeća u Baru zatekli optužene R. Dž. i F.M. sa alatom u ruci, te da su u vozilu "Fiat Marea" pronašli stvari odnosno djelove koji su optuženi R. Dž. i F.M.skinuli sa havarisanog vozila Hjundaji Sonata vlasništvo oštećenog B. R., a čemu su izdali potvrdu o privremeno oduzetim predmetima. Iz potvrde o privremeno oduzetim predmetima od 27.03.2011.godine proizilazi da su od optuženog R. Dž. oduzeti djelovi Pmv marke Hjundaji Sonata i to: poklopac motora, boca za vodu, usisna grana, bragasta osovinu, dizna leptir, zatezač kaiša, pumpu za vodu, "bosh pompu" i priključak za "Bosh pumpu".<br>
&nbsp;<br>
Iz nalaza i mišljenja vještaka finansijske struke D. N. aod 25.08.2011.godine koji nalaz i mišljenje je ovaj sud u cjelosti prihvatio, kao jasan, stručan i baziran na pravilima nauke i struke, proizilazi da je vrijednost stvari koje su oduzete sa predmetnog vozila i to poklopac motora vrijednosti 299 eura, bocu za vodu vrijednosti 28 eura, usisnu granu vrijednosti 858 eura, bragastu osovinu vrijednosti 326 eura, diznu leptir vrijednosti 253 eura, zatezač kaiša vrijednosti 100,50 eura, pumpu za vodu vrijednosti 80,60 eura, "Bosh pompu" vrijednosti 983,70 eura i priključak za "Bosh pumpu" vrijednosti 22,80 eura, ukupne vrijednosti od 2.951,60 eura.<br>
&nbsp;<br>
Sud je cijenio i odbranu optuženih R. Dž. i F. M. koji tokom cijelog postupka nijesu mijenjali svoju odbranu i koji tokom postupka nijesu osporili činjenicu da su po predhodnom dogovoru dana 27.03.2011.godine oko 11,35 časova došli na parking prostor JP Komunalne djelatnosti u Baru, i to da je optuženi R. Dž.došao vozilom svog oca "Fiat Marea", a da je optuženi F.M.došao svojim vozilom "Fiat Punto" da su sa alatom skinuli djelove sa pmv "Hjundaji Sonata" i to: poklopac motora, boca za vodu, usisna grana, bragasta osovinu, dizna leptir, zatezač kaiša, pumpu za vodu, "bosh pompu" i priključak za "Bosh pumpu", koje su stavili u vozilo "Fiat Marea", te da je zatim naišla policija i oduzela te stvari koje su prethodno skinuli sa havarisanog vozila, medjutim, tvrdili su u svojoj odbrani da nijesu znali da time čine krivično djelo kradja jer su smatrali da se radi o napuštenoj stvari u prilog čega po njihovoj odbrani stoji i činjenica ove stvari oduzimali tokom dana, a i da su par dana prije toga od jedne nepoznate žene čuli da te stvari sa havarisanih vozila koje su se nalazile na tom parkingu skida ko stigne.<br>
&nbsp;<br>
Cijeneći ovakvu odbranu optuženih R. Dž. i F. M. sud je našao da je ista neosnovana i sračunata na izbjegavanju krivično pravne ogovornosti, a ovo iz razloga jer se havarisano pmv Hjundaji Sonata nalazilo na parking prostoru JP Komunalnog preduzeća u Baru, a takodje radilo se o havarisanom vozilu koje je bilo staro svega mjesec dana, što je potvrdio svjedok oštećeni B. R., a uz to optuženi su i sami rekli da su skinute djelove htjeli da prodaju. Kod naprijed navedenog ovaj sud nalazi da je njihova odbrana u kojoj su tvrdili da su mislili da se radi o napuštenoj stvari neosnovana, pa sud takvu odbranu okrivljenih nije prihvatio iz navedenih razloga.<br>
&nbsp;<br>
Sud je takodje imao u vidu da su optuženi shodno utvrdjenom činjeničnom stanju kao saizvršioci izvršili krivično djelo iz čl.239 st.1 u vezi čl.23 Krivičnog zakonika, a ne kao saizvršioci krivično djelo teška kradja iz čl.240 st.1 tač.2 u vezi čl.23 Krivičnog zakonika, kako je to zastupnik optužbe tvrdio u toku postupka, jer po nalaženju ovog suda nije bilo dokaza da su se optuženi R. Dž. i F.M. udružili radi vršenja kradja kako je to propisano čl. 240 st.1 tač.2 Krivičnog zakonika, shodno čemu je ovaj sud shodo utvrdjenom činjeničnom stanju izostavio iz dispozitiva optužnice riječi: "u grupi koja se udružila radi vršenja kradja", kako je to bliže navedeno u izreci presude pod stavom I presude, na koji način nije povrijedio identitet presude i optužbe.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Nadalje, sud je imao u vidu da su optuženi R. Dž. i F. M. kao saizvršioci izvršili krivično djelo kradja iz čl.239 st.1 u vezi čl.23 Krivičnog zakonika, jer su po nalaženju ovog suda učestovanjem u radnji izvršenja zajednički izvršili krivično djelo obzirom da su dana 27.03.2011.godine oko 11,35 časova došli zajedno na parking prostor JP Komunalne djelatnosti Bar i to R. Dž.vozilom svog oca "Fiat Marea", a optuženi F. M.vozilom "Fiat Punto", da je optuženi F. M.ponio sa sobom i alat, da su zajedno skidali djelove sa vozila oštećenog B. R. "Hjundaji Sonata", i ostavili djelove poklopac motora, boca za vodu, usisna grana, bragasta osovinu, dizna leptir, zatezač kaiša, pumpu za vodu, "bosh pompu" i priključak za "Bosh pumpu" u vozilu "Fiat Marea", u namjeri da njihovim prisvajanjem sebi pribave protivpravnu imovinsku korist u iznosu od 2.951,60 eura.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Obzirom da su optuženi R.Dž. i F. M. skinuli djelove bliže navedene u izreci presude sa vozila "Hjundaji Sonata", da su te djelove stavili u vozilo "Fiat Marea", i stekli državinu nad istima, ovaj sud nalazi da se radi o svršenom krivičnom djelu kradja u saizvršilaštvu iz čl.239 st.1 u vezi čl.23 Krivičnog zakonika.<br>
&nbsp;<br>
Cijeneći psihički odnos optuženih R. Dž.i F. M. u odnosu na izvršeno krivčno djelo sud je našao da su optužni postupali sa direktnim umišljajem, odnosno da su bili svjesni svog djela i htjeli njegovo izvršenje, pa se u njihovim radnjama stiču sva obilježja bića krivičnog djela kradja u saizvršilaštvu iz čl.239 st.1 u vezi čl.23 Krivičnog zkonika.<br>
&nbsp;<br>
Odlučujući se za krivičnu sankciju, na strani optuženih cijenjene su sve olakšavajuće i otežavajuće okolnosti iz čl.42 Krivičnog zakonika. Od olakšavajućih okolnosti na strani optuženog R. Dž. sud je cijenio da se radi o mladjem licu, oženjen, otac jednog djeteta, da ranije nije osudjivan, dok je od olakšavajućih okolnosti na strani optuženog F. M. sud je cijenio da se radi o mladjem licu da ranije nije osudjivan, dok otežajućih okolnosti na strani optuženih nije bilo. Imajući u vidu naprijed navedene olakšavajuće okolnosti, a u nedostatku otežavajućih okolnosti, sud smatra da prema optuženima nije potrebno izricanje efektivne kazne zatvora, već im je izrekao uslovnu osudu kojom&nbsp; im&nbsp; je utvrdio kaznu zatvora u trajanju od po tri mjeseca i istovremeno odredio da se kazna neće izvršiti ukoliko optuženi u roku od dvije godine po pravosnažnosti presude ne izvrše novo krivično djelo. Sud nalazi da će se u konkretnom slučaju uslovnom osudom kao u izreci ove presude u potpunosti ostvariti svrha izricanja ove krivične sankcije iz čl.52 Krivičnog zakonika u okviru opšte svrhe izricanja krivičnih sankcija iz čl.4 st.2 Krivičnog zakonika.<br>
&nbsp;<br>
U odnosu na optuženog J. E. zastupnik optužbe je na glavnom pretresu dana 15.02.2012.godine odustao od krivičnog gonjenja pa je sud u odnosu na optuženog J. E. donio presudu kojom se optužba odbija shodno čl. 372 tač.1 ZKP-a.<br>
&nbsp;<br>
Sud je oštećenog B. R. uputio da imovinskopravni zahtjev ostvari u parnici, na osnovu čl.239 st.2 Zakonika o krivičnom postupku, obzirom da podaci krivičnog postupka ne pružaju pouzdan osnov ni za potpuno ni za djelimično presuđenje, a njihovo pribavljanje vodilo bi znatnom&nbsp; odugovlačenju postupka. Takodje, obzirom da je u odnosu na optuženog J. E. donijeta presuda kojom se optužba odbija shodno čl.372 tač.1 ZKP-a jer je zastupnik optužbe odustao od optužbe, sud je oštećenog B. R. shodno čl.239 st.3 ZKP-a istog uputio da svoj imovinsko pravni zahtjev u odnosu na optuženog J. E.ostvari u gradjansko pravoj parnici.<br>
&nbsp;<br>
Troškovi krivičnog postupka određeni su shodno čl.229 Zakonika o krivičnom postupku, a isti se odnose na troškove vještaka finansijske struke u iznosu od 181,50 €, troškove branioca po službenoj dužnosti S. K., advokata iz B. u iznosu od 150,00 €, što ukupno iznosi 331,50 €, koji su solidarno dužni da snose optuženi R. Dž. i F.M., kao i na ime sudskog paušla iznos od po 30,00 €, koji je odredjen shodno trajanju, složenosti krivičnog postupka i imovinskim prilikama optuženih R. Dž. i F.<br>
&nbsp;<br>
Shodno čl.230 st.1 ZKP-a troškovi postupka u odnosu na optuženog J. E. padaju na teret budžetskih sredstava suda, obzirom da je donijeta presuda kojom je u odnosu na optuženog J. E.optužba odbijena, iz razloga jer je zastupnik optužbe odustao od optužbe.<br>
&nbsp;<br>
Na osnovu izloženog odlučeno je kao u izreci presude.<br>
&nbsp;<br>
<strong>OSNOVNI SUD U BARU</strong><br>
<strong>Dana 22.02.2012.godine</strong><br>
&nbsp;<br>
&nbsp;<br>
<strong>Zapisničar,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;S U D I J A, &nbsp;</strong><br>
<strong>Zorica Ivanović&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp; &nbsp;&nbsp;&nbsp;&nbsp;Nikola Strugar </strong><br>
&nbsp;<br>
&nbsp;<br>
<strong>PRAVNA POUKA:</strong> Protiv ove presude može se izjaviti žalba Višem sudu u Podgorici u roku od 15 dana od dana prijema pismenog otpravka. Žalba se predaje ovom sudu u dva primjerka.<br>
&nbsp;<br>
DN-a<br>
- u spise<br>
- optuženima&nbsp; x 3<br>
- braniocu I. F., adv. iz Bara<br>
- ODT iz Bara<br>
&nbsp;<br>
Nakon pravosnažnosti;<br>
- oštećenom B. R.<br>
&nbsp;<br>
&nbsp;<br>
&nbsp;<br>

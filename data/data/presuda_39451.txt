<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Calibri;font-size:11pt;}
.p4{text-align:center;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{margin-bottom:0.1388889in;text-align:start;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
</style>
<meta content="vladimir.novovic" name="author">
</head>
<body class="b1 b2">
<p class="p1">
<span>K.br. 22/12</span>
</p>
<p class="p2"></p>
<p class="p3">
<!--Image link to '0.png' can be here-->
</p>
<p class="p4"></p>
<p class="p4">
<span>U IME CRNE GORE</span>
</p>
<p class="p2"></p>
<p class="p2">
<span>OSNOVNI SUD U DANILOVGRADU kao krivični, po sudiji Vladimiru Novoviću, kao pojedincu, uz učešće Branke Nikolić, kao zapisničara, u krivičnom predmetu okrivljenog M.P. iz D., zbog krivičnog djela laka tjelesna povreda iz čl. 152 st.2 u vezi st.1 KZ odlučujući po optužnom predlogu Osnovnog državnog tužilaštva iz Podgorice Kt.br.738/11 od 15.02.2012.godine, koji je na glavnom pretresu zastupao Grujo Radonjić, zamjenik ODT-a iz Podgorice, nakon održanog glavnog i javnog pretresa dana 12.03.2013.godine u prisustvu zastupnika optužbe i okrivljenog, donio je dana 18.03.2013.godine i istog dana javno objavio</span>
</p>
<p class="p2"></p>
<p class="p2"></p>
<p class="p4">
<span>PRESUDU</span>
</p>
<p class="p2"></p>
<p class="p2"></p>
<p class="p2">
<span>Okrivljeni M. P., od oca M. i majke S., rođene S., rođen ....godine u P., sa mjestom prebivališta u opštini D. – G. bb, državljanin Crne Gore, pismen, završio srednju poljoprivrednu školu, radnik, neoženjen, bez djece, lošeg imovnog stanja, osuđivan presudom Osnovnog suda u Danilovgradu K.br.50/06 od 29.01.2007.godine, zbog krivičnog djela iz čl.240 st.1 tač.1 KZ u vezi čl.20 KZ na kaznu zatvora u trajanju od 3 mjeseca i presudom Osnovnog suda u Kotoru K.br.586/05 od 01.06.2007.godine, zbog krivičnog djela iz čl.240 st.1 tač.2 u vezi čl.49  KZ  na 6 mjeseci zatvora, uslovno na 2 godine. </span>
</p>
<p class="p2"></p>
<p class="p2">
<span>Na osnovu čl.373 tač.1 ZKP-a u vezi čl.10 st.1 i 2 KZ-a,</span>
</p>
<p class="p2"></p>
<p class="p4">
<span>OSLOBAĐA SE OD OPTUŽBE</span>
</p>
<p class="p2"></p>
<p class="p2">
<span>Da je: </span>
</p>
<p class="p2"></p>
<p class="p2">
<span>Dana 24.04.2011.godine, oko 15,00 časova, u ul. Bijelog Pavla u Danilovgradu, odbijajući od sebe istovremen protivpravan napad, lako tjelesno povrijedio oštećenog Z.M., a bio je svjestan svog djela i htio je njegovo izvršenje znajući da je njegovo djelo zabranjeno, tako što je, kada je oštećeni Z.M. uzeo stolicu, sredstvo podobno da tijelo teško povrijedi ili zdravlje teško naruši,  i bez povoda za to istom krenuo u njegovom pravcu, uhvatio stolicu koja se prilikom otimanja polomila u dijelu na kojem se sjedi, kada je prilikom guranja oko stolice, oštećenim dijelom stolice zakačio oštećenog Z.M. u predjelu grudnog koša i desne ruke, nanoseći mu laku tjelesnu povredu u vidu ubodine lijeve strane grudnog koša i ogrebotinu kože nadlaktice i podlaktice desne ruke.       </span>
</p>
<p class="p2"></p>
<p class="p2">
<span> - čime bi počinio krivično djelo laka tjelesna povreda iz čl.152 st.2 u vezi st.1 KZ u vezi čl.10 st.1 i 2 KZ. </span>
</p>
<p class="p2"></p>
<p class="p2">
<span>Na osnovu čl.230 st.1 ZKP-a, troškovi krivičnog postupka padaju na teret budžetskih sredstava suda. </span>
</p>
<p class="p2"></p>
<p class="p2"></p>
<p class="p4">
<span>O b r a z l o ž e nj e</span>
</p>
<p class="p2"></p>
<p class="p2">
<span>Optužnim predlogom Osnovnog državnog tužilaštva iz Podgorice Kt.br.738/11 od 15.02.2012.godine, okrivljenom M.P. stavljeno je na teret izvršenje krivičnog djela laka tjelesna povreda iz čl.152 st.2 u vezi st.1 KZ. Zastupnik optužbe je u završnoj riječi precizirao činjenični opis krivičnog djela iz optužnog predloga na način što je u drugom redu nakon riječi "povrijedio" dodao riječi "a bio je svjestan svog djela i htio je njegovo izvršenje znajući da je njegovo djelo zabranjeno", u petom redu poslije veznika "i" dodao riječi "ogrebotinu kože nadlaktice i podlaktice desne ruke", a brisao je riječi "oguljotinu kože desne šake", dok je pravna kvalifikacija ostala ista. Na kraju je predložio da sud okrivljenog oglasi krivim i osudi u okviru zakonom propisane kazne.</span>
</p>
<p class="p2"></p>
<p class="p2">
<span>Okrivljeni M.P. u odbrani datoj u pretkrivičnom i istražnom postupku i na glavnom pretresu u bitnom je naveo da je otprilike deset dana prije kritičnog događaja u objektu “Poker klub” bio napadnut od strane Z.M. i Z.M., a o kojem događaju nije obavještavao policiju. Dana 24.04.2011.godine, oko 15,00 časova, nalazio se u bašti kafe bara “Adresa” u ul. Bijelog Pavla. Tom prilikom je vidio Z.M. koji je prošao kroz baštu navedenog lokala. Istakao je da mu se tada Z.M. obratio riječima “što me gledaš”. Dalje je naveo da je Z.M. uzeo jednu stolicu i sa njom krenuo u njegovom pravcu. Reagovao je tako što je uhvatio ovu stolicu i tako spriječio udarac. Tvrdi da je u jednom momentu otpao dio stolice na kojem se sjedi, a dozvolio je mogućnost da je prilikom guranja oko navedene stolice Z.M. zadobio ogrebotine na ruci i povredu u predjelu grudnog koša. Istakao je da se tokom kritičnog događaja u bašti lokala “Adresa” niko nije nalazio. Napomenuo je da kritičnom prilikom nije imao u ruci bilo kakvo sredstvo, niti dozer, niti bilo kakav zašiljeni predmet, već je bio goloruk. Još je dodao da se nakon ovog događaja pomirio sa Z.M.om i da su sada njihovi međusobni odnosi dobri. U završnoj riječi je kazao da nije kriv.</span>
</p>
<p class="p2"></p>
<p class="p2">
<span>Sud je u dokaznom postupku na glavnom pretresu saslušao svjedoka-oštećenog Z.M., saslušao svjedoka M.N., saslušao svjedoka B.N., saslušao svjedoka P.V., saslušao svjedoka Z.M., saslušao svjedoka Z.M., saslušao svjedoka Đ.M., saslušao svjedoka M.R., izvršio uvid u izvještaj Hitne pomoći Danilovgrad, izdat na ime oštećenog Z.M., izvršio uvid u knjigu protokola Zavoda za hitnu medicinsku pomoć za dan 24.04.2011.godine, pročitao nalaz i mišljenje vještaka sudsko-medicinske dr B.B. Kri.br.128/11 od 17.10.2011.godine, dopunu nalaza i mišljenja vještaka sudsko-medicinske dr B.B. od 18.09.2012.godine i saslušao ovog vještaka i pročitao izvod iz kaznene evidencije Uprave policije PJ Podgorica br. 29-245/12-1648/2-405 od 27.01.2012.godine, izdat na ime okrivljenog M.P..</span>
</p>
<p class="p2"></p>
<p class="p2">
<span>Svjedok-oštećeni Z.M. u iskazu datom u istražnom postupku u bitnom je naveo da je kritičnom prilikom došao ispred kladionice "Sporting" u Danilovgradu kako bi izvršio neku uplatu, da mu je zatim prišao M.P. sa kojim je bio u lošim odnosima i da ga je isti gađao jednom pepeljarom koja se nalazila na stolu ispred kladionice, nakon čega je M.P. pobjegao.  Tvrdi da ga je navedena pepeljara udarila u podlakticu, da je zadobio povredu u vidu posjekotine, zbog čega je otišao u Hitnu pomoć kako bi mu povreda bila sanirana. Nakon ovog događaja, zajedno sa bratom Z.M. i drugovima Đ.M. i P.V., je pošao do kuće M.P. u naselju Velja Paprat. Po njihovom dolasku ispred kuće je izašao M.P., koji im je tom prilikom dobacivao neke riječi i upućivao psovke. Zatim je njegov drug Đ.M. otišao do M.P. i porazgovarao sa istim, te su nakon ovog razgovora otišli. Još je dodao da on, njegov brat kao i njegovi drugovi, M.P. nijesu upućivali bilo kakve psovke ili prijetnje.</span>
</p>
<p class="p2"></p>
<p class="p2">
<span>Svjedok-oštećeni Z.M. u iskazu datom na glavnom pretresu u bitnom je naveo da je kritičnom prilikom došao ispred kladionice "Sporting", kako bi izvršio neku uplatu. Ispred kladionice je sreo okrivljenog M.P.. Pojasnio je da je tada bio sa M.P.m u lošim odnosima, jer su se prethodno posvađali nešto na fudbalu. Dalje je naveo da je između njega i M.P. došlo do verbalne svađe i guranja rukama, ali da se nijesu udarali. On i M.P. su se kritičnom prilikom gurali otvorenim dlanovima u predjelu grudi. Istakao je da nije primijetio nikog poznatog da je vidio ovaj događaj koji je bio između njega i M.P.. Nakon tog guranja su se razdvojili i on je naknadno pošao do kuće M.P., koja se nalazi u naselju Velja Paprat, zajedno sa svojim drugovima P.V., Đ.M., B.N. i bratom Z.M.. Tamo su Đ.M. i B.N. popričali sa M.P.m, kako bi se on i M.P. pomirili i nakon što su se njih dvojica vratili, oni su svi otišli. Tvrdi da se on i M.P. nijesu tada pomirili, ali da su to učinili kasnije. Istakao je da je razlog njegovog dolaska sa drugovima i bratom ispred kuće M.P. bio taj što je želio da se sa njim pomiri. Toga dana kada se desio ovaj događaj zbog kojeg se sudi M.P., on se prethodno posjekao u predjelu desne podlaktice. Pojasnio je da se u stvari radilo o maloj ogrebotini. Napomenuo je da je tu povredu zadobio kući i to kada je otvarao vrata od frižidera, pa se vratima od frižidera koja su bila oštećena ogrebao po desnoj podlaktici, a da drugih povreda nije imao. Dodao je da se svojim drugovima nije požalio na povredu koju je zadobio prilikom otvaranja vrata od frižidera. Nije se mogao izjasniti ko je prvi započeo onu verbalnu svađu, da li on ili okrivljeni M.P.. Naveo je da su se on i okrivljeni M.P. nekako sudarili na vratima kladionice. Upoznat na različitosti u odnosu na iskaz dat u istražnom postupku kazao je da je tačno ono što je rekao na glavnom pretresu, a ne ono što je kazao u iskazu datom u istražnom postupku. Objasnio je da je iskaz dat u istražnom postupku dao u nekom revoltu, ljutnji na okrivljenog M.P., da nije tačno da ga je M.P. gađao pepeljarom i da ga je ta pepeljara udarila u podlakticu, te da je od tog udara zadobio posjekotinu. Istakao je da se ljekaru zbog one povrede koju je zadobio na vratima od frižidera, javio tek nakon događaja koji se desio ispred kladionice "Sporting" sa M.P.m, kao i da je ljekaru prilikom pregleda kazao da povreda potiče od toga što ga je M.P. pogodio pepeljarom. Jedno 15 do 20 minuta prije susrijetanja sa M.P.m, on je zadobio ovu povredu u predjelu desne podlaktice. Nije se pridružio krivičnom gonjenju protiv okrivljenog M.P. i nije postavio imovinsko-pravni zahtjev.</span>
</p>
<p class="p2"></p>
<p class="p2">
<span>Svjedok M.N., brat okrivljenog M.P., u iskazu datom na glavnom pretresu iskoristio je svoje zakonsko pravo i nije svjedočio.</span>
</p>
<p class="p2"></p>
<p class="p2">
<span>Svjedok B.N. u iskazu datom u istražnom postupku u bitnom je naveo da se kritičnog dana u centru grada nalazio sa Z.M.om, P.V. i Đ.M.m, da je u jednom trenutku Z.M. otišao do kladionice, dok su on, P.V. i Đ.M. ostali da sjede u jednom lokalu. Nakon toga, Z.M. je telefonom pozvao P.V., da bi im zatim P.V. prenio da je Z.M. napao M.P.. Zatim su on, P.V. i Đ.M. krenuli prema lokalu "Dionis". U blizini navedenog lokala sreli su Z.M., kada su primijetili da je isti bio krvav u predjelu ruke, a krvi je bilo i na njegovoj majici. Z.M. im je kazao  da ga je M.P. gađao dozerom za šećer. Dalje je naveo da su otišli do kuće M.P. kako bi smirili situaciju i pomirili M.P. i Z.M.. </span>
</p>
<p class="p2"></p>
<p class="p2">
<span>Svjedok B.N. u iskazu datom na glavnom pretresu u bitnom je naveo da što se tiče događaja zbog kojeg je pozvan da svjedoči, da mu je poznato da je tog dana bio u jednom kafiću zajedno sa Đ.M.m i P.V.. U jednom momentu neko je obavijestio ili Đ.M. ili P.V. da je došlo do neke svađe između Z.M. i M.P.. On, Đ.M. i P.V. su se uputili prema kladionici "Sporting", gdje je valjda prethodno bila svađa. Tamo su zatekli Z.M.. Tvrdi da on kod Z.M. tada nije vidio nikakve povrede, kao i da mu se čini da je Z.M. tada imao na sebi majcu kratkih rukava, jer su bili ljetnji dani. Pitao je Z.M. što je bilo između njega i M.P., a on mu je kazao da su se nešto posvađali zbog nekog ranijeg događaja. Istakao je da mu Z.M. nije kazao da je bilo ikakvog udaranja izmedju njega i M.P.. Zatim su on, Z.M., P.V. i Đ.M. pošli do kuće M.P. i to da vide što je bilo i da pokušaju da pomire Z.M. i M.P.. Napomenuo je da nije vidio da je majica Z.M. bila krvava. Upoznat na različitosti u odnosu na iskaz dat u istražnom postupku kazao je da je tačno ono što je rekao na glavnom pretresu, a ne ono što je kazao u iskazu datom u istražnom postupku, dok različitosti nije mogao da pojasni.</span>
</p>
<p class="p2"></p>
<p class="p2">
<span>Svjedok P.V. u iskazu datom u istražnom postupku u bitnom je naveo da se dana 24.04.2011.godine, nalazio u lokalu "Sweet heart" zajedno sa Z.M.om i B.N.om. U jednom trenutku, Z.M. je otišao do kladionice kako bi izvršio neku uplatu, dok su on i B.N. ostali da sjede u navedenom lokalu. Ubrzo nakon toga, telefonom ga je pozvao Z.M. i tom prilikom mu saopštio da ga je M.P. gađao nekim predmetom u predjelu glave i da se usljed toga povrijedio. Pitao je Z.M. gdje je, a isti mu je kazao da se nalazi na poziciji između lokala "Adresa" i lokala "Havana", nakon čega se on zajedno sa B.N.om uputio u navedenom pravcu. Tvrdi da su po dolasku u blizini lokala "Adresa", sreli Z.M., koji je tom prilikom stajao ispred ovog lokala i da je isti bio krvav u predjelu ramena i grudi. Misli da je ovo krvarenje kod Z.M. nastalo usled pogotka nekim predmetom kojim ga je gađao M.P., a koliko se sjeća Z.M. mu je kazao da ga je M.P. gađao dozerom. Dalje je naveo da su on, Z.M. i B.N. vozilom Z.M. otišli do kuće M.P. kako bi saznali o čemu se radi. Nedugo nakon toga, ispred kuće M.P. su stigli još neki ljudi, među kojima je bio i brat Z.M., Z.M.. Sjeća se da je prilikom dolaska ovih ljudi ispred kuće M.P. primijetio i Đ.M.. </span>
</p>
<p class="p2"></p>
<p class="p2">
<span>Svjedok P.V. u iskazu datom na glavnom pretresu u bitnom je naveo da je kritičnog dana bio u gradu zajedno sa Z.M.om i još nekim većim društvom. Z.M. je u jednom momentu otišao do kladionice. Nakon kraćeg vremena, pozvao ga je na mobilni telefon i kazao mu je da je došlo do neke prepirke između njega i M.P.. On se sa Đ.M.m i B.N.om uputio u pravcu kladionice. Tamo su sreli Z.M. i on im je kazao da je bilo rasprave između njega i M.P., odnosno da su se njih dvojica samo raspravljali. Misli da je Z.M. imao na sebi majcu kratkih rukava. Tvrdi da nikakve povrede kod Z.M. nije primijetio, a ni tragove krvi po njemu. Zatim su se on, Z.M., B.N. i Đ.M. uputili u pravcu kuće gdje živi M.P., a iz razloga kako bi se M.P. i Z.M. pomirili. On i Z.M. su ostali u vozilu sa kojim su došli, dok su Đ.M. i B.N. otišli da pričaju sa M.P.. Upoznat na različitosti u odnosu na iskaz dat u istražnom postupku kazao je da je tačno ono što je rekao na glavnom pretresu, ističući da njegov iskaz u zapisniku o njegovom saslušanju u istražnom postupku nije vjerno unijet.</span>
</p>
<p class="p2">
<span> </span>
</p>
<p class="p2">
<span>Svjedok Z.M. u iskazu datom u istražnom postupku i na glavnom pretresu u bitnom je naveo da je nakon kritičnog događaja vidio svog sina oštećenog Z.M., te da je kod istog primijetio povrede u predjelu ruke i grudnog koša. Pitao je svog sina oštećenog Z.M. odakle mu povrede, a ne zna šta mu je ovaj odgovorio. </span>
</p>
<p class="p2"></p>
<p class="p2">
<span>Svjedok Z.M. u iskazu datom u istražnom postupku u bitnom je naveo da ga je dana 24.04.2011.godine, u poslijepodnevnim časovima, kada je spavao, telefonom pozvao jedan drug i obavijestio ga da je u gradu M.P. napao njegovog brata Z.M. i da je Z.M. zadobio povrede u predjelu grudi i ruke. Vozilom marke "Opel Corsa" uputio se prema gradu, ali tamo nije zatekao Z.M. i njegove drugove. Zatim se uputio u pravcu kuće M.P. koja se nalazi u naselju Velja Paprat, a negdje na polovini puta susreo se sa vozilom u kojem se nalazio njegov otac Z.M.. Sreo je i drugo vozilo u kojem su se nalazili drugovi njegovog brata i to B.N., P.V. i Đ.M.. Kasnije je došao i njegov brat Z.M.. Po dolasku ispred kuće M.P. izašao je iz svog vozila, dok su iz drugo dvoje vozila izašli Z.M., Z.M., B.N., P.V. i Đ.M., a u jednom momentu na tom mjestu je bilo prisutno više ljudi. Sjeća se da je B.N. prišao M.P. i sa istim razgovarao. Poslije ovog razgovora između M.P. i B.N., M.P. je ušao u svoju kuću, a zatim su stigli i policijski službenici koji su ih priveli u stanicu policije. Još je dodao da im je za svo vrijeme M.P. upućivao prijetnje i psovke. </span>
</p>
<p class="p2"></p>
<p class="p2">
<span>Svjedok Z.M. u iskazu datom na glavnom pretresu u bitnom je naveo da negdje 2011.godine, bio kući i spavao je. U jednom momentu probudio ga je mobilni telefon koji je zazvonio. Javio se i ne zna sada ko je to bio, ali zna da ga je to lice koje ga je pozvalo obavijestilo da je njegov brat Miljan imao neku svađu. To lice mu nije kazalo sa kim je njegov brat Miljan imao svađu. Odmah se uputio u pravcu centra grada i kada se raspitivao gdje je njegov brat Miljan, neko lice ga je obavijestilo da se on sa još nekim momcima uputio u pravcu mjesta Orja luka. On je svojim vozilom pošao u pravcu mjesta Orja luka i u naselju Velja Paprat primijetio je parkirana vozila na putu i da su kod auta bili njegov brat Z.M., P.V., Đ.M. i B.N.. Nije se mogao sjetiti da li je njegov otac bio tu ili je pak kasnije došao. Sjeća se da je B.N. ušao u dvorište i da je razgovarao nešto sa M.P.m. Pojasnio je da su oni tada od njega bili udaljeni jedno 50-60 metara. Tvrdi da kod svog brata Z.M. nije primijetio bilo kakve povrede. Poslije najviše 5 minuta B.N. se vratio, a zatim su se oni uputili prema gradu. Čini mu se i da je Đ.M. pričao sa M.P.m. Nije primijetio da je M.P. bilo što držao u ruci. Ubrzo su sa mjesta događaja pošli u Danilovgrad, a kasnije su otišli u policiju, jer ih je policija zvala da pristupe u stanicu. Upoznat na različitosti u odnosu na iskaz dat u istražnom postupku kazao je da je tačno ono što je rekao na glavnom pretresu, a ne ono što je kazao u iskazu datom u istražnom postupku, a različitosti nije mogao da pojasni.</span>
</p>
<p class="p2"></p>
<p class="p2">
<span>Svjedok Đ.M. u iskazu datom na glavnom pretresu u bitnom je naveo da je negdje prije 2-3 godine sjedio u kafiću  kod "Piksija" u centru Danilovgrada zajedno sa B.N.om. Poznato mu je da je još neko bio sa njima, a  moguće je da je to bio P.V.. U jednom momentu njemu je zazvonio mobilni telefon i neko lice ga je obavijestilo da su se posvađali M.P. i Z.M.. Nije se mogao izjasniti, niti sjetiti koje ga je lice zvalo na mobilni telefon, a zbog proteka vremena. Koliko se sjeća, on i B.N. su sjeli u vozilo B.N. i uputili su se da bi vidjeli šta se desilo između M.P. i Z.M.. Uhvatili su vozilom jedan krug kroz grad i kako nijesu sreli niti Z.M. niti M.P. uputili su se prema Orjoj Luci, prema kući B.N.. U istom tom pravcu živi M.P. i to u mjestu zvanom Velja Paprat. Prolazeći kroz Velju Paprat on i B.N. su pored asfalta primijetili Z.M. i još nekoliko momaka. Izašao je iz vozila i pitao je Z.M. o svađi između njega i M.P.. Z.M. mu je odgovorio da nije bilo svađe. Vidio je M.P. ispred svoje kuće, a zatim se uputio u njegovom pravcu zajedno sa B.N.om kako bi i njega pitao je li se svađao sa Z.M.om. Tvrdi da je ovo radio iz razloga što poznaje i Mališić  Pavla i Z.M. i stariji je od njih, pa je htio da ih pomiri ako je bilo kakve svađe. Kada je došao do M.P. pitao ga je li bilo kakve svađe sa Z.M.om, a on mu je odgovorio da se njih dvojica nijesu svađali. Poslije tog razgovora M.P. je ušao u svoju kuću, a oni su pošli u Danilovgrad da popiju kafu. Istakao je da tom prilikom kod Z.M. nije primijetio bilo kakve povrede, a Z.M. mu se nije ni žalio da ima kakve povrede. Istog tog dana u večernjim časovima, on je sreo Z.M. u gradu i tada je primijetio da ima flaster na ruci. Nije se mogao sjetiti na kojoj ruci Z.M. je bio ovaj flaster. Isto tako nije se mogao sjetiti da li je ovaj flaster bio u predjelu šake, nadlaktice ili podlaktice Z.M.. Kada je pitao Z.M. zbog čega mu je taj flaster na ruci, on mu je odgovorio da se povrijedio kući. </span>
</p>
<p class="p2"></p>
<p class="p2">
<span>Svjedok M.R. u iskazu datom na glavnom pretresu u bitnom je navela da se ne može sjetiti predmetnog pregleda oštećenog Z.M., a da sud treba da prihvati povredu koja je u knjizi protokola napisana našim jezikom. Dodala je da je knjiga protokola u HMP-u izvorna dokumentacija, a da je sve ostalo izvedena dokumentacija, tj. da sve ostalo predstavlja prepis iz knjige protokola.</span>
</p>
<p class="p2"></p>
<p class="p2">
<span>Iz nalaza i mišljenja vještaka sudsko-medicinske struke dr B.B. Kri.br.128/11 od 17.10.2011.godine, dopune nalaza i mišljenja vještaka sudsko-medicinske struke dr B.B. od 18.09.2012.godine, saslušanja ovog vještaka, izvještaja Hitne pomoći Danilovgrad, izdatog na ime oštećenog Z.M. i uvida u knjigu protokola Zavoda za hitnu medicinsku pomoć za dan 24.04.2011.godine, utvrđuje se da je oštećeni Z.M. pregledan dana 24.04.2011.godine od strane dežurnog ljekara Hitne medicinske pomoći u Danilovgradu dr Milić Radojke, nešto poslije 16,00 časova, pod rednim brojem knjige pregleda 3519, a zbog povreda grudnog koša i desne ruke. Vještak je mišljenja da je oštećeni Z.M. zadobio laku tjelesnu povredu u vidu ubodine lijeve strane grudnog koša i ogrebotinu kože nadlaktice i podlaktice desne ruke. Povreda u vidu ubodine lijeve strane grudnog koša nastala je djelovanjem zamahnutog, čvrstog i zašiljenog predmeta koja sila je djelovala samim svojim vrhom u jednom navratu, slabijim intezitetom djelovanja sile na grudni koš povrijeđenog sa lijeve strane, dovodeći do oštećenja kože, dok su dublje strukture grudnog koša ostale nepovrijeđene. Povreda u vidu ogrebotine kože nadlaktice i podlaktice desne ruke nastala je povlačenjem čvrstim zašiljenim predmetom plitkog profila koji odgovara noktu prstiju šake, prilikom hvatanja ili povlačenja pomenutim predmetom po koži nadlaktice i podlaktice desne ruke. Pojasnio je da su ove povrede tj. ubodina lijeve strane grudnog koša i ogrebotine kože nadlaktice i podlaktice desne ruke mogle nastati i prilikom otimanja oko stolice, s tim što je dio te stolice, bilo njenog naslona, sjedišta ili nogu, bio sa dijelom koji ima karakteristike čvrstog zašiljenog predmeta, a što bi moglo da znači da je dio takve stolice bio oštećen, polomljen i slično. Vještak je naveo i da je povreda u vidu ogrebotina kože pomenute ruke mogla nastati i prilikom povlačenja slomljenih djelova lomljivog dijela dozera, a ne može se sasvim isključiti mogućnost da je do ovakve povrede moglo doći i prilikom povlačenja desnom rukom njenom nadlakticom i podlakticom po kakvom tvrdoj i neravnoj podlozi (a kao što je npr. zid, dio namještaja, pod, neravna zemljanja podloga, neravna betonska podloga i sl.). Prilikom nastajanja ove povrede desne ruke je došlo do oštećenja površinskog dijela kože, dok su dublje strukture desne ruke povrijeđenog ostale nepovrijeđene. Povrede-ogrebotine kože nadlaktice i podlaktice desne ruke su mogle nastati i povlačenjem desnom rukom povrijeđenim djelovima o neravne i čvrste djelove namještaja među kojima može biti i frižider. Ukoliko se prihvati mogućnost da su povrede desne ruke nastale djelovanjem zamahnute pepeljare, vještak je mišljenja da je povreda desne ruke mogla nastati ali samo pod sljedećim uslovom i to: da je desna ruka povrijeđenog bila tako savijena u lakatnom zglobu da su podlaktica i nadlaktica desne ruke bile jedna uz drugu, bočnom stranom (spoljašnom stranom) podlaktice i nadlaktice okrenute ka sili, a sila je djelovala povlačenjem i tangencionalno na površinu spoljašnjeg dijela podlaktice i nadlaktice desne ruke. Ovo podrazumijeva da su onda ove povrede podlaktice i nadlaktice nastale jednokratnim djelovanjem pomenute sile-pepeljare. </span>
</p>
<p class="p2"></p>
<p class="p2">
<span>Sud je cijenio nalaz i mišljenje ovog vještaka, pa je isti prihvatio kao stručan, objektivan, jasan i dat prema pravilima struke i nauke.</span>
</p>
<p class="p2"></p>
<p class="p2">
<span>Iz izvoda iz kaznene evidencije Uprave policije PJ Podgorica br. 29-245/12-1648/2-405 od 27.01.2012.godine izdatog na ime okrivljenog M.P., utvrđuje se da je okrivljeni M.P. osuđivan presudom Osnovnog suda u Danilovgradu K.br.50/06 od 29.01.2007.godine, zbog krivičnog djela iz čl.240 st.1 tač.1 KZ u vezi čl.20 KZ na kaznu zatvora u trajanju od 3 mjeseca i presudom Osnovnog suda u Kotoru K.br.586/05 od 01.06.2007.godine, zbog krivičnog djela iz čl.240 st.1 tač.2 u vezi čl.49  KZ  na 6 mjeseci zatvora, uslovno na 2 godine. </span>
</p>
<p class="p2"></p>
<p class="p2"></p>
<p class="p2">
<span>Na osnovu naprijed izložene činjenične građe, koja proizilazi iz sadržine dokaza provedenih na glavnom pretresu, ovaj sud je utvrdio da je okrivljeni M.P. na način, mjesto i vrijeme predstavljeno u izreci presude u odnosu na krivično djelo laka tjelesna povreda iz čl.152 st.2 u vezi st.1 KZ postupao u nužnoj odbrani, u smislu čl.10 st.1 i 2 KZ, zbog čega je okrivljenog M.P. osnovom čl.373 tač.1 ZKP-a u vezi čl.10 st.1 i 2 KZ-a, oslobodio od optužbe.</span>
</p>
<p class="p2"></p>
<p class="p2">
<span>Oštećeni Z.M. je potpuno različito predstavio kritični događaj u istrazi i na glavnom pretresu. U istrazi je tvrdio da ga je okrivljeni M.P. napao kada je došao do kladionice “Sporting”, na način što ga je gađao pepeljarom i istom ga pogodio u predjelu podlaktice, te da je od tog udarca zadobio povredu u vidu posjekotine, dok je na glavnom pretresu isticao da je između njega i okrivljenog M.P. ispred kladionice “Sporting” došlo do verbalnog konflikta i fizičkog kontakta u vidu međusobnog guranja dlanovima u predjelu grudi, tvrdeći pri tome da niti on niti okrivljeni M.P. nijesu jedan drugom zadavali udarce, da nije mogao da se izjasni ko je započeo verbalnu svađu, da ga okrivljeni M.P. nije gađao pepeljarom i njome mu nanio povredu u predjelu podlaktice, već da je ovu povredu-manju ogrebotinu zadobio 15-20 minuta prije kritičnog događaja prilikom otvaranja vrata od frižidera kada se ogrebao u predjelu desne podlaktice, da se nakon događaja ispred kladionice “Sporting” javio ljekaru radi pružanja ljekarske pomoći, a da drugih povreda nije imao. Oštećeni Z.M. je ove razlike u kazivanju objašanjavao time da je iskaz iz istrage dao u revoltu i ljutnji prema okrivljenom M.P., a da se na glavnom pretresu istinito izjasnio o okolnostima pod kojima se desio kritični događaj. Cijeneći ove iskaze zaključak je suda da se isti razlikuju u vezi bitnih činjenica kako onih koje se odnose na njegov fizički kontakt sa okrivljenim M.P.m tako i onih koje se odnose na povredu koju je zadobio i način njenog nastanka.</span>
</p>
<p class="p2"></p>
<p class="p2">
<span>Imajući u vidu ove okolnosti sud nije prihvatio iskaz oštećenog Z.M. ni iz istrage, ni sa glavnog pretresa, jer su isti nelogični, međusobno protivrječni, neuvjerljivi i u suprotnosti sa nalazom i mišljenjem vještaka sudsko-medicinske struke dr B.B. i medicinskom dokumentacijom. Naime, oštećeni Z.M. u istrazi navodi da ga je okrivljeni M.P. pepeljarom pogodio u predjelu podlaktice i u pogođenom dijelu mu nanio povredu, a iz nalaza i mišljenja vještaka sudsko-medicinske struke dr B.B. je utvrđeno da je oštećeni u kritičnom događaju zadobio laku tjelesnu povredu u vidu ubodine lijeve strane grudnog koša i ogrebotine kože nadlaktice i podlaktice desne ruke, da je povreda u vidu ubodine lijeve strane grudnog koša, koju oštećeni u istrazi ne pominje, nastala djelovanjem zamahnutog, čvrstog i zašiljenog predmeta, da su ogrebotine kože nadlaktice i podlaktice desne ruke oštećenog nastale povlačenjem čvrstim zašiljenim predmetom plitkog profila po koži nadlaktice i podlaktice desne ruke, da su povrede nadlaktice i podlaktice desne ruke mogle nastati jednokratnim djelovanjem zamahnute pepeljare samo pod uslovom da je desna ruka oštećenog bila tako savijena u lakatnom zglobu da su podlaktica i nadlaktica desne ruke bila jedna uz drugu, bočnom stranom podlaktice i nadlaktice okrenute ka pepeljari koja je povlačenjem i tangecionalno djelovala i na podlakticu i na nadlakticu desne ruke. Oštećeni u istrazi ističe da je pepeljara djelovala samo na njegovu podlakticu. Na glavnom pretresu oštećeni Z.M. se izjašnjavao da je malu ogrebotinu kože u predjelu desne podlaktice zadobio 15 do 20 minuta prije susreta sa M.P.m kada se  otvarajući vrata frižidera ogrebao po desnoj podlaktici, a da drugih povreda nije imao. Ovakav iskaz oštećenog Z.M. sa glavnog pretresa je obezvrijeđen nalazom i mišljenjem vještaka sudsko-medicinske struke dr B.B. i medicinskom dokumentacijom, obzirom da je iz ovih dokaza utvrđeno da je oštećeni Z.M. kritičnog dana zadobio laku tjelesnu povredu u vidu ubodine lijeve strane grudnog koša i ogrebotine kože nadlaktice i podlaktice desne ruke, da je povreda u vidu ubodine lijeve strane grudnog koša nastala djelovanjem zamahnutog, čvrstog i zašiljenog predmeta, te da su ogrebotine kože nadlaktice i podlaktice desne ruke oštećenog nastale povlačenjem čvrstim zašiljenim predmetom plitkog profila po koži nadlaktice i podlaktice desne ruke.    </span>
</p>
<p class="p2"></p>
<p class="p2">
<span>Nasuprot prednjem sud je poklonio vjeru odbrani okrivljenog M.P. iz pretkrivičnog i istražnog postupka i sa glavnog pretresa. Naime, okrivljeni se tokom svih faza postupka na istovjetan način branio, a njegova odbrana stoji u skladnoj vezi sa nalazom i mišljenjem vještaka sudsko-medicinske struke dr B.B. i medicinskom dokumentacijom.</span>
</p>
<p class="p2"></p>
<p class="p2">
<span>Naime, iz odbrane okrivljenog M.P. iz pretkrivičnog i istražnog postupka i sa glavnog pretresa utvrđuje se da se okrivljeni dana 24.04.2011.godine, oko 15,00 časova, nalazio u bašti kafe bara “Adresa” u ul. Bijelog Pavla u Danilovgradu, da je u jednom momentu naišao oštećeni Z.M., koji ga je desetak dana prije zajedno sa bratom napao, i koji mu je prilikom prolaska kroz baštu kafe bara “Adresa” uputio riječi “što me gledaš”. Dalje se iz odbrane okrivljenog M.P. utvrđuje da je oštećeni Z.M. bez povoda za to uzeo jednu stolicu i sa njom krenuo u pravcu okrivljenog M.P. koji u rukama nije imao bilo kakav predmet. Braneći se od takvog napada oštećenog, okrivljeni M.P. je uhvatio ovu stolicu i tako spriječio udarac,  pa se pilikom otimanja stolica polomila u dijelu na kojem se sjedi, kada je nastavljeno guranje oko stolice. Okrivljeni je dozvolio mogućnost da je prilikom guranja oko stolice, oštećenim dijelom stolice, oštećeni Z.M. zakačen u predjelu ruke i grudi. Jedino moguće i logično objašnjenje nastalih povreda kod oštećenog bilo je ovo koje je dozvolio okrivljeni. Ovo stoga što je iz nalaza i mišljenja vještaka sudsko-medicinske struke dr B.B. i medicinske dokumentacije utvrđeno da je oštećeni Z.M. zadobio laku tjelesnu povredu u vidu ubodine lijeve strane grudnog koša i ogrebotine kože nadlaktice i podlaktice desne ruke, da je povreda u vidu ubodine lijeve strane grudnog koša, nastala djelovanjem zamahnutog, čvrstog i zašiljenog predmeta, da su ogrebotine kože nadlaktice i podlaktice desne ruke oštećenog nastale povlačenjem čvrstim zašiljenim predmetom plitkog profila po koži nadlaktice i podlaktice desne ruke, odnosno da su sve ove povrede mogle nastati i prilikom otimanja oko stolice, s tim što je dio te stolice, bilo njenog naslona, sjedišta ili nogu, bio sa dijelom koji ima karakteristike čvrstog zašiljenog predmeta, a što bi moglo da znači da je dio takve stolice bio oštećen, polomljen i slično.  </span>
</p>
<p class="p2"></p>
<p class="p2">
<span>Sud je cijenio iskaz svjedoka Milić Radojke, dežurnog ljekara Hitne medicinske pomoći u Danilovgradu, koja je obavila pregled oštećenog Z.M. pa je prihvatio iskaz ovog svjedoka da se ne sjeća pregleda, što je logično zbog proteka vremena, da je knjiga protokola u HMP-u izvorna dokumentacija i da treba u konkretnom slučaju prihvatiti opis povreda konstatovan u knjizi protokola na našem jeziku. Sud nije imao razloga da u ovom dijelu ne prihvati iskaz ovog svjedoka.</span>
</p>
<p class="p2"></p>
<p class="p2">
<span>Svjedoci B.N. i P.V. nijesu bili očevici kritičnog događaja i nijesu imali neposrednih saznanja o onome šta se desilo između okrivljenog i oštećenog, a u iskazima  datim u istrazi i na glavnom pretresu su se različito izjašnjavali o činjenicama koje im je saopštio oštećeni Z.M. nakon kritičnog događaja, tj. u istrazi da im je oštećeni kazao da ga je okrivljeni M.P. gađao dozerom i nanio mu povredu, a na glavnom pretresu da im je oštećeni Z.M. kazao da je između njega i okrivljenog M.P. bilo samo raspravljanja, pa kazivanja ovih svjedoka o onome što im je saopštio oštećeni Z.M. da se desilo između njega i okrivljenog, bez obzira na evidentne razlike u istrazi i na glavnom pretresu, nijesu od uticaja za utvrđivanje materijalne istine u kritičnom događaju, jer im je oštećeni mogao saopštiti i prenijeti događaj onako kako je on to htio. Svjedoci Z.M., Z.M. i Đ.M., nijesu prisustvovali kritičnom događaju, tj. nijesu bili očevici, pa je sud našao da iskazi ovih svjedoka nijesu od uticaja za utvrđivanje činjenične građe u pogledu onog što se desilo između okrivljenog i oštećenog.</span>
</p>
<p class="p2"></p>
<p class="p2">
<span>Navedeni napad oštećenog Z.M., koji je uslijedio bez ikakvog razloga za to, a na tjelesni integritet okrivljenog M.P., stolicom kao sredstvom podobnim da tijelo teško povrijedi ili zdravlje teško naruši, bio je protivpravan, pa je okrivljeni M.P. da bi odbio takav istovremeni napad od sebe uhvatio stolicu i tako spriječio namijenjeni mu udarac, pa je prilikom guranja oko stolice, čiji je sjedalni dio tokom otimanja otpao, zakačio oštećenog u predjelu grudnog koša i desne ruke nanoseći mu opisanu laku tjelesnu povredu. Okrivljeni M.P. je kritičnom prilikom u odbrani od protivpravnog napada koristio i sredstva koja su srazmjerna i bila neophodno potrebna za odbijanje takvog napada od sebe. Po nalaženju suda, nakon što je oštećeni stolicom krenuo prema okrivljenom kako bi mu zadao udarac, okrivljeni M.P. je imao prirodno pravo da svoj tjelesni integritet zaštiti na adekvatan način, kao što je to i bilo u konkretnom slučaju, zbog čega su njegove radnje tretirane kao nužna odbrana u smislu čl.10 st.1 i 2 KZ. </span>
</p>
<p class="p2"></p>
<p class="p2">
<span>Imajući u vidu da nije krivično djelo ono djelo koje je učinjeno u nužnoj odbrani, sud je okrivljenog M.P. oslobodio od optužbe zbog krivičnog djela laka tjelesna povreda iz čl.152 st.2 u vezi st.1 KZ u vezi čl.10 st.1 i 2 KZ, a po osnovu iz čl.373 tač.1 ZKP-a, u vezi čl.10 st.1 i 2 KZ. </span>
</p>
<p class="p2"></p>
<p class="p2">
<span>Kako je okrivljeni M.P. oslobođen od optužbe, sud je na osnovu čl.230 st.1 ZKP-a odredio da troškovi krivičnog postupka padaju na teret budžetskih sredstava suda. </span>
</p>
<p class="p2"></p>
<p class="p2">
<span>Na osnovu izloženog, primjenom čl.373 tač.1 ZKP-a u vezi čl.10 st.1 i 2 KZ-a, odlučeno je kao u izreci presude. </span>
</p>
<p class="p2"></p>
<p class="p2">
<span>ZAPISNIČAR, 					              S U D I J A ,</span>
</p>
<p class="p5">
<span>Branka Nikolić			                               Vladimir Novović</span>
</p>
<p class="p5"></p>
<p class="p5"></p>
<p class="p5">
<span>Dostaviti: </span>
</p>
<p class="p5">
<span>- ODT Podgorica</span>
</p>
<p class="p5">
<span>- Okrivljenom M.P.</span>
</p>
<p class="p5">
<span>- oštećenom Z.M.ju</span>
</p>
<p class="p5"></p>
<p class="p5"></p>
<p class="p5"></p>
<p class="p2"></p>
<p class="p5"></p>
<p class="p5"></p>
<p class="p6"></p>
<p class="p5"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.p1{margin-bottom:0.1388889in;text-align:start;hyphenate:auto;font-family:Arial;font-size:12pt;}
.p2{margin-bottom:0.1388889in;text-align:end;hyphenate:auto;font-family:Arial;font-size:12pt;}
.p3{margin-bottom:0.1388889in;text-align:center;hyphenate:auto;font-family:Calibri;font-size:11pt;}
.p4{margin-bottom:0.1388889in;text-align:center;hyphenate:auto;font-family:Arial;font-size:12pt;}
.p5{margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p6{text-indent:0.5in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p7{text-align:justify;hyphenate:auto;font-family:Arial;font-size:12pt;}
.p8{text-indent:0.5in;margin-top:0.06944445in;margin-bottom:0.06944445in;text-align:justify;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Times New Roman;font-size:12pt;}
</style>
<meta content="mitar.mirovic" name="author">
</head>
<body class="b1 b2">
<p class="p1"></p>
<p class="p2">
<span>K.br.42/14</span>
</p>
<p class="p3">
<!--Image link to '0.png' can be here-->
</p>
<p class="p4">
<span>U IME CRNE GORE</span>
</p>
<p class="p5">
<span> 	OSNOVNI SUD U ULCINJU, kao prvostepeni krivični, sudija mr Sanja Mirović, uz učešće namještenika suda Škrelja Milene, kao zapisničara, u krivičnom predmetu optuženog M.A. iz U., zbog krivičnog djela izdavanje čeka i sredstava bezgotovinskog plaćanja bez pokrića iz člana 263 st.3 u vezi st.2 Krivičnog Zakonika Crne Gore, odlučujući po optužnici Osnovnog državnog tužilaštva u Ulcinju Kt.br.118/13 od 27.02.2014.godine, nakon održanog glavnog i javnog pretresa dana 20.10.2014.godine, u prisustvu zastupnika optužbe rukovodioca Osnovnog državnog tužilaštva u Ulcinju F. M., optuženog i predstavnika ostecenog „P.G.“ DOO R.A., donio je,a  dana 23.10.2014 i javno objavio </span>
</p>
<p class="p5"></p>
<p class="p4">
<span>P R E S U D U</span>
</p>
<p class="p4"></p>
<p class="p5">
<span>   	  Optuženi M.A., JMBG xxxxxxxxxxx, od oca H. i majke N.,rođene I., rođen xxxxxxx.godine u U., gdje i prebiva - Đ. xx neoženjen, pismen, nezaposlen, sa završenom srednjom školom lošeg imovnog stanja, državljanin Crne Gore</span>
</p>
<p class="p4">
<span>K r i v  j e</span>
</p>
<p class="p5">
<span>     	 Zato što je dana 12.juna 2012.godine u U., u svojstvu ovlašćenog predstavnika DOO ’’R. &amp; C.” sa sjedištem u U., u namjeri da sebi pribavi protivpravnu imovinsku korist, za isporučenu robu od strane DOO "P.G." PJ B.P. - PJ U., izdao mjenicu AA xxxxxx, kao sredstvo obezbjeđenja plaćanja sa rokom dospjelosti za naplatu 01.08.2013. godine i ako je znao da za to na žiro računu svog preduzeća DOO ’’R. &amp; C.” br.  xxxxxxxxxxxxxx koji postoji kod  “S. g." banke Podgorica, nema pokriće i da mu je račun blokiran, pa je time tako za sebe pribavio protivpravnu imovinsku korist u ukupnom iznosu od 5.801,58 eura, pri čemu je bio svjestan svoga djela i htio njegovo izvršenje</span>
</p>
<p class="p5">
<span>            - čime je izvršio krivično djelo izdavanje čeka i sredstava bezgotovinskog plaćanja bez pokrića iz čl. 263 st.3 u vezi st.2 Krivičnog zakonika Crne Gore</span>
</p>
<p class="p5">
<span>     	Pa mu sud primjenom citiranog zakonskog propisa te čl.4 st.2, 32, 36, 42, 45 st.1 tač.3 i 46 st.1 tač.4 , 52, 53, i 54 Krivičnog zakonika Crne Gore, te čl. 226, 229,239 i 374 Zakonika o krivičnom postupku,izriče</span>
</p>
<p class="p4">
<span>USLOVNU OSUDU</span>
</p>
<p class="p5">
<span>    	 Kojom mu utvrdjuje kaznu zatvora u trajanju od 5 (pet) mjeseci i istovremeno određuje da se ista neće izvršiti ukoliko optuženi u roku od 2 (dvije) godine po pravnosnažnosti presude ne učini novo krivično djelo.</span>
</p>
<p class="p5">
<span>	Obavezuje se optuženi da ostećenom "P.G.“ DOO B.P. na ime imovinsko pravnog zahtjeva isplati iznos od 5.801,58 eura u roku od 3 (tri) mjeseca od pravnosnažnosti presude. </span>
</p>
<p class="p6">
<span>Dužan je optuženi da na ime troškova krivičnog postupka uplati ovom sudu iznos od 60,50 eura kao i iznos od 30,00 na ime sudskog paušala, u roku od 15 dana po pravnosnažnosti presude.</span>
</p>
<p class="p4">
<span>O b r a z l o ž e n j e</span>
</p>
<p class="p6">
<span>Optužnicom Osnovnog državnog tužilaštva u Ulcinju Kt.br.118/13 od  27.02.2014.godine optuženom M.A. stavljeno je na teret izvršenje krivičnog djela izdavanje čeka i sredstava bezgotovinskog plaćanja bez pokrića iz čl.263 st.3 u vezi st.2 Krivičnog zakonika činjenično bliže opisano u izreci presude. Zastupnik optužbe je do završetka glavnog pretresa ostao pri podignutoj optužnici koju je na pretresu 20.10.2014.god. precizirao i u završnoj rječi je predložio sudu da optuženog oglasi krivim i osudi po zakonu.</span>
</p>
<p class="p6">
<span>Optuženi M.A. je u svojoj odbrani na glavnom pretresu priznao izvršenje krivičnog djela koje mu je stavljeno na teret. Naveo je da je on ovlašćeno lice firme DOO “R.” u kojem je svojstvu i izdao mjenicu firmi "P.G.” iz B. P. sa kojom je sarađivao od osnivanja svoje firme. Tačnije njegov otac je osnovao firmu DOO “R. &amp; C.” u kojoj je optuženi bio ovlašćeno lice. U namjeri da pomogne optuženom on i njegov otac skolopili su ugovor o cesiji kako bi njegov otac preuzeo potraživanje „P.G.“ prema firmi optuženog DOO “R.“, a radilo se o dugu od 3.000 eura. Zbog ekonomske krize i velike konkurencije na tržištu firma je sve lošije poslovala, te je s toga taj dug ostao, dok je dug firme „R. &amp; C.“ iznosio nešto preko 2.000 eura koji takođe  nije platio „P.G.-u“. Zbog toga je on za oba duga na ime preuzete robe izdao ovu mjenicu i potpisao mjenično ovlašćenje. U vrijeme izdavanja mjenice nije imao potraživanja prema drugim firmama niti je očekivao priliv novčanih sredstava već se nadao da će mu posao u prodavnici krenuti na bolje pa će dugove moći da podmiri.Dalje je naveo da ne spori postojanje duga prema pomenutoj firmi,te da mu nije bila namjera da prevari firmu sa kojom je ranije uspješno sarađivao,da se kaje zbog izršenog krivičnog djela, pa je molio sud da ga što blaže kazni.</span>
</p>
<p class="p6">
<span>U svojoj odbrani u izviđaju je negirao izvršenje djela navodeći da ga čude navodi krivične prijave jer je sa navedenom firmom uvijek korektno poslovao. Nije sporio da je on potpisao bjanko mjenicu ali da tada nije znao da na računu nema sredstava za obezbjedjenje iste. Dalje je istakao da im je 2013 god. zakupac povećao kiriju te iz tih razloga nije bio u mogućnosti da redovno servisira dugovanja prema navedenoj firmi,a osim toga u vrijeme ekonomske krize propale su i mnogo veće firme od njegove.</span>
</p>
<p class="p6">
<span>Upitan da pojasni razlike u kazivanju u svojoj odbrani pred tužilaštvom i na pretresu,te da objasni razloge za različito kazivanje izjavio je da je tačno ono što je rekao na glavnom pretresu jer u izviđaju nije shvatio da se radi o tako ozbiljnoj stvari pa je pokušao da se opravda drugim razlozima.   </span>
</p>
<p class="p6">
<span>Sud je u dokaznom postupku saslušao predstavnika oštećene "P.G." DOO B.P. dipl.pravnika R.A., pročitao nalaz i mišljenje vještaka finansijske struke dipl.ecc. N. V. od 28.12.2013.godine, izvršio uvid u mjenicu br. AA xxxxxxxx od 12.06.2012.godine, karticu za žiro račun br.xxxxxxxx “S. g. b.” o platnom prometu preduzeća "R. &amp; C." od 11.06.2012.godine, do 23.05.2013.godine, mjenično ovlašćenje od 12.06.2012.godine, karton deponovanih potpisa Podgoričke banke “S. G. G.” od 23.01.2012, te pročitao izvod iz kaznene evidencije za optuženog izdat od Uprave policije CB Bar br.71-03-245/13-3202/2 od 30.08.2013.godine.</span>
</p>
<p class="p6">
<span>Predstavnik oštećene DOO „P.G.“ R.A. navodi da je zaposlen u navedenoj firmi kao pravni savjetnik. Optuženi je do 12.juna 2012.godine, od njihove firme preuzeo robu u iznosu od 5.801,58 eura, a kao garanciju da će roba biti plaćena potpisao je blanko mjenicu iako je znao da nema dovoljno sredstava na računu firme. Kada je mjenica dospjela na naplatu oni su tada predali istu "S. G." banci u B. P., međutim račun optuženog je bio u blokadi. Ne pridružuje se krivičnom gonjenju a imovinsko pravni zahtjev je postavio i to u iznosu od 5.801,58 eura. </span>
</p>
<p class="p6">
<span>Iz nalaza vještaka finansijske struke dipl.ecc N. V. od 28.12.2013.godine, proizilazi da dana 12.06.2012.godine, kada je potpisana mjenica za realizaciju u korist dobavljača tj. preduzeća "P.G." B.P., osumnjičeni nije imao sredstva na žiro račun da bi realizovao svoja potraživanja u iznosu od 5.801,58 eura.</span>
</p>
<p class="p6">
<span>Iz mjenice br. AA xxxxxxxxx od 12.06.2012.godine se utvrdjuje da je izdata da se po naredbi DOO "P.G.", Rn.  xxxxxxxx uplati  suma od 5.801,58 eura  i da je vrijednost primljena u robi.</span>
</p>
<p class="p6">
<span>Iz mjeničnog ovlašćenja od 12.06.2012.godine, proizilazi da je mjenični dužnik "R. i C." izdao mjeničnom povjeriocu “P.G.” DOO B.P.,dana 12.06.2012.god. mjenično pismo-ovlašćenje za korisnika banko potpisanih mjenica korisniku "P.G." DOO sa žiro računa mjeničnog dužnika broj xxxxxxx kod "S. G." banke. Mjenični dužnik je izdao mjeničnom povjeriocu "P.G." blanko potpisane mjenice u vrijednosti od od 5.801,58 eura, kao sredstvo obezbeđenja plaćanja po ugovoru br. 35/2012. Mjenični dužnik saglasan je da mjenični povjerilac može sam popuniti blanko mjenice i da može zahtjevati naplatu po istim u slučaju da mjenični dužnik u ugovorenom roku ne plati svoje obaveze prema mjeničnom povjeriocu. U desnom donjem uglu ovlašćenja stoji štambilj firme "R. i C." i nečitki potpis.</span>
</p>
<p class="p6">
<span>Iz kartona deponovanih potpisa Podgoričke banke “S. G. G.” od 23.01.2012 proizilazi da optuženi M.A. ima ovlašćenje da punovažno potpiše i  raspolaže novčanim sredstvima preduzeća DOO “R. &amp; C.”.</span>
</p>
<p class="p6">
<span>Iz izvoda iz kaznene evidencije  za optuženog  izdatog od Uprave policije CB Bar br.71-03-245/13-3202/2 od 30.08.2013.godine, proizilazi da isti nije osudjivan.</span>
</p>
<p class="p7">
<span>	Ocjenom izvedenih dokaza na nesumnjiv način je utvrdjeno da je optuženi izvršio krivično djelo koje mu je stavljeno na teret,činjenično bliže opisano u izreci presude. Dakle, nesumnjivo je utvrdjeno da je optuženi M.A. u namjeri da sebi pribavi protivpravnu imovinsku korist, za isporučenu robu od strane DOO "P.G." B.P., izdao mjenicu AAxxxxxxxx,kao sredstvo obezbjedjenja sa rokom dospjelosti za naplatu 01.avgusta 2013.godine iako je znao da za to na žiro računu nema pokriće. Dakle, predmet krivičnog djela je mjenica bez pokrića, a to je slučaj kada njen izdavalac ne raspolaže kod banke sa novčanim iznosom koji je u mjenici naznačen. Bitno je da pokriće ne postoji u vrijeme kada je mjenica izdata i da je izdavalac toga svjestan. Nesporno je utvrđeno da na dan izdavanja mjenice nije postojalo pokriće na žiro računu optuženog. Da je optuženi izdao mjenicu za koju je znao da nema pokriće firmi "P.G." DOO sud je utvrdio iz materijalnih dokaza koje je u cjelosti prihvatio kao međusobno saglasne,jasne i detaljne te izdate od banke kod koje je optuženi imao otvoren žiro račun za firmu "R. i C." DOO,iskaza predstavnika oštećene firme koji je sa materijalnim dokazima saglasan,te u konačnom i iz nalaza sudskog vještaka finansijske struke koji je sud cijenio kao jasan i stručan. Ni sam optuženi ne spori da je izdao predmetnu mjenicu i mjenično ovlašćenje,da je za navedeni iznos on ranije preuzimao robu od pomenute firme,a da na računu nije imao sredstava u vrijeme izdavanja mjenice a ni kasnije jer je u to vrijeme loše poslovao a sud je ovakvo njegovo priznanje dato na glavnom pretresu prihvatio u ovom dijelu u kojem je ono  saglasno sa ostalim izvedenim dokazima kojima je sud poklonio punu vjeru. Optuženi je pritom objasnio i da je dio robe preuzet za potrebe njegove firme i firme njegovog oca koje su kasnije zaključile međusobni ugovor o cesiji i on je na ima cjelokupnog duga izdao mjenicu jer je u suštini on i dalje vodio firmu i imao sva ovlašćenja a firma se samo formalno vodila na njegovog oca. I ovakvi njegovi navodi saglasni su sa materijalnim dokazom-kartonom deponovanih potpisa kod "S. G." banke. Bez uticaja su na drugačiju odluku navodi optuženog da se nadao većem prometu u svom maloprodajnom objektu jer je za postojanje predmetnog krivičnog djela neophodno da pokriće ne postoji u vrijeme kada je mjenica izdata a to je 12.06.2012.god. Optuženi je pritom bio svjestan svog djela i htio je njegovo izvršenje jer je njegov umišljaj obuhvatao svijest da za izdatu mjenicu nema pokriće te je postupao sa direktnim umišljajem.U konačnom optuženi je pribavio sebi protivpravnu imovinsku korist u iznosu koji prelazi 3,000 eura te su time ostvarena sva subjektivna i objektivna obilježja krivičnog djela koje mu je stavljeno na teret. </span>
</p>
<p class="p7"></p>
<p class="p7">
<span>	Okolnost da je nastupila svjetska ekonomska kriza ne opravdava ponašanje optuženog budući da je opštepoznato da je kriza nastupila 2009.god. dakle mnogo prije nego što je on izdao mjenicu i prije nego što je preuzeo robu u vrijednosti od preko 5.000 eura,te je jasno da je optuženi znao da već 2012.god. posluje u periodu ekonomske krize,a razvoj konkuretnskih firmi je bio dužan da prati kao svaki dobar privrednik te je stoga od oštećene firme mogao preuzeti manju količinu robe za koju je bilo izvjesno da je može prodati i platiti. I njegov odbrana data u izviđaju očigedno je usmjerena na izbjegavanje krivične odgovornosti. </span>
</p>
<p class="p8">
<span>Kod ovako utvrđenog činjeničnog stanja, sud nalazi da u radnjama optuženog M.A., stoje svi bitni elementi bića krivičnog djela izdavanje čeka i sredstava bezgotovinskog plaćanja bez pokrića iz čl. 263 st.3 u vezi st.2 Krivičnog zakonika Crne Gore. </span>
</p>
<p class="p6">
<span>Prilikom izbora vrste i visine krivične sanskije sud je cijenio sve okolnosti iz čl. 42 Krivičnog zakonika (olakšavajuće i otžavajuće okolnosti), pa je od olakšavajućih okolnosti na strani optuženog cijenio njegovu neosudjivanost koju je sud utvrdio iz izvoda kaznene evidencije za optuženog izdatog od Uprave policije CB Bar,činjenicu da se predstavnik oštećene firme nije pridružio krivičnom gonjenju kao i loše imovno stanje optuženog,dok  otežavajućih okolnosti nije bilo,pa je sud navedene okolnosti u svojoj sveukupnosti cijenio kao osobito olakšavajuće te je na osnovu čl.45 st.1 tač.3 i čl.46 st.1 tač.4 Krivičnog zakonika Crne Gore, izvršio ublažavanje zakonom propisane kazne i optuženom M.A. izrekao kaznu zatvora u trajanju od 5 (pet) mjeseci  i istovremeno odredio da se ista neće izvršiti ukoliko optuženi u roku od 2 (dvije) godine po pravosnažnosti presude ne izvrši novo krivično djelo, nalazeći da će se i uslovnom osudom kao mjerom upozorenja postići svrha iz čl.52 Krivičnog zakonika Crne Gore i u dovoljnoj mjeri uticati na optuženog da ubuduće ne vrši krivična djela, odnosno da će se u svemu ostvariti svrha  propisivanja i izricanja krivičnih sankcija iz čl. 4 st. 2 Krivičnog zakonika Crne Gore, zaključujući da je izrečena uslovna osuda adekvatna težini učinjenog krivičnog djela i stepenu krivice optuženog, te da bi se efektivnom kaznom isuviše represivno djelovalo na optuženog.</span>
</p>
<p class="p6">
<span>Kako je optuženi oglašen krivim sud je odluku o troškovima postupka temeljio na odredbi čl. 226 i 229 Zakonika o krivičnom postupku, a isti se odnose na troškove vještačenja po vještaku finansijske struke u iznosu od 60,50 eura kao i  30,00 eura na ime sudskog paušala, a visinu istog sud je odredio na osnovu imovnog stanja optuženog, dužine trajanja i složenosti postupka.</span>
</p>
<p class="p5">
<span>     Shodno čl.239 st.2 Zakonika o krivičnom postupku optuženi je obavezan da ostećenom DOO "P.G.“ -B.P. isplati iznos od 5.801,58 eura u roku od 3 (tri) mjeseca od pravnosnažnosti presude jer je iz izvedenih dokaza nesporno utvrdjeno da dug i dalje stoji,što ni sam optuženi ne spori.</span>
</p>
<p class="p5">
<span>    Sa iznjetih razloga, a na osnovu čl.374 Zakonika o krivičnom postupku, odlučeno je kao u izreci ove presude. </span>
</p>
<p class="p1"></p>
<p class="p4">
<span>OSNOVNI SUD U ULCINJU </span>
</p>
<p class="p4">
<span>Dana 23.10.2014.godine</span>
</p>
<p class="p2"></p>
<p class="p1">
<span>                                                                                                                      S U D I J A,</span>
</p>
<p class="p2">
<span>Mr Sanja Mirović </span>
</p>
<p class="p1"></p>
<p class="p1">
<span>PRAVNA POUKA: Protiv ove presude može se izjaviti žalba Višem sudu u Podgorici a preko ovog suda , u roku od 15 dana od dana prijema prepisa iste.</span>
</p>
<p class="p9"></p>


</body>
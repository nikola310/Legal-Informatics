<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial';font-weight:800}
.span2{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>&nbsp;</p>
<p>
<span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">      </span><span class="span2"></span><span class="span2">                                  </span><span class="span2"> </span><span class="span2">   K.br.89/17</span>
</p>
<p>&nbsp;</p>
<p>&nbsp;</p>
<p>
<span class="span1"></span><span class="span1"></span><span class="span1"></span><span class="span1">         </span><span class="span2">U  IME  CRNE  GORE</span>
</p>
<p>
<span class="span2"></span>
</p>
<p>
<span class="span2">Osnovni sud u B.ama, po sudiji Milovanu Spasoviću, uz učešće samostalnog referenta Momirke Fatić kao zapisničara, u krivičnom predmetu, protiv okrivljenog  M.M.a iz B.a, zbog krivičnog djela ugrožavanje sigurnosti iz čl.168 st.1 Krivičnog zakonika Crne Gore,  po optužnom  predlogu ODT-a u B. Kt.br.89/17 od 16. maja 2017. godine, nakon održanog, usmenog, glavnog i javnog pretresa, u prisustvu  Državnog  tužioca  ODT- a u  B.ama  Marka  Bojovića i okrivljenog M.M., a u odsustvu uredno pozvanog oštećenog S.B., donio je i javno objavio dana 16.10.2017.godine</span>
</p>
<p>&nbsp;</p>
<p>
<span class="span2"></span><span class="span2"></span><span class="span2"></span><span class="span2"></span><span class="span2"> P R E S U D U</span>
</p>
<p>&nbsp;</p>
<p>
<span class="span2">Okrivljeni</span><span class="span1"> </span><span class="span2">M.M. </span><span class="span1"> </span><span class="span2">JMB ........,  od oca R. i majke M., rođene B., rodjen ..........godine u B., sa prebivalištem  u ul. „M. V.“ ...., opština B., državljanin Crne Gore, pismen,  sa završenom SSS , student, nezaposlen, neoženjen, srednjeg imovnog stanja, osuđivan presudom Osnovnog suda u B. K.br. ...... od .........godine zbog krivičnog djela iz čl. 403 st.3 i čl.327 KZCG na kaznu zatvora u trajanju od 1 godine, presudom Osnovnog suda u B. K.br. ....... od ......... godine zbog krivičnog djela iz čl. 375 st.3 KZCG na kaznu zatvora u trajanju od.. ....  mjeseca, presudom Osnovnog suda u B.  K.br. ......... od  ......... godine zbog krivičnog djela iz čl. 399 KZCG na kaznu zatvora u trajanju od.....  mjeseca, presudom Višeg suda u B. P. K.br. .........  od .......... godine zbog krivičnog djela iz čl. 152 st.2 i čl. 403.st.1  KZCG na kaznu zatvora u trajanju od ... mjeseci i ....... dana, </span>
</p>
<p style="text-align:center;">
<span class="span2">K r i v   j e</span>
</p>
<p>&nbsp;</p>
<p>
<span class="span2">Što je :</span>
</p>
<p>
<span class="span2">Dana ........godine, oko 21,50 časova u ul. M. i S., zv. Z., Opština B., sposoban da shvati značaj svog djela i upravlja svojim posutpcima i svjestan svog djela čije je izvršenje htio i znajući da je isto zabranjeno, ugrozio sigurnost oštećenog S.B. prijetnjom da će napasti na njegov život i tijelo, na način što mu stavio u usta pištolj </span><span class="span2">nepoznate marke  i uputio mu riječi prijetnje " ubiću te,  ubiću te, ubiću te", a potom ga otvorenim šakama više puta udario u predjelu lica, što je kod oštećenog izazvalo osjećaj straha i ugroženosti.</span>
</p>
<p>
<span class="span2"> -čime je izvršio krivično djelo ugrožavanje sigurnosti iz čl.168 st.1 Krivičnog zakonika Crne Gore, </span>
</p>
<p>
<span class="span2">- pa ga sud za izvršeno krivično djelo na osnovu navedenog zakonskog propisa, te primjenom čl. 32, čl.39  i čl. 42 KZ-a, kao i primjenom čl.226, čl.229 i čl. 374 ZKP-a. </span>
</p>
<p style="text-align:center;">
<span class="span2">O S U Đ U J E</span>
</p>
<p>
<span class="span2">Na novčanu  kaznu u iznosu od ....... (........) eura, koju je dužan platiti u roku od ...... /......../ mjeseci od dana pravosnažnosti presude, a ukoliko osuđeni ne plati novčanu kaznu u navedenom roku, sud će novčanu kaznu zamijeniti kaznom zatvora, tako što će se za svakih započetih 25,00 € novčane kazne odrediti 1(jedan) dan zatvora, a ako osuđeni plati samo dio novčane kazne, ostatak novčane kazne će se srazmjerno zamijeniti kaznom zatvora, pa ako osuđeni isplati ostatak novčane kazne, izvršenje kazne zatvora će se obustaviti.</span>
</p>
<p>
<span class="span2"></span><span class="span2">Okrivljeni</span><span class="span2"> se </span><span class="span2">obavezuje</span><span class="span2"> da </span><span class="span2">na</span><span class="span2"> </span><span class="span2">ime</span><span class="span2"> </span><span class="span2">troškova</span><span class="span2"> </span><span class="span2">krivičnog</span><span class="span2"> </span><span class="span2">postupka</span><span class="span2"> </span><span class="span2">plati</span><span class="span2"> </span><span class="span2">iznos</span><span class="span2"> </span><span class="span2">od .........</span><span class="span2"> (..........) </span><span class="span2">eura</span><span class="span2"> </span><span class="span2">kao</span><span class="span2"> </span><span class="span2">i</span><span class="span2"> da </span><span class="span2">na</span><span class="span2"> </span><span class="span2">ime</span><span class="span2"> </span><span class="span2">paušala</span><span class="span2"> </span><span class="span2">plati</span><span class="span2"> </span><span class="span2">iznos</span><span class="span2"> od 30,00 </span><span class="span2">eura</span><span class="span2">  (</span><span class="span2">trideseteura</span><span class="span2">) u </span><span class="span2">korist</span><span class="span2"> </span><span class="span2">budžeta</span><span class="span2"> </span><span class="span2">Crne</span><span class="span2"> Gore </span><span class="span2">na</span><span class="span2"> </span><span class="span2">žiro</span><span class="span2"> </span><span class="span2">račun</span><span class="span2"> </span><span class="span2">broj</span><span class="span2"> 907 - 83001 - 19, u </span><span class="span2">roku</span><span class="span2"> od 15 </span><span class="span2">dana</span><span class="span2"> od </span><span class="span2">dana</span><span class="span2"> </span><span class="span2">pravosnažnosti</span><span class="span2"> </span><span class="span2">presude</span><span class="span2">, pod </span><span class="span2">prijetnjom</span><span class="span2"> </span><span class="span2">prinudnog</span><span class="span2"> </span><span class="span2">izvršenja</span><span class="span2">.</span>
</p>
<p>&nbsp;</p>
<p>
<span class="span2">       Oštećeni S.B. iz B., se radi ostvarivanja imovinsko-pravnog zahtjeva za naknadu štete upućuje na parnični postupak, shodno čl. 239 st. 2 ZKP-a.</span>
</p>
<p>&nbsp;</p>
<p style="text-align:center;">
<span class="span2">O b r a z l o ž e nj e</span>
</p>
<p>&nbsp;</p>
<p>
<span class="span2">Osnovno državno tužilaštvo u B. podnjelo je optužni predlog Kt.br. 89/ 2017 od 16. maja 2017. godine, protiv okrivljenog </span><span class="span2">M.M. iz B., da je izvršio krivično djelo ugrožavanje sigurnosti iz čl.168 st.1 Krivičnog Zakonika Crne Gore. </span>
</p>
<p>&nbsp;</p>
<p>
<span class="span2"> Na glavnom pretresu od ........ godine, Državni tužilac ODT- a u B.ama  Marko  Bojović  u završnoj riječi je izjavio </span><span class="span2">da ostaje u potpunosti pri optužnom predlogu ODT- a u B. Kt.br. ......... od ........ 2017. godine, da se krivično djelo ugrožavanje sigurnosti iz čl. 168. st.1. KZ CG sastoji i u ugrožavanju sigurnosti nekog lica prijetnjom da će se napasti na njegov život i tijelo, a posledica djela se sastoji u  osjećaju straha za svoj život  ili tjelesni  integritet  te s tim kada se dovede iskaz svjedoka-oštećenog S.B. u vezi sa nalazom i mišljenjem vještaka medicinske struke i nalazom i mišljenjem vještaka </span><span class="span2">i</span><span class="span2"> </span><span class="span2">stomatološke</span><span class="span2"> </span><span class="span2">struke</span><span class="span2"> nesumnjivo je utvrđeno da je okrivljeni M.M. izvršio krivično djelo u vrijeme, mjesto i na način kako je to predstavljeno dispozitivom optužnog predloga, pa predlaže sudu da okrivljenog M.M. oglasi krivim za predmetno krivično djelo i  da ga osudi na  novčanu kaznu u iznosu od ........ eura. </span>
</p>
<p>
<span class="span2"> Izjašnjavajući se o navodima iz optužnog predloga </span><span class="span2">okrivljeni M.M. je u svojoj odbrani tokom postupka naveo da nije izvršio krivično djelo niti da priznaje krivicu. Naveo  je da nije tačno da  je dana ......... godine, u ul. " M. i s. " zv. Z. u B. oko 21,50 </span><span class="span2">h sa pištoljem u ruci uputio prijetnje oštećenom S.B. na način što je pištolj repertirao i sa istim  ga udarao u predjelu usana i otvorenim šakama u predjelu lica. Da su dana ........ godine  u večernjim časovima tj. oko 22,00 h, kod njega kući  došli službenici  Uprave policije CB B. i poveli ga u prostorije zgrade policije u B. gdje su mu saopštili da ga je S.B. prijavio zbog navodnih  prijetnji i zbog toga što ga je pištoljem i otvorenim šakama udarao u predjelu glave i usana. Naveo je da se toga dana do oko 21,00 h nalazio  u kafe baru "S.", koji se nalazi u blizini restorana " D. J.", a da ga je nakon toga kući doveo J.N.sa kojim je inače i došao u kafanu, a da su zajedno iz iste izašli i pošli kućama obzirom da žive u istom naselju i da iz kuće nije izlazio do trenutka kada  su službenici policije došli po njega. Dalje je naveo da je u kafani sa njim i J.N. bio prisutan i S. A., kao i konobar A., kome ne zna prezime i da te  prilike u kafani nije konzumirao alkohol. Istakao je da S.B. poznaje dobro jer su komšije i u dobrim odnosima , tj. da obojica žive u ul. M. V.u B. i da mu nije  poznat razlog njegovog prijavljivanja jer sa njim   nikada nije  imao ni svađu niti kakav drugi problem. Da se dana ....... godine uopšte  nije sretao sa S.B., da ne posjeduje  pištolj, sa kojih razloga i smatra da su razlozi  S.B. za prijavljivanje neosnovani.</span><span class="span2"> U završnoj riječi je izjavio da nije izvršio krivično djelo  koje mu je stavljeno na teret, no ukoliko sud nađe da postoji njegova krivična odgovornost moli  da ga što blaže kazni.</span>
</p>
<p>
<span class="span2">Radi pravilnog i zakonitog presuđenja ove krivično pravne stvari, sud je na glavnom pretresu, u dokaznom postupku izveo  sledeće dokaze: saslušao svjedoke S.A. i J.N., pročitao izvještaj ljekara specijaliste JZU Opšte bolnice u B. broj protokola ........ od ...........godine, pročitao podnesak Opštine B. Sekretarijata za komunalno stambene poslove i saobraćaj br. ........ od ..........godine, pročitao nalaz i mišljenje vještaka medicinske struke dr   M. B. datog na zapisniku kod ODT-a u B. Kt.br. ......... od ......... 2017.godine, pročitao nalaz i mišljenje sudskog vještaka iz oblasti stomatologije dr V. R. datog na zapisniku kod ODT-a u B. Kt.br. 89/2017 od 12.maja 2017.godine, na saglasan predlog svih učesnika u postupku pročitao iskaz svjedoka - oštećenog S.B. sa zapisnika sastavljenog kod ODT-a u B. Kt.br. 89/2017 od 03.maja 2017. godine i pročitao  Uvjerenje izvoda iz registra kaznenih evidencija Ministarstva pravde CG na ime okrivljenog.</span>
</p>
<p>
<span class="span2">Nakon sprovedenog dokaznog postupka cijeneći navode optužbe,  izvedene pobrojane dokaze, cijeneći ih u smislu  člana 16 i 370 ZKP-a, a dovodeći ih u vezu jedne sa drugim, sud je stao na stanovište da su činjenice iz činjeničnog opisa  izreke presude u svemu dokazane i da je okrivljeni  M.M.  izvršio krivično djelo  ugrožavanje sigurnosti iz čl.168 st.1 Krivičnog Zakonika, pa ga je oglasio krivim i krivično odgovornim, jer nije bilo osnova koji bi isključivali postojanje krivičnog djela i krivice okrivljenog. Pri tom sud nije prihvatio odbranu okrivljenog da nije izvršio krivično djelo stavljeno mu na teret, odnosno da nije kritičnog dana oštećenom prijetnjom da će napasti na njegov život i tijelo, na način što mu stavio u usta pištolj nepoznate marke  i uputio mu riječi prijetnje " ubiću te,  ubiću te, ubiću te", a potom ga otvorenim šakama više puta udario u predjelu lica, jer je kao takva sračunata na izbjegavanje sopstvene krivične odgovornosti a i ista nije u skladu sa ostalim izvedenim dokazima tokom postupka, prvenstveno sa iskazom svjedoka oštećenog  S.B., nalazom i mišljenjem vještaka medicinske struke dr  M. B., nalazom i mišljenjem sudskog vještaka iz oblasti stomatologije dr V.R. te podneskom Opštine B. Sekretarijata za komunalno stambene poslove i saobraćaj br........ od .........godine a kojim  dokazima je nesumnjivo utvrđeno da je okrivljeni izvršio krivično djelo koje mu je stavljeno na teret.</span>
</p>
<p>
<span class="span2">Iz iskaza svjedoka - oštećenog  S.B. sa zapisnika sastavljenog kod ODT-a u B..Kt.br. 89/2017 od 03.maja 2017. godine a čiji iskaz je sud na saglasan predlog svih učesnika  pročitao na glavnom pretresu od ...........godine je utvrđeno da  je u noći ........... godine, oko 21,50 h išao pješke ulicom " M. i S." zv. Z. tj.da je te večeri šetao do kraja zaobilaznice i vraćao se nazad i da je u povratku kada se nalazio kod seperacije vlasništvo B.  B. i Ž., njemu u susret iz pravca B. je naišlo putničko motorno vozilo marke A., bijele boje, kojim je urpavljao J. N., dok je na mjestu suvozača bio M.M.. Naveo je da je tada  J.N. zaustavio vozilo pored njega a da je sa mjesta suvozača izašao M.M.  i sa pištoljem u ruci se uputio prema njemu dok je stajao na šetalištu i dok je išao u njegovom pravcu M.M. je repertirao pištolj, a potom je taj pištolj stavio njemu u usta i uputio mu riječi prijetnje "ubiću te, ubiću te, ubiću te" a da je nakon toga  M.M.  izvadio pištolj iz njegovih usta i tim pištoljem , tačnije sa metalnom cijevi od pištolja ga više puta udario u predjelu usana i zuba, a nakon toga ga otvorenim šakama više puta udarao u predjelu lica s tim što je pištolj prebacivao iz jedne ruke u drugu ruku. Dalje je naveo da je nakon toga počeo da se udaljava od M.M. a da je M.M.  išao za njim  još 3-4 metra i ponovo  mu uputio riječi prijetnje " ubiću te, ubiću te, ubiću te", da je zatim  potrčao do putničkog motornog vozila marke A., sjeo na mjesto suvozača,  potom se sa tim vozilom velikom brzinom udaljilo u pravcu Vatrogasne stanice. Da tada J.N. nije izlazio iz vozila a da se te prilike M.M. ponašao veoma čudno, odnosno bio je u nekom nervoznom i razdraženom stanju a da inače poznaje i M.M. i Jašarević Nina, jer žive blizu i komšije su, ali da se ne druže. Istakao je da nakon što su se oni udaljili odmah je pošao u Upravu policije CB B. gdje je  prijavio događaj, a nakon toga je uz  pratnju policije odveden u Opštu  bolnicu u B., gdje su mu ukazali pomoć zbog zadobijenih povreda od strane M.M., o čemu  posjeduje  izdat  medicinski izvještaj. Istakao je da mu je  te večeri kada se vratio kući  bilo loše,da ga je boljela glava , da je  povraćao i da je pio tablete za bolove. Da je te  prilike M.M. imao pištolj crne boje, čija je cijev dugačka oko 13 cm i da od upućenih prijetnji od strane M.M. osjeća strah za svoj život, ugroženost i uznemirenost, da ga je strah da izađe iz kuće jer se plaši da se sretne sa M.M. i da se od te večeri nije sretao sa M.M. niti sa J.N. Takođe je istakao  da kada mu je  M.M. uputio riječi prijetnje  i kada mu je stavljao pištolj usta i udarao ga istim u predjelu usana, nalazio se na šetalištu, a na udaljenosti 20 m  od njih bile su neke dvije žene kojima ne zna imena a da je takođe te večeri zaobilaznicom prolazilo dosta vozila. Da mu nije poznato zbog čega ga je M.M. napao te večeri jer sa njim nikada nije imao svađu i da sa njim nema ništa. Kao oštećeni pridružio se krivičnom gonjenju i postavio imovinsko pravni  zahtjev. </span>
</p>
<p>
<span class="span2">Sud je  cijenio navedeni iskaz i isti u potpunosti prihvatio,  nalazeći da je oštećeni S.B. na realan, precizan i uvjerljiv način prezentirao sudu predmetni događaj, a u pogledu postojanja povreda, potvrđen je nalazom i mišljenjem vještaka medicinske struke dr  M.B. i nalazom i mišljenjem sudskog vještaka iz oblasti stomatologije dr V. R.</span>
</p>
<p>
<span class="span2">Iz iskaza svjedoka A.  S.se vidi  da  Moto klub " S." čiji je  član posjeduje lokal u ul.  "S.S." br. .. u B, gdje se okupljaju njegovi članovi, da je predsjednik  tog društva P.D. koji  upravlja  imovinom društva a kako je  P. D. odsutan preuzeo je brigu o imovini do njegovog dolaska. Naveo je da je dana ......... godine bio u lokalu moto kluba " S.i" i da se sjeća da su toga dana oko 20,00 h  u moto klubu ušli M.M. zv. M. i J.N., koje poznaje od ranije i u klubu su se zadržali do oko 22,00 h a da se radi  o tom periodu sjeća se zbog toga što je  te večeri oko 23,00 h pošao kući odakle je uzeo stvari i pošao za B., a da su u klubu i dalje ostali M.M. i J.N.. Dalje je naveo da </span><span class="span2">ga je nakon  toga na telefon  pozvao J.N. i kazao mu je da se u Upravu policije CB B. pozvao na njega kako bi potvrdio da je te večeri sa  M.M. bio u prostorije moto kluba " S." do oko 23,00 h i tražio da mu to povrdi ako bude potrebno na šta mu je kazao da hoće. Da tom prilikom nije pitao J.N. zbog čega ga je to pitao, a kada se vratio iz B. J.N. mu je kazao da je S.  B. prijavio M.M. jer ga je M.M. gledao iz kola. Dalje je naveo da tada J. N. njemu nije kazao da su on i M.M. sreli S.B. kada su otišli iz moto kluba  "S.", a nije ga ni pitao jer ga to ne interesuje, samo zna da to veče M.M. i J.N. nijesu  konzumirali alkohol. Istakao je da u prostorijama moto kluba " Sokolovi" ne postoje instalirane video kamere a da mu je poznato da J.N. posjeduje  i koristi putničko motorno vozilo marke . A4, bijele boje, stim što ne može  da se izjasni da li je .... godine sa tim vozilom J. N. došao do prostorija moto kluba " S.".</span>
</p>
<p>
<span class="span2">Iz iskaza svjedoka J.N. se vidi da  je dana ........ godine  u periodu od oko 21,00 do oko 22,30 h sa M.M. bio u lokalu " S." koji se nalazi u ulici  ispred  restorana " D. J." i da tom prillikom nijesu  konzumirali  alkohol i da su bili sami za stolom, a da je u lokalu bio i vlasnik S.A., konobar A. i još neka dva momka, kojima ne zna imena i da se nijesu sretali sa S.B., da nijesu išli ul.“ M.i S.“ zv. Z., niti je M.M. izlazio iz njegovog auta, niti je u rukama imao pištolj. Naveo je da je nakon toga sa M.M. pošao kući i to vozilom marke A. A4, B. registarskih oznaka kojim je i upravljao  dok je M.M. bio na mjestu suvozača i kada su došli do ulice M. V. u B. gdje žive  tj. gdje im se kuće nalaze jedna naspred druge preko ulice i nakon što su izašli iz vozila obojica su sjeli  ispred kuće M.M. 15 minuta kada se ispred  kuće M.M. parkiralo policijsko vozilo i kada su policijski službenici saopštili M.M. da je potrebno da sa njima pođe u prostorije  Uprave policije  CB B., jer je protiv istog podnijeta  prijava, ali da se ne  sjeća da li su tada kazali ko ga je prijavio, da bi M.M. pošao sa policijom, a on njegovim vozilom do prostorija Uprave policije CB B. Istakao je da S.B. živi u ul. M  V, da je i njegov  i M komšija i da su obojica da njim u dobrim  odnosima i  da mu nije poznato da je M.M. imao svađu  ili neki drugi problem  sa S.B. Takođe je istakao da je te večeri bio zatvoren saobraćaj u ul. " M i S" tzv.  Z i to za automobile pa je  to  još jedan razlog  zbog čega nije te večeri sa M.M. bio u toj ulici. Da se nakon 11.04.2017. godine ispred svoje kuće sretao sa S  B  ali da nije primijetio nikakve povrede na njegovom licu niti mu je S.B. govorio o tome.</span>
</p>
<p>
<span class="span2">Sud iskaz svjedoka S.A., je cijenio i našao da isti nije od bitnog uticaja za drugačije presuđenje ove krivične stvari. Dok iskaz svjedoka J.N., sud nije prihvatio, jer isti nije u skladu sa ostalim izvedenim dokazima tokom postupka prvenstveno sa nalazima i mišljenjima vještaka medicinske struke, kao i podneska  Opštine B. Sekretarijata za komunalno stambene poslove i saobraćaj br. .... od .........godine, a iz kojeg je utvrđeno da kritične prilike saobraćaj za putnička motorna vozila u ul.“M. i S.“ zv. Z.nije bio zatvoren, pa je iskaz svjedoka J. N. sračunat na izbjegavanje krivične odgovornosti okrivljenog.</span>
</p>
<p>
<span class="span2">Iz  izvještaja ljekara specijaliste JZU Opšte bolnice u B. broj protokola ... od ........godine te nalaza i mišljenja vještaka medicinske struke dr   M. B. datog na zapisniku kod ODT-a u B.Kt.br. ...... od ......godine na ime S.B. je utvrđeno da je u kliničkom objektiviziran krvni podliv promjera oko 1 cm u predjelu gornje usne, da na sluzokoži usne i desnima nijesu objektivizirani tragovi povrede , da je navedena povreda u vidu krvnog podliva nanesena najvjerovatnije zamahnutom šakom a da je manja vjerovatnoća da je povreda nanijeta  zamahnutim metalnim predmetom - pištoljem kako to u svom iskazu  ističe svjedok S.B. sa razloga jer povrede metalnim </span><span class="span2">dijelom ipak daju jače tragove povrede u vidu rane i da se povreda kvalifikuje kao laka tjelesna povreda koja je prolazna za sedam dana. </span>
</p>
<p>
<span class="span2">Iz podneska Opštine B. Sekretarijata za komunalno stambene poslove i saobraćaj br........ od ...........godine je utvrđeno da dana ......... godine od strane Sekretarijata za komunalno stambene poslove i saobraćaj nije bio zabranjen saobraćaj za motorna vozila ulicom ,,M. i S." u B. u periodu od 21,00 h do 23,00 h. </span>
</p>
<p>
<span class="span2">Iz nalaza i mišljenja sudskog vještaka iz oblasti stomatologije dr V. R. datog na zapisniku kod ODT-a u B. Kt.br. 89/2017 od 12.maja 2017.godine je utvrđeno da su u kliničkom nalazu konstatovane povrede u predjelu gornje usne u vidu modrice veličine oko 1 cm i treći zub blago razljuljan. Dalje je utvrđeno da u vezi povrede u vidu modrice veličine oko 1 cm vještak medicinek struke dr M. B. je u svom nalazu dao kvalifikaciju o vrsti povrede i njenom nastanku a što se tiče povrede u vidu blage klimavosti zuba ( subluksacija) koja povreda je po svom mehanizmu mogla nastati tupinom zamahnutog mehaničkog oruđa a u obzir dolazi i udarac zatvorenom šako, tj. pesnicom u predjelu lica i vilica. Da je ova povreda takođe mogla nastati  i udarcom otvorene šake s tim što taj udarac mora biti jačeg intenziteta koji bi svojom jačinom doveo do klimavosti stalnog gornjeg očnjaka. Dalje je utvrđeno da ova povreda nije mogl anastati udarcem metalnog dijel apištolja jer bi u takvom slučaju morala postojati rana  u dijelu djelovanja  tog predmeta na dio tijelaa posebno bi u takvom slučaju dejstvo sile tog predmeta izazvalo veće povrede zuba kao i broja zuba i ostalih djelova melih tkiva u predjelu nanijetog udarca što u konkretnom slučaju nije konstatovano i da se ova povreda kvalifikuje kao laka tjelesna povreda. </span><span class="span2"></span>
</p>
<p>
<span class="span2">Sud je u potpunosti prihvatio </span><span class="span2">nalaz i mišljenje vještaka medicinske struke dr   M. B. kao i nalaz  i mišljenje sudskog vještaka iz oblasti stomatologije dr V. R.</span><span class="span2"> jer su isti dati stručno, savjesno i u skladu sa pravilima nauke, a isti nijesu osporeni ostalim izvedenim dokazima tokom postupka kao ni odbranom okrivljenog.</span>
</p>
<p>&nbsp;</p>
<p>
<span class="span2">Pravnom analizom naprijed utvrđenog činjeničnog stanja sud je našao da su se u opisanim radnjama okrivljenog M.M. stekla sva bitna objeležja bića krivičnog djela ugrožavanje sigurnosti iz čl.168 st.1 KZ CG. Naime, tokom postupka je nesumnjivo utvrđeno, da je okrivljeni dana 11.04.2017.godine, oko 21,50 časova u ul. M. i S., zv.Z., Opština B., sposoban da shvati značaj svog djela i upravlja svojim posutpcima i svjestan svog djela čije je izvršenje htio i znajući da je isto zabranjeno, ugrozio sigurnost oštećenog S.B. prijetnjom da će napasti na njegov život i tijelo, na način što mu stavio u usta pištolj nepoznate marke  i uputio mu riječi prijetnje " ubiću te,  ubiću te, ubiću te", a potom ga otvorenim šakama više puta udario u predjelu lica, što je kod oštećenog izazvalo osjećaj straha i ugroženosti a što je utvrđeno kakao iz iskaza svjedoka oštećenog S.B. tako i iz nalaza i mišljenja vještaka medicinske struke dr  M. B. te nalaza i mišljenja sudskog vještaka iz oblasti stomatologije dr V. R. Djelujući na opisani način, okrivljeni M.M.  postupao je sa umišljajem, svjestan da svojom radnjom-upućivanjem navedenih riječi  prijetnje, oštećenom S.B.u prijeti napadom na život i tijelo, usled kojih je kod oštećenog nastupilo osjećanje straha i ugroženosti, pa je i pored takve svijesti htio postizanje zabranjene posledice.</span>
</p>
<p>
<span class="span2">Prilikom odlučivanja o izboru, vrsti i visini krivične sankcije, koju u konkretnom slučaju treba primijeniti prema okrivljenom za izvršeno krivično djelo, sud je imao u vidu sve okolnosti iz čl.42 KZ. Tako je sud od otežavajućih okolnosti na strani </span><span class="span2">okrivljenog sud cijenio njegovu raniju osuđivanost, a što je utvrđeno iz uvjerenja izvoda iz registra kaznenih evidencija Ministarstva pravde CG dok olakšavajućih okolnosti nije bilo pa ga je shodno čl. 39 KZ CG, osudio na novčanu kaznu u iznosu od ........ (.......... ) eura, koju je okrivljeni dužan da plati u roku od ........ (......... ) mjeseci po pravosnažnosti presude, a ukoliko ista ne bude plaćena  u navedenom roku, zamijeniće se tako što će se za svakih započetih 25 (dvadeset pet) eura novčane kazne odrediti 1 (jedan) dan zatvora, ako okrivljeni plati samo dio novčane kazne srazmjerno će se zamijeniti kaznom zatvora, a ako okrivljeni isplati ostatak novčane kazne, izvršenje kazne će se obustaviti. Sud je uvjerenja da je navedena kazna srazmjerna težini  i stepenu izvršenog krivičnog djela i predstavlja onu mjeru  koja je neophodno potrebna za postizanje  u okviru opšte svrhe izricanja krivičnih sankcija propisane čl. 4 st. 2 KZ, svrhe kaznjavanja propisane čl. 32 istog Zakona. Osnovano  se može očekivati da će novčana kazna pozitivno djelovati na okrivljenog da ubuduće ne vrši krivična djela. </span>
</p>
<p>
<span class="span2"> Odluka o troškovima krivičnog postupka  zasnovana je na odredbi čl.229. st.1. ZKP-a </span><span class="span2">i</span><span class="span2"> </span><span class="span2">predstavlja</span><span class="span2"> </span><span class="span2">izdatke</span><span class="span2"> </span><span class="span2">koje</span><span class="span2"> je </span><span class="span2">sud</span><span class="span2"> </span><span class="span2">imao</span><span class="span2"> </span><span class="span2">za</span><span class="span2"> </span><span class="span2">vještačenje</span><span class="span2"> </span><span class="span2">putem</span><span class="span2"> </span><span class="span2">vještaka</span><span class="span2"> </span><span class="span2">medicinske struke dr B. M. iznos od ....... eura, vještaku</span><span class="span2"> iz oblasti stomatologije dr V. R.</span><span class="span2">iznos od ...... eura </span><span class="span2">dok je paušal u  iznosu od 30,00 eura, odmjeren s obzirom na složenost i trajanje krivičnog postupka, te imovnog  stanja  okrivljenog  shodno čl.226.st.3.ZKP-a.</span>
</p>
<p>&nbsp;</p>
<p>
<span class="span2"></span><span class="span2">Oštećeni S.B. iz B., se radi ostvarivanja imovinsko-pravnog zahtjeva za naknadu štete upućuje na parnični postupak, shodno čl. 239 st. 2 ZKP-a.</span>
</p>
<p>&nbsp;</p>
<p>
<span class="span2">Na osnovu iznijetog odlučeno kao u izreci presude.</span>
</p>
<p>&nbsp;</p>
<p>
<span class="span2">                               </span><span class="span2">OSNOVNI SUD U BERANAMA</span>
</p>
<p style="text-align:center;">
<span class="span2">Dana 16.10.2017.godine</span>
</p>
<p>&nbsp;</p>
<p>
<span class="span2">Zapisničar,</span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">              S U D I J A             </span>
</p>
<p>
<span class="span2">Momirka Fatić                                                                                    Milovan Spasović</span>
</p>
<p>&nbsp;</p>
<p>&nbsp;</p>
<p>
<span class="span2">PRAVNA POUKA:</span>
</p>
<p>
<span class="span2">Protiv ove presude nezadovoljna </span>
</p>
<p>
<span class="span2">stranka ima pravo žalbe u roku od 8 dana </span>
</p>
<p>
<span class="span2">od dana prijema iste Višem sudu u B. Polju</span>
</p>
<p>
<span class="span2">a preko ovog suda.        </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
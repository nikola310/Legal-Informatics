<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-family:'Arial'}
.span3{color:#000000;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<li style="text-align:right">
<span></span><span class="span1">K. br. 5/16</span>
</li>
<p>&nbsp;</p>
<p>&nbsp;</p>
<p>&nbsp;</p>
<li style="text-align:center;">
<span class="span1">U IME CRNE GORE</span>
</li>
<p>&nbsp;</p>
<li>
<span class="span1">OSNOVNI SUD U PODGORICI, kao prvostepeni, krivični, po sudiji Željki Jovović, uz učešće Danijele Rajković, kao zapisničara, u krivičnom predmetu protiv okrivljenog P</span><span class="span1">.</span><span class="span1"> Š</span><span class="span1">.</span><span class="span1">, zbog dva krivična djela nedavanje izdržavanja iz čl. 221 st. 1 Krivičnog zakonika Crne Gore, postupajući po optužnom predlogu Osnovnog državnog tužilaštva Podgorica Kt. br. 1201/14 od 11. 01. 2016. godine, nakon glavnog, javnog pretresa održanog dana 11. 03. 2016. godine, u prisustvu zastupnika optužbe Maje Knežević, okrivljenog, zakonske zastupnice oštećenih i punomoćnika oštećenih adv. M</span><span class="span1">.</span><span class="span1"> Š</span><span class="span1">.</span><span class="span1">, donio je i istog dana  javno objavio, </span>
</li>
<p>&nbsp;</p>
<p>&nbsp;</p>
<li style="text-align:center;">
<span class="span1">P R E S U D U</span>
</li>
<p>&nbsp;</p>
<li>
<span class="span1">Okrivljeni:</span>
</li>
<p>&nbsp;</p>
<li>
<span class="span1">P</span><span class="span1">.</span><span class="span1"> Š</span><span class="span1">.</span><span class="span1">, JMB </span><span class="span1">xxxxxxxxxxxxxx</span><span class="span1">, od oca D</span><span class="span1">.</span><span class="span1"> i majke D</span><span class="span1">.</span><span class="span1">, rođene Đ</span><span class="span1">.</span><span class="span1">, rođen 15. 08. 19</span><span class="span1">xx</span><span class="span1">. godine u Podgorici, sa prebivalištem u mjestu rođenja Ulica Belvederska br. </span><span class="span1">xx</span><span class="span1">, državljanin Crne Gore, nezaposlen, razveden, otac dvoje djece, završio srednju školu, srednjeg imovnog stanja, osuđivan presudom Osnovnog suda u Podgorici K. br. 931/13 od 23. 01. 2014. godine, zbog krivičnog djela nedavanje izdržavanja iz čl. 221 st. 1 KZ – 45 dana zatvora uslovno na 1 godinu</span>
</li>
<p>&nbsp;</p>
<li style="text-align:center;">
<span class="span1">Kriv je</span>
</li>
<p>&nbsp;</p>
<li>
<span class="span1">Što:</span>
</li>
<p>&nbsp;</p>
<li>
<span class="span1">Od 17. 09. 2013. godine do 11. 01. 2016. godine, u Podgorici, svjestan svoga djela, čije je izvršenje i htio i znajući da je isto zabranjeno, nije davao izdržavanje za lica koja je po zakonu dužan da izdržava - oštećene mldb. S</span><span class="span1">.</span><span class="span1"> Š</span><span class="span1">.</span><span class="span1"> i mldb. S</span><span class="span1">.</span><span class="span1"> Š</span><span class="span1">.</span><span class="span1">, a koja dužnost mu je utvrđena izvršnom sudskom presudom Osnovnog suda u Podgorici P. br. 2845/12 od 24. 09. 2012. godine, kojom mu je utvrđeno da svakomjesečno doprinosi izdržavanju svoje djece u iznosu od 150,00 € na ruke zakonske zastupnice - majke mldb. S</span><span class="span1">.</span><span class="span1"> Š</span><span class="span1">.</span><span class="span1"> i mldb. S</span><span class="span1">.</span><span class="span1"> Š</span><span class="span1">.</span><span class="span1">, B</span><span class="span1">.</span><span class="span1"> L</span><span class="span1">.</span><span class="span1">, najkasnije do 15-og u mjesecu za prethodni mjesec</span>
</li>
<li>
<span class="span1">- čime je izvršio dva krivična djela nedavanje izdržavanja iz čl. 221 st. 1 Krivičnog zakonika Crne Gore.</span>
</li>
<li>
<span class="span1">Pa sud okrivljenom P</span><span class="span1">.</span><span class="span1"> Š</span><span class="span1">.</span><span class="span1"> primjenom citiranih zakonskih propisa, te članova 4 st. 2, 32, 41, 42 i 48 st. 1 Krivičnog zakonika Crne Gore prethodno utvrđuje </span>
</li>
<li>
<span class="span1">Za krivično djelo nedavanje izdržavanja iz čl. 221 st. 1 Krivičnog zakonika Crne Gore na štetu oštećene mldb. S</span><span class="span1">.</span><span class="span1"> Š</span><span class="span1">.</span><span class="span1"> kaznu rad u javnom interesu u trajanju od 80 (osamdeset) časova</span>
</li>
<li>
<span class="span1">Za krivično djelo nedavanje izdržavanja iz čl. 221 st. 1 Krivičnog zakonika Crne Gore na štetu oštećenog mldb. S</span><span class="span1">.</span><span class="span1"> Š</span><span class="span1">.</span><span class="span1"> kaznu rad u javnom interesu u trajanju od 80 (osamdeset) časova</span>
</li>
<p>&nbsp;</p>
<li>
<span class="span1">Pa sud okrivljenog primenom citiranih zakonskih odredbi, te čl. 48 st. 2 </span><span class="span1">tač.  5 </span><span class="span1">Krivičnog zakonika Crne Gore i čl. 226, 229, 239 i 374 Zakonika o krivičnom postupku,</span>
</li>
<p>&nbsp;</p>
<li style="text-align:center;">
<span class="span1">O S U Đ U J E</span>
</li>
<p>&nbsp;</p>
<li>
<span class="span1">Na jedinstvenu kaznu rad u javnom interesu, u trajanju od 160 (stotinušezdeset) časova, a koja kazna će se izvršiti za vrijeme od 6 (šest) mjeseci, s tim što ne može biti duža od 60 (šezdeset) časova u toku 1 (jednog) mjeseca.</span>
</li>
<li>
<span class="span1">Ukoliko okrivljeni ne bude vršio rad u javnom interesu, ova kazna će se zamijeniti kaznom zatvora, tako što će se za svakih započetih 60 (šezdeset) časova rada u javnom interesu, zamijeniti kaznom zatvora u trajanju od 1 (jednog) mjeseca.</span>
</li>
<p>&nbsp;</p>
<li>
<span class="span1">Obavezuje se okrivljeni da zakonskoj zastupnici oštećenih maloljetnih S</span><span class="span1">.</span><span class="span1"> Š</span><span class="span1">.</span><span class="span1"> i S</span><span class="span1">.</span><span class="span1"> Š</span><span class="span1">.</span><span class="span1"> - majci, L</span><span class="span1">.</span><span class="span1"> B</span><span class="span1">.</span><span class="span1"> na ime obaveze po osnovu izdržavanja maloljetne djece, za period od 17. 09. 2013. godine do 11. 01. 2016. godine, isplati iznos od 4.013,22 €, te da uredno plaća izdržavanje.</span>
</li>
<li>
<span class="span1">Obavezuje se okrivljeni da na ime troškova krivičnog postupka uplati iznos od 101,50 €, u roku od 15 dana popravosnažnosti presude, pod prijetnjom prinudne naplate.</span>
</li>
<p>&nbsp;</p>
<li style="text-align:center;">
<span class="span1">O b r a z l o ž e nj e</span>
</li>
<p>&nbsp;</p>
<li>
<span class="span1">Optužnim predlogom Osnovnog državnog tužilaštva u Podgorici Kt. br. 1201/14 od 11. 02. 2016. godine stavljeno je na teret okrivljenom P</span><span class="span1">. </span><span class="span1">Š</span><span class="span1">.</span><span class="span1"> izvršenje dva krivična djela nedavanje izdržavanja iz čl. 221 st. 1 Krivičnog zakonika Crne Gore. Zastupnik optužbe je u završnoj riječi navela da ostaje pri podnijetom optužnom predlogu, jer smatra da je nesporno utvrđeno da je okrivljeni izvršio krivična djela na način kako je to opisano u optužnom aktu, pa je predložila sudu da okrivljenog P</span><span class="span1">. </span><span class="span1">Š</span><span class="span1">. </span><span class="span1">oglasi krivim i osudi po zakonu.</span>
</li>
<li>
<span class="span1">Okrivljeni P</span><span class="span1">.</span><span class="span1"> Š</span><span class="span1">.</span><span class="span1"> je u svojoj odbrani, priznao da je učinio djela za koja je optužen, kao i krivicu, objašnjavajući da je bio u braku sa L</span><span class="span1">.</span><span class="span1"> B</span><span class="span1">.</span><span class="span1">, da iz tog braka imaju dvoje djece, sina S</span><span class="span1">.</span><span class="span1"> i ćerku S</span><span class="span1">.</span><span class="span1">, te da je njihov brak razveden u septembru mjesecu 2012. godine. Osnovni sud u Podgorici, koji je donio odluku o razvodu braka, istovremeno je našao da </span><span class="span1">djecu treba povjeriti na čuvanje i vaspitavanje njegovoj bivšoj supruzi. Takođe, sud ga je obavezao da plaća 150,00 € mjesečno, na ime doprinosa za izdržavanje njihove djece. Trebalo je da novac daje na ruke L</span><span class="span1">.</span><span class="span1">, a da mu ona nakon toga izda priznanicu o prijemu novca. Nije postupao po ovoj odluci suda, odnosno nije davao izdržavanje za svoju djecu, ponekad kad je imao nešto novca, dao bi L</span><span class="span1">.</span><span class="span1">. Zna da joj je pet - šest puta, za period od kada su se razveli dao nešto novca i to su bili iznosi od 50,00 € do 80,00 €, u zavisnosti od toga koliko novca je imao. Svjestan je svoje obaveze koju ima kao otac djece, samim tim i obaveze koju je odredio sud, međutim, nije u stanju da obezbijedi taj novac, jer je nezaposlen i u lošoj materijalnoj situaciji. Dešavalo se ponekad da nađe posao, a većinu novca koju bi tako zaradio, trošio je kada djeca dođu kod njega za vikend. Protiv njega je, po prijavi bivše supruge, već vođen krivični postupak zbog krivičnog djela nedavanje izdržavanja. Sud ga je oglasio krivim zato što nije davao izdržavanje za svoju djecu za period od kada su se razveli do septembra 2013. godine. Nakon te odluke suda uzeo je novac od oca, tačnije 2.000,00 € i dao ih svojoj bivšoj supruzi, kako bi podmirio obaveze za izdržavanje koje su bile dospjele do tog perioda. Istakao je da ne bježi od svoje obaveze, svjestan je iste, ali jednostavno je sada u prilično lošoj materijalnoj situaciji i ne može da obezbijedi taj novac. U završnoj riječi okrivljeni je izjavio da mu je žao što je izvršio krivično djelo, da ide na razgovor za posao, pa će ubuduće redovno davati izdržavanje, a pokušaće i da obezbijedi sredstva da plati izdržavanje, odnosno rate koje duguje. Saglasan je, da mu sud, ukoliko ga oglasi krivim, izrekne kaznu rad u javnom interesu. </span>
</li>
<li>
<span class="span1">Sud je u dokaznom postupku saslušao svjedoka L</span><span class="span1">.</span><span class="span1"> B</span><span class="span1">.</span><span class="span1">, pročitao presudu Osnovnog suda u Podgorici P. br. 2845/12 od 24. 09. 2014. godine, Uvjerenje iz kaznene evidencije na ime okrivljenog Predraga Šćepanovića od 15. 01. 2016. godine, saslušao vještaka ekonomsko-finansijske struke S</span><span class="span1">.</span><span class="span1"> B</span><span class="span1">.</span><span class="span1">, koja je pročitala prethodno pisano izrađeni nalaz i mišljenje od 29. 02. 2016 godine, izvršio uvid u presudu Osnovnog suda u Podgorici K. br. 931/13 od 23. 01. 2014. godine.</span>
</li>
<li>
<span class="span1">Svjedok L</span><span class="span1">. </span><span class="span1">B</span><span class="span1">.</span><span class="span1">, zakonska zastupnica mldb. oštećenih S</span><span class="span1">.</span><span class="span1"> Š</span><span class="span1">.</span><span class="span1"> i S</span><span class="span1">.</span><span class="span1"> Š</span><span class="span1">.</span><span class="span1">, u svom iskazu u prethodnom postupku kod ODT-a Podgorica, na zapisniku o saslušanju svjedoka od 27. 01. 2015. godine je navela da je bila u braku sa P</span><span class="span1">.</span><span class="span1"> Š</span><span class="span1">.</span><span class="span1"> deset godina, kao i da iz tog braka imaju dvoje djece. Brak je razveden u septembru mjesecu 2012. godine, dok je faktička zajednica života prestala dva mjeseca ranije. Nakon razvoda braka djeca su ostala kod nje, a i sud je odlučio da ona brine o njihovom čuvanju i vaspitavanju. Odlukom kojom je brak razveden, sud je obavezao njenog bivšeg supruga da doprinosi izdržavanju njihove djece svakomjesečnim uplatama od 150,00 €, koji novac je trebalo da daje njoj na ruke. Medjutim, nakon razvoda, P</span><span class="span1">.</span><span class="span1"> nije ispunjavao svoju obavezu, zbog čega je bila prinuđena da ga prijavi, te je protiv njega vođen postupak pred sudom i isti je oglašen krivim zbog krivičnog djela nedavanje izdržavanja i to u periodu od razvoda braka do 17. 09. 2013. godine, koliko se seća. Nakon donošenja presude, P</span><span class="span1">.</span><span class="span1"> joj je </span><span class="span1">isplatio 1.800,00 €, po osnovu dospjelih, ali neizmirenih obaveza za izdržavanje djece, odnosno na ime izmirenja obaveza koje su dospijevale u periodu koji je obuhvaćen sudskom presudom. Nakon toga P</span><span class="span1">.</span><span class="span1"> je nastavio da se ponaša po starom, nije davao izdržavanje onako kako je to odredio sud. Dva puta dao je nešto novca, ukupno 160,00 €, osim toga nije više ništa davao po osnovu doprinosa za izdržavanje, niti je na bilo koji drugi način pomagao u izdržavanju djece. Djeca su strara deset i osam godina, oboje su školskog uzrasta i ima značajne rashode oko njihovog izdržavanja i obrazovanja. Pokušava da sve to obezbijedi, radi privatno, a ponekad joj pomognu i njeni roditelji. Zbog svega toga mnogo bi joj značilo kada bi P</span><span class="span1">.</span><span class="span1"> redovno izmirivao svoju obavezu, a osim toga, smatra da je to njegova prirodna obaveza da se kao otac stara i brine o svojoj djeci. Na glavnom pretresu je, ponavljajući iskaz, dodala da ni do danas njen bivši suprug nije uplatio neizmirene obaveze na ime izdržavanja. Postavila je imovinskopravni zahtjev u iznosu neizmirenih obaveza.</span>
</li>
<li>
<span class="span1">Punomoćnik ošteće</span><span class="span1">nih mldb. S. Š. i S. </span><span class="span1">Š</span><span class="span1">.</span><span class="span1">, advokat M</span><span class="span1">.</span><span class="span1"> Š</span><span class="span1">.</span><span class="span1">, iz Podgorice u završnoj riječi je izjavio da se kao punomoćnik oštećenih ne pridružuje krivičnom gonjenju protiv okrivljenog, a imovinskopravni zahtjev ispostavlja na iznos kako je to utvrđeno tokom postupka. U ime oštećenih ukazao je kako nije bila namjera, kada su podnijeli krivičnu prijavu protiv okrivljenog, da se isti pošalje u zatvor, već da plati dugovani novac na ime izdržavanja, kao i da ubuduće daje izdržavanje. Poznato im je da okrivljeni zarađuje od privatnog rada, pa ukoliko bi bio osuđen na zatvorsku kaznu, bio bi spriječen da da ono što duguje, kao i da ubuduće plaća izdržavanje, zbog čega je njihov stav da se ne pridružuju gonjenju, ali okrivljeni mora izmijeniti stav prema obavezi da plaća izdržavanje.</span>
</li>
<li>
<span class="span1">Iz pravosnažne presude Osnovnog suda u Podgorici P. br. 2845/12 od 24. 09. 2012. godine sud je utvrdio da je navedenom presudom razveden brak između Š</span><span class="span1">.</span><span class="span1"> L</span><span class="span1">.</span><span class="span1"> i Š</span><span class="span1">.</span><span class="span1"> P</span><span class="span1">.</span><span class="span1">, zaključen dana 22. 09. 2002. godine u Podgorici, kao i da se maloljetna djeca, kćerka S</span><span class="span1">.</span><span class="span1"> Š</span><span class="span1">.</span><span class="span1"> i sin S</span><span class="span1">.</span><span class="span1"> Š</span><span class="span1">.</span><span class="span1">, povjeravaju na čuvanje i vaspitavanje majci, L</span><span class="span1">.</span><span class="span1"> Š</span><span class="span1">.</span><span class="span1">, uz obavezu oca da doprinosi izdržavanju maloljetne djece svakomjesečno, u iznosu od 150,00 €, najkasnije do 15-og u mjesecu za prethodni mjesec, na ruke zakonskoj zastupnici majke, L</span><span class="span1">.</span><span class="span1"> Š</span><span class="span1">.</span><span class="span1">, uz priznanicu koju će ista potpisivati, počev od dana presuđenja pa ubuduće, sve dok za to budu postojali zakonski razlozi. Presuda je izvršna dana 16.11.2012. godine.</span>
</li>
<li>
<span class="span1">U Uvjerenju iz kaznene evidencije na ime okrivljenog P</span><span class="span1">.</span><span class="span1"> Š</span><span class="span1">.</span><span class="span1"> od 15. 01. 2016. godine, konstatovano je da u evidenciji ne postoje podaci o osuđivanosti okrivljenog.</span>
</li>
<li>
<span class="span1">Uvidom u presudu Osnovnog suda u Podgorici K. br. 931/13 od 23. 01. 2014. godine koja je pravosnažna dana 09. 05. 2014. godine, sud je utvrdio da je okrivljeni P</span><span class="span1">.</span><span class="span1"> Š</span><span class="span1">.</span><span class="span1">, osuđivan za dva krivična djela nedavanje izdržavanja iz čl. 221 st. 1 Krivičnog zakonika Crne Gore i izrečena mu je uslovna osuda (45 dana zatvora uslovno na jednu godinu).</span>
</li>
<li>
<span class="span1">Iz nalaza i mišljenja vještaka ekonomsko - finansijske struke Stojanke Božović, sud je utvrdio da je za period od 17. 09. 2013. godine do 11. 01. 2016. godine, po osnovu dospjelih, a neizmirenih obaveza za izdržavanje dvoje mldb. djece dospio ukupan iznos od 4.173,22 €,  što umanjeno za iznos od 90,00€ koje je okrivljeni prema priznanici platio dana 17.06.2014. godine i iznos od 70,00€ koje je okrivljeni platio dana 15.07.2014. godine, predstavlja iznos od 4.013,22 €. Ovako dat nalaz i mišljenje sud je cijenio kao jasan, objektivan u skladu sa pravilima struke.</span>
</li>
<li>
<span class="span1">Cijeneći provedene dokaze pojedinačno i u njihovoj međusobnoj vezi i dovodeći ih u vezu sa odbranom okrivljenog, sud je na nesumnjiv način utvrdio da okrivljeni P</span><span class="span1">.</span><span class="span1"> Š</span><span class="span1">.</span><span class="span1"> od 17. 09. 2013. godine do 11. 01. 2016. godine u Podgorici, svjestan svog djela, čije izvršenje je htio i znajući da je isto zabranjeno, nije davao izdržavanje za lica koja je po zakonu dužan da izdržava - oštećene mldb. Š</span><span class="span1">.</span><span class="span1"> S</span><span class="span1">. i mldb. Š.</span><span class="span1"> S</span><span class="span1">.</span><span class="span1">, a koja dužnost mu je utvrđena izvršnom sudskom presudom Osnovnog suda u Podgorici P. br. 2845/12 od 24. 09. 2012. godine, kojom mu je utvrđeno da svakomjesečno doprinosi izdržavanju svoje djece u iznosu od 150 eura na ruke zakonske zastupnice - majke mldb. Š</span><span class="span1">.</span><span class="span1"> S</span><span class="span1">.</span><span class="span1"> i mldb. Š</span><span class="span1">.</span><span class="span1"> S</span><span class="span1">.</span><span class="span1">, B</span><span class="span1">.</span><span class="span1"> L</span><span class="span1">.</span><span class="span1">, najkasnije do 15-og u mjesecu za prethodni mjesec, čime je izvršio dva krivična djela nedavanje izdržavanja iz čl. 221 st. 1 Krivičnog zakonika Crne Gore.</span>
</li>
<li>
<span class="span1">Naime, činjenično stanje sud je utvrdio iz iskaza svjedoka L</span><span class="span1">.</span><span class="span1"> B</span><span class="span1">.</span><span class="span1"> zakonske zastupnice maloljetnih oštećenih sina S</span><span class="span1">.</span><span class="span1"> Š</span><span class="span1">.</span><span class="span1"> i kćerke S</span><span class="span1">.</span><span class="span1"> Š</span><span class="span1">.</span><span class="span1">, koja je navela da je deset godina bila u braku sa okrivljenim P</span><span class="span1">.</span><span class="span1"> Š</span><span class="span1">.</span><span class="span1">, a brak je razveden septembra mjeseca 2012. godine. Nakon razvoda braka djeca su ostala kod nje, a Osnovni sud u Podgorici je presudom kojom je brak razveden odlučio da ona brine o njihovom čuvanju i vaspitavanju i obavezao je njenog bivšeg supruga da doprinosi izdržavanju djece svakomjesečnim uplatama od 150,00 €, dajući novac njoj na ruke, što je potvrđeno i uvidom u presudu Osnovnog suda u Podgroici P. br. 2845/12 od 24. 09. 2012. godine. Međutim, P</span><span class="span1">.</span><span class="span1"> nije ispunjavao svoju zakonsku obavezu nakon razvoda braka, zbog čega je bila prinuđena da ga prijavi, pa je vođen krivični postupak protiv njega. Svjedok je dalje navela da, nakon što je njen bivši suprug isplatio 1.800,00 €, kako ga je sud obavezao, na ime dospjelih a neisplaćenih rata za izdržavanje djece, nastavio je po starom, ništa nije davao po osnovu doprinosa za izdržavanje, niti je na bilo koji način pomagao u izdržavanju djece, osim dva puta kada joj je dao nešto novca u ukupnom iznosu od 160,00€. Iz nalaza i mišljenja sudskog vještaka ekonomsko-finansijske struke sud je utvrdio da je okrivljeni po osnovu dospjelih, a neizmirenih obaveza na ime izdržavanja za mldb. djecu dužan iznos od 4.013,22 €, što predstavlja ukupan iznos za period od 17. 09. 2013. godine do 11. 01. 2016. godine, koji je umanjen za 160,00 € koji je okrivljeni isplatio u tom periodu, što je vještak utvrdila na osnovu dvije priznanice a što u svojoj izjavi nije sporila ni svjedok L</span><span class="span1">.</span><span class="span1"> B</span><span class="span1">.</span><span class="span1">. Utvrđeno činjenično stanje nije sporio ni sam okrivljeni koji je u svojoj odbrani, priznao izvršenje krivičnih djela i svoju krivicu.</span>
</li>
<li>
<span class="span1">Cijeneći psihički odnos okrivljenog prema izvršenim krivičnim djelima sud nalazi da je okrivljeni bio svjestan da ne daje izdržavanje za svoju mldb. djecu S</span><span class="span1">.</span><span class="span1"> i S</span><span class="span1">.</span><span class="span1"> Š</span><span class="span1">.</span><span class="span1">, koja dužnost mu je utvrđena izvršnom sudskom odlukom, na način i u iznosu kako je to istom utvrđeno, pri čemu je bio svjestan da ovakvim postupanjem čini dva krivična djela, što je i htio, pa se njegov psihički odnos prema izvršenim krivičnim djelima manifestuje kao direktni umišljaj.</span>
</li>
<p>
<span class="span2">Sud je cijenio navode odbrane okrivljenog u kojoj ukazuje da, iako svjestan svoje obaveze koju ima kao otac djece, samim tim i obaveze koju je odredio sud, nije u stanju da obezbijedi taj novac, jer je nezaposlen i u lošoj materijalnoj situaciji, pa je sud našao da ista ne dovodi u pitanje krivicu okrivljenog, niti predstavlja opravdan razlog za nedavanje izdržavanja, jer je okrivljenom obaveza utvrđena pravosnažnom i izvršnom presudom, pri čemu je okrivljeni kao roditelj dužan da osigura životne uslove potrebne za razvoj djeteta, pa iako ta obaveza zavisi od mogućnosti roditelja, zbog obezbjeđenja izdržavanja maloljetnog djeteta roditelji moraju iskoristiti sve svoje mogućnosti, što u konkretnom slučaju od trenutka nastanka obaveze okrivljeni nije učinio,pri čemu je, ukoliko nema mogućnosti da izdržava svoju maloljetnu djecu na način kako je to određeno u izvršnoj presudi, te ukoliko bi bio doveden u pitanje njegov opstanak jer ne može naći posao, mogao tražiti izmjenu odluke o izdržavanju, što nije učinio, pa stoji njegova zakonska obaveza da daje izdržavanje u iznosu kako mu je određeno pravosnažnom i izvršnom sudskom odlukom, sve do njene eventualne izmjene. </span>
</p>
<li>
<span class="span1">Odlučujući o kazni za okrivljenog, sud je u smislu čl. 42 Krivičnog zakonika Crne Gore kao olakšavajuće okolnosti na strani okrivljenog cijenio činjenicu da je nezaposlen,  i s tim u vezi loše imovinske prilike, činjenicu da je otac dvoje djece, stav oštećenih koji se preko punomoćnika nisu pridružili krivičnom gonjenju, dok je kao otežavajuću okolnost sud cijenio činjenicu da je okrivljeni osuđivan za istovrsno djelo, što je sud utvrdio uvidom u presudu Osnovnog suda u Podgorici K. br. 931/13 od 23. 01. 2014. godine, pa je primjenom čl. 41 i 48. st 1 Krivičnog zakonika Crne Gore prethodno za svako pojedinično od dva krivična djela nedavanje izdržavanja iz čl. 221 st. 1 Krivičnog zakonika Crne Gore okrivljenom utvrdio kazne rad u javnom interesu u trajanju od po 80 (osamdeset) časova, a potom je primjenom čl. 48 st. 2 tač. 5 Krivičnog zakonika Crne Gore okrivljenog osudio na jedinstvenu kaznu rad u javnom interesu u trajanju od 160 (stotinušeztdeset) časova koja će se izvršiti za vrijeme od 6 (šest) mjeseci, s tim što ne može biti duža od 60 (šezdeset) časova u toku jednog mjeseca, koja će se zamijeniti kaznom zatvora kao u izreci presude, ukoliko okrivljeni ne bude vršio rad u javnom interesu, pri čemu je sud uvjerenja da će se ovako izrečenom kaznom u dovoljnoj mjeri uticati na okrivljenog da ubuduće ne vrši krivična djela, te da će se u cjelosti ostvariti svrha kažnjavanja iz čl. 32 Krivičnog zakonika Crne Gore, u okviru opšte svrhe izricanja krivičnih sankcija iz čl 4 st. 2 Krivičnog zakonika Crne Gore.</span>
</li>
<li>
<span class="span1">Sud je okrivljenog shodno čl. 239 Zakonika o krivičnom postupku obavezao da zakonskom zastupniku mldb. djece S</span><span class="span1">.</span><span class="span1">Š</span><span class="span1">.</span><span class="span1"> i S</span><span class="span1">.</span><span class="span1"> Š</span><span class="span1">.</span><span class="span1"> - majci L</span><span class="span1">.</span><span class="span1"> B</span><span class="span1">.</span><span class="span1">, na ime obaveze po osnovu izdržavanja maloljetne djece za period od 17. 09. 2013. godine do 11. 01. 2016. godine, isplati iznos od 4.013,22 €, kako je to utvrđeno iz nalaza i mišljenja vještaka ekonomsko finansijske struke.</span>
</li>
<li>
<span class="span1">Pošto je okrivljeni oglašen krivim, sud ga je shodno čl. 226 i 229 Zakonika o krivičnom postupku, obavezao da na ime troškova krivičnog postupka plati iznos od 101,50 €, i to na ime izvršenog vještačenja po vještaku komercijalne struke iznos od 71,50€, te na ime sudskog paušala, kao dijela troškova krivičnog postupka iznos od 30,00€, koji paušal je odmjeren srazmjerno trajanju postupka, složenosti predmeta i imovinskim prilikama okrivljenog. </span>
</li>
<li>
<span class="span1">Na osnovu navedenog, a u smislu čl. 374 Zakonika o krivičnom postupku, odlučeno je kao u izreci presude.</span>
</li>
<p>&nbsp;</p>
<li style="text-align:center;">
<span class="span1">OSNOVNI SUD U PODGORICI, dana 11. </span><span class="span1">03. 2016. godine.</span>
</li>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:2.7in;text-align:center;vertical-align:top">
<div style="text-align:center;">
<span class="span2">ZAPISNIČAR:</span>
</div>
</td><td style="width:3.75in;text-align:center;vertical-align:top">
<div style="text-align:center;">
<span class="span2">S U D I J A:</span>
</div>
</td>
</tr>
<tr style="">
<td style="width:2.7in;text-align:center;vertical-align:top">
<div style="text-align:center;">
<span class="span2">Danijela Rajković,s.r.</span>
</div>
<p>&nbsp;</p>
</td><td style="width:3.75in;text-align:center;vertical-align:top">
<div style="text-align:center;">
<span class="span2">Željka Jovović,s.r.</span>
</div>
<p>&nbsp;</p>
</td>
</tr>
</tbody></table>
<p></p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:1.95in;vertical-align:top">
<div>
<span class="span2">PRAVNA POUKA:</span>
</div>
</td><td style="width:3.5in;vertical-align:top">
<div>
<span class="span2">Protiv ove presude dozvoljena je žalba u roku od 8 dana od dana prijema pismenog otpravka iste, preko ovog suda Višem sudu u Podgorici. </span>
</div>
<p>&nbsp;</p>
</td>
</tr>
</tbody></table>
<p></p>
<p style="text-align:center;">
<span class="span2">ZTO Danijela Rajković</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:2.5993055555555555in;vertical-align:top">
<li style="list-style:none">
<span class="span1">       </span>
</li>
<li style="list-style:none">
<span class="span1">        ZAPISNIČAR:</span>
</li>
</td><td style="width:3.5506944444444444in;vertical-align:top">
<li style="list-style:none">
<span class="span3">                                                </span>
</li>
<li style="list-style:none">
<span class="span3">                                               S U D I J A:</span>
</li>
</td>
</tr>
<tr style="">
<td style="width:2.5993055555555555in;vertical-align:top">
<li style="list-style:none">
<span class="span1">     Danijela Rajković</span>
</li>
<p>&nbsp;</p>
</td><td style="width:3.5506944444444444in;vertical-align:top">
<li style="list-style:none">
<span class="span3">                                           Željka Jovović</span>
</li>
<p>&nbsp;</p>
</td>
</tr>
</tbody></table>
<p></p>
<li>
<span class="span1">DN-a: Po primjerak presude dostaviti:</span>
</li>
<li>
<span class="span1">- ODT Podgorica,</span>
</li>
<li>
<span class="span1">- Okrivljenoj i braniocu,  </span>
</li>
<li>
<span class="span1">- Zakonskom zastupniku oštećenih po pravosnažnosti,</span>
</li>
<li>
<span class="span1">- A/a.</span>
</li>
<li>
<span class="span1">Postupljeno dana ______________</span>
</li>
<li>
<span class="span1">Radnik suda __________________</span>
</li>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
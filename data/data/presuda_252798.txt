<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>&nbsp;</p>
<p style="text-align:center;">
<span></span>
</p>
<p>&nbsp;</p>
<p style="text-align:right">
<span class="span1">K. br. 326/17</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Osnovni sud u Podgorici, sudija pojedinac Rade Ćetković, uz učešće Edine Kraje kao zapisničarke, u krivičnom postupku protiv okrivljenog S. A., zbog krivičnog djela krađa iz čl. 239 st. 1 Krivičnog zakonika Crne Gore, nakon održanog javnog glavnog pretresa dana 15.06.2017. godine u prisustvu zastupnika optužbe državnog tužioca V. R., okrivljenog i njegovog branioca adv. M. D., dana 16.06.2017. godine izrekao je i objavio,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1"></span>
</p>
<p>
<span class="span1">Okrivljeni: S. A., JMB ............., od majke S., rođene A., rođen .. ..19.7. godine u K. - Republika S., sa prebivalištem u Dg - S. bb, državljanin Republike S., razumije crnogorski jezik, koji je i njegov jezik, fizički radnik, neoženjen, bez djece, pismen, završio sedam razreda osnovne škole, lošeg imovnog stanja, osuđivan presudom Osnovnog suda u Podgorici K. br. </span><span class="span1">159/16 od 24.05.2016. godine zbog produženog krivičnog djela teška krađa iz čl. 240 st. 1 tač. 1 u vezi čl. 23 st. 2 i 49 Krivičnog zakonika Crne Gore (11 mjeseci zatvora),</span><span class="span1"> protiv kojeg se ne vodi postupak za drugo krivično djelo, </span><span class="span1">u pritvoru po rješenju sudije za istragu ovog suda Kri. br. 203/17 od 10.04.2017. godine koji se računa od 07.04.2017. godine u 19:00 časova.</span>
</p>
<p>
<span class="span1">&nbsp;</span>
</p>
<p style="text-align:center;">
<span class="span1">Kriv je</span>
</p>
<p>
<span class="span1">&nbsp;</span>
</p>
<p>
<span class="span1">Što je:</span>
</p>
<p>
<span class="span1">Dana 7. aprila 2017. godine, oko 18:00 časova, u Ulici S., u poslovnici oštećenog privrednog društva "C. t.", svjestan svoga djela čije je izvršenje htio i svjestan da je isto zabranjeno, tuđu pokretnu stvar oduzeo drugom, u namjeri da njenim prisvajanjem sebi pribavi protivpravnu imovinsku korist, na način što je sa izložbenog pulta oduzeo i prisvojio mobilni telefon marke "Samsung Galaxy J-5-2016", vrijednosti 237,60 eura i sebi pribavio protivpravnu imovinsku korist,</span>
</p>
<p>&nbsp;</p>
<p>
<span class="span1">- čime je izvršio krivično djelo krađa iz čl. 239 st. 1 Krivičnog </span><span class="span1">zakonika Crne Gore.</span><span class="span1"> </span>
</p>
<p>
<span class="span1">&nbsp;</span>
</p>
<p>
<span class="span1">Pa ga sud na osnovu čl. 4 st. 2, čl. 32, čl. 36, čl. 42 st. 1, čl. 51 st. 1 Krivičnog zakonika Crne Gore, te čl. 226, čl. 229 i čl. 374 Zakonika o krivičnom postupku,</span>
</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na kaznu zatvora u trajanju od 10 (deset) mjeseci, u koju kaznu se uračunava vrijeme provedeno u pritvoru od </span><span class="span1">07.04.2017. godine u 19:00</span><span class="span1"> časova, pa nadalje dok pritvor bude trajao.</span>
</p>
<p>&nbsp;</p>
<p>
<span class="span1">Na osnovu čl. 71 Krivičnog zakonika Crne Gore prema okrivljenom se izriče</span>
</p>
<p>&nbsp;</p>
<p style="text-align:center;">
<span class="span1">MJERA BEZBJEDNOSTI</span>
</p>
<p style="text-align:center;">
<span class="span1">OBAVEZNO LIJEČENJE NARKOMANA</span>
</p>
<p>&nbsp;</p>
<p>
<span class="span1">Koja će se izvršiti u ustanovi za izvršenje kazne - Zavodu za izvršenje krivičnih sankcija, s tim što mu se vrijeme provedeno u ovoj ustanovi uračunava u izrečenu kaznu zatvora.</span>
</p>
<p>
<span class="span1">Navedena mjera će trajati dok postoji potreba za liječenjem, ali ne duže od tri godine.</span>
</p>
<p>&nbsp;</p>
<p>
<span class="span1">Obavezuje se okrivljeni da plati na ime troškova krivičnog postupka iznos od 74,00 €, kao i troškove koji se odnose na nagradu braniocu po službenoj dužnosti, o čijoj visini će sud odlučiti posebnim rješenjem shodno čl. 227 st. 2 Zakonika o krivičnom postupku, a sve prednje u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva u Podgorici </span><span class="span1">Kt. br. 488/17 od 05.05.2017. godine</span><span class="span1">, </span><span class="span1">okrivljenom S. D. stavljeno je na teret da je izvršio krivično djelo krađa iz čl. 239 st. 1 Krivičnog zakonika Crne Gore</span><span class="span1">. Državni tužilac je na glavnom pretresu izmjenio optužbu u dijelu ličnih podataka okrivljenog u skadu sa dokazima izvedenim u dokaznom postupku, na način kako je to predstavljeno u izreci presude. U završnoj riječi </span><span class="span1">je predložio sudu da okrivljenog S. A. oglasi krivim i kazni zatvorom, kao i da mu uz kaznu zatvora izrekne i odgovarajuću mjeru bezbjednosti medicinskog karaktera.</span>
</p>
<p>
<span class="span1">Okrivljeni S. A. je u prethodnom postupku iskoristio zakonsko pravo i nije iznosio odbranu. Na glavnom pretresu je prvo naveo da mu je prezime A., da mu je otac Ž. D., a majka S. A., da je rođen 15.02.1997. godine, a pored ostalih podataka naveo je i da je ranije osuđivan presudom Osnovnog suda u Podgorici zbog produženog krivičnog djela teška krađa, odnosno zato što je obio neku kuću u Dg i iz nje uzeo neke stvari i zato što je obio neku kafanu u S. i iz iste ukrao neka alkoholna pića, dok mu je kao maloljetniku izricana vaspitna mjera isto zbog neke krađa. Kritičnog dana je otišao u jednu radnju za prodaju telefona koja se nalazi u Pg, i to negdje u centru grada blizu fontane koja se nalazi na Trgu R., ušao u istu i ukrao jedan mobilni telefon. Namjera mu je bila da taj telefon proda i da sa tim novcem pomogne svojoj familiji koja inače jako teško živi. Njegovu porodicu sačinjavaju roditelji, odnosno otac i maćeha L. Ka., koji su oboje alkoholičari i koji nigdje ne rade, a sa njima žive i njegova tri brata i sestra, koji su svi mlađi od njega. Radi kao fizički radnik kada ga neko angažuje i zna da se na taj način ne smije i ne može izdržavati porodica, ali kritičnog dana je bio pod dejstvom alkohola i tableta i nije dobro rasuđivao, a nije bilo nikakvog posla. Ranije je koristio i psihoaktivne supstance, odnosno heroin, ali se u zatvoru izliječio, a nakon izlaska iz zatvora liječio se u Domu zdravlja u Pg.</span><span class="span1"> U</span><span class="span1"> završnoj riječi je izrazio žaljenje i kajanje zbog djela koje je uradio, a dao je obećanje sudu da više neće ništa slično ponoviti, te da prihvata završnu riječ svog branioca.</span>
</p>
<p>
<span class="span1">Branilac okrivljenog S. A., advokat M. D., u završnoj riječi je ukazao na olakšavajuće okolnosti na strani okrivljenog, odnosno da je on svojim priznanjem pomogao sudu u razrješenju predmetne krivičnopravne stvari, i utvrđivanju njegovog identiteta. Predmetno djelo je izvršio, jer su ga na to navele teške životne prilike i cilj mu nije bio da sebi pribavi neku veliku protivpravnu imovinsku korist, već onoliko koliko mu je bilo, u njegovoj kako i sam kaže lošoj procjeni u tom momentu potrebno da obezbijedi sebi i svojoj porodici neku vrstu egzistencije. Ukazao je i na ostale olakšavajuće okolnosti na strani okrivljenog, a to su: </span><span class="span1">njegova mladost, teške životne prilike i imovno stanje, kao i činjenica da je izostala posljedica predmetnog krivičnog djela.</span>
</p>
<p>
<span class="span1">Sud je u dokaznom postupku saslušao ovlašćenog predstavnika oštećenog preduzeća "C. t." - N. J., pročitao</span><span class="span1"> </span><span class="span1">profakturu "C. t." broj 17211000-11 od 26.04.2017. godine,</span><span class="span1"> </span><span class="span1">službenu zabilješku Uprave policije - Sektora za obezbjeđenje ličnosti i objekata - Odsjeka za obezbjeđenje objekata i DKP, Grupe za obezbjeđenje objekata od 07.04.2017. godine, na saglasan predlog stranaka pročitao iskaz svjedoka V. C. koji je dat u prethodnom postupku na zapisniku o saslušanju svjedoka ODT Podgorica Kt. br. 488/17 od 26.04.2017. godine, saslušao vještaka</span><span class="span1"> </span><span class="span1">psihijatrijske struke dr Ž. G. koji je na glavnom pretresu neposredno dao svoj nalaz i mišljenje, izvršio</span><span class="span1"> </span><span class="span1">uvid u snimak sa nadzornih kamera u poslovnici "C. t.", na saglasan predlog stranaka pročitao iskaz svjedoka B. M. dat u prethodnom postupku na zapisniku o saslušanju svjedoka Kt. br. 488/17 od 26.04.2017. godine, pročitao izvod iz kaznene evidencije MUP-a Republike S. - Sektora za analitiku, telekomunikacione i informacione tehnologije 05/17/1 broj 235-2/17-882 od 01.06.2017. godine, izvršio uvid u spise Osnovnog suda u Podgorici K. br. 159/16 i pročitao presudu iste poslovne oznake od 24.05.2016. godine,</span><span class="span1"> </span><span class="span1">izvod iz matične knjige rođenih broj 200-1-43110/2013-III od 26.09.2013. godine i uvjerenje o državljanstvu Republike Srbije broj 204-1-20133/2013-III od 26.09.2013. godine.</span>
</p>
<p>
<span class="span1">Ovlašćeni predstavnik oštećenog preduzeća "C. t." - N. J., je u iskazu datom na glavnom pretresu naveo da nema neposrednih saznanja o kritičnom događaju, već da je od kolega saznao da se 07.04.2017. godine, oko 18,15 časova, desila krađa u njihovom poslovnom objektu u ulici S. br. .., kada je mlađi muškarac sa izložbenog pulta otuđio mobilni telefon marke "Samsung J-5-2016", nakon čega se dao u bjekstvo. Mobilni telefon je bio prikačen na alarmni sistem. Službenik policije ga je priveo i nakon toga je taj mladić vratio pomenuti mobilni telefon. Vrijednost pomenutog telefona u njihovoj poslovnici je 237,60 eura. Pridružio se krivičnom gonjenju protiv okrivljenog i nije postavio imovinskopravni zahtjev, s obzirom da im je predmetni mobilni telefon vraćen.</span>
</p>
<p>
<span class="span1">Svjedok V. C. je u iskazu datom u prethodnom postupku na zapisniku Osnovnog državnog tužilaštva Podgorica Kt. br. 488/17 od 26.04.2017. godine o saslušanju svjedoka, koji je na saglasan predlog stranaka pročitan na glavnom pretresu, naveo da nema neposrednih saznanja o predmetnom događaju, već da ga je kolega D. M., dana 07.04.2017. godine, oko 18,00 časova, obavijestio da je u objektu izvršena krađa mobilnog telefona marke "Samsung Galaxy J-5-2016", na način što su dva muška lica prvo posmatrala izlog sa telefonima, nakon čega je jedno od ta dva lica odlijepilo naljepnicu koja se nalazila na kablu, kojim je bio povezan jedan telefon, u namjeri da isti ukrade. Kako u tome nije uspio, jer je bio spriječen od strane prodavca, nastavio je da posmatra telefone, nakon čega je kada se prodavac udaljio, uspio da skine telefon sa mjesta gdje je stajao i potom je krenuo da bježi. Nakon toga je u prodavnicu ušao službenik policije, koji nije bio na dužnosti, već je u poslovnicu ušao kao kupac. Prodavac je tom policajcu saopštio da je upravo iz poslovnice otuđen mobilni telefon i da su dva lica pobjegla sa istim, nakon čega je M. primijetio ta dva lica i krenuo da trči za njima, da bi ih nedugo zatim sustigao i od jednog od njih oduzeo mobilni telefon, te potom ga poveo u poslovnicu. Vrijednost predmetnog telefona je 237,60 eura, o čemu je dostavio profakturu. Za "skidanje" mobilnog telefona sa mjesta na izlogu gdje stoji potrebno je vrlo malo vremena, takoreći sekund. Pored telefona koji je otuđen, bilo je još telefona, sa lijeve i desne strane. </span>
</p>
<p>
<span class="span1">Svjedok B. M. je u iskazu datom u prethodnom postupku na zapisniku Kt. br. 488/17 od 26.04.2017. godine o saslušanju svjedoka, koji je na saglasan predlog stranaka pročitan na glavnom pretresu, naveo da je službenik Uprave policije - Sektora za obezbjeđenja ličnosti i objekata, te da je dana 07.04.2017. godine, po završetku smjene otišao u poslovnicu "T-m.", koja se nalazi u ulici S., kako bi kupio sinu mobilni telefon. Dok je razgovarao sa zaposlenom radnicom u poslovnici, obratio mu se D. M., takođe zaposlen u poslovnici, koji mu je rekao da je jedno lice u tom momentu iz objekta otuđilo jedan mobilni telefon i potom pobjeglo sa lica </span><span class="span1">mjesta, nakon čega je sa M. izašao iz poslovnice i tada mu je M. prstom pokazao u kojem pravcu je pobjeglo pomenuto lice. Kako je bio u uniformi i s obzirom da mu to nalaže zakon, te pri činjenici da je u poslovnici bilo više ljudi koji su ga gledali i očekivali njegovu reakciju, potrčao je za tim licem i sustigao ga na 30-ak metara od poslovnice, na samom kraju ulice S. u pravcu Bulevara I. C. Uhvatio je to lice za ruku i rekao mu da se vrati sa njim u poslovnicu, kako bi vratio ukradeno, nakon čega su to i uradili. Naložio je tom licu da iz džepa izvadi mobilni telefon. Rekao je tom licu da sjedi mirno i da se ne pomjere, a potom je naložio M. da pozove službenike Centra bezbjednosti, koji su nakon 10-ak minuta stigli i pomenuto lice lišili S.. </span>
</p>
<p>
<span class="span1">Iz službene zabilješke Uprave policije - Sektora za obezbjeđenje ličnosti i objekata - Odsjeka za obezbjeđenje objekata i DKP, Grupe za obezbjeđenje objekata od 07.04.2017. godine, proizilazi da je ista sačinjena navedenog dana od strane ovlašćenog policijskog službenika B. M., koji je po završetku smjene pošao u poslovnicu koja se nalazi u ulici S., radi kupovine mobilnog telefona. U radnji je bio oko 18,15 časova i tom prilikom mu se obratio radnik polsovnice D. M., koji mu je rekao da je NN lice otuđilo telefon sa izloga i da je istrčalo iz poslovnice, ka bulevaru I. C. Izašao je iz poslovnice i potrčao za NN licem, kojeg je lišio S. i priveo u poslovnicu. Pronašao je telefon u jakni NN lica i predao isti radniku poslovnice. NN lice nije posjedovalo lična dokumenta i predstavilo mu se kao S. D. Nakon toga, predao je pomenuto lice patroli policije na dalje postupanje.</span>
</p>
<p>
<span class="span1">Iz profakture "C. t." broj 17211000-11 od 26.04.2017. godine, proizilazi da je vrijednost telefona marke "Samsung Galaxy J-5-2016" 237,60 eura.</span>
</p>
<p>
<span class="span1">Uvidom u snimak sa nadzornih kamera u poslovnici "C. t.", proizilazi da se na snimku vidi datum 07.04.2017. godine, ali se ne vidi lokalno vrijeme. U 25. sekundi snimka se vidi kako u poslovnicu ulazi lice koje na glavi nosi kačket, a iza njega visočije muško lice, tamnije puti, obučeno u farmerice i zimsku jaknu sa kapuljačom, koje se zatim kreće kroz poslovnicu i razgleda mobilne telefone. Okrivljeni je prepoznao sebe na snimku kao lice tamnije puti koje razgleda telefone po poslovnici. U 7. minutu i 20. sekundi snimka se vidi kako u poslovnicu ulazi muško lice sa kačketom i jaknom na kojoj piše "Policija", koje odlazi do info pulta. U 7. minutu i 32. sekundi snimka se vidi kako okrivljeni rukom skida telefon sa izložbenog pulta, koji je prethodno detaljno razgledao i stavlja ga u lijevi unutrašnji džep od jakne, a zatim polako izlazi iz poslovnice, nakon čega lice u bijeloj košulji i sakou ide za njim, rukom pokazuje prema mjestu na kojem je stajao telefon, zatim se okreće prema policajcu i nešto mu signalizira rukama. Policajac istrčava iz poslovnice i iz iste izlazi u 8. minutu i 4. sekundi snimka. U 8. minutu i 32. sekundi snimka se vidi da se okrivljeni i policajac vraćaju u poslovnicu, a u 8. minutu i 39. sekundi snimka okrivljeni iz džepa vadi mobilni telefon i predaje ga policajcu i pokazuje mu mjesto sa kojeg je telefon oduzeo. </span>
</p>
<p>
<span class="span1">Iz nalaza i mišljenja vještaka psihijatrijske struke dr Ž. G., a koji je vještak dao na osnovu pribavljene medicinske dokumentacije na ime okrivljenog i na osnovu neposrednog psihijatrijskog pregleda istog, proizilazi da je okrivljeni osoba prosječnih intelektualnih kapaciteta, i da isti ne pokazuje simptome i znake trajne duševne bolesti ili druge teže duševne poremećenosti. Primarno se radi o osobi koja je u prošlosti liječena zbog zavisnosti o psihoaktivnim supstancama - opijatima. U vrijeme kritičnog događaja i ako se uzmu kao istiniti navodi okrivljenog da je bio pod uticajem marihuane, kao i ljekova i alkohola,  proizilazi da intoksikacija nije uslovila poremećaj koordinacija pokreta i kretanja, pa vještak cijeni da se nalazio u stanju akutne intoksikacije marihuanom, ljekovima i alkoholom srednjeg, ali i ne teškog stepena, a na to posebno ukazuje činjenica da je okrivljeni u odbrani do detalja opisao kritični događaj, odnosno da u njegovom sjećanju nema amnezije. U tim okolnostima, a imajući u vidu opis ponašanja okrivljenog u vrijeme kritičnog događaja, sposobnosti okrivljenog da shvati značaj svoga djela i mogućnost upravljanja svojim postupcima su bile smanjene, ali ne bitno. Imajući u vidu način izvršenja krivičnog djela, kao i medicinsku dokumentaciju, postoje indikacije za primjenu mjere bezbjednosti obaveznog liječenja o zavisnosti o drogi, kako bi se preveniralo društveno opasno ponašanje u budućnosti u smislu </span><span class="span1">vršenja sličnih ili težih krivičnih djela, a koja bi evetnualno bila povezana sa upotrebom narkotika.</span>
</p>
<p>
<span class="span1">Iz </span><span class="span1">izvoda iz kaznene evidencije MUP-a Republike S. - Sektora za analitiku, telekomunikacione i informacione tehnologije 05/17/1 broj 235-2/17-882 od 01.06.2017. godine, proizilazi da okrivljeni nije evidentiran u kaznenoj evidenciji, i da u evidencijama ovog organa okrivljeni sa datim ličnim podacima ne prolazi sa prezimenom D., već sa prezimenom A.</span>
</p>
<p>
<span class="span1">Uvidom u spise Osnovnog suda u Podgorici K. br. 159/16, utvrđeno je da je okrivljeni</span><span class="span1"> </span><span class="span1">presudom Osnovnog suda u Podgorici K. br. 159/16 od 24.05.2016. godine, koja je postala pravosnažna 24.10.2016. godine, oglašen krivim </span><span class="span1">zbog produženog krivičnog djela teška krađa iz čl. 240 st. 1 tač. 1 u vezi čl. 23 st. 2 i 49 Krivičnog zakonika Crne Gore i osuđen na jedinstvenu kaznu zatvora u trajanju od jedanaest mjeseci. U konstrukciju produženog krivičnog djela su ušle dvije radnje izvršenja krivičnog djela teška krađa, od kojih je jedna izvršena obijanjem jedne porodične kuće u opštini Dg, a druga obijanjem jednog ugostiteljskog objekta u mjestu S. </span>
</p>
<p>
<span class="span1">Iz izvoda iz matične knjige rođenih broj 200-1-43110/2013-III od 26.09.2013. godine, proizilazi da je u matičnu knjigu rođenih, koja se vodi za područje K., pod tekućim brojem 436, za 1997. godinu, izvršen upis S. A., rođenog .. ..19.. godine u Kragujevcu, sa JMB ............., državljanina Republike S., od majke S. A., rođene .. ..19.. godine u P.</span>
</p>
<p>
<span class="span1">Iz uvjerenja o državljanstvu Republike S. broj 204-1-20133/2013-III od 26.09.2013. godine, proizilazi da je okrivljeni državljanin Republike S.</span>
</p>
<p>
<span class="span1">Nakon savjesne ocjene svakog dokaza pojedinačno i svih dokaza zajedno, dovodeći ih u vezu sa odbranom okrivljenog, sud je na nesumnjiv način utvrdio da je okrivljeni </span><span class="span1">dana </span><span class="span1">7. aprila 2017. godine, oko 18:00 časova, u Ulici S., u poslovnici oštećenog privrednog društva "C. t.", tuđu pokretnu stvar oduzeo drugom, u namjeri da njenim prisvajanjem sebi pribavi protivpravnu imovinsku korist, na način što je sa izložbenog pulta oduzeo i prisvojio mobilni telefon marke "Samsung Galaxy J-5-2016", vrijednosti 237,60 eura i sebi pribavio protivpravnu imovinsku korist. </span>
</p>
<p>
<span class="span1">Činjenično stanje je utvrđeno iz s</span><span class="span1">nimka sa nadzornih kamera u poslovnici "C. t.", na kojem se jasno vidi da je okrivljeni, koji ni sam nije sporio da je on lice koje se vidi na snimku, dana 07.04.2017. godine ušao u poslovnicu koja se nalazi u Ulici S., i da je razgledao mobilne telefone, nakon čega je u poslovnicu ušao policijski službenik u uniformi, koji je otišao do info pulta, a nakon toga je okrivljeni rukom skinuo telefon sa izložbenog pulta, koji je prethodno detaljno razgledao i stavio ga u lijevi unutrašnji džep od jakne, a zatim polako izašao iz poslovnice, nakon čega je lice zaposleno u poslovnici tražilo intervenciju policajca, koji je istrčao iz poslovnice, a zatim se sa okrivljenim vratio u istu, nakon čega je okrivljeni iz džepa izvadio mobilni telefon i predao ga policajcu, pokazući mu mjesto sa kojeg je telefon oduzeo. Pored navedenog, činjenično stanje je utvrđeno i iz iskaza svjedoka B. M., koji je potvrdio da je kritičnog dana nakon što je završio sa smjenom u policiji bio u poslovnici "C. t.", kada mu je radnik iste prišao i saopštio da je jedno lice u tom momentu otuđilo jedan mobilni telefon i potom pobjeglo sa lica mjesta, nakon čega je po uputima tog radnika izašao iz poslovnice, potrčao za tim licem i sustigao isto 30-ak metara od poslovnice, na samom kraju ulice S. u pravcu bulevara I. C., a nakon što ga je</span><span class="span1"> u</span><span class="span1">hvatio, sa istim se vratio u poslovnicu gdje je to lice vratilo mobilni telefon. Sud je u potpunosti prihvatio iskaz navedenog svjedoka kao istinit, jer osim što je isti potvrđen sadržinom snimka nadzornih kamera i sadržinom službene zabilješke Uprave policije - Sektora za obezbjeđenje ličnosti i objekata - Odsjeka za obezbjeđenje objekata i DKP, Grupe za obezbjeđenje objekata od 07.04.2017. godine, isti je u svemu saglasan i sa iskazima saslušanih svjedoka</span><span class="span1"> ovlašćenih predstavnika oštećenog preduzeća "C. t." - N. J. i V. C., koji iako nisu imali neposrednih saznanja o predmetnom događaju, o istom su iznijeli svoja posredna saznanja i na saglasan način potvrdili da je kritičnog dana oko 18:00 časova jedno muško lice sa izložbenog pulta otuđilo mobilni telefon marke "Samsung J-5-2016", nakon čega se dalo u bjekstvo, a zatim ga je službenik policije </span><span class="span1">uhvatio i doveo u poslovnicu gdje je mobilni telefon vraćen</span><span class="span1">. Ovako saglasne iskaze svjedoka </span><span class="span1">N. J. i V. C.</span><span class="span1"> sud je prihvatio kao istinite, i pored činjenice da se radi o njihovim posrednim saznanjima, jer su isti po pitanju bitnih činjenica potvrđeni materijalnim dokazima, odnosno snimkom nadzornih kamera, kao i iskazom svjedoka B. M. Prilikom utvrđivanja činjeničnog stanja sud je imao u vidu i činjenicu da</span><span class="span1"> ni okrivljeni S. A. u odbrani nije sporio da je kritičnog dana ušao u poslovnicu "C. t." u centru grada, odakle je uzeo jedan mobilni telefon, koji je imao namjeru da proda i tako dođe do novca koji mu je bio potreban. Vrijednost predmetnog telefona sud je utvrdio iz profakture "C. t." broj 17211000-11 od 26.04.2017. godine, iz koje je utvrđeno da je cijena istog 237,60 eura, a to su potvrdili i oba ovlašćena predstavnika oštećenog preduzeća. Pritom je sud posebno imao u vidu da na ovako utvrđenu vrijednost predmetnog telefona, i nakon posebnog pitanja suda u tom pravcu, ni okrivljeni, ali ni njegov branilac, nisu imali nikakvih primjedbi.</span>
</p>
<p>
<span class="span1">Cijeneći subjektivni odnos okrivljenog prema izvršenom krivičnom djelu, imajući u vidu rezultate cjelokupnog dokaznog postupka, a posebno ponašanje okrivljenog prilikom izvršenja djela kao i njegovu odbranu, te dovodeći ih u vezu sa nalazom i mišljenjem sudskog vještaka psihijatra dr Ž. G., koji je sud ocijenio kao potpun, jasan, stručan i objektivan, da je kod okrivljenog u vrijeme izvršenja krivičnog djela, sposobnost da shvati značaj svoga djela i mogućnost da upravlja svojim postupcima bila smanjena, ali ne bitno,</span><span class="span1"> imajući u vidu da nema amnezije u sjećanju okrivljenog, koji u odbrani na glavnom pretresu nije sporio da je kritičnog dana došao u poslovnicu "</span><span class="span1">C. t.</span><span class="span1">" i ukrao mobilni telefon, sud je našao da nema osnova da se </span><span class="span1">isključi ni vinost okrivljenog, koja se u konkretnom slučaju po nalaženju suda manifestuje kao direktni umišljaj. Ponašanje okrivljenog prilikom izvršenja krivičnog djela ukazuje da je isti bio svjestan da svojim radnjama čini zabranjenu djelatnost, odnosno da time</span><span class="span1"> što je ušao u poslovnicu "</span><span class="span1">C. t.</span><span class="span1">", prišao putlu gdje su izloženi mobilni telefoni i nakon detaljnog razgledanja jedan od njih stavio u lijevi unutrašnji džep od jakne, nakon čega je izašao iz poslovnice, jasno pokazuje</span><span class="span1"> namjeru da na opisani način pribavi sebi protivpravnu imovinsku korist, što je u konkretnom slučaju i htio, želeći da dođe do novca koji mu je bio neophodan. Kod svega navedenog, u radnjama okrivljenog su se pored objektivnih stekli i subjektivni elementi bića krivičnog djela </span><span class="span1">krađa iz čl. 239 st. 1 </span><span class="span1">Krivičnog zakonika Crne Gore.</span>
</p>
<p>
<span class="span1">Takođe, na osnovu odbrane okrivljenog u kojoj je naveo svoje lične podatke, koji su nakon toga potvrđeni kako pravosnažnom presudom ovog suda </span><span class="span1">K. br. </span><span class="span1">159/16 od 24.05.2016. godine, tako i izvodom </span><span class="span1">iz matične knjige rođenih broj 200-1-43110/2013-III od 26.09.2013. godine i uvjerenjem o državljanstvu Republike S. broj 204-1-20133/2013-III od 26.09.2013. godine, na koje okrivljeni nije imao bilo kakvih primjedbi, već je naprotiv i sam naveo da je ranije osuđivan upravo navedenom presudom, sud je nesumnjivo utvrdio identitet okrivljenog, odnosno da su njegovi lični podaci upravo oni navedeni u izreci presude.</span>
</p>
<p>
<span class="span1">Sud je cijenio i odbranu okrivljenog da je predmetno djelo učinio zato što je bio pod uticajem</span><span class="span1"> </span><span class="span1">marihuane, lijekova i alkohola, odnosno da nije dobro rasuđivao, ali takvu odbranu sud nije prihvatio, već je našao da je ista sračutano data u cilju izbjegavanja krivice, imajući u vidu da je u potpunosti obesnažena nalazom i mišljenjem vještaka psihijatra dr Ž. G., koji je decidirano naveo da takva intoksikacija nije uslovila poremećaj koordinacije pokreta i kretanja okrivljenog, niti je isti imao amneziju u sjećanju prilikom davanja odbrane na glavnom pretresu. Takođe, sud nije prihvatio stav branioca okrivljenog, koji je naveo da okrivljeni nije išao da pribavi veliku protivpravnu imovinsku korist, odnosno da je mogao da otuđi i više telefona koji su se nalazili u neposrednoj blizini, te da nije nastupila posledica krivičnog djela, jer je telefon vraćen, a ovo iz razloga što je okrivljeni, što se jasno vidi na snimku video nadzora poslovnice "</span><span class="span1">C. t.</span><span class="span1">", detaljno razgledao specifikacije mobilnih telefona izloženih na pultu, nakon čega se odlučio upravo za predmetni telefon marke "Samsung Galaxy J-5-2016", čija je vrijednost 237,60 eura, čime je jasno pokazao namjeru da pribavi sebi protivpravnu imovinsku korist u iznosu preko 150,00 eura, dok posledica djela nije nastupila, odnosno telefon je vraćen oštećenom preduzeću samo zahvaljujući blagovremenoj reakciji službenika policije svjedoka B. M., koji se kritičnom prilikom zadesio u poslovnici.</span>
</p>
<p>
<span class="span1">Prilikom odmjeravanja kazne okrivljenom, sud je cijenio sve okolnosti iz čl. 42 st. 1 Krivičnog zakonika Crne Gore, koje utiču da kazna bude manja ili veća, a imajući pritom u vidu i svrhu kažnjavanja, pa je tako na strani okrivljenog od olakšavajućih okolnosti cijenio njegove lične prilike, odnosno da se radi o licu lošeg imovnog stanja, kao i pobude iz kojih je djelo učinjeno, odnosno da je okrivljni htio da dođe do novca koji bi mu poslužio za podmirivanje osnovnih životnih potreba njega i njegove mlađe braće i sestre, dok je kao otežavajuću okolnost sud cijenio činjenicu da je okrivljeni ranije osuđivan zbog istorodnog krivičnog djela, što je utvrđeno iz </span><span class="span1">presude Osnovnog suda u Podgorici K. br. </span><span class="span1">159/16 od 24.05.2016. godine</span><span class="span1">. </span><span class="span1">Imajući u vidu navedene okolnosti, a shodno čl. 36 Krivičnog zakonika Crne Gore, sud je okrivljenog osudio na kaznu zatvora u trajanju od deset mjeseci. Sud je uvjerenja da je ovako izrečena kazna adekvatna težini izvršenog krivičnog djela i ličnosti okrivljenog kao učinioca, te da će se sa istom u svemu ostvariti svrha kažnjavanja iz čl. 32 Krivičnog zakonika Crne Gore, a u okviru opšte svrhe krivičnih sankcija iz čl. 4 st. 2 Krivičnog zakonika Crne Gore. Ovako odmjerena i izrečena kazna zatvora će po uvjerenju suda nesumnjivo dovoljno uticati na okrivljenog da ubuduće ne čini krivična djela, a pored toga će uticati i na druge da ne čine krivična djela i sa istom će se u potpunosti ostvariti ciljevi kako specijalne, tako i generalne prevencije.</span>
</p>
<p>
<span class="span1">Shodno članu 51 st. 1 Krivičnog zakonika Crne Gore, okrivljenom je u izrečenu kaznu zatvora uračunato i vrijeme provedeno u pritvoru, kako je to određeno u izreci presude.</span>
</p>
<p>
<span class="span1">Sud je, shodno čl.</span><span class="span1"> 71 Krivičnog zakonika Crne Gore, okrivljenom izrekao mjeru bezbjednosti obavezno liječenje narkomana,</span><span class="span1"> a ovo imajući u vidu nalaz i mišljenje vještaka psihijatra dr </span><span class="span1">Ž. G.</span><span class="span1">, iz kog je sud utvrdio da je okrivljeni osoba </span><span class="span1">koja je u prošlosti liječena zbog zavisnosti o psihoaktivnim supstancama - opijatima,</span><span class="span1"> kao i da kod istog postoji opasnost od ponavljanja krivičnih djela ukoliko se ne bi liječio. Navedena mjera </span><span class="span1">će se izvršiti u ustanovi za izvršenje kazne - Zavodu za izvršenje krivičnih sankcija u Pg, i trajaće dok postoji potreba za liječenjem, ali ne duže od tri godine.</span>
</p>
<p>
<span class="span1">Kako je okrivljeni oglašen krivim, sud ga je na osnovu čl. 226 i čl. 229 Zakonika o krivičnom postupku obavezao da plati troškove krivičnog postupka u iznos od 74,00 eura, od čega iznos od 44,00 eura na ime nagrade vještaku psihijatrijske struke dr Ž. G., te na ime sudskog paušala kao dijela troškova krivičnog postupka iznos od 30,00 eura, koji je odmjeren shodno dužini i složenosti postupka i imovnom stanju okrivljenog, kao i da plati troškove koji se odnose na ime nagrade braniocu postavljenom po službenoj dužnosti, o čijoj visini će sud odlučiti posebnim rješenjem shodno čl. 227 st. 2 Zakonika o krivičnom postupku.</span>
</p>
<p>
<span class="span1">Na osnovu izloženog, a shodno čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana 16.06.2017. godine</span>
</p>
<p>&nbsp;</p>
<p>&nbsp;</p>
<p>
<span class="span1">ZAPISNIČARKA                                                                                     S U D I J A </span>
</p>
<p>
<span class="span1"> Edina Kraja,s.r.                                                                                    Rade Ćetković,s.r.</span>
</p>
<p>&nbsp;</p>
<p>&nbsp;</p>
<p>
<span class="span1"> PRAVNA POUKA: Protiv ove presude dozvoljena je</span>
</p>
<p>
<span class="span1"></span><span class="span1">               </span><span class="span1">žalba u roku od 8 dana od dana </span>
</p>
<p>
<span class="span1"></span><span class="span1">               </span><span class="span1">prijema prepisa iste, Višem sudu</span>
</p>
<p>
<span class="span1"></span><span class="span1">               </span><span class="span1">u Podgorici, a preko ovog suda.</span>
</p>
<p>&nbsp;</p>
<p style="text-align:center;">
<span class="span1">ZTO. Edina Kraja</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
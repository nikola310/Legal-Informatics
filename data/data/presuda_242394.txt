<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt}
.span2{;font-size:12pt;font-weight:800;font-style:italic }
.span3{;font-size:14pt;font-weight:800;font-style:italic }
.span4{;font-family:'Arial';font-style:italic }
.span5{;font-family:'Arial'}
.span6{;font-family:'Arial';font-weight:800}
.span7{;font-style:italic }
</style>
</head>
<body class="b1" style="background: #aaa;">
<div class="window1">
<div class="page1">
<li style="text-align:right">
<span class="span1">                                                                                </span><span class="span2">K.br.10/17</span>
</li>
<li>
<span class="span3">U IME CRNE GORE </span>
</li>
<p>&nbsp;</p>
<p>
<span class="span4">OSNOVNI SUD U ŽABLJAKU</span><span class="span5">, kao prvostepeni  krivični, po predsjedniku suda Anđelić Mihailu, uz sudjelovanje Knežević Ranke kao zapisničara, u krivičnom predmetu protiv okrivljenog  Ćeranić Milije iz mjesta Duži, opština Šavnik, zbog  krivičnog  djela  zlostavljanje  iz čl.166a st.1 KZ CG, po optužnom predlogu  ODT iz Pljevalja Kt.br.70/17 od 20.06.2017.godine, nakon održanog usmenog, nejavnog  glavnog pretresa 18.07.2017.godine  kojem su prisustvovali Državni tužitelj iz Pljevalja Tomčić Milivoje, okrivljeni i njegov branilac Petrušić Miljan, advokat iz Šavnika, oštećena mal.Salija Viktorija i njen zakonski zastupnik otac-Salija Željko, te psiholog Mr.Minić Vesna iz Bijelog Polja, donio je a  dana 19.07.2017.godine u prisustvu okrivljenog i javno objavio </span>
</p>
<li>
<span class="span3">P R E S U D U</span>
</li>
<p>&nbsp;</p>
<p>
<span class="span5"></span><span class="span4">Okrivljeni </span><span class="span5"> </span><span class="span4">ĆERANIĆ MILIJA</span><span class="span6">, </span><span class="span5"> od oca  Dragomira i  majke Dušanke, rođene Pavićević, rođen   12.01.1960.godine u mjestu Duži-Opština Šavnik, JMB 1201960264028, sa prebivalištem u mjestu rođenja, državljanin Crne Gore, govori Srpskim jezikom, razumije Crnogorski jezik, oženjen, otac petoro punoljetne djece, zaposlen u JU Obrazovni centar u Šavniku, završio filozofski i nastavnički fakultet, visina plate  600,00 €, ranije neosuđivan,  protiv njega se ne vodi krivični postupak za drugo  krivično djelo, </span>
</p>
<li>
<span class="span7">K r i v   j e </span>
</li>
<p>
<span class="span5"></span><span class="span4">Što je  </span>
</p>
<p>&nbsp;</p>
<p>
<span class="span5">Dana 24.04.2017.godine, oko 09:00 časova u JU "Obrazovni centar" u Šavniku, na času matematike, svjestan svoga djela čije je izvršenje htio, znajući da je isto zabranjeno zlostavljao drugog – maloljetnu oštećenu Salija Viktoriju i prema njoj postupao na način kojim se vrijeđa ljudsko dostojanstvo, na način što joj je izvodeći nastavu, kao profesor razredne nastave rekao da je dužna da mu odgovori zbog čega nije napisala zadatak iz matematike, a zatim je jedanput prstima zamahnute otvorene šake udario u predio lijeve strane lica,</span>
</p>
<p>
<span class="span5"> </span>
</p>
<p>
<span class="span5">- čime je izvršio krivično djelo  zlostavljanje iz čl.166a st.1 Krivičnog zakonika Crne Gore  /KZ CG/,</span>
</p>
<p>&nbsp;</p>
<p>
<span class="span5">pa ga sud na osnovu navedenog zakonskog propisa i čl. 4, 5, 13, 15, 32, 39,  čl. 42, čl.45 tačka 3 i čl.46 st.1 tačka 6 Krivičnog zakonika  Crne Gore /KZ CG/ i čl. 226 st.1 i 2 tač.9 i st.3 , čl. 229  i 374 Zakonika o krivičnom postupku /ZKP-a/</span>
</p>
<p style="text-align:center;">
<span class="span4">O S U Đ U J E</span>
</p>
<p>&nbsp;</p>
<p>
<span class="span5">Na novčanu kaznu u iznosu od 600,00  (šeststotina) € koju je okrivljeni  dužan platiti u roku od  3(tri) mjeseca od  pravosnažnosti presude, što ako ne uradi ista će mu se zamijeniti kaznom zatvora  tako što će se svakih započetih 25 € novčane kazne  računati kao jedan dan kazne zatvora. </span>
</p>
<li>
<span class="span5">Okrivljeni  je dužan platiti  troškove krivičnog postupka u iznosu od 572,00 € kao i  paušal u iznosu od 30,00 € a sve gornje u roku od 15 dana  po pravosnažnosti presude. </span>
</li>
<li>
<span class="span7">O b r a z l o ž e nj e</span>
</li>
<p>&nbsp;</p>
<p>
<span class="span5">ODT iz Pljevalja  u optužnom  predlogu </span><span class="span5">Kt.br.70/17 od 20.06.2017.godine,  dajući opis radnje izvršenja, pravno je ocijenila, da je okrivljeni   počinio  u odnosu na mal.oštećenu Salija Viktoriju  krivično djelo  zlostavljanje iz čl.166a st.1  KZ CG, na način, mjesto i u vrijeme kako je to  bliže opisano izrekom presude, stim što je sud shodno nalazu i mišljenju vještaka medicinske struke u opisu načina izvršenja, iza riječi "udario" dodao riječ "prstima". Na glavnom pretresu  ODT je ostao pri navodima iz optužnog akta. U završnoj riječi je predložio da se okrivljeni  za naznačeno krivično djelo oglasi krivim i osudi po zakonu.</span>
</p>
<p>
<span class="span5">Javnost sa glavnog pretresa  je bila isključena posebnim rješenjem  shodno čl.316 a u vezi sa čl.314 ZKP-a, radi zaštite interesa oštećene-maloljetnog lica.</span>
</p>
<p>
<span class="span5">Zakonski zastupnik mal. Salija Viktorije – otac, Salija Željko nije se pridružio krivičnom gonjenju okrivljenog i nije ispostavio imovinsko pravni zahtjev.</span>
</p>
<p>
<span class="span5">Okrivljeni </span><span class="span5">u svojoj odbrani nije priznao krivicu niti počinjeno  krivično djelo koje mu je stavljeno na teret,  pa je u bitnom istakao, da je dana 24.04.2017.godine  dok je izvodio nastavu ovom kombinovanom odjeljenju, u kome je bilo 5 učenika II razreda i 4 učenika III razreda, pitao učenicu mal.oštećenu Salija Viktoriju zbog čega nije uradila domaći zadatak iz matematike, a ona mu je odgovorila da je zaboravila da uradi domaći i da je u njen udžbenik stavio znak pitanja, kao znak da domaći zadatak nije urađen sa navedenim datumom, pa dalje,  da je nakon izvjesnog vremena pošto je ponovo prišao učenici i pitao je zašto nije uradila zadatak koji je zadao da se radi na času, ona je ćutala i nije mu ništa odgovorila, da je pitao imenovanu da li ga je čula šta je pitao  i rekao joj "znaš li da si dužna da mi odgovoriš", nakon čega je ona obliznula usne jezikom i prevrnula očima, tako da su joj se viđele beonjače i nagnula se na jednu stranu prema zidu, iz kojeg ponašanja je on zaključio da joj nije dobro, pa dalje, na glavnom pretresu je korigovao dio iskaza kojeg je dao pred ODT-om ukazujući, da nije imao kontakt svojom rukom sa licem mal.oštećene, posebno ukazujući, da ovaj dio iskaza ODT nije dobro interpretirala u zapisniku, iako je taj  zapisnik potpisao bez primjedbi a na ovaj bitni detalj nije obratio dovoljno pažnje, te da je tačno ono što je rekao na glavnom pretresu, a to je, da je djevojčicu preko školske klupe dohvatio svojom desnom rukom, u uslovima kada mu je bila okrenuta licem u lice i to u predjelu njenog lijevog uha, a ovo sa razloga, jer se uplašio da djevojčica ne padne, pa dalje,  da je potom objema rukama uhvatio za ramena i prodrmao, da je uočio kako su Viktoriji svijetle oči i bio je veoma potrešen, jer se uplašio za njeno zdravlje, da je imao namjeru da ode do njenih roditelja i da im ispriča šta se desilo na času, pa se uputio prema butiku đe radi njena majka, ali da majku nije vidio u butiku, već je ispred butika vidio Viktoriju i jednu djevojku pa je otišao  dalje svojim poslom, da oštećenu sa časa nije poslao kući, jer to nije dozvoljeno, a posebno u uslovima jer je tokom časova pitao oštećenu da li je nešto boli, a ona je odgovarala da je ne boli, iz čega je dalje zaključio da joj ljekarska pomoć nije nužna, pa dalje, da mu za svo vrijeme trajanja časova, kao i odmora između časova niko od djece i nastavnog osoblja nije prijavio da je mal.oštećena neđe pala i u međuvremenu zadobila povredu, pa dalje, da mu je ovaj događaj veoma teško pao jer je medijski bio propraćen, a on je postupao u svemu u skladu sa propisima.</span><span class="span5">U </span><span class="span5">završnoj riječi je prihvatio riječ svoga branioca i istakao, da se ne osjeća krivim i predložio da ga sud oslobodi od optužbe.</span>
</p>
<p>
<span class="span5">Branilac okrivljenog je nakon analize dokaza predložio da sud okrivljenog oslobodi od optužbe i tražio je troškove postupka.</span>
</p>
<p>
<span class="span5">Sud je u dokaznom postupku proveo dokaze:  saslušao svjedoka – mal.oštećenu Salija Viktoriju, te svjedoke:zakonskog zastupnika mal.oštećene-oca Salija Željka, Todorović Zoricu, Golubović Mirjanu i mal.Živković Dejanu i Bulatović Nikolu, pročitao: izvještaj ljekara Sanitetske stanice Šavnik, dr.Bušaj, izdat na ime oštećene Salije </span><span class="span5">Viktorije od 24.04.2017.godine, nalaz i mišljenje vještaka psihologa Mr.Minić Vesne iz Bijelog Polja od 24.05.2017.godine i nalaz i mišljenje vještaka medicinske struke dr.Borovinić Budimira,spec.patologa od 27.05.2017.godine,  te neposredno saslušao vještaka-psihologa Mr.Minić Vesnu i vještaka  medicinske struke dr.Borovinić  Budimir  i pročitao  izvod iz KE br.17/17 za okrivljenog.</span>
</p>
<p>
<span class="span5">Mal.oštećena Salija Viktorija je izjavila, da je dana 24.04.2017.godine na času matematike učitelj Milija-okrivljeni zadao učenicima dva zadatka, koji su iz sabiranja i oduzimanja, a ti zadaci su im bili zadati da urade kod kuće za domaći, da ona domaći zadatak iz matematike nije bila uradila, niti je okrivljeni pitao zbog čega nije uradila domaći, da je nakon izvjesnog vremena učitelj izašao iz učionice, a đaci su ostali sami da rade zadatke, pri čemu ona nije uradila zadatke, a kada se učitelj vratio u učionicu nije im pregledao zadatke, i opomenuo ih je da ne pričaju i da se ne okreću jedni prema drugima, da joj je  učitelj prišao i pitao je zašto nije uradila zadatke koje je zadao, a ona je samo ćutala i sjeđela u klupi, pri čemu joj učitelj-okrivljeni tada ništa nije rekao, da se prema njoj ponašao "strogo", a na pitanje šta joj je učitelj rekao, oštećena je odgovorila "ne znam, mislim da neću ništa da odgovorim", a na pitanje da li je učitelj udario odgovorila je "nije me udario", posebno je pojasnila da je toga dana trčala u vrijeme odmora između časova, i da je zapela za jedno drvo i pala preko nekog trnja, kojom prilikom se povrijedila ispod oka i po licu, da se ogrebala i imala 5 ogrebotina, koje je viđela kasnije u ogledalu u butiku svoje majke, da je nakon škole otišla u butik đe radi njena majka i tamo je zatekla sestru Suzanu, koja je pitala šta joj je to po licu, a ona joj je odgovorila "da je za vrijeme odmora pala", pa dalje, da se ne sjeća da se toga dana svojim roditeljima i porodici žalila na učitelja-okrivljenog.</span>
</p>
<p>
<span class="span5">Svjedok Salija Željko-Zakonski zastupnik mal.oštećene je izjavio , da je kritičnog dana od supruge i od kćerke Viktorije saznao da je okrivljeni učitelj-Ćeranić Milija Viktoriju ošamario na času, te da je pitao Viktoriju, zbog čega je učitelj ošamario a ona mu je odgovorila da ne zna, da su toga dana on i njegova porodica ishitreno reagovali i prijavili okrivljenog u policiju, odnosno prijavila ga je Viktorijina sestra Suzana, da mu je kćerka Viktorija nakon 2-3 dana poslije kritičnog dana rekla da je učitelj nije ošamario, i da se ona u stvari između 2 časa igrala sa drugaricama izvan prostorija škole, te da se u toku igre sama povrijedila, te konačno, da vjeruje da je okrivljeni nije ošamario.</span>
</p>
<li>
<span class="span5">Svjedok Todorović Zorica-majka mal.oštećene je izjavila, da je kritičnog dana čula svoju kćerku Suzanu kako prilazi oštećenoj i pita je "šta ti je to" pri čemu ona nije obraćala pažnju na oštećenu, ali je primijetila da oštećena drži obje ruke na licu-obrazima, da joj je ćerka Suzana rekla kako je oštećenoj jedna strana lica bila crvena, i na pitanje o čemu se radi, oštećena je sestri Suzani prvobitno rekla "da nije ništa", a potom odgovorila "da ju je udario učitelj-okrivljeni", da je Suzana pokušavala da nađe učitelja i tražila ga po gradu, pa pošto ga nije mogla naći, rekla je da će učitelja prijaviti u policiju, da je nakon davanja izjave u policiji ponovo pitala oštećenu da li je udario Ćeranić Milija, a ova joj je odgovorila "jeste, on me je udario", da je prije odlaska u policiju Suzana odvela oštećenu u bolnicu, đe je ljekar pregledao, da joj je sledećeg dana poslije toga oštećena rekla plačući "nemojte majko da krivite učitelja, nije me on udario, ja sam slagala", odnosno, dodala je da je povrede zadobila prilikom pada na odmoru dok se igrala sa djecom, te konačno, da se okrivljeni nikada nije žalio na mal.oštećenu.</span>
</li>
<li>
<span class="span5">Svjedoka Golubović Mirjana je izjavila, da je zaposlena u JU Obrazovni centar u Šavniku kao profesorica fizičkog vaspitanja, da zajedno u odjeljenju sa oštećenom mal.Salija Viktorijom ide i njen mal.sin i da je kritičnog dana kao i uvijek čekala svog sina da ga isprati kući, pa dalje, da  nije posebno zagledala mal. oštećenu, da nije zapazila ništa neobično na njoj, da je nakon dolaska kući u večernjim časovima vidjela </span><span class="span5">na televiziji fotografiju mal.oštećene, koja je imala povez preko očiju i da je tada primijetila da ista ima povrede, odnosno, da joj je lice crveno, pri čemu se začudila kada je viđela povrede na licu djevojčice. Posebno je na glavnom pretresu pojasnila da sa okrivljenim zajedno radi u školi nešto oko desetak godina i da isti nije imao nikakvih problema vezano za nekog učenika, da se radi o veoma dobrom kolegi i cijenjenom čovjeku u kolektivu.</span>
</li>
<li>
<span class="span5">Svjedokinja mal.Živković Dejana je izjavila,  da je učenica III razreda a da je okrivljeni učitelj i učenicima II razreda i da nastavu drži u istoj učionici za oba razreda, da poznaje oštećenu i da se sa njom druži u školi i van škole,  da je kritičnog dana okrivljeni hvalio oštećenu i da joj je rekao da je zaradila peticu iz crnogorskog jezila, da nije primijetila da se toga dana na časovima dešavalo nešto neuobičajeno, da okrivljeni kritične prilike nije udario oštećenu, da kod oštećene nakon što su završili sa časovima nije primijetila kritične prilike nikakvu povredu na licu.</span>
</li>
<li>
<span class="span5">Svjedoka mal.Bulatović Nikola je izjavio, da je učenik III razreda i da se nastava u istoj učionici izvodi i za učenike II razreda Osnovne škole, da mu nije poznato šta se toga dana dešavalo u odjeljenju, odnosno razredu koji pohađa oštećena, a na pitanje da li je okrivljeni udario oštećenu kritične prilike, izjavio je da o tome ništa ne zna.</span>
</li>
<p>
<span class="span5">Sud je  djelimično prihvatio iskaz svjedoka-mal.oštećene i to u dijelu, đe ova ukazuje, da se prema njoj kritične prilike učitelj-okrivljeni ponašao "strogo", odnosno da je bio ljut, ne samo na nju, nego na sve učenike zbog čega nijesu uradili zadatak koji im je zadao, da ni na času u školi zadatak nije uradila, te konačno, da su je odmah po dolasku iz škole u butiku majka i sestra pitale šta joj je bilo na licu a ovo sa razloga, jer je ovaj dio iskaza jasan,logičan i uvjerljiv a ima svoju podlogu u medicinskoj dokumentaciji o prvom ljekarskom pregledu i dijelu odbrane okrivljenog, te u nalazu i mišljenju vještaka psihijatra,odnosno dijelu nalaza i mišljenja vještaka medicinske struke. Nasuprot ovome, sud nije prihvatio dio iskaza mal.oštećene u kojem ova tvrdi da je kritične prilike učitelj, tj.okrivljeni nije udario, odnosno da se povrijedila kada je trčala na odmoru izvan časova i kada je zapela za jedno drvo i pala preko nekog trnja, a ovo sa razloga jer oštećena neuvjerljivo ukazuje, da se kritične prilike ogrebala, "imala sam 5 ogrebotina", a takve tvrdnje nemaju svoju podlogu ni u jednom provedenom dokazu, a posebno su suprotne ljekarskoj dokumentaciji. Nelogičan je i neubjedljiv dio iskaza mal.oštećene, da kritičnog dana nije postojao nikakav fizički kontakt između nje i okrivljenog, sa razloga, jer upravo okrivljeni ukazuje da je postojao fizički kontakt, jer se oštećena zdravstveno osjećala vrlo loše i đe je on reagovao, na način, što je dlan svoje ruke prislonio u predjelu desnog uha mal.oštećene kako bi je spriječio da padne, bio je potrešen i uplašen, pri čemu mal.oštećena ovakvu konstrukciju događaja uopšte ne pominje, niti je pominju učenici koji su u svojstvu svjedoka saslušani u ovom predmetu iako su bili očevidci događaja-mal.Živković Dejana i Bulatović Nikola. Fizički kontakt sa okrivljenim mal.oštećena je saopštila i ocu i majci nakon završetka časova, a potom i prilikom pregleda dežurnom ljekaru, ali je kasnije tu svoju izjavu izmijenila više puta, ukazujući da je učitelj nije udario, što je potpuno suprotno konstataciji ljekara dr. Bušaj na izveštaju o prvom pregledu. Ovakvo kazivanje mal.oštećene u pravcu da prvo potvrđuje, pa onda negira da se desio predmetni događaj, je po ocjeni suda, dato smišljeno i pod uticajem sredine i određenih lica iz bližeg okruženja, a na koje okolnosti upućuje i zaključak vještaka psihijatra da se radi o emocionalno nesigurnoj osobi, čemu  svakako treba dodati i okolnost  vezanu za zavisnost mal.oštećene u školi i u maloj sredini od okrivljenog u budućem periodu, obzirom da joj okrivljeni i dalje ostaje učitelj u školi, te mal.oštećena sa svojim visokim stupnjem inteligencije, na koji upućuje i zaključak psihijatra, upravo podešava svoj iskaz prema svojem užem interesu. </span>
</p>
<p>
<span class="span5">Sud je djelimično prihvatio iskaze svjedoka Salije Željka i Todorović Zorice u pravcu đe ukazuju, da im je njihova ćerka-oštećena prvobitno saopštila da je okrivljeni udario-ošamario na času, a potom da je izmijenila iskaz i kazala da to okrivljeni nije učinio, pa dalje, gdje  svjedok Todorović Zorica ukazuje, da je odmah nakon završetka časova u školi primijetila kod mal.oštećene da joj je crvena lijeva strana lica, odnosno, da Viktorija rukama prekriva lice, te da je njena kćerka Suzana koja živi u Makedoniji pitala Viktoriju "šta ti je to" a da joj je ona odgovorila da je udario učitelj a ovo sa razloga, jer ovi djelovi  iskaza  svjedoka imaju svoju podlogu djelimično u nalazu i mišljenju vještaka medicinske i u cjelosti psihijatrijske struke, odnosno medicinskoj dokumentaciji. Nasuprot gornjem, sud nije prihvatio dio njihovog iskaza, đe oni zaključuju, kako je oštećena cijeli događaj izmislila, a ovo jer je taj zaključak neubjedljiv i nelogičan a suprotan dokazima kojima je sud poklonio vjeru. </span>
</p>
<p>
<span class="span5">Sud nije prihvatio iskaze svjedoka mal.Živković Dejane i Bulatović Nikole, sa razloga jer su nelogični, nijesu prirodni, životni a ni uvjerljivi, suprotni su i odbrani okrivljenog, a djelimično i iskazu mal.oštećene, a posebno u pravcu da ova lica nijesu kod tako malog broja učenika u jednoj učionici i na malom prostoru, mogli zapaziti nešto neuobičajeno što se događa između okrivljenog kao učitelja i mal.oštećene, a našto ukazuje okrivljeni, što je potpuno nelogično, jer su se nalazili udaljeni od okrivljenog i oštećene na svega nekolika metra.</span>
</p>
<p>
<span class="span5">Nadalje, sud u bitnim elementima nije prihvatio ni iskaz svjedoka Golubović Mirjane, jer je isti nelogičan i neubjedljiv, suprotan medicinskoj dokumentaciji o prvom ljekarskom pregledu, te dijelu iskaza mal.oštećene, odnosno, nalazu i mišljenju vještaka medicinske struke kojeg je sud u jednom dijelu prihvatio, a posebno u pravcu đe svjedokinja ukazuje da kritičnog dana, nakon što je bila u neposrednom kontaktu sa mal.oštećenom, nije primijetila nikakvo crvenilo po njenom licu, tim prije, jer je mal.oštećena izjavila kako je u vrijeme korišćenja odmora između časova u igri sa ostalom djecom, zapela za jedno drvo i pala na neko trnje, a kojom prilikom se ogrebala po licu i da je te ogrebotine po licu vidjela odmah nakon časova, na ogledalu u butiku njene majke, odnosno, da je prvi ljekarski pregled mal.oštećene obavljen jedan sat nakon završenih časova. </span><span class="span5">To dalje znači, da su  gore saslušani svjedoci zbog odnosa zavisnosti prema okrivljenom-učenici, njihovi roditelji i kolege, svoje iskaze prilagođavali interesima okrivljenog,tj. djelimično prećutkivali činjenice i okolnosti a ovo tim prije, jer nije ni ubjedljivo, logično, a ni životno da mal.oštećena zadobije povrede na času ili padom na zemljanu podlogu sa trnjem i to u vrijeme odmora između časova, a da tu činjenicu vizuelno ne registruje niko od prisutnih drugova iz razreda, nastavnog osoblja, pa ni okrivljeni, čak ni sledećeg časa nakon odmora.</span>
</p>
<p>
<span class="span5">Iz nalaza i mišljenja vještaka medicinske  struke -specijaliste patologa,  te ljekarske dokumentacije  na ime oštećene, izdate od strane Sanitetske stanice Šavnik, proizilazi, da je mal.oštećena u pratnji policije i sestre dovedena na pregled u bolnicu Šavnik dana 24.04.2017.godine u 13:03 časova, da je mal.oštećena pri pregledu  navela da je učitelj udario na prvom času jer nije uradila zadatke, te u Izveštaju naznačena dijagnoza "nagnječina sa modricom", da mal.oštećena nije imala glavobolju, nije povraćala, nije imala mučninu, niti gubitak svijesti, da u predjelu lijeve slepočnice i na koži ispod lijevog oka postoje 4 prugasta crvena otiska sa otokom, dužine oko 4-5 cm, paralelni sa sitnim tačkastim krvarenjima na koži ispod lijevog oka", pa dalje, da je urađeno "čišćenje rane", pa dalje, da je ova povreda mogla nastala djelovanjem zamahnute, tupo tvrde sile, ravne površine, koja sila odgovara djelovanju zamahnutih, međusobno približenih ili sastavljenih 4 prsta otvorene šake počinioca djela povređivanja, pa dalje, da je sila koja je dovela do nastanka povrede djelovala u jednom navratu, slabijim-srednjim intezitetom djelovanja od naprijed i sa lijeve strane, u odnosu </span><span class="span5">na uzdužnu os lica povrijeđene, da osim nagnječine kože i oštećenja sitnih krvnih sudova kože ispod lijevog oka, te nastanka tačkastih krvnih podliva kože dublje strukture glave su ostale nepovrijeđene, da se radi o lakoj tjelesnoj povredi, te konačno , da je ljekar nakon 3-4 sata od događaja mogao jasno uočiti povredu nastalu na opisani način. Na glavnom pretresu pored prethodnog načina na koji je povreda mogla nastati, vještak je ukazao i na mogućnost nastanka opisane povrede prilikom pada na kakvu tvrdu, neravnu, bodljikavu podlogu, a koja odgovara zemljanoj podlozi prekrivenoj trnjem ili bodljama, a na koju mogućnost je ukazala mal.oštećena u svom iskazu. Na osnovu prezentovanog,sud je prihvatio prvu verziju mogućnosti nastanka povrede kod mal.oštećene,kao objektivnu, jasnu i nesumnjivu, a ovo tim prije jer je takvu verziju i način povređivanja doveo u vezu sa ostalim dokazima, te zaključio, da je opisana-objektivizirana povreda kod mal.oštećene , precizirano kod ljekara koji je izvršio prvi pregled, mogla nastati djelovanjem prstiju zamahnute otvorene šake, koji prsti su bili neposredno jedan do drugog, međusobno sastavljeni i ispruženi, pri čemu se isključuje fizički kontakt dlana šake i ličnog dijela mal.oštećene, a ovo sa razloga, jer svi dokazi kojima je sud poklonio punu vjeru, nesumnjivo upućuju na ovakav način povređivanja mal.oštećene, tim prije, jer se ukazuje na vidljiva 4 prugasta crvena otiska, dužine oko 4-5 cm,te konačno da su isti paralelni, a koji opis povrede nesumnjivo upućuje na zaključak da se radi o sili djelovanja udara šamarom i to prstima otvorene šake, te je potpuno nelogično i neprihvatljivo za sud objašnjenje vještaka medicinske struke u zaključku –mišljenju da je ovakva povreda u postojećim okolnostima mogla nastati i padom, jer mal.oštećena ne ukazuje da je pala na podlogu koja bi mogla ostaviti paralelan trag djelovanja po ličnom dijelu glave, te je neubjedljivo, nelogično a nije ni prirodno, da djevojčica pri trčanju zapne za drvo i padne na zemljanu podlogu sa trnjem,da to niko drugi ne vidi i da pri tom trnje ostavi po licu 4 paralelna otiska, posebno u uslovima, jer je mal.oštećena i nakon odmora između časova sjeđela u prvoj klupi i recitovala jednu pjesmicu učitelju.Konačno, gornje je suprotno i dijelu dokaza kojima je sud poklonio vjeru, u prvom redu izvještaju ljekara dr.Bušaj, koji je obavio prvi kurativni pregled. Mišljenje vještaka u pravcu alternativnog načina povređivanja u odnosu na osnovni nalaz, sud u potpunosti isključuje i kao nelogično time prije, jer je i prirodno a i životno, za svako lice, pa i za dijete da se prilikom pada pri trčanju pokuša dočekati na ruke, đe bi se zbog pada svakako mogle uočiti i povrede po rukama, kojih nije bilo u konkretnom slučaju.  </span>
</p>
<p>
<span class="span5">Iz nalaza i mišljenja vještaka psihologa Mr.Minić Vesne od 24.05.2017.godine, te iskaza vještaka pri neposrednom saslušanju na glavnom pretersu od 18.07.2017.godine sud zaključuje, da iz psihološke procjene-psihodijagnostičkog intervjua sa mal.oštećenom proizilazi, da se radi o djevojčici urednog intelektualnog razvoja, socijalno usklađenoj u odnosu na uzrast, o emocijalno nesigurnoj osobi, a u odnosu na događaj koji je predmet postupka uz naglašenu tjeskobu i oprez u komunikaciji na tu temu, da na kontekst davanja iskaza za potrebe ovoga postupka mogu uticati razni činioci i to kako oni koji se tiču socijalnog uticaja, kojima je mal.oštećena izložena u porodici, socijalnom miljeu, školi i vršnjacima, da mal.oštećena ima visoko razvijene kognitivne kapacitete, te u pojedinim situacijama pokušava da da socijalno poželjne odgovore, a u emocionalnom doživljavanju izražava zabrinutost i oprez kada verbalizuje da ne odgovara na pitanja koja su predmet ovoga postupka. Konačno, mal.oštećena je zahvaljujući visoko razvijenim intelektualnim kapacitetima napravila kognitivnu obradu čitave situacije, koja se odnosi na kritični događaj, koji za nju predstavlja neprijatan doživljaj, jer ona postaje uznemirena kada joj se počnu postavljati pitanja u vezi sa istim, radi čega je i koristila mehanizam odbrane ukazujući, da se "ne sjeća detalja događaja", da joj se "pomutilo", da je "zaboravila", da ne želi da </span><span class="span5">odgovara i sl., tako da se njen cjelokupan iskaz mora prihvatiti sa dozom rezerve. Sud je u cjelosti prihvatio gornji nalaz i mišljenje, tim prije, jer je urađen na bazi neposrednog pregleda mal.oštećene a u skladu sa pravilima  medicinske struke i nauke, pri čemu  na gornji nalaz i mišljenje niko nije prigovorio. </span>
</p>
<p>
<span class="span5">Iz izvoda iz KE za okrivljenog</span><span class="span5"> sud je utvrdio da  isti ranije nije osuđivan.   </span>
</p>
<li>
<span class="span5">Sud je posebno cijenio odbranu okrivljenog pa je zaključio, da nije ubjedljiva, a ni logična i da je usmjerena na izbjegavanje krivice  a djelimično i na njeno ublažavanje. Okrivljeni ukazuje, da je kritične prilike prvobitno pitao mal.oštećenu zbog čega nije uradila domaći, te da mu je ista odgovorila da je zaboravila, a nakon izvjesnog vremena na istom času ponovo insistira da mal.oštećena odgovori na njegovo pitanje zašto nije uradila zadatak na času, odnosno, da je pokazao upornost prema saznanju zašto nije uradila zadatak, upućujući joj dodatno riječi, da li ga je čula, pa potom imperativno riječi "znaš li da si dužna da mi odgovoriš", što je po ocjeni suda iritiralo dalje ponašanje mal.oštećene, koja je ćutala, radi čega u daljem pedagoškom postupku prema djetetu od 8 godina okrivljeni nije postupio sa dovoljno pažnje i cijenio njeno ćutanje, već je verbalnom agresijom prema mal.oštećenoj dalje uticao na njenu emotivnu stabilnost, koja je rezultirala spoljnim znacima ispoljenim od strane mal.oštećene, jer je po kazivanju okrivljenog " obliznula usne jezikom i prevrnula očima i nagnula se na jednu stranu prema zidu", radi čega se on uplašio i bio potrešen. To je po ocjeni suda bio za okrivljenog očigledan  i dovoljan signal da je pretjerao i da treba da zastane sa daljim aktivnostima prema učenici i odmah obavijesti  ljekara u bolnici, roditelje i konačno direktora škole, a ovo tim prije, jer takvi znaci ponašanja djeteta nesumnjivo upućuju na zaključak o posledici verbalne agresivnosti okrivljenog prema mal.oštećenoj, a u uslovima nesrazmjere njihove fizičke i mentalne snage i moći, odnosno straha mal.oštećene zbog posledica koje mogu uslijediti zbog neurađenog prvo domaćeg a potom i školskog zadatka. Dakle, nije logično a ni prirodno da okrivljeni olako pređe preko ponašanja tj.reakcije mal.oštećene na njegovu verbalnu upornost i navalentnost, a u uslovima kada je to ponašanje-reakcija bila  neuobičajena za dijete njenog uzrasta, a koje se  pored iznijetog manifestovalo i "svijetlim očima", uočavanju "beonjača" i sl., te sud zaključuje, da je nakon verbalnog uslijedilo i fizičko zlostavljanje, udarcem mal.oštećene po licu prstima otvorene šake-šamarom. Nije ubjedljivo kazivanje okrivljenog, da je samo prislonio dlan svoje ruke na uvo mal.oštećene, u uslovima kada je između njih školska klupa i u momentu kada je zapazio da se djevojčica ne osjeća dobro, a ovo sa razloga jer niko od očevidaca iz odjeljenja ne ukazuje na takav razvoj događaja, iz čega sud dalje izvodi zaključak, da zbog straha i daljeg odnosa u školi ti svjedoci pokušavaju zaštititi okrivljenog od učinjene nedozvoljene radnje. Dio iskaza okrivljenog suprotan je posebno i iskazu svjedoka Todorović Zorice, a ovo sa razloga, jer okrivljeni tvrdi da je više puta skretao pažnju majci mal.oštećene da ova ne uči i ne radi domaće zadatke, a svjedokinja na čiji iskaz nije bilo primjedbi tvrdi upravo suprotno,tj. da se okrivljeni nije nikada žalio na mal.oštećenu.  Konačno,  ova odbrana je suprotna dokazima kojima je sud poklonio vjeru i sračunata je po ocjeni suda na izbjegavanje odgovornosti za učinjeno djelo.</span>
</li>
<p>
<span class="span5"> </span><span class="span5"></span><span class="span5">Na osnovu savjesne i brižljive ocjene provedenih dokaza u smislu čl. 17 i 370 ZKP-a, sud je na pouzdan način utvrdio činjenično stanje bliže opisano izrekom presude a naime da je okrivljeni dana 24.04.2017.godine, oko 09:00 časova u JU "Obrazovni centar" u Šavniku, na času matematike, svjestan svoga djela čije je izvršenje htio, znajući da je isto zabranjeno zlostavljao drugog – maloljetnu oštećenu Salija Viktoriju i prema njoj postupao na način kojim se vrijeđa ljudsko dostojanstvo, na način što joj je izvodeći nastavu, kao profesor razredne nastave rekao da je dužna da </span><span class="span5">mu odgovori zbog čega nije napisala zadatak iz matematike, a zatim je jedanput prstima zamahnute otvorene šake udario u predio lijeve strane lica.</span>
</p>
<p>
<span class="span5">Pravnom ocjenom ovako utvrđenog činjeničnog stanja, sud nalazi  da se u radnji okrivljenog stiču svi bitni zakonski elementi krivičnog djela zlostavljanje iz čl.166a st.1 KZ CG a koje djelo čini, svako ko zlostavlja drugog ili prema njemu postupa na način kojim se vrijeđa ljudsko dostojanstvo. Iz  provedenih dokaza, kojima je sud poklonio vjeru, nesumnjivo proizilazi, da je okrivljeni učinio  krivično djelo zlostavljanje  na štetu  oštećene mal. Salija Viktorije. Naime,  inkriminisana radnja okrivljenog, predhodno analizirana, predstavlja ponašanje kojim se vrijeđa ljudsko dostojanstvo pomenute učenice, tj.mal.oštećene a ovo tim prije, jer ovakva radnja determiniše veoma nepovoljno moralnu i psihičku stabilnost oštećene, kao osobe u uzrastu karakterističnom za adolescente u okolnostima male sredine,odnosno škole u kojoj to dijete upravo treba da stekne osnovne vaspitne, obrazovne, moralne i druge vrednosne kriterijume bitne za dalji životni razvoj. Nesumnjivo je, da određeno ponašanje  učenice, tj.da nije uradila domaći i školski zadatak, odnosno, da nije odgovorila na pitanje okrivljenog zašto nije uradila zadatak, samo je po sebe imalo za posledicu,  da eventualna »provokativna žrtva« u liku mal.oštećene, iritira okrivljenog zbog stava i načina držanja mal.oštećene na verbalne i imparativne upite i naloge učitelja, te da  zbog nesrazmjere u snazi i moći (fizičkoj i duhovnoj) između nje i nadređenog učitelja–okrivljenog, rezultira u krajnjem situaciju  da okrivljeni od eventualne »mete provokativne žrtve« postane zlostavljač. Okrivljeni ignoriše činjenicu da se prvenstveno radi o vaspitnoj i obrazovnoj ustanovi, te da ne smije kao pedagog prema uzrastu djece od 8 godina, reagovati previše emotivno i strogo, ispoljavanjem agresivnosti, stepena više vrijednosti i zastrašivanja maloljetne  oštećene, da  bi na taj način stvorio i učvrstio svoj autoritet na času i u školi. Na ovaj način okrivljeni  i verbalno  i realno, na ćutanje mal.oštećene i neprijatnu atmosferu koja je nastala nakon njegovog insistiranja, da mu ona odgovori na pitanje,   uzvraća neadekvatnim intezitetom i mjerom prema uzrastu djevojčice – oštećene, te svojim radnjama, pred auditorijumom djece u učionici, ispoljava prekomjernost u zastrašivanju učenice, koja bez obzira na svoj uzrast i na momenat nezrelog ponašanja, ima svoje dostojanstvo, a posebno je na njega osjetljiva u prelaznom periodu iz djetinjstva u zrelost, jer ovakav odnos sa učiteljem i kasnije doživljava kao neprijatan događaj. Okrivljeni je imajući u vidu okolnosti i uslove, te autoritet i ovlašćenja a za slučaj nepoštovanja prema njemu, iritiranja ili pak zdravstvene potrebe za nekog učenika, imao mogućnosti i priliku, na drugi – primjeren način artikulisati svoje ponašanje, a sve na način i u proceduri kako je to predviđeno zakonskim  propisima i pravilima škole.  U gornjem ponašanju, pri izvršenju inkriminisane radnje, okrivljeni je postupao u odnosu na oštećenu sa umišljajem jer je bio potpuno svjestan  zabranjene radnje  i posledice. To dalje znači,  da je u konkretnom slučaju okrivljeni radeći svoj posao u školi,  samo djelimično ispravno postupio, tj.kada je ukazao mal.oštećenoj na neurađeni zadatak, možda je bilo dovoljno i što je na udžbenik stavio znak pitanja, ili je mogao taj propust dalje sankcionisati i nekom drugom adekvatnom mjerom i ocjenom u dnevniku. To dalje znači, da je u daljem odnosu prema učenici, koristeći se dalje autoritetom snage i moći učitelja tj. nadređenog, učinio nedozvoljenu radnju protivnu  pedagoškim i vaspitnim standardima, odnosno zakonskim normama, insistirajući u svom daljem nastupu prema mal.oštećenoj, na činjenici da je dijete dužno da odgovori na njegovo pitanje, što predstavlja dio emocionalnog zlostavljanja a potom udarajući dijete prstima otvorene šake-šamarom po licu, učinio i  fizičko zlostavljanje, te prešao prag tolerancije pedagoga i vaspitača u obrazovnoj ustanovi, jer i dijete od 8 godina ima ovlašćenje i sposobnost na vlastiti stav, na koji se ukazuje i u čl.12 Konvencije o pravima djeteta </span><span class="span5">(Usvojena od strane Generalne skupštine ujedinjenih nacija 20.11.1989.god.), tj. da u konkretnom slučaju vaspitaču ponudi odgovor verbalnim načinom ili pak ćutanjem, i dijete kao i svaki čovjek  ima mogućnost za osjećaj straha, u konkretnom slučaju od posledice zbog neurađenog zadatka, te je njegova reakcija da ćuti, prirodna  i životna a posebno ukoliko se tiče verbalnog obraćanja i "držanja slova" od strane učitelja. Nadalje, shodno odredbi čl.13 Konvencije, dijete ima slobodu izražavanja, tj. da traži, prima i daje informacije po svojem izboru, odnosno shodno čl.19 Konvencije, da je dijete zaštićeno od svih oblika fizičkog ili mentalnog nasilja, ili zlostavljanja, zanemarivanja, nemarnog postupka. Dakle, na učitelju-okrivljenom je bilo da pravilno procijeni ozbiljnost i važnost date situacije na školskon času  i na nju reaguje adekvatnim mjerama i sredstvima, što ovaj nije učinio,  radi čega je  oglašen krivim za naznačeno krivično djelo i osuđen po Zakonu. </span>
</p>
<p>
<span class="span5">Prilikom odlučivanja o vrsti i visini krivične sankcije  sud je imao u vidu težinu djela  i stepen krivice, okolnosti pod kojima je djelo učinjeno, raniji život okrivljenog  i druge okolnosti predviđene čl.42 KZ CG, pa  </span><span class="span5">mu je izrekao novčanu kaznu u iznosu od  600 /šeststotina/ € sa rokom plaćanja od 3 mjeseca, pri čemu je </span><span class="span5">od otežavajućih okolnosti uzeo, da je krivično djelo okrivljeni učinio prema mal.licu od 8 godina, dok je od olakšavajućih okolnosti, koje je sud cijenio kao naročito olakšavajuće, uzeo,  da ranije nije osuđivan, da ima petoro djece, da se zakonski zastupnik mal.oštećene nije pridružio krivičnom gonjenju,  te konačno, da za vrijeme od 33 godine radnog staža u školi nije bilo primjedbi na njegov rad, te </span><span class="span5">mu je shodno naznačenom izrekao novčanu kaznu a imajući u vidu pri odmjeravanju novčane kazne imovno stanje učinioca (stalno zaposlenje i mjesečnu zaradu u iznosu od oko 600 €) a sve u smislu da će se istom </span><span class="span5">postići  svrha kažnjavanja iz čl.32 KZ CG.  </span>
</p>
<p>
<span class="span5">  </span><span class="span5">Oglašavajući okrivljenog krivim sud ga je obavezao   da plati na ime troškova krivičnog postupka  iznos od 572,00 €,  a koji troškovi se odnose na troškove vještačenja po vještaku medicinske struke  iznos od 209,00 €, a vještaku psihologu iznos od 363,00 €, shodno čl.229 ZKP-a, te da plati na ime paušala iznos od 30,00 €  imajući u vidu  trajanje i složenost postupka i    imovno stanje okrivljenog  a sve u skladu sa odredbom čl.</span><span class="span5">226 st.3 </span><span class="span5"> ZKP-a.</span>
</p>
<p>
<span class="span5">Sa iznijetog odlučeno je kao i u dispozitivu. </span>
</p>
<p>&nbsp;</p>
<p style="text-align:center;">
<span class="span4">OSNOVNI SUD U ŽABLJAKU,  dana 19.07.2017.godine.</span>
</p>
<p>&nbsp;</p>
<p>
<span class="span4">    ZAPISNIČAR                                                    PREDSJEDNIK SUDA</span>
</p>
<p>
<span class="span4">Ranka Knežević,s.r.                                               Mihailo Anđelić,s.r.</span>
</p>
<p>&nbsp;</p>
<p>&nbsp;</p>
<p>
<span class="span4">PRAVNA POUKA: Protiv  ove odluke dozvoljena je žalba u roku </span>
</p>
<p>
<span class="span4"></span><span class="span4">        od 8 dana po prijemu pismenog otpravka iste, </span>
</p>
<p>
<span class="span4"></span><span class="span4">        preko ovog suda Višem sudu Bijelo Polje.</span>
</p>
<p>&nbsp;</p>
</div>
</div>


</body>
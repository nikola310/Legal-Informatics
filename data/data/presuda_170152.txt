<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.p1{text-align:start;hyphenate:auto;keep-with-next.within-page:always;font-family:Arial;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-indent:0.5in;text-align:justify;hyphenate:auto;font-family:Arial;font-size:12pt;}
.p4{text-align:center;hyphenate:auto;keep-with-next.within-page:always;font-family:Arial;font-size:12pt;}
.p5{text-indent:0.25in;text-align:center;hyphenate:auto;font-family:Arial;font-size:12pt;}
.p6{text-align:justify;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
.p8{text-indent:0.5in;margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p9{text-indent:0.375in;margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p10{text-indent:0.375in;text-align:justify;hyphenate:auto;font-family:Arial;font-size:12pt;}
.p11{text-indent:0.25in;margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p12{text-indent:0.375in;margin-bottom:0.083333336in;text-align:center;hyphenate:auto;font-family:Arial;font-size:12pt;}
</style>
<meta content="rahmo.banda" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU</span>
</p>
<p class="p2">
<span class="s1">	K.br.  429/2010</span>
</p>
<p class="p2"></p>
<p class="p3">
<span>Osnovni sud u Bijelom Polju kao prvostepeni krivični, i to sudija Rahmo Banda, kao sudija pojedinac, uz učešće zapisničara Popović Ljiljane, u krivičnom predmetu protiv okrivljenog R.D.a iz B.Polja, zbog krivičnog djela ugrožavanje javnog saobraćaja iz čl. 339. st. 3. u vezi st. 1. Krivičnog Zakonika, po Optužnom predlogu ODT iz B.Polja Kt.br.600/09 od 28.06.2010. godine, nakon održanog, usmenog, glavnog i javnog pretresa u prisustvu zamjenika ODT iz Bijelog Polja Šćepanović Vesne i branioca okrivljenog N.S.a adv. iz Bijelog Polja, koji je postavljen po službenoj dužnosti,  a u odsustvu oštećene F.M., donio je dana  18.02.2011. godine,</span>
</p>
<p class="p3"></p>
<p class="p4">
<span class="s1">R J E Š E NJ E </span>
</p>
<p class="p2"></p>
<p class="p3">
<span class="s1">Prema okrivljenom R.D.U,</span><span> od oca  R. i majke V. rodjene L., rodjen ....godine u Bijelom Polju, živi u mjestu rodjenja - O., Crnogorac, državljanin Crne Gore, ne osudjivan. </span>
</p>
<p class="p3"></p>
<p class="p3">
<span class="s1">- Na osnovu čl. 65 Krivičnog Zakonika i 461. Zakonika o krivičnom postupku.</span>
</p>
<p class="p3"></p>
<p class="p5">
<span class="s1">I z r i č e   se :</span>
</p>
<p class="p6"></p>
<p class="p4">
<span class="s1">SUDSKA OPOMENA</span>
</p>
<p class="p7"></p>
<p class="p6">
<span class="s1">       Zbog toga:</span>
</p>
<p class="p6">
<span class="s1">        Što  je :</span>
</p>
<p class="p3">
<span> - dana 07.09.2009.godine, oko 11,50 h, upravljao PMV marke ''BMW reg.br. BR AS 808, vlasništvo Ž.S.a, lokalnim putem iz pravca O.a u pravcu grdske zone, Opštine Bijelo Polje, te je dolaskom na Trg Golootočkih žrtava, Opština Bijelo Polje, ne pridržavajući se saobraćajnih propisa ugrozio saobraćaj i time doveo u opasnost život i tijelo ljudi, na način što protivno čl. 3. ZOBS-a na putevima, nije preduzeo sve potrebne mjere radi izbjegavanja opasnih situacija nastalih nepropisnim ponašanjem drugih učesnika u saobraćaju, protivno čl. 27. Istog Zakona, vozilo u kretanju nije držao na tolikoj udaljenosti od desne ivice kolovoza obzirom na brzinu kretanja vozila, uslove saobraćaja i stanje karakteristike puta, ne ugrožava druge učesnike u saobraćaju i protivno čl. 54. st. 1. nije upotrijebio zvučni znak da upozori drugog učesnika u saobraćaju kada to zahtijevaju razlozi bezbjednosti, usled čega je u saobraćajnoj situaciji u kojoj se pješakinja - oštećena F.M.a kretala desnom stranom kolovoza, gledano iz pravca kretanja vozila, prednjom desnom stranom vozila udario u zadnji dio tijela oštećene, od kojeg udarca je ista pala na kolovoz, sa lijevom nogom podvučenom ispod vozila, kojom prilikom je, usled kontakta točka vozila i lijeve noge oštećene, ista zadobila lake tjelesne povrede u vidu nagnječine mekih tkiva u predjelu lijevog skočnog zgloba. </span>
</p>
<p class="p8">
<span>- čime je izvršio krivično djelo ugrožavanje javnog saobraćaja iz čl. 339. st. 3. u vezi st. 1. Krivičnog Zakonika. </span>
</p>
<p class="p8">
<span>Okrivljeni se obavezuje da na ime paušala plati ovom sudu iznos od 30 (trideseteura), kao i na ime troškova krivičnog postupka iznos od 392,00 € ( tristotinedevedesetdva eura ) sve u roku od 15 dana, po pravosnažnsoti presude.</span>
</p>
<p class="p8">
<span>Imovinsko pravnog zahtjeva nije bilo.</span>
</p>
<p class="p3"></p>
<p class="p4">
<span class="s1">O b r a z l o ž e nj e</span>
</p>
<p class="p2"></p>
<p class="p3">
<span>Optužnim predlogom ODT iz B.Polja Kt.br.600/09 od 28.06.2010. godine, okrivljenom R.D.u iz B.Polja, stavljeno je na teret izvršenje krivičnog djela ugrožavanje javnog saobraćaja iz čl. 339. st. 3. u vezi st. 1. Krivičnog Zakonika. </span>
</p>
<p class="p3"></p>
<p class="p3">
<span class="s1">Na predlog ODT u Bijelom Polju ovaj sud je donio rješenje Kv.br.  713/2010 od 08.12.2010.godine, da se okrivljenom R.D.u iz Bijelog Polja, sudi u odsustvu po Optužnom predlogu  ODT iz B.Polja Kt.br.600/09  od 28.06.2010.godine, zbog krivičnog djela ugrožavanje javnog saobraćaja iz čl. 339. st. 3. u vezi st. 1. KZ. </span>
</p>
<p class="p3"></p>
<p class="p3">
<span>Glavni pretres je održan i zaključen u odsustvu oštećene F.M., shodno čl. 453. ZKP-a. </span>
</p>
<p class="p3"></p>
<p class="p8">
<span>Zamjenik ODT, prije davanja završnih riječi je izjavila, da želi da precizira činjenični opis krivičnog djela, tako što isti glasi. </span><span class="s1">Što je:- dana 07.09.2009.godine, oko 11,50 h, upravljao PMV marke ''BMW reg.br. BR AS 808, vlasništvo Ž.S.a, lokalnim putem iz pravca O.a u pravcu grdske zone, Opštine Bijelo Polje, te je dolaskom na Trg Golootočkih žrtava, Opština Bijelo Polje, ne pridržavajući se saobraćajnih propisa ugrozio saobraćaj i time doveo u opasnost život i tijelo ljudi, na način što protivno čl. 3. ZOBS-a na putevima, nije preduzeo sve potrebne mjere radi izbjegavanja opasnih situacija nastalih nepropisnim ponašanjem drugih učesnika u saobraćaju, protivno čl. 27. Istog Zakona, vozilo u kretanju nije držao na tolikoj udaljenosti od desne ivice kolovoza obzirom na brzinu kretanja vozila, uslove saobraćaja i stanje karakteristike puta, ne ugrožava druge učesnike u saobraćaju i protivno čl. 54. st. 1. nije upotrijebio zvučni znak da upozori drugog učesnika u saobraćaju kada to zahtijevaju razlozi bezbjednosti, usled čega je u saobraćajnoj situaciji u kojoj se pješakinja - oštećena F.M.a kretala desnom stranom kolovoza, gledano iz pravca kretanja vozila, prednjom desnom stranom vozila udario u zadnji dio tijela oštećene, od kojeg udarca je ista pala na kolovoz, sa lijevom nogom podvučenom ispod vozila, kojom prilikom je, usled kontakta točka vozila i lijeve noge oštećene, ista zadobila lake tjelesne povrede u vidu nagnječine mekih tkiva u predjelu lijevog skočnog zgloba. Čime je izvršio krivično djelo ugrožavanje javnog saobraćaja iz čl. 339. st. 3. u vezi st. 1. Krivičnog Zakonika. U </span><span>završnoj riječi je ostala u svemu pri preciziranom optužnom predlogu i traži da sud okrivljenog oglasi krivim i osudi na kaznu po Zakonu. </span>
</p>
<p class="p8">
<span>Branilac okrivljenog R.D.a  u završnoj riječi je izjavio, da je u pitanju po njemu jedan atipičan, nespecifičan postupak i dogadjaj o kome sud treba da da svoje vidjenje. Naizgled bezazlen dogadjaj po posledicama i reakciji učesnika u udesu odnosno navodno oštećene, ali toliko složen činjenično i krivično pravno da bez obzira na ono što je već rečeno zaslužuje posebnu pažnju suda, jer se radi o primjeni Zakona na činjenice koje su utvrdjene u mjeri u kojoj je to moguće. Istakao je da on brani čovjeka koji nije prisutan i koji po njegovom uvjerenju i nezna za ovaj postupak, niti predpostavlja za mogućnost njegovog vodjenja.  Bez njegovog izjašnjenja o načinu ponašanja učesnika u ovoj nezgodi i ukupnoj saobraćajnoj situaciji, te kod iskaza oštećene na način kako je to ubilježeno u zapisnicima, nalaza vještaka koji je dat pod odredjenim predpostavkama i nemogućnosti da u takvim uslovima sud utvrdi pouzdano sve činjenice od značaja za presudjenje, za očekivati je da sud odgovarajući na optužbu Tužioca kaže da nema dovoljno dokaza da je njegov  branjenik izvršio krivično djelo koje mu se stavlja na teret, i da ga oslobodi od optužbe. Svaka druga presuda u smislu nekakve osude bez obzira na sankciju može biti samo rezultat predpostavki i nagadjanja o mogućim propustima njegovog brajenika u datoj saobraćajnoj nezgodi. Zato očekuje da sud donese presudu kojom će okrivljenog osloboditi od optužbe i konstatovati da troškovi postupka padaju na teret budžetskih sredstava suda. </span>
</p>
<p class="p8">
<span>Radi utvrdjivanja odlučnih činjenica i krivice okrivljenog sud je na glavnom pretresu u svojstvu svjedoka saslušao oštećenu F.M.u, saslušao vještaka saobraćajne struke dipl.ing.Č.M.a, saslušao vještaka medicinske struke dr. M.D.a, na saglasni predlog stranaka pročitao iskaz svjedoka - oštećene F.M., dat na zapisniku kod istražnog sudije od 11.01.2010.godine, pročitao zapisnik o uvidjaju Uprave Policije PJ Bijelo Polje br. 231/09 - 10844 od 16.09.2009.godine, pročitao zapisnik o ispitivanju vozača da li ima alkohola u organizmu Uprave Policije PJ Bijelo Polje od 07.09.2010.godine, izvršio uvid u analizu na prisustvo alkohola u organizmu KC CG A.br. 1711 od 17.09.2009.godine, izvršio uvid u zapisnik o tehničkom pregledu vozila vlasništvo Ž.S.a od 07.09.2009.godine, pročitao nalaz i mišljenje vještaka medicinske struke dr. M.D.a datog na zapisniku o saslušanju vještaka u predmetu Kri.br. 465/09 od 26.01.2010.godine, pročitao nalaz i mišljenje vještaka saobraćajne struke dipl.ing. M.a Č. od 18.01.2010.godine, izvršio uvid u prepis protokola Hitne službe u B.Polju od 07.09.2010.godine, izvršio uvid u skicu lica mjesta saobraćajne nezgode sačinjena od strane Uprave Policije PJ B.Polje br. 231/09-10884 od 16.09.2009.godine i izvršio uvid u izvod iz KE na ime okrivljenog R.D.a, izdat od strane Uprave Policije PJ Bijelo Polje br. 1585 od 08.07.2010.godine. </span>
</p>
<p class="p9">
<span>Cijeneći izvedene dokaze pojedinačno i u medjusobnoj vezi,a shodno čl.360.st.2.ZKP-a, sud je utvrdio činjenično stanje, koje je bliže opisano u izreci rješenja.</span>
</p>
<p class="p9">
<span>Naime, nalazom i mišljenjem vještaka saobraćajne struke dipl.ing. Č.M.a od 18.01.2010.godine, dati, osnovni podaci o mjestu i vremenu nezgode, učesnicima nezgode, podaci o putu i vremenu, podaci o licima, subjektivni pokazatelji, tragovi nezgode i podaci o vozilu, mjesto i način nezgode, brzina kretanja vozila i pješaka, vremensko prostorna analiza,  </span><span class="s1">te mišljenja</span><span>, da danju, u uslovima dobre vidljivosti na potezu lokalnog puta kroz grad, gdje je put prav, ravan i pregledan, sa asfaltnim kolovozom širine 6,55 m, namijenjenim za dvosmjerni saobraćaj vozila, uz koji se sa desne strane prostire trotoar širine 0,85 m, a uz lijevu ivicu kolovoza prostire se zemljano proširenje, u saobraćajnoj situaciji kretanja putničkog vozila lokalnim putem u vožnji u koloni vozila, pješak se kretao kolovozom puta, lijevom nogom u iskoraku prema putničkom vozilu, zbog čega je došlo do kontakta putničkog vozila i pješaka, tako što je putničko vozilo prednjim desnim točkom prešlo preko lijevog stopala pješaka. Propuštanjem da se kreće trotoarom uz kolovoz puta i opisanim kretanjem kolovzom puta iskorakom lijevom nogom u lijevo prema putničkom vozilu koje ga je sustizalo, pješak je učinio propuste koji se smatraju osnovnim razlogom za nastanak ove nezgode. U opisanim, vremenskim i saobraćajnim uslovima postojale su mogućnosti da vozač putničkog vozila uoči kretanje pješaka kolovozom puta, da pješaka upozori zvučnim znakom upozorenja i da zaustavljanjem vozila izbjegne sudarni položaj sa pješakom. Nepreduzimanjem potrebnog reagovanja radi izbjegavanja dogadjanja ove nezgode vozač putničkog vozila učinio je propuste koji se smatraju jednim od razloga dogadjanja ove nezgode. </span>
</p>
<p class="p9">
<span>Neposredno na glavnom pretresu ovaj vještak je pojasnio sva sporna pitanja vezano za konkretnu saobraćajnu nezgodu. A na pitanje branioca okrivljenog vještak je odgovorio,  da pozicija kontakta vozila i pješaka u odnosu na širinu kolovoza utvrdjivana je na osnovu zaustavnog položaja zaustavljenog PMV koji je prikazan na skici nezgode i na osnovu utvrdjenog mjesta kontakta u odnosu na dužinu kolovoza, pa je u analizi zbira ovih podataka utvrdjeno da je kontakt ostvaren na udaljenosti od oko 2,70 m, od desne ivice kolovoza saobraćajne trake. Tokom kontakta PMV i pješaka prema podacima iz uvidjajne dokumentacije koja je sačinjena u ovoj nezgodi nijesu ostali nikakvi tragovi na PMV od pješaka, a u subjektivnim pokazateljima iz spisa opisuje se način ostvarenog kontakta i takav je analiziran a u datom nalazu i mišljenju a u pitanju je prelaz prednjeg desnog točka PMV preko lijevog stopala pješaka. Da spis sadrži fototehničku dokumentaciju o tragovima saob.nezgode i o izgledu PMV, tada bi okolnosti ostvarenja ove nezgode bile egzatno determinisane u ovom slučaju u odredjivanju okolnosti pod kojima je ostvarena nezgoda korišćeni su subjektivni pokazatelji pa verifikacija datog nalaza i njegovog mišljenja je u mjeri u kojoj sud prihvati takve subjektivne pokazatelje. Nedostatak iskaza okrivljenog može uslovno predstavljati prazninu u dijelu pokazatelja o načinu kretanja pješakinje i to u izboru vrste hoda ali ne i u dijelu ostvarenog mjesta kontakta u odnosu na dužinu i širinu kolovoza. Time se eventualno subjektivnim pokazateljima vozača može formirati mišljenje o vremenskim uslovima nastanka prepreke koju je pješak eventualnim potrčavanjem i brzim hodom mogao stvoriti vozaču PMV. Za analizu ove nezgode u dijelu lokacije i stepena povredjivanja pješakinje korišćeni su podaci iz nalaza vještaka med.struke onako kako su dati u tom nalazu. U okolnostima kada je uz kolovoz saobraćajnice uz desnu ivicu bio izgradjen trotoar tada je kolovoz namijenjen za kretanje vozila a s obzirom na utvrdjeno mjesto kontakta u odnosu na širinu kolovoza i s obzirom na starost pješaka te usvojenog kretanje normalnim hodom kojem odgovara brzina od oko 3,8 km/h, odnosno oko 1,1 m/sekundi, tada se zaključuje da je kretanje pješak stvorio preko kolovoza incidentnu situaciju za vozača a da je izostao odziv vozača na takve impute, iako je bilo vremenskih mogućnosti za takvim odzivom iz čega je u mišljenju dat stav vještaka o propustima vozača u dijelu signaliziranja pješaku da odustane od započetog kretanja kojim bi za slučaj da je pješak primio takve signale dogadjanja ove nezgode bila izbjegnuta. Ovo naročito iz razloga što je starost pješaka od oko 70 godina to zahtijevalo. Ove vremenske mogućnosti koje su bile na raspolaganju vozaču PMV mogle su biti znatno manje od analiziranih samo u slučaju da je pješak potrčavanjem ili brzim hodom poprečno prelazio kolovoz. Za slučaj okolnosti da se pješak u kretanju kako to opisuje sapleo zbog čega je pao na kolovoz tada se isključuje njegovo poprečno kretanje preko kolovoza već kretanje duž kolovoza a u takvoj situaciji u dužem vremenu na dužem putu bio je uočljiv vidik za vozača PMV. U subjektivnim pokazateljima pominje se okolnost pomjeranja vozila nakon kontakta na zatečenu poziciju. Ako je ovo pomjeranje u fazi neutralisanja brzine koju je vozilo imalo od oko 20 km na čas, tada je ono bez uticaja na dati nalaz i mišljenje a ako je ovo pomjeranje vršeno nakon konačno zaustavljenog vozila na neku drugu poziciju ( o čemu nema podataka u spisima ), tada to može uticati na nalaz koji je dat. Ako je pomjeranje vozila vršeno u mjeri oslobadjanja pješaka od pritiska točka radi evakuacije pješaka tada to pomjeranje po pravilu nije vršeno na veću udaljenost i u većoj promjeni pozicije pa je bez značajnijeg uticaja na analiziranje i tok nezgode.</span>
</p>
<p class="p3">
<span>A iz nalaza i mišljenja vještaka med.struke dr. M.D.a od 26.01.2010.godine, koji je dat na zapisniku kod istražnog sudije se vidi, da se medicinska dokumentacija na ime oštećene F.M., sastoji od prepisa iz protokola Hitne službe u B.Polju od 07.09.2009.godine, pri čemu je napisana samo dijagnoza. Iz dijagnoze je evidentno da je ista pregledana zbog povrede koja se sastoji u vidu nagnječine mekih tkiva u predjelu lijevog skočnog zgloba i imala je stresogenu reakciju. Na osnovu opisane povrede ista je mogla nastati dejstvom tupo tvrde sile srednjeg intenziteta u predjelu lijevog skočnog zgloba i opisana povreda spada u laku tjelesnu povredu. </span>
</p>
<p class="p3"></p>
<p class="p10">
<span>Na glavnom pretresu ovaj vještak je kazao, da ostaje pri osnovnom nalazu i mišljenju i na pitanje zamjenika ODT da pojasni način nastanka povrede kod oštećene tj. kako je ista mogla da nastane, odgovorio je, u predmetnoj dokumentaciji nema izvještaja od ljekara koji je uradio pregled povrijedjene, postoji samo prepis iz protokola Hitne medicinske pomoći u B.Polju br. 14252. U prepisu su napisane samo dijagnoze dok nema detaljnog opisa povreda. Iz napisane dijagnoze u prepisu iz protokola evidentno je da je F.M.a imala nagnječinu mekih tkiva u predjelu lijevog skočnog zgloba sa spoljašnje strane i da je imala stresogenu reakciju. Nagnječina mekih tkiva nastala je dejstvom tupo tvrde sile u predjelu skočnog zgloba sa spoljašnje strane. Dalje na pitanje dali je takva povreda mogla da nastane prilikom prelaska točka preko noge oštećene, odgovorio je, obzirom da je povreda verifikovana samo sa spoljašnje strane skočnog zgloba a da nije opisana povreda sa unutrašnje strane skočnog zgloba, povreda nije nastala prelaženjem točka automobila preko noge oštećene, jer bi morala biti povrijedjena i unutrašnja strana skočnog zgloba, a ukoliko je povreda nastala kontaktom točka sa tijelom povrijedjene, onda je to moglo biti trljanje točka u predjelu skočnog zgloba sa spoljašnje strane zgloba. Inače nalaze predhodnih vještaka sud je cijenio kao objektivno i stručno date i istima nije prigovoreno. </span>
</p>
<p class="p10"></p>
<p class="p10">
<span>Pored izloženog zapisničkom o uvidjaju Uprave Policije PJ B.Polje br. 231/09 - 10884 od 16.09.2009.godine, dati su podaci o učesnicima nezgode, opis mjesta dogadjaja, izjave učesnika nezgode. A iz zapisnika o tehničkom pregledu vozila A. '' C.'' od 07.09.2009.godine za putničko vozilo marke ''BMW'' reg.br. BR AS 808, se utvrdjuje da je isto prije saobraćajne  nezgode bilo u ispravnom stanju.</span>
</p>
<p class="p3"></p>
<p class="p3">
<span>Iz izvještaja o ispitivanju vozača da li imaju alkohola u organizmu, Kliničkog centra Crne Gore A.br. 1711 od 17.09.2009.godine kao i zapisnika Uprave Policije PJ b.Polje od 07.09.2009.godine o prisustvu alkohola u krvi za R.D.a,se utvrdjuje da isti nema prisustva alkohola u krvi  tj. 0,00 promile alkohola.</span>
</p>
<p class="p3"></p>
<p class="p3">
<span>Skicom lica mjesta saobraćajne nezgode br. 231/09-10884 od 16.09.2009.godine,  Uprave Policije - PJ Bijelo Polje, bliže je predstavljeno mjesto konkretne saobraćajne nezgode, koja se dogodila 07.09.2009.godine.</span>
</p>
<p class="p3"></p>
<p class="p3">
<span>Dakle, imajući u vidu sve predhodno izloženo od strane ovog suda se utvrdjuje da je okrivljeni R.D.o u konkretnom slučaju upravljao PMV marke '' BMW'' reg.br. BR AS 808, lokalnim putem iz pravca O.a u pravcu gradske zone Opštine Bijelo Polje i dolaskom u Ul. Trg Golootočkih žrtava, ne pridržavajući se saobraćajnih propisa ugrozio saobraćaj i time doveo u opasnost život i tijelo ljudi, što je protivno odredbama ZOBS-a na putevima i to: čl. 3, kojim je propisano,- učesnik u saobraćaju je dužan da se na putu ponaša na način kojim neće ometati, povrijediti ili ugroziti druge učesnike, kao i da preduzme sve potrebne mjere radi izbjegavanja opasnih situacija nastalih nepropisnim ponašanjem drugih učesnika u saobraćaju. I čl. 27. istog Zakona, kojim je propisano, - vozilo se kreće desnom stranom kolovoza u smjeru kretanja. Vozač je dužan da vozilo u kretanju drži što bliže desnoj ivici kolovoza i na tolikoj udaljenosti od nje da, s obzirom na brzinu kretanja vozila, uslove saobraćaja i stanje i karakteristike puta, ne ugrožava druge učesnike u saobraćaju i ne izlaže sebe opasnosti, kao i čl. 54. st. 1. navedenog Zakona, kojim je propisano, - vozač je dužan da upotrijebi zvučni znak upozorenja kada to zahtijevaju razlozi bezbjednosti saobraćaja, a naročito - na putu van naselja, radi upozorenja drugom učesniku u saobraćaju da ga želi preteći ili obići, ako bi, kada taj znak nebi bio dat, postojala opasnost od saobraćajne nezgode. Što proizilazi da je počinio krivično djelo na način kako je to predstavljeno optužnim aktom Tužioca, a što je za posledicu imalo nastupanje lake tjelesne povrede u vidu nagnječenja mekih tkiva u predjelu lijevog skočnog zgloba kod oštećene F.M.. Okrivljeni je djelo počinio iz nehata, jer je bio svjestan da ne pridržavajući se saobraćajnih propisa može ugroziti saobraćaj i time dovesti u opasnost život ili tijelo ljudi i imovinu, ali je olako držao da do toga neće doći ili da će to moći da spriječi. </span>
</p>
<p class="p6"></p>
<p class="p11">
<span>Prilikom odlučivanja o vrsti i visini kazne okrivljenom, sud je cijenio sve okolnosti iz čl.42.KZ, koje utiču na to da kazna bude veća ili manja, pa je na strani okrivljenog našao olakšavajuće okolnosti da se radi o mladjem licu, koji nije osudjivan, kod okolnosti ne pridruživanja oštećene krivičnom gonjenju niti postavljanju imovinsko pravnog zahtjeva, kao i okolnosti - kako je došlo do konkretne saobraćajne nezgode - tj. da je ista nastala ne samo njegovim propustom nego i propustom drugog učesnika saobraćajne nezgode, dok otežavajućih okolnosti nije bilo. To je ovaj sud zaključio da je krivično djelo izvršeno pod takvim olakšavajućim okolnostima, koje ga čine naročito lakim, zbog čega je okrivljenom izrekao sudsku opomenu shodno čl. 65 KZ. </span>
</p>
<p class="p11">
<span>Ovaj sud je cijenio i ostale izvedene dokaze - iskaz oštećene F.M.,  koji nije posebno obrazlagao, nalazeći da isti nema karakter odlučne činjenice za eventualno drugačije presudjenje u ovoj krivičnoj stvari, imajući u vidu ukupno činjenično stanje.  </span>
</p>
<p class="p9">
<span>Shodno čl.199 ZKP-a, odlučeno je u pogledu paušala, a koji je odmjeren, vodeći pri tom računa o trajanju i složenosti krivičnog postupka, kao i na ime troškova krivičnog postupka iznos od 392,00 €, koji troškovi se odnose na nagradu vještacima medicinske i saobraćajne struke, tokom vodjenja krivičnog postupka, te naknade braniocu koji je postavljen po službenoj dužnosti, shodno čl. 202. ZKP-a. </span>
</p>
<p class="p9">
<span>Imovinsko - pravnog zahtjeva nije bilo. </span>
</p>
<p class="p9">
<span>Sa iznijetih razloga odlučeno je kao u izreci rješenja, shodno čl.461 . ZKP-a.</span>
</p>
<p class="p9"></p>
<p class="p12">
<span class="s1">OSNOVNI SUD U BIJELOM POLJU</span>
</p>
<p class="p12">
<span class="s1">Dana, 18.02.2011. godine</span>
</p>
<p class="p12"></p>
<p class="p6">
<span class="s1">Zapisničar,							              S u d i j a,</span>
</p>
<p class="p6">
<span class="s1">Ljiljana Popović       	                                                   Rahmo Banda </span>
</p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p2"></p>
<p class="p7"></p>


</body>
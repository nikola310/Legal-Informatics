<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.p1{text-indent:0.49166667in;margin-left:1.9666667in;text-align:start;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-indent:0.49166667in;text-align:justify;hyphenate:auto;font-family:Arial;font-size:12pt;}
.p7{margin-bottom:0.083333336in;text-align:start;hyphenate:auto;font-family:Arial;font-size:12pt;}
.p8{text-indent:0.5in;margin-bottom:0.083333336in;text-align:center;hyphenate:auto;font-family:Arial;font-size:12pt;}
.p9{margin-bottom:0.083333336in;text-align:center;hyphenate:auto;font-family:Arial;font-size:12pt;}
.p10{margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p11{text-indent:-0.25in;margin-left:0.25in;margin-bottom:0.083333336in;text-align:start;hyphenate:auto;font-family:Arial;font-size:12pt;}
.p12{text-indent:0.5in;text-align:justify;hyphenate:auto;font-family:Arial;font-size:12pt;}
.p13{text-align:justify;hyphenate:auto;keep-with-next.within-page:always;font-family:Arial;font-size:12pt;}
.p14{text-indent:0.49166667in;text-align:center;hyphenate:auto;font-family:Arial;font-size:12pt;}
.p15{margin-right:-0.13472222in;margin-top:0.06944445in;margin-bottom:0.06944445in;text-align:justify;hyphenate:auto;font-family:Arial;font-size:12pt;}
.p16{margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p17{text-indent:0.5in;text-align:justify;hyphenate:auto;font-family:Times New Roman;font-size:14pt;}
.p18{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{color:black;}
.s3{font-weight:bold;color:#c0504d;}
.s4{color:#c0504d;}
</style>
<meta content="vesna.kovacevic" name="author">
</head>
<body class="b1 b2">
<p class="p1">
<span>   </span>
<!--Image link to '0.png' can be here-->
</p>
<p class="p2">
<span>                                     K.br.931/12</span>
</p>
<p class="p3">
<span>U IME CRNE GORE</span>
</p>
<p class="p4">
<span>                                              </span>
</p>
<p class="p5">
<span>OSNOVNI SUD U NIKŠIĆU, kao prvostepeni krivični, sudija Kovačević Vesna, uz sudelovanje Nikolić Rade, kao zapisničara, u krivičnom predmetu protiv okrivljenih Doknić Radojice, zbog krivičnog djela laka tjelesna povreda iz čl.152 st.2 u vezi st.1 KZ, Milošević Đorđija, zbog krivičnog djela učestvovanje u tuči iz čl. 153 KZ, Milošević Miodraga zbog krivičnog djela laka tjelesna povreda iz čl. 152 st.2 u vezi st.1 KZ u sticaju sa krivičnim djelom učestvovanje u tuči iz čl. 153. KZ i okrivljenog Milošević Nikole zbog krivičnog djela teška tjelesna povreda iz čl. 151. st.1 KZ po optužnom predlogu ODT-a Nikšić Kt.br.931/12 od 17.10.2012.g., nakon dovršenog glavnog i javnog pretresa, dana 13.09.2013.g.,u prisustvu zamjenika ODT-a  Mićunovic Vjere, okrivljenih Milošević Đorđjija, Milošević Miodraga i Milošević Nikole i branioca okrivljenih Stanisić Dragana advokata iz Nikšića donio je, a dana 16.09.2013. g. i javno objavio,</span>
</p>
<p class="p5"></p>
<p class="p5"></p>
<p class="p3">
<span>P R E S U D U</span>
</p>
<p class="p5">
<span>Okrivljeni : </span>
</p>
<p class="p6"></p>
<p class="p5">
<span>MILOŠEVIĆ ĐORĐIJE, jmbg: 1508968260038, od oca  Radojice i majke  Julke, rođene  Đuranović,  rođen 15.08.1968. god. u  Nikšiću , sa prebivalištem u mjestu rođenja Štitare – Golija, državljanin Crne Gore, pismen, oženjen, sa završenom osnovnom školom, lošeg imovnog stanja, ranije neosđivan,</span>
</p>
<p class="p5"></p>
<p class="p5">
<span>MILOŠEVIĆ MIODRAG, jmbg: 1507958260149, od oca  Radojice  i majke  Julke, rođene  Djuranovic, rođen 15.07.1958 god. u Nikšiću, sa prebivalištem u mjestu rođenja Štitare – Golija, državljanin Crne Gore, neoženjen, sa završenom osnovnom školom, lošeg imovnog stanja, ranije neosuđivan,</span>
</p>
<p class="p5">
<span>  </span>
</p>
<p class="p5">
<span>MILOŠEVIĆ NIKOLA, jmbg: 0508954263006, od oca Radojice  i majke  Julke, rođene  Đuranović, rođen 15.07.1958 god. u Nikšiću, sa prebivalištem u mjestu rođenja Štitare – Golija, državljanin Crne Gore, oženjen – otac jednog djeteta, pismen, sa završenom osnovnom školom, lošeg imovnog stanja, ranije neosuđivan,</span>
</p>
<p class="p5"></p>
<p class="p5"></p>
<p class="p3">
<span>  K r i v i    s u</span>
</p>
<p class="p5"></p>
<p class="p5">
<span>Što su:</span>
</p>
<p class="p5"></p>
<p class="p5">
<span>Dana 22.V 2012.godine oko 20,00 časova u mjestu Štitare – Golija, opština Nikšić, učestvovali u tuči u kojoj je sada pok.Doknić Radojici nanesena teška tjelesna povreda, a na način što je sada pok. Doknić Radojici prvi prišao okrivljeni Milošević Đorđije i u toku prepirke sa istim udario sada pok.Doknić Radojicu pesnicom u predjelu glave nakon čega  nastaje međusobno udaranje između okrivljenog Milošević Đorđija  i sada pok. Doknić Radojice kada prilaze i okrivljeni Milošević Miodrag i okrivljeni Milošević Nikola kojom prilikom je okrivljeni Milošević Miodrag drvenom motkom, kao sredstvom podobnim da tijelo teško povrijedi ili zdravlje teško naruši, udario po glavi sada pok.Doknić Radojicu i nanio mu laku tjelesnu povredu u vidu razderne rane na prelazu iz čeonog u tjemeni dio poglavine dužine oko 2 cm a okrivljeni Milošević Nikola nekim tvrdim predmetom udario u predjelu rebara sa lijeve strane sada pok. Doknić Radojicu i nanio mu tešku tjelesnu povredu u vidu preloma devetog rebra sa lijeve strane a zatim  sva trojica okrivljenih  nastavili udarati  sada pok. Doknić Radojicu pesnicama u predjelu glave i tijela i nanijeli mu pored prednjih povreda i povrede u vidu više oguljotina kože u predjelu lica,</span>
</p>
<p class="p5"></p>
<p class="p5">
<span>-čime su izvršili i to: okrivljeni Milošević Đorđije i okrivljeni Milošević Miodrag  krivično djelo učestvovanje u tuči iz čl.153 Krivičnog zakonika, a okrivljeni Milošević Nikola  krivično djelo teška tjelesna povreda iz čl.151 st.1Krivičnog zakonika. </span>
</p>
<p class="p7"></p>
<p class="p7">
<span>Pa su okrivljenima primjenom citiranih zakonskih odredbi kao i odredbi iz čl. 4 st. 2, čl. 42, čl. 52, čl. 53, čl. 54  Krivičnog zakonika i čl. 229, 226 i 374 Zakonika o krivičnom postupku, i z r i č e</span>
</p>
<p class="p8"></p>
<p class="p9">
<span>USLOVNU OSUDU</span>
</p>
<p class="p8">
<span class="s1">				</span>
</p>
<p class="p10">
<span>Sa kojom okrivljenom Milošević Đorđiju i Milošević Miodragu  utvđuje kazne zatvora u trajanju od po 3 (tri) mjeseca  a okrvljenom Milošević Nikoli utvđuje kaznu zatvora u trajanju od 6 (šest) mjeseci i istovremeno određuje da se ove kazne neće izvršiti ukoliko okrivljeni u roku od 1 (jedne ) godine, po pravosnažosti presude, ne učine novo krivično djelo. </span>
</p>
<p class="p11"></p>
<p class="p5">
<span>Obavezuju se okrivljeni da na ime troškova krivičnog postupka solidarno uplate iznos od 88,oo eura, koji se odnosi na ime vještačenja, a pojedinačno iznos od  po 40,oo eura, koji se odnosi na paušalne troškove, sve  u roku od 15 dana po pravosnažnosti presude pod prijetnjom prinudnog izvršenja na žiro račun ovog suda br. 832-152-32.</span>
</p>
<p class="p12"></p>
<p class="p5"></p>
<p class="p13">
<span>                                                  O b r a z l o ž e n j e</span>
</p>
<p class="p4"></p>
<p class="p4"></p>
<p class="p5">
<span>ODT u Nikšiću svojim optužnim predlogom Kt.br.931/12 od 17.10.2012.godine stavio je na teret okrivljenima izvršenje  kriv. djela  koje je činjenično i pravno opisano izrekom presude, pa je zamjenik ODT-a,  Micunovic Vjera, zastupajući optužni akt na glavnom pretresu u završnoj riječi ostala pri istom, predlažući sudu da okrivljene Milošević Đorđija, Milošević Miodraga  i Milošević Nikolu  oglasi krivim i osudi po zakonu. </span>
</p>
<p class="p5"></p>
<p class="p5">
<span>Okrivljeni sada pok.Doknić Radojica je u svom iskazu u prethodnom postupku i na glavnom pretresu u bitnom istakao da živi u selu Zlostup u Goliji gdje ima šumu i imanje koja mu se često krade i pravi šteta odnosno da mu tu šumu kradu Miloševići i to Đorđije, Nikola i Miodrag i njihova familija i da mu prave štetu na livadi, a kroz tu šumu napravljen je makadamski put, pa je on dana 22.05.2012. godine još za dana pošao da obiđe šumu, kako bi provjerio da li je neko nedozvoljeno sjekao kao i to šta mu je potrebno za dogradnju tog puta. Prolazeći tim putem na udaljenosti na jedno 150 m od kuće Milošević Đorđija, Miodraga i Nikole putničkim motornim vozilom marke »Opel« auto mu je stalo obzirom da mu je isto upalo u jednu lokvu dubine oko 50 cm a za to vrijeme u vozilo je bila upaljena muzika i otvoreni prozori od istog. Još dok je bio u vozilu, prvo mu je prišao Milošević Đorđije i tom prilikom počeo da mu psuje oca i majku, rekavši mu što ih provocira sa guslama, i u jednom momentu dok su mu bila otvorena vrata na strani vozača, Milošević Đorđije ga je dva-tri puta udario pesnicom u predjelu lica i to s prednje strane, nakon čega je on izašao iz vozila i istog udario  jedan put pesnicom u predjelu lica od kog udarca je Đorđije pao na makadam, tj. u neposrednoj blizini gdje mu je bilo zaustavljeno vozilo. U momentu kada je udario pesnicom Đorđija, prišao mu je njegov brat Miodrag na udaljenosti od njega možda jedno metar, metar ipo i udario ga nekom drvenom mačugom po tjemenu i po potiljku glave i to sa prednje strane, od kog udarca nije pao ali u tom momentu bio je naslonjen na auto. Obzirom na povrede koje je imao zaključio je da se radi o drvenoj mačugi koja je na sebi imala čvorove. Nakon što je pošao u pravcu Miodraga da se od istog brani u tom momentu mu je prišao i njihov treći brat Nikola koji ga je nekim tvrdim predmetom udario u predjelu rebara s lijeve strane. Kako je Nikoli bio okrenut leđima, tačnije Nikola mu je bio sa njegove lijeve strane odnosno došao je iza njegovog auta sa zadnje strane a Đorđije i Miodrag su bili ispred njega, nije vidio kakvim predmetom ga je udario. Dok je bio prislonjen na vozilo njih trojica su nastavili da ga udaraju pesnicama u predjelu lica i tijela i to je kratko trajalo. Čuo je u jednom momentu da mu je neko od njih trojice opsovao roditelje govoreći »Lomi auto« nekon čega su pošli sa lica mjesta. Potom je okrenuo neki broj i sa istog pozvao ženu njegovog poznanika Manojlovića i kazao joj da je povrijeđen, da zove hitnu pomoć ili policiju. Nakon nekoliko sati došla je medicinska sestra sa Krstca i njen suprug Zoran gdje su mu ukazali medicinsku pomoć a potom policajac Delibašić Čedo sa patrolnim vozilom koji ga je povezao sa njegovim vozilom »Opel« do Nikšićke bolnice. Na glavnom pretresu je pojasnio da ga službenici  policije na licu mjesta nijesu pitali niti im je on kazao ko ga je udario odnosno ko mu je nanio povrede.</span>
</p>
<p class="p5"></p>
<p class="p5">
<span>Okrivljeni Milošević Đorđije je u svojoj odbrani u prethodnom postupku i na glavnom pretresu u bitnom istakao da je dana 22.05.2012. godine oko 20:30 časova u blizini njegove kuće sa putničkim motornim vozilom došao Doknić Radojica i isti se zaustavio na udaljenosti od 60 do 70 m od njegove kuće odnosno u momentu kada se Radojica zaustavio na putu on je zatvarao stoku u tor koji je na udaljenosti od tog mjesta gdje se zaustavio Radojica mozda jedno tridesetak metara, pa nakon što je izašao iz vozila Radojica je počeo da vrišti a on mu je prišao i rekao »Šta to radiš, kako se to ponašaš, makni se odavde« nakon čega je Radojica počeo da mu psuje sve živo i mrtvo, govoreći mu » Sad ću ja tebi pokazati« a zatim ga gađao kamenom veličine otprilike ljudske šake koji je u tom momentu od njega bio na udaljenosti od nekoliko metara i pogodio ga u predjelu glave i to u predjelu zatioka. Nakon toga Radojica mu je prišao i udario ga pesnicom u predjelu arkade desnog oka nakon čega su se njih dvojica potukli, odnosno udarali su se međusobno šakama u predjelu glave i tijela od kog udarca je on vise puta padao na makadamski put a ne sjeća se da li je tom prilikom padao i Radojica na taj makadamski put. Naveo je da ne zna tačno gdje je tog dana bio njegov brat Miodrag, zna da nije bio kod kuće obzirom da žive zajedno u istoj kući ali misli da je tog dana išao da bere pečurke u planinu dok njegov barat Nikola ne živi u istom domaćinstvu sa njima, već je njegova kuća udaljena od njihove kuće 400-500 m i ne zna da li je Nikola tada bio kod svoje kuće ali da sigurno nije bio sa njim i da se nije tukao sa Doknić Radojicom. Nakon što se razdvojio sa Radojicom pošao je svojoj kući gdje je zatekao njegovu suprugu i majku a zatim je pozvao policiju sa mobilnog telefona i prijavio Radojicu policiji, dok je Radojica ostao kod svog auta. Ubrzo nakon što je prijavio slučaj policiji ista je došla kod njega, tačnije za oko sat vremena policija je došla na lice mjesta i ista ga sa službenim vozilom  povezla u bolnicu u Nikšić gdje mu je ukazana ljekarska pomoć, dok je Radojica sa svojim vozilom otisao sa lica mjesta a da li je otisao u bolnicu ili negdje drugo njemu nije poznato, te da tom prilikom nije vidio da je Radojica imao neke povrede i tom prilikom nije psovao Radojicu. Na glavnom pretresu je istakao da konkretnom prilikom nije udario Doknić Radojicu mačugom po glavi i da u ruci nije imao nikakav predmet, da ne zna otkud tolike povrede Dokniću, te da je ta njihova međusobna tuča trajala nekoliko minuta i ne može da se izjasni i ne zna kako se završila ta tuča.</span>
</p>
<p class="p5"></p>
<p class="p5">
<span>Okrivljeni Milošević Miodrag je u svom iskazu u prethodnom postupku i na glavnom pretresu u bitnom naveo da je dana 22.05.2012. godine bio u planini Golije tačnije u katunu Mramor gdje je brao pečurke i tu je zanoćio, u jednoj njihovoj staroj kolibi, te da se sledećeg dana u popodnevnim časovima vratio u selo Štitare. Kada je došao kući vidio je da njegov brat Đorđije ima neke masnice oko očiju, pa mu je Djorđije ispričao kako je prethodne večeri tj. 22.05.2012. godine imao tuču sa njihovim bivšim zetom Doknić Radojicom, odnosno kako se te večeri Radojica sa vozilom zaustavio na makadamsom putu u blizini njihove kuce i da ga je Radojica provocirao tako što je mjaukao i puštao glasnu muziku, da je izlazio iz vozila kako bi izvršio malu nuždu ali da se okrenuo prema njihovoj kući kako bi ih i na taj način provocirao, pa nakon što je pošao da prođe pored njegovog vozila da ga je Radojica tada gađao kamenom, da mu je nešto dobacivao i da je nakon toga došlo do tuče između njega i Radojice i da je posle toga došla policija i da su isli u policij gdje su davali izjave. Naveo je da mu nije poznato da li je tom prilikom Radojica zadobio kakave povrede niti mu je o tome Đorđije govorio, te da je vidio da je Đorđije imao povredu u predjelu potiljka i da mu je tu povredu Radojica nanio kamenom a takođe je vidio da je Đorđije imao povrede u predjelu očiju i glave. Naveo je da mu nije poznato gdje je tog dana bio njegov brat Nikola, te da nije tačno da su se on i Nikola dana 22.05.2012. godine tukli sa Doiknić Radojicom i da je on tom prilikom udarao Radojicu nekom drvenom mačugom u predjelu glave odnosno pesnicom u predjelu glave i tijela. Pojasnio je da kritične prilike sa njim u planini nije bio niko. </span>
</p>
<p class="p5"></p>
<p class="p5">
<span>Okrivljeni Miloševič Nikola je u svom iskazu u prethodnom postupku i na glavnom pretresu u bitnom naveo da živi u selu Štitari koje se nelazi u mjesnoj zajednici Krstac gdje ima kuću u kojoj živi sa porodicom a da je pedesetak metara od njegove kuće i kuća u kojoj žive njegova braća Miodrag i Đorđije, da je dana 22.05.2012. godine bio u planini Golije gdje je brao drva, te da se kući vratio kasno uveče negdje oko 23:00 h i odmah po povratku kući otišao je na spavanje, pa mu je ujutro supruga ispričala da se njegov brat Đorđije potukao sa Doknić Radojicom, odnosno da joj je Đorđije tog jutra rekao da se prethodne večeri tj. 22.05.2012. godine potukao sa Doknić Radojicom i da ga je tom prilikom Doknić vrijeđao i psovao sve živo i mrtvo. Nakon toga on se vidio sa Đorđijem i pitao ga o tom dogadjaju, da mu kaže šta je bilo i šta se desilo i zbog čega ali da Đorđije o tome nije htio nista da mu priča, te da sa Doknič Radojicom ne priča zadnjih 30 godina. Dan, dva posle njemu je Đorđije ipak rekao da je kriticnog dana imao tuču sa Radojicom i da ga je isti udario kamenom u glavu i to u potiljak i da je on tu istu noć išao kod doktora gdje mu je ukazana ljekarska pomoć, te da nije gledao tu povredu koju je imao njegov brat. Dodao je da nije učestvovao u bilo kakvoj tuči dana 22.05.20012. god. zajedno sa njegovom braćom Đorđijem i Miodragom niti je povrijedio Doknić Radojicu tj. udario ga nekakvim tvrdim predmetom u predjelu rebara, te da mu nije poznato da je njegov brat Miodrag učestvovao u toj tuči jer mu Đorđije to nije rekao a ni Miodrag. Gdje je bio njegov brat Miodrag tog dana 22.05.2012. godine njemu nije poznato obzirom da je u planinu Golije kriticnog dana otišao izjutra rano oko 05:00 ili 06:00 h. Na glavnom pretresu je pojasnio da je njegova kuća udaljena od kuće gdje živi njegov brat Đorđije nekih 100-200 m, da kritične večeri sa njim u planini Golija nije bio niko, te da se vratio iz Golije oko 22:00 ili 23:00 h.                                                                                                                              </span>
</p>
<p class="p5"></p>
<p class="p5">
<span>U završnoj riječi okrivljeni Milošević Đorđije, Milošević Midrag i Milošević Nikola su lično i preko svog branioca istakli da nije dokazano da su počinili krivična djela koja su im stavljena na teret, te da sud okrivljene oslobodi od krivične odgovornosti uz nadoknadu troškova postupka, a ukoliko sud utvrdi njihovu krivičnu odgovornost smatra da bi se i sa uslovnom osudom postigla svrha njenog izricanja. </span>
</p>
<p class="p6"></p>
<p class="p5">
<span> U dokaznom postupku sud je neposredno saslušao svjedoka Delibašić Čeda, Vlahović Radivoja, Vojinović Slobodana i Manojlović Zdravka, izvršio uvid u izvod iz matičnog registra umrlih na ime Doknić Radojice, na saglasan predlog stranaka pročitao nalaz i mišljenje vještaka med. struke Bulatović dr. Veselina od 02.08.2012. god. i istog vještaka neposredno saslušao i pročitao izvod iz KE na ime okrivljenih.</span>
</p>
<p class="p5">
<span> </span>
</p>
<p class="p5">
<span>Cijeneći navode optužbe i odbrane, te provedene dokaze kako pojedinačno tako i u njihovoj međusobnoj vezi, sud nalazi da su okrivljeni  počinili kriv.djelo stavljeno im na teret, na način, vrijeme i mjesto kako je to bliže predstavljeno izrekom ove presude, pa ih  je oglasio krivim i krivično pravno odgovornim, a ovo iz sljedećih razloga:</span>
</p>
<p class="p6"></p>
<p class="p5">
<span>Saslušan u svojstvu svjedoka Delibašić Čedo je u svom iskazu u prethodnom postupku i na glavnom pretresu u bitnom istako da se ne sjeća tačno datuma a misli da je to bilo s proljeća u mjesecu maju kada ga je na mobilni telefon pozvao Zdravko Manojlović i rekao mu da ga je na mobilni telefon pozvao Bato Doknić tj. Radojica i da mu je rekao da je sletio negdje sa puta i da je povrijeđen i da o tome obavijesti policiju, a zatim je on pozvao Bata i nakon sto mu se isti javio Radojica nije ništa pričao već je samo puštao neke slabo nerazumljive glasove, razumio je da je rekao da je povrijeđen i da pozove policiju, pa nakon što je pozvao policiju u dežurnoj službi su mu rekli da su sa tim slučajem već upoznati jer ih je obavijestio o tome Milošević Đorđije. Nakon toga njega su pozvali  iz policije i zamolili  da pođe sa njima obzirom da je tamo rođen i da poznaje teren kako bi im pokazao  kako da dođu na lice mjesta jer je već bila noć nešto oko 22:00 h. Ubrzo su zatim došla službena policijska kola u kojima su bila dva policajca od kojih je jedan bio Vojinović Slobodan a drugi misli da se preziva Vlahović pa je sa njima pošao u Goliju u mjesto Čavčarice. Na jedno 100 m od kuće Milošević Đorđija i to na jednom makadamskom putu zatekli su vozilo Doknića koji je sjedio na mjesto vozača a noge su mu bile izvan vozila i da je pušio, a tu su zatekli i medicinsku sestru iz ambulante Krstac, Milijanu Goranović i njenog supruga Zorana, te da nikog drugog nije bilo na licu mjesta osim njih troje. Vidio je da je Dokniću zamotana glava i da je imao tragove krvi po licu a Goranović Milijana im je rekla da je Doknić  imao jednu rasjekotinu na glavi koju mu je ona zamotala te da ima još povreda i da ga moraju povesti u bolnicu da mu doktor ukaže pomoć. Nakon što je pitao Doknića »Šta je to bilo« isti mu je rekao »Što si došao, tebe niko nije zvao«, takođe mu je rekao da su ga Miloševići povrijedili ali mu nije naveo imena. Vidio je da je u službenom vozilu bio Milošević Đorđije, a da li je još nekog u njegovoj kući zatekao policajac Vojinović odnosno da li su u njegovoj kuci bili i njegova braća Nikola i Miodrag njemu nije poznato niti je o tome šta govorio Vojinović, jedino mu je poznato da Milošević Nikola ima posebno kuću koja je na udaljenosti oko 100 m od kuće Đorđijeve, dok Miodrag živi u kući sa Đorđijem. Nakon toga on je sa Doknićevim vozilom povezao istog u medicinski centar Nišić dok su se sa službenim vozilom u kom je bio Milošević Đorđije kretali njegove kolege Vojinović i Vlahović. Pojasnio je da njemu na putu do Nikšića Doknić nije objasnio ko i na koji način ga je povrijedio, odnosno nije precizirao imena Miloševića, već je samo rekao da su ga Miloševići povrijedili.</span>
</p>
<p class="p14"></p>
<p class="p5">
<span>Saslušan u svojstvu svjedoka Vlahović Radivoje je u svom iskazu u prethodnom postupku i na glavnom pretresu u bitnom istako da se ne sjeća tačno datuma, te da je kritične noći zajedno sa kolegama Vojinović Slobodanom i Delibašić Čedom intervenisao zbog slučaja koji se desio u Goliji. S obzirom da je to mjesto gdje se to desilo od Nikšića udaljeno oko 40 km, pa kako on i kolega Vojinovic nijesu dobro poznavali to mjesto sa njima je službenim vozilom pošao i kolega Delibašić Čedo. Nakon što su došli do tog mjesta u auto su zatekli Doknić Radojicu te da je na licu mjesta bila i medicinska sestra sa Krsca i njen vozač. Vidio je da je Radojici glava bila zamotana a žalio se i na povrede u predjelu rebara i nije mogao da izađe iz auta a takođe je primjetio da je bio pijan, te da je Doknić tom prilikom rekao da ga je udario nekim kolcem Milošević ali se ne sjeća kako je rekao da se zove taj Milosevic.</span><span class="s1"> </span><span>Od tog mjesta gdje su zatekli Doknića u vozilu na udaljenosti od oko 100-200 m primjetili su jednu kuću za koju su rekli da je to kuća od tog Miloševića koji je povrijedio Doknića. Nakon toga on i Vojinović sa službenim vozilom u kom je bio Milošević pošli su za Nikšić dok je Delibašić upravljao sa vozilom Doknića s obzirom da Doknić nije mogao sam da vozi svoje auto. </span>
</p>
<p class="p5"></p>
<p class="p5">
<span>Saslušan u svojstvu svjedoka Vojinović Slobodan je u svom iskazu u prethodnom postupku i na glavnom pretresu u bitnom istakao da je dana 22.05.1012. godine bio u smjeni zajedno sa kolegom Vlahović Radivojem te da su u kasnim večernjim satima obavješteni od strane dežurne službe da moraju da pođu u Goliju jer je tamo bila nekakva svađa i tuča i da ima povrijeđenih, da je sa njima službenim vozilom pošao i kolega Delibašić Čedo obzirom da ne poznaju taj teren, te kada su došli na jednom makadamskom putu zatekli su jedno vozilo marke »Opel« a u tom vozilu su zatekli i lice po imenu Doknić Radojica a osim Doknića na licu mjesta je bila i ekipa Hitne pomići iz Krsca, odnosno neki tehničar i medicinska sestra čija imena ne zna. Vidio je da je Doknič Radojica imao zamotanu glavu sa zavojima a pretpostavlja da je imao i povrede ali te povrede nije moga da vidi obzirom da mu je več bila ukazana medicinska pomoć, samo da se vidio neki trag od krvi na licu. Naveo je da je od tog mjesta kuća Milošević Đorđija udaljena oko 200 m jer im je to rekao Doknić Radojica. Nakon što je odmah sa kolegom Delibašić Čedom pošao do kuće Milošević Đorđija tamo su zatekli Đorđija, njegove roditelje i sestru. Nakon toga službenim vozilom u Stanicu policije su krenuli on i Vlahović  a sa njima u službeno vozilo je bio i Milošević Đorđije, dok je za njima sa vozilom vlasništvo Doknić Radojice upravljao njihov kolega Delibašić Čedo. </span>
</p>
<p class="p5"></p>
<p class="p5">
<span>Saslušan u svojstvu svjedoka Manojlovic Zdravko je u svom iskazu istakao da o događaju između pok. Doknića i Miloševića nije ništa poznato odnosno da nije bio očevidac osim sto zna da ga je Doknić pozvao na telefon i da mu se javila kćerka obzirom da je on spavao a nakon toga je od kćerke saznao da je Doknić povrijeđen ali da Doknić istoj nije rekao na koji način je povrijeđen, pa je zatim pozvao Delibašić Čeda i kazao istome da je Doknić povrijeđen, tako da lično sa Doknićem nije razgovarao niti je isao na mjesto gdje se desio događaj.</span>
</p>
<p class="p5">
<span>   </span>
</p>
<p class="p5">
<span>Iz nalaza i misljenja vještak med. struke Bulatović dr. Veselin proizilazi da je kod Milošević Đorđije kliničkim pregledom konstatovana povreda krvni podliv u tjemenom dijelu poglavine, koja povreda je lake prirode a mogla je nastati dejstvom tupotvrde sile srednjeg inteziteta djelovanja kao sto je udarac drvenom motkom, kamenom i sl., dok je Doknić Radojica zadobio povrede u vidu razderne rane na prelazu iz čeonog u tjemeni dio poglavine dužine oko 2 cm, više oguljotina kože u predjelu lica. Urađen je RTG snimak grudnog koša koji pokazuje prelom IX rebra sa lijeve strane. Povrede koje se manifestuju u vidu razderne rane u čeono - tjemenom dijelu poglavine kao i oguljotina kože u predjelu lica su lake prirode i mogle su nastati dejstvom tupotvrde sile srednjeg inteziteta djelovanja kao što je udarac drvenom motkom, kamenom, staklenom pepeljarom i sl., dok je povreda koja se manifestuje u vidu preloma IX rebra sa lijeve strane povreda teške prirode i mogla je nastati dejstvom tupotvrde sile jačeg inteziteta djelovanja kao što je udarac nogom na kojoj je obuća sa tvrdim  džonom, udarac većom drvenom motkom ili kocem, udarac većim kamenom i sl.</span><span class="s1"> </span><span>Na glavnom pretresu vještak je pojasnio da  povreda u vidu preloma devetog rebra sa lijeve strane može nastati i prilikom kontaktom prelomljenog rebra s tvrdom podlogom, makadam, ivica betonska. Takođe, povreda u vidu razderne rane na prelazu iz čeonog u tjemeni dio poglavine, s obzirom na predhodno opisani način nastanka preloma rebra s obzirom na lokalizaciju razderne rane na prelazu između čeonog i tjemenog malo je vjerovatno da je mogla nastati padom, odnosno kontaktom povrijeđene površine poglavine sa tvrdom podlogom, a s obzirom da nije precizirana lokalizacija povrede ako je povreda bila sa lijeve strane poglavine onda je  mogućnost da je nastala prilikom pada veća, ako je s desne onda se sigurno prednja mogućnost  isključuje</span><span class="s1">. </span>
</p>
<p class="p5"></p>
<p class="p5">
<span class="s2">Ocjenom provedenih dokaza, pojedinačno i u njihovom međusobnom odnosu i dovodeći iste u vezu sa odbranom okrivljenih, sud je na nesumnjiv način utvrdio da su okrivljeni </span><span>Milošević Đorđjije, Milošević Miodrag i Milošević Nikola dana 22.05 2012.godine oko 20,00 časova u mjestu Štitare – Golija, opština Nikšić, učestvovali u tuči u kojoj je sada pok.Doknić Radojici nanesena teška tjelesna povreda, a na način što je sada pok. Doknić Radojici prvi prišao okrivljeni Milošević Đorđije i u toku prepirke sa istim udario sada pok.Doknić Radojicu pesnicom u predjelu glave nakon čega  nastaje međusobno udaranje između okrivljenog Milošević Đorđije  i sada pok. Doknić Radojice kada prilaze i okrivljeni Milošević Miodrag i okrivljeni Milošević Nikola kojom prilikom je okrivljeni Milošević Miodrag drvenom motkom, kao sredstvom podobnim da tijelo teško povrijedi ili zdravlje teško naruši, udario po glavi sada pok.Doknić Radojicu i nanio mu laku tjelesnu povredu u vidu razderne rane na prelazu iz čeonog u tjemeni dio poglavine dužine oko 2 cm a okrivljeni Milošević Nikola nekim tvrdim predmetom udario u predjelu rebara sa lijeve strane sada pok. Doknić Radojicu i nanio mu tešku tjelesnu povredu u vidu preloma devetog rebra sa lijeve strane a zatim  sva trojica okrivljenih  nastavili udarati  sada pok. Doknić Radojicu pesnicama u predjelu glave i tijela i nanijeli mu pored prednjih povreda i povrede u vidu više oguljotina kože u predjelu lica,,na koji način su izvršili krivično djelo za koje su oglašeni krivm i  osuđeni po zakonu.</span>
</p>
<p class="p15"></p>
<p class="p15">
<span class="s2">Sud je cijenio odbranu okrivljenih koji su negirali izvršenje djela, navodeći i to okrivljeni Milošević Đorđije  da je u </span><span>momentu kada se sada  pok.Doknić zaustavio na putu zatvarao stoku u tor, pa nakon što je izašao iz vozila sada pok. Doknić je počeo  da vrišti a on mu je prišao i rekao »Šta to radiš, kako se to ponašaš, makni se odavde« nakon čega je sada pok.Doknić počeo da mu psuje sve živo i mrtvo, govoreći mu » Sad ću ja tebi pokazati« a zatim ga udario kamenom veličine šake, nakon čega su se njih dvojica potukli, koja odbrana je u suprotnosti sa odbranom okrivljenog Milošević Miodraga koji je prezentovao događaj na drugačiji način obzirom da je objasnio da nije bio na mjestu događaja i kako je od svog brata Đorđija  upoznat o predmetnom dogadjaju i da mu j kazao da se te večeri sada pok.Doknić sa vozilom zaustavio na makadamskom putu u blizini njihove kuće i da  je  provocirao njegovog brata okrivljenog Milošević Đorđija tako što je mjaukao i puštao glasnu muziku, da je sada pok.Doknić izlazio iz vozila kako bi izvršio malu nuždu i da se okrenuo prema njihovoj kući kako bi ih i na taj način provocirao,  a</span><span class="s3"> </span><span>nakon što je okrivljeni Milošević Đorđije pošao da prođe pored vozila sada pok.Doknića isti ga je gađao kamenom, da mu je nešto dobacivao i da je nakon toga došlo do tuče između njih što ukazuje da okrivljeni MIlošević Đorđije i okrivljeni Milošević Miodrag različito predstavljaju početak i  tok samog događaja tako da se njihovim odbranama ne može vjerovati.</span>
</p>
<p class="p15"></p>
<p class="p15">
<span class="s2">Da su okrivljeni </span><span>Milošević Đorđjije, Milošević Miodrag i Milošević Nikola </span><span class="s2">izvršili krivično djelo na način opisan u izreci sud je utvrdio iz iskaza sada pok.Doknić Radojice i to da je kritičnog </span><span> dana sada  pok.Doknić pošao da obiđe šumu, kako bi provjerio da li je neko nedozvoljeno sjekao, te da mu je prolazeći glavnim putem na udaljenosti od jedno manje 150</span><span class="s1"> </span><span>m od kuće okrivljenih Milošević Đorđija, Miodraga i Nikole  vozilo stalo, da je u vozilu bila puštena glasna muzika, da mu je</span><span class="s4"> </span><span>prvo  prišao okrivljeni Milošević Đorđije i tom prilikom počeo da mu psuje oca i majku, rekavši mu što ih provocira sa guslama, i u jednom momentu okrivljeni Milošević Đorđije ga je dva-tri puta udario pesnicom u predjelu lica  nakon čega je i on udario okrivljenog Milošević Đorđija i da mu je u momentu kada je udario Đorđija, prišao okrivljeni Milošević Miodrag i udario ga nekom drvenom mačugom po tjemenu i po potiljku glave  sa prednje strane a nakon što je pošao u njegovom pravcu da se od istog brani prišao je i okrivljeni Milošević Nikola koji ga je nekim tvrdim predmetom udario u predjelu rebara s lijeve strane a dok je bio prislonjen na vozilo sva trojica su nastavili da ga udaraju pesnicama u predjelu lica i tijela, </span><span class="s2">a što je u saglasnosti sa iskazom svjedoka Delibašić Čeda</span><span> da je sada  pok. Doknić kada je došao na licu mjesta imao tragove krvi po licu i jednu rasjekotinu na glavi i da mu je rekao da su ga Miloševići povrijedili, u saglasnosti sa iskazom  Vlahović Radivoje koji takođe navodi da mu je sada pok. Doknić kazao da ga je udario nekim kolcem jedan od Miloševića i iskazom svjedoka Vojinović Slobodana o vidnim povredama koje je sada pok. Doknić imao kada je došao na mjestu događaja. Da se iskazu sada pok. Doknića treba pokloniti puna vjera je pored prednjeg  što je iskaz u</span><span class="s2"> cjelosti potvrdjen nalazom i mišljenjem vještaka medicinske struke koji je dat na osnovu medicinske dokumentacije na ime sada pok. Doknića, koji nalaz je sud u cjelosti prihvatio, ocijenivši ga kao jasan i precizan i dat prema pravilima struke da je sada  pok.Doknić zadobio povrede </span><span>u vidu razderne rane u čeono - tjemenom dijelu poglavine kao i oguljotina kože u predjelu lica koje su lake prirode i mogle su nastati dejstvom tupotvrde sile srednjeg inteziteta djelovanja kao što je</span><span class="s1">,</span><span> drvenom motkom, kamenom, staklenom pepeljarom i sl., dok je povreda koja se manifestuje u vidu preloma IX rebra sa lijeve strane povreda teške prirode i mogla je nastati dejstvom tupotvrde sile jačeg inteziteta djelovanja kao što je udarac nogom na kojoj je obuća sa tvrdim  džonom, udarac većom drvenom motkom ili kocem, udarac većim kamenom i sl.</span>
</p>
<p class="p15"></p>
<p class="p15">
<span>Naime okrivljeni Milošević Đorđije predstavlja da su se on i sada  pok. Doknić udarali  međusobno šakama u predjelu glave i tijela a što ne negira ni sada pok.Doknić od kog udarca je  okrivljeni Milošević Đorđije  pao na makadamski put, a što ne spori ni sada pok. Doknić i ukazuje i dovodi sud do zaključka  da predstavlja događaj upravo onako kako se zapravo i odigrao i da se njegovom iskazu vjeruje, dok se okrivljeni Milošević Đorđije ne sjeća se da li je tom prilikom padao i sada pok. Doknić</span><span class="s2"> na makadam a što onda isključuje mogućnost da je povreda loma rebra kod sada pok.Doknića mogla nastati od pada a potvrđuje navode sada pok. Doknića da tom prilikom nije padao na makadamsku podlogu i potvrđuje nalaz vještaka da su povrede kod sada pok. Doknić nastale isključivo od udaraca predmetom kako to i predstavlja sada pok.Doknić a opovrgava odbranu okrivljenog Milošević Đorđija da je sam a niko vise od njegove brace učestvovao u predmetnom događaju i da ga je udarao samo pesnicama obzirom da prednje povrede prema nalazu vještaka nijesu mogle nastati udarcem stisnutom pesnicom ili padom (obzirom da nije padao na makadamski put) kako to želi predstavit okrivljeni Milošević Đorđije. Obzirom na prednje i činjenicu da odbrana okrivljenog Milošević Đorđija nema kredibilitet u provedenim dokazima da je samo on učestvovao u predmetnom događaju sud je poklonio vjeru iskazu sada pok.Doknića koji iskaz ima uporište u provedenim dokazima da su ga sva trojica okrivljenih Miloševića udarali na način opisan u izreci presude i nanijeli mu povrede takođe bliže opisane u zreci presude obzirom da je potkrijepljen prevashodno nalazom vještaka medicinske struke tako da je odbranu okrivljenih Milošević Miodraga i Nikole koji negiraju da su uopšte bili prisutni na licu mjesta sud cijenio kao neistinitu, sračunatu i datu u cilju izbjegavanja krivice.</span>
</p>
<p class="p16">
<span>Ocjenom navoda optužbe, odbrane te svih provedenih dokaza, sud je utvrdio da su okrivljeni   Milošević Đorđoje i okrivljeni MIlošević Miodrag bili svjesni da učestvuju u fizičkom sukobu - tuči i na isto pristali svojim ponašanjem tako da su djelovali sa eventualnim umišljajem što ukazuje da su se u njihovim radnjama stekli svi bitni, kako objektivni tako i subjektivni elementi bića krivičnog djela učestvovanje u tuči iz čl. 153. KZ, usled čega je nastupila teška tjelesna povreda kod sada  pok.Doknić Radojice.</span>
</p>
<p class="p16">
<span>Okrivljeni Milošević Nikola je istom prilikom, izvršio  krivično djelo teška tjelesna povreda iz čl. 151.st.1 Krivičnog zakonika jer je u toj tuči bio svjestan da udarajući  tvrdim predmetom Doknić Radojicu u predjelu rebara sa lijeve strane može nastupiti teška tjelesna povreda kod istog tako da je udarajući ga na prednji način  pristao na nastupanje  takve posledice, kojim radnjama je sa eventualnim umišljajem ostvario sva bitna obelježja krivičnog djela teška tjelesna povreda iz čl.151 st.1KZ.</span>
</p>
<p class="p5">
<span>Imajući u vidu da je okrivljenom Milošević Miodragu stavljeno optužbom na teretu izvršenje krivičnog djela laka tjelesna povreda iz čl. 152 st.2 u vezi st.1 KZ u sticaju sa krivičnim djelom učestvovanje u tuči iz čl. 153. KZ to je sud izostavio pravnu kvalifikaciju krivičnog djela laka tjelesna povreda iz čl. 152 st.2 u vezi st.1 KZ i osudio ga samo za izvršenje krivičnog djela učestvovanje u tuči iz čl. 153. KZ imajući u vidu da izvršenjem radnje koja sadrži obelježje lake tjelesne povrede u odnosu na sada  pok. Doknić Radojicu, okrivljeni je učestvovao u tuči u kojoj je došlo do nanošenja sada pok.Doknić Radojici teške tjelesne povrede a koja radnja istovremeno ne može da čini zakonska obelježja i drugog krivičnog djela , pošto se to drugo krivično djelo konsumira prvim tj.učestvovanjem u tuči što znači da u konkretnom slučaju krivično djelo lake tjelesne povrede ne može stajati istovremeno sa krivičnim djelom učestvovanje u tuči kada se radi o istom učiniocu, jer je u tom slučaju krivično djelo  lake tjelesne povrede iz čl. 152 st.2 u vezi st.1 KZ  konsumirano krivičnim djelom učestvovanje u tuči iz čl.153 KZ. Takođe je sud shodno prednjem i činjenici da je okrivljeni Doknić Radojica u toku postupka preminuo precizirao optužni akt shodno utvrđenom činjeničnom stanju smatrajući da time nije povrijedio objektivni identitet između optužbe i presude.</span>
</p>
<p class="p5"></p>
<p class="p5">
<span>Imajući u vidu činjenicu da je okrivljeni Doknić Radojica u toku postupka preminuo a što je sud utvrdio  uvidom u izvod iz matičnog registra umrlih na ime Doknić Radojice to je sud shodno čl. 249. ZKP-a  donio posebno rješenje o obustavi postupka u odnosu na istog.</span>
</p>
<p class="p5"></p>
<p class="p5">
<span>Prilikom utvrdjivanja vrste i visine krivične sankcije za izvršena krivična djela, sud je u smislu čl.42 st.1.KZ kao olakšavajuće okolnosti na strani okrivljenih Milošević Đorđjija, Milošević Miodraga i Milošević Nikole cijenio loše imovno stanje, raniju neosudjivanost, a što se sud  uvjerio uviodom u izvod iz kaznene evidencije na ime okrivljenih a na strani okrivljenog Milosevic Nikole i  porodičnost, otac jednog djeteta, dok otežavajuće okolnosti sud nije našao pa je cijeneći sveukoupno prednje okolnosti  okrivljenima Milošević Đorđjiju, Milošević Miodragu i Milošević Nikoli primjenom čl.4 st.2, čl. 42 st.1,52,53 i 54 KZ izrekao uslovne osude, kao u izreci vjerujući da će se i upozorenjem uz prijetnju izvršenja utvrđene kazne zatvora  kao u izreci uz postavljeni uslov sa rokom provjere od  jedne godine na okrivljene u  dovoljno uticati da ubuduće ne vrši krivična djela i da će se uslovnom osudom postići svrha njenog izricanja iz čl.52 KZ, a u okviru opšte svrhe propisivanja i izricanja krivičnih sankcija iz čl. 4 st. 2 KZ.</span>
</p>
<p class="p10"></p>
<p class="p10">
<span>Kako su okrivljeni oglašeni krivim sud je iste obavezao da na ime troškova krivičnog postupka solidarno uplate iznos od 88,oo eura, koji se odnose na troškove vještačenja, a pojedinačno  izvrše uplatu troškova krivičnog postupka u iznosima od po 40,oo eura koji se odnose na paušalne troškove, koji iznos troškova je srazmjeran trajanju, složenosti krivičnog postupka i imovnim prilikama optuženih, a ovo shodno čl.226.  u vezi čl.229. ZKP-a. </span>
</p>
<p class="p5">
<span>  Sa svega izloženog, a primjenom čl.374 st.1. odlučeno je kao u izreci presude.</span>
</p>
<p class="p5"></p>
<p class="p5">
<span>  	              OSNOVNI SUD U NIKŠIĆU, dana 16.09.2013.g.</span>
</p>
<p class="p5"></p>
<p class="p5">
<span>  Zapisničar,                                                                               S U D I J A,                     Rada Nikolić,s.r.                                                                          Vesna Kovačević,s.r.</span>
</p>
<p class="p5"></p>
<p class="p4">
<span>	                 Za tačnost otpravka tvrdi i ovjerava</span>
</p>
<p class="p4">
<span>                                    službenik suda</span>
</p>
<p class="p4"></p>
<p class="p4">
<span class="s1"> </span><span>PRAVNA POUKA</span><span class="s1">: </span><span>Protiv ove presude nezadovoljna stranka ima pravo                            			     žalbe u roku od  8 dana od dana prijema iste preko 				               ovog suda, Višem sudu Podgorica.</span>
</p>
<p class="p5">
<span> </span>
</p>
<p class="p12"></p>
<p class="p17"></p>
<p class="p18"></p>


</body>
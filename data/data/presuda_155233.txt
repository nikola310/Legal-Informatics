<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:14pt;font-family:'Arial'}
.span2{;font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span class="span1"></span><span></span><span></span><span></span><span></span><span></span><span></span><span>K.br.12/15</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span2">U IME CRNE GORE</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span>Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Đondović Milenke u krivičnom predmetu protiv okrivljenog S</span><span>. </span><span>M</span><span>.</span><span> iz P</span><span>.</span><span> koga brani advokat K</span><span>.</span><span> D</span><span>.</span><span> iz B</span><span>.</span><span> P</span><span>.</span><span>, zbog krivičnog djela nasilje u porodici ili porodičnoj zajednici iz čl.220 st. 1 Krivičnog zakonika  CG po optužnom predlogu ODT Pljevlja Kt.br.242/14 od 10.10.2014. godine, nakon održanog glavnog i javnog pretresa u prisustvu zamejnika ODT Pljevlja Sanje Golubović, okrivljenog  i oštećene S</span><span>.</span><span> I</span><span>.</span><span>, a u odsutnosti uredno pozvanog branioca okrivljenog,  dana 23.10.2015. godine, donio je i javno objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>&nbsp;</p>
<p>
<span>Okrivljeni </span><span class="span2">S</span><span class="span2">.</span><span class="span2"> M</span><span class="span2">.</span><span>, JMBG </span><span>....</span><span> od oca M</span><span>.</span><span> i majke D</span><span>.</span><span> rodjena G</span><span>.</span><span>, rodjen </span><span>...</span><span>. godine u P</span><span>.</span><span>, gdje i živi ul. </span><span>.. državljanin CG, govori </span><span>crnogorskim jezikom, oženjen, otac dvoje maloljetno djece, pismen, završio višu pedagošku školu, zaposlen kao policajac u MUP-u Republike Srbije, lošeg imovnog stanja, ranije osudjivan presudom ovog Suda K.br.43/12 od 15.11.2012. godine zbog krivičnog djela iz čl.403 st. 1 Krivičnog zakonika </span><span>izrečena mu uslovna osuda  i presudom ovog suda K.br.120/13 od 18.12.2013. godine zbog krivičnog djela iz čl. 168 st. 1 Krivičnog zakonika  CG izrečena mu novčana kazna u iznosu od 600,00 eura.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">K r i v   j e</span>
</p>
<p>&nbsp;</p>
<p>&nbsp;</p>
<p>
<span>Što je:</span>
</p>
<p>
<span>           dana 02.10.2014. godine u popodnevnim časovima u njihovom porodičnom stanu u ul. </span><span> ..</span><span> u P</span><span>.</span><span>,  svjestan svog djela čije je izvršenje htio, znajući da je njegovo djelo zabranjeno  primjenom grubog nasilja narušio tjelesni i duševni integritet članu svoje porodice, oštećenoj supruzi S</span><span>.</span><span> I</span><span>.</span><span> na način što je po dolasku u stan iz B</span><span>. </span><span>joj  govorio razne uvrede, zatim prijetnje govoreći joj da je kurva da joj jebe krepalu majku, pa nakon toga je više puta udario šakama po licu i glavi, a potom pesnicama i nogama u predjelu kukova, zatim u predjelu nogu, glave i svih djelova tijela, vukao je za kosu, a zatim je u jednom momentu jako pesnicom udario u predjelu nosa nakon čega joj je potekla krv, zatim je vukao za kosu i odvukao je u dnevnu sobu govoreći joj "dodji ovamo </span><span>kurvetino itd.", a zatim je nastavio šamarati i udarati pesnicama u predjelu glave i tijela, a zatim jednog momenta je iz špajiza uzeo drvenu dršku od sjekire i uputio joj prijetnje govoreći "sad ću te ja osvijstiti, ubiću te, sladje bih te zaklao kao jagnje", a potom je podigao drvenu stolicu i vrijedjajući i prijeteći rekao joj  "kurvo, ubiću te, unakaziću te" kojom prilikom joj je nanio više lakih tjelesnih povreda i to kontuziju glave sa hematomima ispod oba oka i kontuziju ilijačne kosti sa desne strane sa krvnim podlivom,</span>
</p>
<p>
<span>čime je izvršio krivično djelo nasilje u porodici ili porodičnoj zajednici iz čl.220 st. 1 Krivičnog zakonika  CG,</span>
</p>
<p>
<span>pa ga sud na sonovu već citiranog zakonskog propisa, a primjenom članova 4, 5, 13, 15, 32, 33, 36, 42 i 51 Krivičnog zakonika  CG,  te članova 226 i 229 ZKP CG </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">O S U D J U J E</span>
</p>
<p>&nbsp;</p>
<p>&nbsp;</p>
<p>
<span>Na kaznu zatvora u trajanju od 30 dana (trideset dana) u koju kaznu mu se ima uračunati vrijeme provedeno u pritvoru počev od dana 09.10.2014. godine pa do dana 07.11.2014. godine.</span>
</p>
<p>
<span>Okrivljeni se obavezuje da na ime troškova vodjenja  krivičnog postupka plati budžetu RCG iznos od 219,50 eur, a na ime  paušla plati iznos od 55,00 eura.</span>
</p>
<p>
<span>Troškove krivičnog postupka i paušal okrivljeni će platiti Budžetu RCG u roku od 15 dana po pravnosnažnosti presude pod prijetnjom prinudnog izvršenja.</span>
</p>
<p>
<span> </span>
</p>
<p style="text-align:center;">
<span class="span2">O b r a z l o ž e n j e</span>
</p>
<p>&nbsp;</p>
<p>&nbsp;</p>
<p>
<span>Osnovno državno tužilaštvo u Pljevljima optužnim predlogom Kt.br.242/14 od 10.10.2014. godine optužilo je okrivljenog S</span><span>.</span><span> M</span><span>.</span><span> iz P</span><span>.</span><span> zbog krivičnog djela nasilje u porodici ili porodičnoj zajednici iz čl.220 st. 1 Krivičnog zakonika CG navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude.</span><span></span>
</p>
<p>
<span>U završnoj riječi zamjenik ODT-a je u cjelosti ostao pri preciziranom optužnom predlogu i predložio da sud okrivljenog oglasi krivim i osudi po zakonu.   </span>
</p>
<p>
<span>Svjedok - oštćena S</span><span>.</span><span> I</span><span>.</span><span> u završnoj riječi je istakla da se ne pridružuje krivičnom gonjenju protiv okrivljenog, a imovinsko - pravni zahtjev će ostvarivati u parnici kod ovog suda.    </span>
</p>
<p>
<span>Okrivljeni S</span><span>.</span><span>M</span><span>.</span><span> u svoju odbranu na zapisniku ODT Pljevlja je istakao da je dana 02.10.2014. godine došao iz Beograda u Pljevlja negdje izmedju 17,00 i 18,00 časova da obidje suprugu i djecu, i oštećenu je zatekao kod kuće. Sjutri dan su negdje oko podne otišli zajedno u selo kod majke okrivljenog pa je majka okrivljenog upitala oštećenu da li joj je donijela penziju koju podiže u Pljevljima i koju joj redovno šalju, a oštećena je to prećutala i izašla iz kuće, a nakon toga majka mu je rekla da joj je oštećena za zadnja 4 mjeseca od penzije svega dala 100,00 eura. On je kasnije rekao oštećenoj da ako je nekome pozajmila te pare da će joj on dati novac da vrati, medjutim oštećena je počela da plače. Sjutri dan dakle 04.10.2014. godine negdje oko 14,00 časova vratili su se u Pljevlja, pa je tada oštećenu pitao šta je uradila sa parama njegove majke pa mu je ona plačaući odgovorila da je plaćala struju za njegovu majku i da će donijeti izvještaje o uplaćenim računima. Sjutri dan je otišao za Beograd i tu se ništa nije dešavalo, a kada je pozvao iz Beogradu da se javi da je stigao sin mu je rekao da oštećena nije kući i da ih čuva njihova tetka M</span><span>.</span><span> i da sjedi kod njih 4 sata. Tada je on M</span><span>. </span><span>rekao na telefon da može da dolazi kod njih kući samo kada je on kod kuće. Tvrdi da oštećenoj nije upućivao uvrede i psovke koje su </span><span>navedene u krivičnoj prijavin iti ju je fizički napao. On nikakve povrede nije nanio oštećenoj niti je vidio da ona ima te povrede. </span>
</p>
<p>
<span>Na glavnom pretresu  od dana 07.11.2014. godine je istakao da se osjeća krivim, da priznaje krivicu da se duboko kaje što se ovako desilo, a što se tiče oštećene ističe da je to dobra majka, dobra supruga i da joj mnogo duguje jer je prihvatila da gleda dijete od njegovog počivšeg brata i da joj to nikada ne može zaboraviti. Dalje ističe da on nju voli i da želi da sa njom živi u bračnoj zajednici da je sve što se deslo rezultat problema koje je on imao u poslednje vrijeme na poslu, ali je pogriješio što joj sve to nije ispričao.</span>
</p>
<p>
<span>U završnoj riječi   okrivljeni  je istakao da se ne osjeća krivim da ne priznaje krivicu da mu je sve ovo napakovano od strane S</span><span>.</span><span> T</span><span>.</span><span>, oštećene, tužilaštva i jednog dijela policije i sudstva.  Na kraju je predložio da ga sud oslobodi od krivične odgovornosti.    </span>
</p>
<p>
<span> </span>
</p>
<p>
<span>U dokaznom postupku sud je saslušao svjedoka - oštećenu S</span><span>.</span><span> I</span><span>.</span><span>, pročitao nalaz i mišljenje vještaka hirurga dr. M</span><span>.</span><span> N</span><span>.</span><span>, pročitao izvještaj ljekara Jedinice za   HMP za oštećenu, pročitao izvještaje ljekara specijaliste od  06.10.2014. godine i 07.10.2014. godine i pročitao izvejštaj iz KE za okrivljenog izdat od strane Ministarstva pravde  CG br. 0203/8902 od 10.10.2014. godine, saslušao svjedoke M</span><span>.</span><span> M</span><span>.</span><span> i H</span><span>.</span><span> M</span><span>.</span><span> i pročitao dopis oštećene dostavljen sudu dana 07.11.2014. godine.</span>
</p>
<p>
<span>Nakon provedenog dokaznog postupka i ocjene svih izvedenih dokaza kako skupa tako i pojedinačno i u njihovoj medjusobnoj povezanosti jednog sa drugim sud je utvrdio da je okrivljeni S</span><span>.</span><span> M</span><span>.</span><span> iz Pljevalja izvršio krivično djelo koje mu je optužnim predlogom ODT-a stavljeno na teret, a na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na činjenicama koje slijede iz dokaza izvedenih na glavnom pretresu. </span>
</p>
<p>
<span>Naime, svjedok - oštećena S</span><span>.</span><span> I</span><span>.</span><span> je na glavnom pretresu od dana 23.10.2015. godine istakla da je u medjuvremenu okrivljeni nastavio da je maltretira kako psihički tako i fizički da joj prijeti pa ističe da želi sada nakon svega da da iskaz u vezi slučaja našta ima pravo, a posebno zbog toga što joj u poslednje vrijeme kako je već istakla život nje i okrivljenog je ne podnošljiv zbog maltretiranja od strane okrivljenog. Posebno objašnjava da je na prošlim pretresima odbila da svjedoči koristeći pravo privilegovanog svjedoka, a ovo iz razloga isključivo da bi optuženom dala još jednu šansu da se popravi i da nastave zajednički život prevashodno zbog njihove zajedničke djece, a i radi njih, medjutim na kraju je vidjela da je to nemoguće i da je u medjuvremenu podnijela i tužbu za razvod braka. Posebno ističe da je sve tačno što je istakla na zapisniku ODT Pljevlja dana 10.10.2014. godine i da je sve istinu rekla i ponavlja da je tačna činjenica da je okrivljeni dana 02.10.2014. godine u popodnevnim časovima u njihovom porodičnom stanu u ul</span><span>...</span><span> u P</span><span>.</span><span> primjenjivao prema njoj grubo naselje i remetio joj duševni integritet kao tjelesni integritet na način što joj je govorio razne uvrede, zatim prijetnje govoreći joj da je kurva da joj jebe krepalu majku, pa nakon toga je više puta udario šakama po licu i glavi, a potom pesnicama i nogama u predjelu kukova, zatim u predjelu noge, glave i svih djelova tijela, vukao je za kosu, a zatim je u jednom momentu jako pesnicom udario u predjelu nosa nakon čega joj je potekla krv, zatim je vukao za kosu i odvukao je u dnevnu sobu govoreći joj "dodji ovamo kurvetino itd.", a zatim je nastavio šamarati i udarati pesnicama u predjelu glave i tijela, a zatim jednog momenta je iz špajiza uzeo drvenu dršku od sjekire i uputio joj prijetnje govoreći "sad ću te ja osvijstiti, ubiću te, sladje bih te zaklao kao jagnje", a potom je podigao drvenu stolicu i vrijedjajući i prijeteći rekao joj  "kurvo, ubiću te, unakaziću te" kojom prilikom joj je nanio više lakih tjelesnih povreda. Dalje objašnjava da je porodični stan koji koristi sa djecom i okrivljenim njenog vlasništva koji je ona dobila od svog oca, a u poslednjih 20 dana je morala da napusti taj </span><span>svoj stan iz razloga što okrivljeni neće da izadje iz tog stana, a ona je najprije otišla u Sigurnu žensku kuću u Pljevljima, medjutim okrivljeni je došao i uzeo djecu tako da je ona bila prinudjena preko nadležnih organa da traži djecu da se vrate i nadležni organi će joj vratiti djecu da ona nastavi da ih izdržava i vaspitava, a ona se sada nalazi na bezbjednom mjestu.</span>
</p>
<p>
<span>U završnoj riječi je istakla da se ne pridružuje krivičnom gonjenju protiv okrivljenog, a imovinsko-pravni zahtjev će ostvarivati u parnici kod ovog suda.</span>
</p>
<p>
<span>Sud je u cjelosti prihvatio iskaz oštećene jer je njen iskaz u potpunosti potvrdjen nalazom i mišljenjem vještaka hirurga dr. M</span><span>.</span><span> N</span><span>.</span><span>, iskazima saslušanih svjedoka, kao i ljekarskim uvjerenjima, a sud je u cjelsoti odbacio odbranu okrivljenog smatrajući da je okrivljeni svoju odbranu dao u cilju izbjegavanja krivične odgovornosti, a ista je u potpunosti obezvrijedjena iskazom oštećene, zatim iskazima svjedoka, kao i izvještajima ljekara i nalazom i mišljenjem vještaka.</span>
</p>
<p>
<span>Vještak hirurg dr. M</span><span>.</span><span> N</span><span>.</span><span> je u svom nalazu i mišljenju istakao da uvidom u medicinsku dokumentaciju na ime oštećene, a to je izvještaj ljekara Hitne službe i izvještaj ljekara hirurga od  06.10.2014. godine stoji: kontuzija glave sa hematomima ispod oba oka koji su u povlačenju, kontuzija desne ilijačne kosti sa krvnim podlivom veličine 5-6 cm koji je takodje u povlačenju. Vještak se izjašnjava da su povrede lake prirode i iste su nanesene djelovanjem tupe tvrde sile moguće pesnicom ili padom na tvrdu podlogu ili nekim drugim tvrdim predmetom.</span>
</p>
<p>
<span>Sud je u cjelosti prihvatio nalaz i mišljenje ovog vještaka smatrajući da je vještak objektivno i stručno vještačio u skladu sa strukom i naukom, a inače radi se o stalnom sudskom vještaku.</span>
</p>
<p>
<span>Svjedok H</span><span>.</span><span> M</span><span>.</span><span> je istakao da sada radi u Skupštini opštine Pljevlja, a u vrijeme dešavanja ovog dogadjaja radio je u C</span><span>.</span><span> za socijalni rad za opštine P</span><span>.</span><span> i Ž</span><span>.</span><span> kao diplomirani socijalni radnik. Direktno kada je ovaj dogadjaj se desio nije radio na tom slučaju, medjutim kada je nakon nekoliko dana došao na posao posle vjerskog praznika saznao je sve pojedinosti i uključio se u ovaj dogadjaj i poznato mu je da je došlo do nasilja u prodici S</span><span>.</span><span> gdje je prijavljen S</span><span>.</span><span> M</span><span>.</span><span> da je izvršio nasilje nad svojom suprugom I</span><span>.</span><span>, a to je saznao iz spisa predmeta. Iz spisa je takodje zaključio da je Ivana pretrpljela i tjelesne povrede te da joj je iste nanio okrivljeni kao i da je bilo grubog nasilja prema njoj od strane okrivljenog. Takodje, ističe da je nakon ovog dogadjaja i nakon nekoliko dana kod njega došla oštećena u Centar za socijalni rad i istakla da se pomirila sa okrivljenim te da povlači prijavu jer se izmirila sa okrivljenim. Nakon toga ističe da je prestao da radi u Centru za socijalni rad i to dana 25.12.2014. godine.</span>
</p>
<p>
<span>Svjedokinja M</span><span>.</span><span> M</span><span>.</span><span>je istakla da je sestra oštećene, a inače je po struci ljekar i zaposlena je u  JZU D</span><span>.</span><span> zdravlja P. Negdje u oktobru mjesecu 2014. godine sjeća se bila je nedelja kada je došla kod oštećene u stan u ul. </span><span>..</span><span> i odmah je vidjela na licu oštećene nekakve hematome i to ispod očiju i na korijenu nosa, pa kada ju je pitala odakle joj te povrede oštećena najprije nije htjela da joj kaže, a kasnije joj je rekla da joj je te povrede nanio okrivljeni. Takodje, joj je ispričala da već duži vremenski period je njen život sa okrivljenim nemoguć, te da je ona često riješila da se razvede i da više ne živi sa okrivljenim jer on maltretira i nju i djecu. Sjeća se da joj je oštećena tada rekla da je te povrede zadobila od okrivljenog u četvrtak, dakle prije 3-4 dana od ovog dana kada je bila kod nje. Objašnjava da je i primijetila da su te povrede bile u povlačenju. Ona joj je rekla da dobro razmisli pa ako odluči da se razvede da pokrene proceduru oko razvoda ili da ništa ne pokreće ako se misli miriti, da se nebi stvarala buka oko svega toga i uključivali državni organi. Posebno joj je rekla da razmisli još jedan period pa ako se odluči da prijavi okrivljenog onda da to i učini. Dalje ističe da je sjutri dan bio ponedeljak te da je oštećena otišla u Sigurnu žensku kuću, a ona joj je ostala kod djece i kada se vratila rekla joj je da je čvrsto odlučila da okrivljenog prijavi i da ne živi sa njim. Ona je lično pošla sa njom kod ljekara u Hitnu službu </span><span>gdje joj je dežurni ljekar opisao povrede, a sjeća se da je imala više hematoma i po tijelu, a sjeća se u predjelu kukova kao i lica koje je već navela. Kada se oštećena kasnije pomirila sa okrivljenim ona se od njih dinstancirala i rijetko ih je vidjala i njoj je bilo milo što su se pomirili, a sada je preko drugih ljudi saznala da je ponovo došlo do nemilih dogadjaja. Posebno je istakla da je prije deset godina kada se oštećena zabavljala sa okrivljenim bila protiv njihove veze iz razloga što je okrivljeni bio na Kosovu kao učesnik specijalnih jednica, pa je zaočekivati da će takvi ljudi biti agresivniji nego obični ljudi koji nisu na takvim mjestima, medjutim to su samo njene neke predrasude i sve to nemora da bude tako, ali je tako razmišljala u tom pravcu. </span>
</p>
<p>
<span>Sud je u cjelosti prihvatio iskaze oba salsušana svjedoka smatrajući da su svjedoci objektivno svjedočili i iz njihovog svjedočenja je sud zaključio da je oštećena konkretne prilike od strane okrivljenog zadobila tjelesne povrede te da je došlo do narušavanja tjelesnog i duševnog integriteta oštećene od strane okrivljenog. </span>
</p>
<p>
<span>Iz izvještaja ljekara jedinice za  HMP se zaključuje da se oštećena javila u Jedinicu za  HMP dana 06.10.2014. godine i da su joj konstatovane povrede, a da je upućena na pregled kod hirurga. </span>
</p>
<p>
<span>Iz izvještaja ljekara specijaliste hirurga se zaključuje da je oštećena pregledana kod tog specijaliste te da su joj konstatovane povrede.</span>
</p>
<p>
<span>Iz izvještaja iz KE za okrivljenog izdat od strane Ministarstva pravde  CG se utvrdjuje da je okrivljeni ranije osudjen presudom ovog Suda K.br.43/12 od 15.11.2012. godine zbog krivičnog djela iz čl.403 st. 1 Krivičnog zakonika  CG te da mu je izrečena uslovna osuda i presudom ovog Suda K.br.120/13 od 18.12.2013. godine zbog krivičnog djela iz čl. 168 st. 1 Krivičnog zakonika  CG te da mu je izrečena novčana kazna u iznosu od 600,00 eura.</span>
</p>
<p>
<span>Kod ovakvog činjeničnog stanja sud je iz svih izvedenih dokaza utvrdio da je okrivljeni počinio krivično djelo koje mu se stavlja na teret, jer je kritičnog dana u popodnevnim časovima u svom porodičnom stanu u Pljevljima primjenom grubog nasilja narušio tjelesni i duševni integritet članu svoje porodice - oštećenoj  govoreći joj razne uvredljive riječi da je kurvetina, da joj jebe krepanu majku, a nakon čega ju je više puta udario šakama po licu i glavi, a potom pesnicama i nogama u predjelu kukova, nogu, glave i svih djelova tijela koji su mu bili dostupni čupajući je za kosu da bi je jednog momenta udario jako pesnicom u predjelu nosa nakon čega je </span>
</p>
<p>
<span>oštećenoj  potekla krv iz nosa nanijevši joj tom prilikom lake tjelesne povrede. Dakle, kao članu svoje porodice okrivljeni je prema oštećenoj primijenio grubo nasilje i time su se stekli svi bitni elementi bića krivičnog djela koje se okrivljenom stavlja na teret.</span>
</p>
<p>
<span>Prilikom odredjivanja vrste kazne i prilikom odmjervanje njene visine sud je u okviru opšte svrhe krivičnih sankcija cijenio i svrhu kazne zatvora pa je sud mišljenja da je u konkretnom slučaju prema okrivljenom jedino bilo opravdano izreći kaznu zatvora što je sud i učinio i izrekao mu kaznu zatvora u trajanju od 30 dana u koju kaznu mu je shodno članu 51 Krivičnog zakonika  CG uračunao vrijeme provedeno u pritvoru počev od 09.10.2014. godine pa do dana 07.11.2014. godine. Pri tome sud je mišljenja da je izrečena kazna prema okrivljenom bila neophodna jer je okrivljeni ranije 2 puta pravnosnažno osudjivan, a u konkretnom slučaju jačina ugrožavanja je bila u velikom stepenu, pa shodno tome sud mu je i izrekao kaznu zatvora, a na strani okrivljenog sud nije pronašao ublažavajućih okolnosti.   </span>
</p>
<p>
<span>Na kraju sud je mišljenja da je izrečena krivična sankcija okrivljenom adekvatna i primjerena težini učinjenog djela kao i nastalim posledicama, te da će se istom krivičnom sankcijom prema okrivljenom u cjelosti ostvariti svrha kažnjavanja propisana u članu 32 Krivičnog zakonika  CG.</span>
</p>
<p>
<span>U smislu člana 226 i 229 ZKP CG sud je obavezao okrivljenog da na ime troškova vodjenja krivičnog postupka plati budžetu RCG iznos od 219,50 eura, a isti iznos predstavlja </span><span>naknadu i nagradu vještaku hirurgu za izvršeno vještačenje kao i troškove privodjenja okrivljenog na glavni pretres, a iznos paušala od 55,00  eura sud je odredio imajući u vidu dužinu trajanja i složenost krivičnog postupka kao i imovno stanje okrivljenog.</span>
</p>
<p>&nbsp;</p>
<p>
<span>Sa iznijetih razloga odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">OSNOVNI SUD U PLJEVLJIMA</span>
</p>
<p style="text-align:center;">
<span class="span2">dana 23.10.2015. godine</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2">Zapisničar,</span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">S u d i j a,</span>
</p>
<p>
<span>Đondović Milenka</span><span></span><span></span><span></span><span></span><span></span><span></span><span></span><span>Branko Pejović</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2">PRAVNA POUKA</span><span>: protiv ove presude dozvoljena je žalba u roku od  8 dana po prijemu</span>
</p>
<p>
<span></span><span>          iste Višem sudu u Bijelom Polju, a preko ovog suda.</span>
</p>
<p>&nbsp;</p>
<p>&nbsp;</p>
<p>
<span class="span2"> </span>
</p>
<p>
<span></span><span> </span>
</p>
<p>&nbsp;</p>
</div>
</div>


</body>
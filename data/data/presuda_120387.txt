<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.2in;}
.p1{text-indent:0.5in;margin-bottom:0.1388889in;text-align:end;hyphenate:auto;font-family:Arial;font-size:12pt;}
.p2{margin-bottom:0.1388889in;text-align:center;hyphenate:auto;font-family:Calibri;font-size:11pt;}
.p3{margin-bottom:0.1388889in;text-align:center;hyphenate:auto;font-family:Arial;font-size:12pt;}
.p4{text-indent:0.5in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p5{text-indent:0.5in;margin-top:0.06944445in;margin-bottom:0.06944445in;text-align:center;hyphenate:auto;font-family:Arial;font-size:12pt;}
.p6{text-indent:0.5in;margin-top:0.06944445in;margin-bottom:0.06944445in;text-align:justify;hyphenate:auto;font-family:Arial;font-size:12pt;}
.p7{text-indent:0.4923611in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p8{margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p9{margin-bottom:0.1388889in;text-align:justify;hyphenate:auto;font-family:Arial;font-size:11pt;}
.p10{text-indent:0.5in;margin-left:-0.19722222in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p11{text-indent:0.5in;margin-left:-0.19722222in;text-align:start;hyphenate:auto;font-family:Arial;font-size:12pt;}
.p12{margin-left:-0.19722222in;text-align:center;hyphenate:auto;font-family:Arial;font-size:12pt;}
.p13{margin-left:-0.19722222in;text-align:start;hyphenate:auto;font-family:Arial;font-size:12pt;}
.p14{margin-left:-0.19722222in;margin-bottom:0.1388889in;text-align:start;hyphenate:auto;font-family:Arial;font-size:12pt;}
.p15{text-indent:-0.5in;margin-left:-0.19722222in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p16{text-align:start;hyphenate:auto;font-family:Times New Roman;font-size:12pt;}
.s1{color:black;}
.s2{font-size:12pt;}
.s3{font-size:12pt;color:black;}
</style>
<meta content="mitar.mirovic" name="author">
</head>
<body class="b1 b2">
<p class="p1">
<span>                                                                                           K.br.31/15</span>
</p>
<p class="p2">
<!--Image link to '0.png' can be here-->
</p>
<p class="p3">
<span>U IME CRNE GORE</span>
</p>
<p class="p4">
<span class="s1">OSNOVNI SUD U ULCINJU, kao prvostepeni krivični, sudija mr Sanja Mirović, uz učešće namještenika suda Škrelja Milene, kao zapisničara u krivičnom predmetu protiv okrivljene S.A. iz U., zbog krivičnog djela građenje objekta bez gradjevinske dozvole iz čl.326a Krivičnog zakonika, odlučujući po optužnom predlogu Osnovnog državnog tužilavštva u Ulcinju Kt.br.21/15 od 11.03.2015.godine, nakon održanog glavnog i javnog pretresa, dana 15.04.2015.godine, u prisustvu zastupnika optužbe savjetnika na radu u Osnovnom državnom tužilaštvu Faruka Resulbegovića, a u odsustvu okrivljene, donio je i istog dana javno objavio</span>
</p>
<p class="p4"></p>
<p class="p5">
<span class="s1">P R E S U D U</span>
</p>
<p class="p5"></p>
<p class="p6">
<span class="s1">Okrivljena S.A., JMBG xxxxxxxxxxxxx, od oca R. i majke H. rođene H., rođene xxxxxxxxx.godine, u B. P., sa prebivalištem u U., N. M., državljanka Crne Gore, nezaposlena, neudata, pismena, sa završenom srednjom školom, lošeg imovnog stanja, neosuđivana</span>
</p>
<p class="p5"></p>
<p class="p5">
<span class="s1">K r i v a   j e</span>
</p>
<p class="p6"></p>
<p class="p6">
<span class="s1">Zato što je neutvrđenog dana decembra mjeseca 2014.godine, u nselju B. G. u U., svjesna svoga djela, čije je izvršenje htjela, postupajući protivno odredbi čl.69  Zakona o uređenju prostora i izgradnji objekta, započela građenje objekta bez prethodno pribaljene građevinske dozvole, na način što je na kat.parceli br. 8xxxxx KO U. izgradila objekat u grubim građevinskim radovima spratnosti P+1, a površine u osnovi 140 m2</span>
</p>
<p class="p6">
<span class="s1">-čime je izvršila krivično djelo građenje objekta bez građevinske dozvole iz čl.326 a Krivičnog zakonika</span>
</p>
<p class="p6">
<span class="s1">Pa joj sud primjenom citiranog zakonskog propisa te čl.4 st. 2, 32, 36, 42, 52, 53 i 54 Krivičnog zakonika te čl. 226, 229 i 374 Zakonika o krivičnom postupku, i z r i č e</span>
</p>
<p class="p5">
<span class="s1">USLOVNU OSUDU</span>
</p>
<p class="p6"></p>
<p class="p6">
<span class="s1">Kojom joj utvrdjuje kaznu zatvora u trajanju od 6 (šest) mjeseci i istovremeno određuje da se ista neće izvršiti ukoliko okrivljena u roku od 2 (dvije) godine po pravnosažnosti presude ne učini novo krivično djelo.</span>
</p>
<p class="p6">
<span class="s1">Dužna je okrivljena da na ime troškova krivičnog postupka uplati sudu iznos od 108,00 eura, kao i iznos od 30,00 eura na ime sudskog paušala, u roku od 15 dana od dana pravnosnažnosti presude.</span>
</p>
<p class="p6"></p>
<p class="p5">
<span class="s1">O b r a z l o ž e n j e</span>
</p>
<p class="p5"></p>
<p class="p6">
<span class="s1">Optužnim predlogom Osnovnog državnog tužilaštva u Ulcinju Kt.br. 21/15 od 11.03.2015.godine, okrivljenoj S. A. stavljeno je na teret izvršenje krivičnog djela građenje objekta bez gradjevinske dozvole iz čl. 326a Krivičnog zakonika. Zastupnik optužbe je do kraja glavnog pretresa ostao pri podnijetom optužnom predlogu i u završnoj rječi je predložio sudu da okrivljenu oglasi krivom i osudi po zakonu.</span>
</p>
<p class="p4">
<span class="s1">Glavni pretres održan je u odsustvu okrivljene shodno čl.457 Zakonika o krivičnom postupku s obzirom da je ista promjenila adresu boravišta, a o drugoj nije obavjestila sud, što je bila dužna da učini, prethodno je saslušana, te je sud cijenio da njeno prisustvo na pretresu nije nužno.</span>
</p>
<p class="p6">
<span class="s1">Okrivljena S.A. je u svojoj odbrani u prethodnom postupku na zapisniku pred ovlašćenim tužiocem Kt.br. 24/15 od 25.02.2015.godine, priznala da je predmetni objekat izgradila bez prethodno pribavljenje građevinske dozvole, ali da nije protivpravo zauzela dio kat.parcele br.8xxxx KO U.. Naime, negdje u decembru mjesecu 2014.godine, započela je izgradnju objekta u naselju B. G., na kat.parceli br. 8xxxx KO U.. na način što je najprije izlila temeljnu AB ploču, a zatim izgradila prvu etažu, a potom i drugu etažu objekta u osnovi površine od 140 m2. Dalje je navela da je korisnik predmetnog zemljišta još od 1998.godine, kada su i izvršeni iskopi na predmetnom zemljištu, a koje navode može da potvrdi bilo ko od komšija. Istakla je da joj je žao što je započela izgradnju bez prethodno pribavljene građevinske dozvole, ali kako zivi kao podstanar, morala je sebi obezbjediti krov nad glavom. Godinama je radila kako bi zaradila novac za izgradnju objekta, te pomogli su joj i roditelji, a čak je i pozajmila novac. Smatra da joj je najveća kazna to što joj je objekat porušen od strane inspekcije.</span>
</p>
<p class="p6">
<span class="s1">Sud je u dokaznom postupku pročitao iskaz svjedoka M. J. sa zapisnika datog kod ODT-a U. Kt.br. 21/15 od 11.02.2015.godine, pročitao zapisnik o inspekcijskom pregledu Uprave za inspekcijske poslove br. 0401/6-07/15 od 19.01.2015.godine, zapisnik o inspekcijskom pregledu Uprave za inspekcijske poslove br. 0401/6-06/15 od 27.01.2015.godine, rješenje o rušenju Uprave za inspekcijske poslove br. UP 10401-2015-94 od 22.01.2015.godine, nalaz i mišljenje vještaka geodetske struke S. Lj. od 09.02.2015.godine, dopis Sekretarijata za prostorno planiranje i održivi razvoj Opštine U. br. 05-107/1-15 od 10.03.2015.godine, te izvod iz kaznene evidencije za okrivljenu S.A. br. 27/2015.</span>
</p>
<p class="p6">
<span class="s1">Svjedok M. J. je na zapisniku pred ovlašćenim tužiocem ODT-a U. Kt.br. 21/15 od 11.02.2015.godine, naveo da je zaposlen pri Upravi za inspekcijske poslove, kao inspektor zaštite prostora, te postupajući po inicijativi komunalne policije opštine U. br. UP-0401/2015-42/2 od 14.01.2015.godine, dana 19.01.2015.godine, izašao na lice mjesta u naselju B.G., gdje je izvršio inspekcijski nadzor i sačinio zapisnik o kontroli. Tom prilikom je konstatovao da NN lice izvodi građevinske radove na prizemnom objektu dimenzija cca 150 m2, u smislu izvođenja grubih građevisnkih radova, tako što je bila postavljena prva ploča, odnosno komplet prizemlje je bilo izgrađeno. Ponovnom kontrolom dana 27.01.2015.godine, ustanovio je da je nepoznati investitor nastavio sa izvođenjem građevisnkih radova na način što je nad prvom pločom prizemlja izgradio zidove od giter blokova, nakon čega je donio rješenje o rušenju i nadležnom državnom tužiocu podnio krivičnu prijavu protiv NN lica zbog krivičnog djela građenje objekta bez građevisnke dozvole iz čl. 326a Krivičnog zakonika. Dalje je naveo da se dana 09.02.2015.godine, S.A. identifikovala kao investitor objekta sa adresom N.M. bb, kojom prilikom joj je uručeno rješenje o rušenju objekta, dok se administrativnom izvršenju rješenja postupilo dana 11.02.2015.godine, u prisustvu okrivljene.  </span>
</p>
<p class="p6">
<span class="s1">Iz zapisnika o inspekcijskom pregledu Uprave za inspekcijske poslove br. 0401/6-07/15 od 19.01.2015.godine, proizilazi da je inspektor zaštite prostora postupajući po inicijativi Uprave za inspekcijske poslove broj P0401/2015-42 od 13.01.2015.godine, izašao na lice mjesta kojom prilikom je konstatovao da je na lokaciji B.G., na državnom zemljištu sagrađen objekat dimenzija cca 150 m2 od građevisnkih radova urađena je prizemna ploča.</span>
</p>
<p class="p6">
<span class="s1">Iz zapisnika o inspekcijskom pregledu Uprave za inspekcijske poslove br. 0401/6-06/15 od 27.01.2015.godine, proizilazi da se kontrolnim inspekcijskim  nadzorom na objektu spratnosti P inspektor je ustanovio da je subjekat nadzora nastavio sa radovima i na prizemnom djelu objekta nadzidao sprat.</span>
</p>
<p class="p7">
<span>Iz rješenja Uprave za inspekcijske poslove </span><span class="s1">br. UP 10401-2015-94 od 22.01.2015.godine</span><span>, proizilazi da je od strane inspektora zaštite prostora donjeto rješenje kojim je naređeno NN investitoru da poruši prizemni objekat sa nadogradnjom sprata, u osnovi cca 150 m2 na katastarskoj parceli 8xxxx KO B.G. u Opštini U. na državnom zemljištu, u roku od jednog dana, te da ako subjekat nadzora ne izvrši naložene radnje u ostavljenom roku, pristupiće se administrativnom izvršenju rješenja.</span>
</p>
<p class="p7">
<span class="s1">Iz nalaza i mišljenja vještaka geodetske struke S. Lj. od 09.02.2015.godine, proizilazi da je bespravno zauzeto dio kat.parcele br. 8xxxx u površini od 124 m2, da je na spornoj nekretnini, tj. na čitavoj površini započeta izgradnja objekta, i to suteren i prizemlje. Prilikom izlaska na licu mjesta ustanovio je da su izršeni sledeći građevinski radovi i to: suteren – grubi, dok na prizemnom djelu urađeni su zidovi i to sa zapadne strane u dužini od 6,00 m, sa južne strane u ukupnoj dužini od 8,75 m, sa istočne strane – djelom u dužini od 4,87 m. Takođe na spornoj nekretnini – objektu u izgradnji urađeno je i 8 betonskih stubova. Kat. parcela br. 8xxxx pom.zgrada u površini od 24 m 2, dvorište u površini od 500 m2 i šuma 5 kl u površini od 1072322 m 2 upisana je u listu nepokretnosti br. 1xxx KO U., na ime Opština U. – rasopolaganje, svojina Crna Gora. </span>
</p>
<p class="p4">
<span>Sud je cjenio nalaz i mišljenje vještaka geodetske struke Stijepović Ljubomira kao stručan, jasan i objektivan, zasnovan na pravilima struke i nauke, pa je iz tih razloga isti u cjelosti i prihvatio. </span>
</p>
<p class="p4">
<span class="s1">Iz dopisa Sekretarijata za prostorno planiranje i održivi razvoj Opštine U. br. 05-107/1-15 od 10.03.2015.godine, proizilazi da S. A. niti drugom licu nije izdata građevinska dozvola za izgradnju objekta na katastarskoj parceli br.8xxxx KO U.. </span>
</p>
<p class="p6">
<span class="s1">Iz izvoda iz kaznene evidencije Ministarstva Pravde Crne Gore KE 27/2015 proizilazi da okrivljena S.A. nije ranije osuđivana.</span>
</p>
<p class="p7">
<span>Cijeneći navode optužbe, odbranu okrivljene i sve izvedene dokaze na glavnom pretresu kako pojedinačno, tako i dovodeći ih u međusobnu vezu, sud nalazi da je okrivljena S.A. izvršila krivično dijelo činjenično opisano i pravno označeno kao u izreci presude.</span>
</p>
<p class="p6">
<span>Prednje činjenično stanje sud je utvrdio iz odbrane okrivljene S.A. koja je u prethodnom postupku priznala da je </span><span class="s1">predmetni objekat izgradila bez prethodno pribavljenje građevinske dozvole, navodeći da je u decembru mjesecu 2014.godine, započela izgradnju u naselju B.G. na kat.parceli br. 8xxxx KO U., na način što je najprije izlila temeljnu AB ploču, a zatim izgradila prvu etažu i potom drugu etažu objekta u osnovi površine od 140 m2. Odbranu okrivljene sud je u tom dijelu prihvatio jer je ista saglasna sa ostalim izvedenim dokazima. Prednje navode okrivljene u potupunosti potruđuje i iskaz svjedoka M. J., koji je naveo da je dana 19.01.2015.godine, izašao na lice mjesta u naselju B.G. i prilikom inspekcijskog nadzora konstatovao je da NN lice izvodi građevinske radove na prizemnom objektu dimenzija cca 150 m2 u smislu izvođenja grubih građevisnkih radova, na način što je bila postavljena prva ploča, odnosno komplet prizemlje je bilo izgrađeno, dok je ponovnom kontrolom dana 27.01.2015.godine, ustanovio je da je nepoznati investitor nastavio sa izvođenjem građevisnkih radova na način što je nad prvom pločom prizemlja izgradio zidove od giter blokova, nakon čega je donio rješenje o rušenju i nadležnom državnom tužiocu podnio krivičnu prijavu protiv NN lica, a da se dana 09.02.2015.godine, S.A. identifikovala kao investitor objekta. Kada se takva odbrana okrivljene dovede u vezu sa iskazom navedenog svjedoka onda se nesumnjivo izvodi zaključak o utvrđenosti činjenice ko je investitor predmetnog objekta, kao i o vrsti i obimu izvedenih građevisnkih radova. Iskaz navedenog svedoka sud je </span><span>cijenio kao jasan, uvjerljiv i objektivan, te u svemu saglasan sa matarijalnim dokazima i to </span><span class="s1">zapisnikom o inspekcijskom pregledu Uprave za inspekcijske poslove br. 0401/6-07/15 od 19.01.2015.godine, zapisnikom o inspekcijskom pregledu Uprave za inspekcijske poslove br. 0401/6-06/15 od 27.01.2015.godine, rješenjem o rušenju Uprave za inspekcijske poslove br. UP 10401-2015-94 od 22.01.2015.godine, koje je matarijalne dokaze sud </span><span>cijenio kao vjerodostojne, jer su sačinjeni od strane službenih lica, u skladu sa njihovim zakonskim ovlašćenjima. Na osnovu dopisa </span><span class="s1">Sekretarijata za prostorno planiranje i održivi razvoj Opštine U. br. 05-107/1-15 od 10.03.2015.godine, sud je utvrdio činjenicu da je okrivljena predmetni objekat izgradila bez građevinske dozvole, čime je postupila suprotno odredbi čl. 69 Zakona o uređenju prostora I izgradnji objekta, kojim je propisano da se “Objekat može graditi na osnovu građevinske dozvole i tehničke dokumentacije". Prvdanje okrivljene da je objekat morala da izgradi jer je živjela kao podstanar pa je morala sebi da riješi stambeno pitanje sud nije prihvatio iz razloga što je ista  sagradila objekat u velikim gabaritima (140 m2) i spratnosti P+1,a da je bila u stanju nužde zasigurno bi sagradila objekat mnogo manjih gabarita koji bi bio dovoljan za njene lične potrebe. </span>
</p>
<p class="p8">
<span>	Ocjenjujući subjektivni odnos okrivljene prema izvršenom krivičnom dijelu, sud nalazi da je okrivljena bila svjesna krivičnog dijela, odnosno svjesna činjenice da je započela izgradnju objekta bez građevinske dozvole i htjela je njegovo izvršenje, pri čemu se njen psihički odnos prema izvršenom krivičnom dijelu manifestuje kao direktni umišljaj.</span>
</p>
<p class="p9">
<span>	</span><span class="s2">Odlučujući o vrsti i visini krivične sankcije za okrivljenu, sud je cijenio sve okolnosti iz čl.42 Krivičnog zakonika odnosno olakšavajuće i otežavajuće okolnosti, pa je na strani okrivljene od olakšavajućih okolnosti cijenio raniji život,odnosno činjenicu  da ranije nije osuđivana, što je sud utvrdio iz </span><span class="s3">izvoda iz kaznene evidencije Ministarstva Pravde Crne Gore KE 27/2015, </span><span class="s2">dok od otežavajučih okolnosti nije posebno konstatovao nijednu. Imajući u vidu prethodno navedenu olakšavajuću okolnost koja stoji na strani okrivljene, njenu ličnost i težinu izvršenog krivičnog dijela,činjenicu da joj je objekat u cjelosti porušen i tako otklonjene posljedice djela sud nalazi da radi krivično pravne zaštite prema okrivljenoj S. A. nije nužno primjeniti kaznu, već je okrivljenoj izrekao uslovnu osudu kojom joj je utvrdio kaznu zatvora u trajanju od 6 (šest) mjeseci i odredio da se ista neće izvršiti ukoliko okrivljena u roku od 2 (dvije) godine po pravosnažnosti presude ne učini neko novo krivično dijelo. Sud je stanovišta i uvjerenja da će se navedenom uslovnom osudom, kao mjerom upozorenja, dovoljno uticati na okrivljenu da ubuduće ne vrši krivična djela i na eventualne druge učinioce krivičnih djela, smatrajući da će se i upozorenjem uz prijetnju kaznom postići svrha izricanja uslovne osude iz čl.52 Krivičnog zakonika, a u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika. </span>
</p>
<p class="p8">
<span>	Sud je odluku o troškovima postupka zasnovao na odredbama čl. 226 i 229 Zakonika o krivičnom postupku, pa je okrivljenu S.A. obavezao da na ime troškova vještačenja po vještaku geodetske struke uplati iznos od 108,00 eura, kao i na ime sudskog paušala uplati novčani iznos od 30,00 eura, koju visinu je odredio s obzirom na imovno stanje okrivljene, trajanje i složenosti krivičnog postupka.</span>
</p>
<p class="p10">
<span>	Sa iznijetih razloga, a na osnovu čl.374 ZKP-a, odlučeno je kao u izreci presude.</span>
</p>
<p class="p10"></p>
<p class="p11">
<span>                                             OSNOVNI SUD U ULCINJU</span>
</p>
<p class="p12">
<span>	                 Dana 15.04.2015.godine</span>
</p>
<p class="p12"></p>
<p class="p13">
<span>                                                                                               	</span>
</p>
<p class="p13">
<span>	ZAPISNIČAR, 				                                          S U D I J A, </span>
</p>
<p class="p14">
<span>	Škrelja Milena	           					     Mr Sanja Mirović                              	</span>
</p>
<p class="p14">
<span>		 </span>
</p>
<p class="p8">
<span>PRAVNA  POUKA:  Protiv ove presude može se izjaviti žalba u roku od 8 dana od dana  prijema prepisa iste, Višem sudu u Podgorici, a preko ovog suda. </span>
</p>
<p class="p8"></p>
<p class="p15">
<span>           	 DN-a:</span>
</p>
<p class="p15">
<span>          		 - ODT  U. </span>
</p>
<p class="p15">
<span>          		 - okrivljenoj </span>
</p>
<p class="p15">
<span>          		 - u spise</span>
</p>
<p class="p16"></p>
<p class="p16"></p>


</body>
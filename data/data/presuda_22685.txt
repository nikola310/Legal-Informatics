<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:start;hyphenate:auto;font-family:Arial;font-size:12pt;}
.p2{text-indent:0.5in;margin-left:4.5in;text-align:start;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:center;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{margin-right:-0.125in;text-align:center;hyphenate:auto;font-family:Arial;font-size:12pt;}
.p7{text-indent:0.5in;margin-right:-0.125in;text-align:justify;hyphenate:auto;font-family:Arial;font-size:12pt;}
.p8{text-indent:0.5in;margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p9{text-align:justify;hyphenate:auto;font-family:Arial;font-size:11pt;}
.p10{text-align:justify;hyphenate:auto;font-family:Times New Roman;font-size:14pt;}
.p11{text-align:start;hyphenate:auto;font-family:Arial;font-size:14pt;}
.p12{text-indent:0.51458335in;text-align:justify;hyphenate:auto;font-family:Arial;font-size:12pt;}
.p13{text-indent:0.49166667in;text-align:justify;hyphenate:auto;font-family:Arial;font-size:12pt;}
.p14{text-indent:0.49166667in;text-align:start;hyphenate:auto;font-family:Arial;font-size:12pt;}
.p15{text-indent:0.49166667in;text-align:justify;hyphenate:auto;font-family:Times New Roman;font-size:14pt;}
.p16{margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p17{text-indent:0.49166667in;margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p18{margin-left:0.5in;text-align:start;hyphenate:auto;font-family:Arial;font-size:12pt;}
.p19{text-indent:0.5in;margin-left:1.5in;text-align:start;hyphenate:auto;font-family:Arial;font-size:12pt;}
.p20{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-style:italic;}
.s3{color:red;}
.s4{font-family:Arial;font-size:12pt;}
.s5{font-weight:bold;font-style:italic;}
</style>
<title>K</title>
<meta content="vesna.kovacevic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p1">
<span>                                                                                              </span><span class="s1"> </span><span>K.br.331/10</span>
</p>
<p class="p2"></p>
<p class="p2"></p>
<p class="p1"></p>
<p class="p1">
<span>		U   IME  CRNE GORE</span>
</p>
<p class="p1"></p>
<p class="p1"></p>
<p class="p3">
<span>	OSNOVNI SUD U NIKŠIĆU, kao prvostepeni krivični, sudija Vesna Kovačević uz sudjelovanje Nikolić Rade, kao zapisničara, u krivičnom predmetu protiv okrivljenog R.R., zbog krivičnog djela nedozvoljeno držanje oružja i eksplozivnih materija iz čl. 403 st.1. Krivičnog zakonika i laka tjelesna povreda iz čl.152 st.2 u vezi st.1 Krivičnog zakonika, po optužnom predlogu ODT u Nikšiću, Kt.br.482/10 od 06.07.2010.god. nakon dovršenog glavnog i javnog pretresa dana 12.10.2012 god. u prisustvu zamjenika ODT-a  L.S., okrivljenog R.R., njegovih branilaca M. D. i M. J., advokata iz N., istog dana donio je, a dana 15.10.2012.god.  javno objavio</span>
</p>
<p class="p3"></p>
<p class="p4"></p>
<p class="p4">
<span>P R E S U D U</span>
</p>
<p class="p4"></p>
<p class="p3"></p>
<p class="p3">
<span>	Okrivljeni:R.R., sa jmbg:... od oca B. i majke S., rođene D., rođen ...god. u N.sa stalnim prebivalištem u N., državljanin Crne Gore, pismen, završio srednju školu, privatni preduzetnik, oženjen, otac dvoje djece, srednjeg imovnog stanja, ranije osuđivan presudom Opštinskog suda u Nikšiću K.39/79 od 26.02.1979.god. zbog kriv.djela iz čl.145 st.1 KZ CG-40 dana zatvora. Kaznu izdržao 01.11.1980.godine. Presudom Okružnog suda u Titogradu K.60/82 od 10.01.1983.god. zbog kriv.djela iz čl.152 st.1 t.1 KZ CG-4 mjeseca zatvora. Kaznu izdržao od 16.02.1983. do 16.06.1983.godine. Presudom Okružnog suda u Titogradu K.334/82 od 28.05.1984.god. zbog kriv.djela iz čl.166 st.1 i 3 KZ CG-5 mjeseci zatvora. Kaznu izdržao od 26.07.1984. do 21.12.1984.godine. Presudom Opštinskog suda u Nikšiću K.557/82 od 01.07.1984.god. zbog kriv.djela iz čl.208 st.2 KZ CG-6 mjeseci zatvora, presudom Okružnog suda u Titogradu K.229/86 od 31.05.1988.god. zbog kriv.djela iz čl.39/1 KZ SRCG-15 godina zatvora. Kaznu izdržao 14.11.1994.godine. Presudom Višeg suda u Podgorici K.6/87 od 30.10.1991.god. zbog kriv.djela iz čl.93/2 u vezi st.1 KZ CG-2 godine zatvora, presudom Osnovnog suda u Nikšiću K.545/06 od 14.06.2007.god. zbog kriv.djela iz čl.403 st.1 KZ-optužba se odbija. </span>
</p>
<p class="p3"></p>
<p class="p3">
<span class="s1">	</span>
</p>
<p class="p3">
<span>     I                                            K r i v   j e</span>
</p>
<p class="p3"></p>
<p class="p3"></p>
<p class="p5">
<span class="s2">           </span><span>Što je:</span>
</p>
<p class="p5"></p>
<p class="p5">
<span>Dana 21.06.2010.godine u N., na javnom mjestu, protivno odredbi čl.11 Zakona o oružju RCG, nosio pištolj marke »G« fabrički broj ... sa okvirom od 15 metaka, koji pištolj je protivno odredbi čl.15 Zakona o oružju RCG nabavio bez odobrenja i držao do navedenog dana kada je isti oduzet,</span>
</p>
<p class="p3"></p>
<p class="p5">
<span class="s1">- </span><span>čime je izvršio krivično djelo nedozvoljeno držanje oružja i eksplozivnih materija iz čl. 403 st. 1  Krivičnog zakonika</span>
</p>
<p class="p3"></p>
<p class="p5">
<span>- pa sud okrivljenog shodno čl.4</span><span class="s3">.</span><span>st.2,čl.32, čl.36, čl. 42 Krivičnog Zakonika i čl.226, čl.229 i čl.374 Zakonika o krivičnom postupku,  </span>
</p>
<p class="p3"></p>
<p class="p3"></p>
<p class="p6">
<span>O S U Đ U J E</span>
</p>
<p class="p6"></p>
<p class="p7">
<span>Na kaznu zatvora u trajanju od tri mjeseca  koju kaznu je okrivljeni dužan izdržati nakon pravosnažnosti presude.</span>
</p>
<p class="p3"></p>
<p class="p5">
<span>Obavezuje se okrivljeni da na ime troškova krivičnog postupka plati iznos od 208,00 eura u roku od 15  dana po pravosnažnosti presude, pod prijetnjom prinudnog izvršenja na žiro račun ovog suda br. 832-152-32.</span>
</p>
<p class="p5"></p>
<p class="p8">
<span>Sud  shodno čl.75 Krivičnog zakonika i z r i č e MJERU BEZBJEDNOSTI oduzimanje pištolja marke »G« fabrički broj ... sa okvirom od 15 metaka odgovarajućeg kalibra.</span>
</p>
<p class="p1"></p>
<p class="p3">
<span>II      Prema okrivljenom R.R. sa prednjim podacima. </span>
</p>
<p class="p3"></p>
<p class="p3">
<span>	Shodno čl. 372. tač.1. Zakonika o krivičnom postupku</span>
</p>
<p class="p3">
<span> </span>
</p>
<p class="p3"></p>
<p class="p4">
<span>ODBIJA SE OPTUŽBA</span>
</p>
<p class="p4"></p>
<p class="p4"></p>
<p class="p3">
<span>Da je:</span>
</p>
<p class="p9"></p>
<p class="p10">
<span>     </span><span class="s4">Dana 21.06.2010.godine u N.,  oštećenom E.Z. nanio laku tjelesnu povredu u vidu nagnječenja desne podlaktice na način što ga je nogom na kojoj se nalazila obuća sa tvrdim đonom, kao sredstvo podobno da tijelo teško povrijedi ili zdravlje teško naruši , udario u predjelu ruke koju je oštećeni podigao iznad glave , da bi se zaštitio od udarca,</span>
</p>
<p class="p10">
<span class="s5">	</span>
</p>
<p class="p10">
<span>	</span><span class="s4">- čime bi  izvršio  krivično djelo  laka tjelesna povreda iz člana 152 stav 2 u vezi stava 1  Krivičnog zakonika.</span>
</p>
<p class="p1"></p>
<p class="p1">
<span class="s1">                            </span>
</p>
<p class="p1"></p>
<p class="p11">
<span>                                     O b r a z l o ž e n j e</span>
</p>
<p class="p11"></p>
<p class="p4"></p>
<p class="p12">
<span> Optužnim predlogom ODT-a u Nikšiću, Kt.br.482/10 od 06.07.2010.godine, stavljeno je na teret okrivljenom R.R. izvršenje krivičnog djela nedozvoljeno držanje oružja i eksplozivnih materija iz čl. 403 st.1. Krivičnog zakonika i laka tjelesna povreda iz čl.152 st.2 u vezi st.1 Krivičnog zakonika pa je  zamjenik ODT-a  L. S.,  zastupajući optužni akt na glavnom pretresu u završnoj riječi istakla da imajući u vidu provedene dokaze u toku postupka, nije bilo sigurnih dokaza koji bi ukazivali da je okrivljeni izvršilac kriv.djela laka tjelesna povreda iz čl.152 st.2 u vezi st.1 Krivičnog zakonika pa je odustala od kriv.gonjenja koje se odnosi na predmetno krivično djelo koje je opisano pod st.2 optužbe dok je u odnosu na kriv.djelo koje je opisano pod stavom 1. optužbe, smatrala da je provedenim dokazima u potpunosti utvrđeno činjenično stanje, te da je okrivljeni počinio kriv.djelo nedozvoljeno držanje oružja i eksplozitivnih materija iz čl.403 st.1 KZ, pa s obzirom na prednje predložila sudu da okrivljenog za isto oglasi krivim i osudi po zakonu i da mu izrekne mjeru bezbjednosti oduzimanja predmeta shodno čl.75 KZ. </span>
</p>
<p class="p12"></p>
<p class="p5">
<span>Okrivljeni R.R. nije priznao krivično djelo ni krivicu za isto pa je u svojoj odbrani u bitnom naveo da se dana 21.06.2010.godine oko 21,00 h svojim  putničkim motornim vozilom marke »N« kretao od svoje kuće do kafića koji drži u centru grada kada je u  blizini kapije gradske pijace sreo E. Z. i A. D., koji su išli trotoarom. Svirnuo im je a zatim zaustavio vozilo pa je  E. prišao vozilu sa strane suvozača i počeli su da razgovaraju u vezi njihovog dogovora od prije 5-6 dana da mu E. pozajmi 15 000 eura, koje su mu bile potrebne radi nadoknade troškova otplate mašina. E. Z.a poznaje odavno jer  se druže 20-30 godina i više puta su  jedan drugom pozajmljivali novac međutim  E. mu je rekao da ne može da nađe novac, jer mu neki dužnik nije vratio pare, pa je pitao E.a  što ga ranije nije obavijestio, na vrijeme kako bi se negdje drugo snašao da bi u tom momentu E. odjednom počeo da trči u pravcu zgrade »S«, a on ga je zvao i govorio mu »Šta je budalo jedna, jesi li normalan, što bježiš«. Okrivljeni ističe da se  uputio ka »skveru« gdje živi E., jer je želio da se ponovo vidi sa njim kako bi saznao zašto je  bježao pa ga je  sreo u blizini starog »J.«, kako stoji pored jednog vozila i kada je  izašao iz vozila i prišao E.u isti je počeo ponovo da bježi pa je njegov prijatelj P. potrčao za E.om u pravcu gradskog trga,a  za njima i on  jer se bojao da P.  ne sustigne i ne udari E.a. Kada je došao blizu spomenika kralja Nikole na trgu, E. i P. su stajali jedan pored drugog, pa je opet pitao E.a  zasto je bježao ali tada su im prišla nekolika nepoznata momka, od kojih je jedan rekao »Stanite u čemu je problem«, na šta je on odgovorio da nema nikakvih problema a zatim je jedan od te trojice momaka izvadio službenu legitimaciju policije i rekao im da sačekaju interventni vod kako bi pošli u stanicu policije.Predložio je tim policajcima da sam pođe taxi vozilom do stanice policije iz razloga da ga građani ne gledaju kako ga policija privodi, ali to mu nijesu dozvolili, pa su ga odmah zatim i priveli u PJ Nikšić. Tom prilikom nije kod sebe posjedovao nikakvo oružje, ni prilikom prvog kao ni drugog susreta sa E.om, niti je imao šta u rukama, ali je posjedovao jedan vazdušni pištolj koju mu inače služi za streljaštvo a koji je nosio propisno upakovan u jednoj kutiji u prtljažniku vozila, koji mu je policija kasnije pregledom vozila pronašla i oduzela. Konkretnom prilikom je doživio torturu od strane policije, jer je prilikom hapšenja više puta udaran i imao je povrede po tijelu, tako da se u više navrata javljao ljekaru, pa je protiv istih podnio kriv.prijavu, a kasnije  je bio kod načelnika B. D. na informativnom razgovoru, koji mu je tom prilikom kazao da je pred trafiku pronađen službeni pištolj, što znači da taj pištolj nije njegov i da je mišljenja da mu ga je policija podmetnula.U završnoj riječi je sam i preko svog branioca istakao da provedenim dokazima nije u potpunosti utvrđeno da je konkretnom prilikom kod sebe imao oružje tj.pištolj, pa je samim tim predložio sudu da ga oslobodi od optužbe usled nedostatka dokaza, tražeči  troškove postupka za izabranog branioca. </span>
</p>
<p class="p13"></p>
<p class="p13">
<span>U dokaznom postupku sud je saslušao svjedoka E. Z.a, te svjedoke P. R., Ad. D., B. Z.a, G.B.a, Ž. M., M. D., D. V., R. D. i S.N., na saglasan predlog stranaka pročitao nalaz i mišljenje vještaka med.struke dr B. V., izvještaj Forenzičkog centra Danilovgrad, izvještaj UP PJ Nikšić Kriminalističke tehnike br.562/10 od 21.06.2010.god. o krim.tehničkom pregledu lica mjesta, dopis direktora UP PJ Nikšić br.681/10-46854/3 od 28.01.2011.god., dopis Predsjednika kluba praktičnog streljaštva Podgorica od 26.04.2011.god. izvršio uvid u potvrdu o privremenom oduzimanju predmeta od 20.03 2009 godine i zapisnik o pretresanju stana od koji je uredno potpisan od S.N. i pravosnažnu presudu Osnovnog suda u Nkšiću K 515/ 10 OD 4.04. 2011 godine i izvod iz kaznene evidencije na ime okrivljenog. </span>
</p>
<p class="p13"></p>
<p class="p3">
<span>           Cijeneći navode optužbe i odbrane, te provedene dokaze, kako pojedinačno, tako i u njihovoj međusobnoj povezanosti, Sud nalazi da je okrivljeni počinio krivično djelo stavljeno mu na teret, na način, vrijeme i mjesto, kako je to bliže predstavljeno izrekom ove presude, pa ga je oglasio krivim i krivično-pravno odgovornim iz sledećih razloga:</span>
</p>
<p class="p14"></p>
<p class="p13">
<span>Saslušan u svojstvu svjedoka E. Z. je  u svom iskazu u bitnom  naveo da se sa R.em poznaje odavno, da su bili komšije i da su se družili, te da su jedan drugom pozajmljivali novac i uredno vraćali. Kako je skupljao novac za kola i imao negdje oko 15 000 eura, za koji je R. znao, tražio mu je taj novac  zbog nekih problema koje je imao, ali on nije želio da mu  pozajmi da bi  dana 21.06.2010.god. u večernjim satima kada se nalazio u blizini pijace u ul...u društvu sa A. D., ispred nijh se zaustavilo jedno vozilo kojim je upravljao R.R. koji je otvorio vrata suvozača i rekao » Kako mi ono lijepo završi« pozivajući ga da sjedne. Obzirom da je vidio kako je R. ljut  odmakao se od kola, a kada je R. izašao iz istih, počeo je da trči prema centru grada prema zgradi »S«, a R. je potrčao za njim jedno dvadesetak metara govoreći mu da stane.  Naveo je da mu se malo kasnije pridružio i A.i da su komentarišući to produžili centrom grada a kada je stigao do starog J., vidio je da mu prilazi jedno auto marke »P« kojim je upravljao M. R., R. brat, koji mu je inače dobar prijatelj i taman kada je želio da popriča sa njim primijetio je kako prema njemu trče R. R. i R. P.. U tom trenutku isti je  počeo da trči tj.da bježi nazad prema centru grada pored trafike ispred kafea G. ali  su ga u blizini spomenika kralja Nikole sustigli pa kako se sapleo, pao je i  tada je R. natrčao na njega i udario ga nogom. Istakao je da se tog istog trenutka stvorila policija koja je savladala R.a a njega sproveli da da izjavu. Dalje je istakao da nije vidio nikakav pištolj kod R.a prilikom tog prvog susreta, niti u autu na mjestu suvazača, te da nije vidio da je isti trčao za njim prema zgradi »S.« sa pištoljem u ruci, kao ni prilikom drugog susreta kada je R. trčao za njim, takođe nije imao pištolj. Naveo je da je samo pri tom bijegu čuo da je R.u nešto ispalo ali to je vjerovatno bio mobilni telefon, pojašnjavajući da kada je pred policijom pominjao pištolj to je uradio jer je bio zbunjen i prestrašen. Na insistiranje policije pošao je u bolnicu zbog crvenila na rukama ali te povrede nijesu bile teže prirode već samo ograbotine, pa su ga odmah pustili kući. Na glavnom pretresu je istakao da se ne sjeća da se uopšte sreo sa R. i da R. tom prilikom nije imao pištolj. U konačnom je istakao da se ne pridružuje kriv.gonjenju protiv okrivljenog.</span>
</p>
<p class="p13"></p>
<p class="p13">
<span> Saslušan u svojstvu svjedoka P. R. je  u bitnom istakao da je konkretne večeri šetao centrom grada pored Hotela oko 9 časova kada ga je sreo  prijatelj R. R., pa je sjeo u njegova kola i tada su napravili jedan krug po gradu. Naveo je da su došli u blizini starog »J.«, parkirali se i izašli iz kola, kada je čuo da se R. nekom obratio da stane i tada je vidio da je to rekao E. Z.u, kog poznaje dugi niz godina. Međutim, E.  se okrenuo i pobjegao u pravcu centra ,a on je instinktivno neznajući o čemu se radi potrčao za istim, jer je mislio da ima neke problem jer tom prilikom nijesu razgovarali ni on ni R. sa E.om, zatim ga je sustigao kod trafika pored G. u blizini spomenika kralja Nikole pa ga je uhvatio za rame i pitao što bježi a zatim  kada je R. stigao ,on se odmakao od njih dvojice. Zatim su im prišla nekolika policajca u civilu a zatim se stvorila gužva i priveli su R.a, tako da seon lično nije udaljavao sa lica mjesta dok R. nije pošao a zatim se vratio prema parkiranom vozilu. Istakao je da tom prilikom R. u rukama nije imao pištolj jer je svo vrijeme bio sa njim dok nije pošao u policiju.</span>
</p>
<p class="p13"></p>
<p class="p13">
<span> Saslušan u svojstvu svjedoka A. D. je u bitnom istakao da je dana 21.06.2010.god. bio u društvu sa E. Z. i da su šetali gradom, te da su negdje oko 9 časova uveče prolazili  ulicom ...u blizini pijace i vidio je da se tom prilikom pored njih zaustavilo vozilo kojim je upravljao R.R., kojeg poznaje odavno. Istakao je da nije prilazio vozilu ali je vidio da je E. prišao kolima do suvozačeve strane i da je razgovarao sa R. ali nije čuo šta su pričali jer je bio udaljen jedno 7-8 metara a zatim je vidio da E. odlazi od kola a R. iz istih izlazi i govori E.u da stane,međutim E. je počeo da trči prema zgradi »S«, a R. je potrčao za njim nekoliko metara a zatim je odustao i vratio se do kola. Naveo je da se kasnije pridružio E.u i da su zajedno produžili korzom prema skveru a kada su došli do starog »J« primijetili su da se vozilom parkirao M.R.R. brat, koji je otvorio prozor i nešto razgovarao sa E., a zatim se pojavio  R. R. i tada je E. opet počeo da trči prema centru, a R. za njim govoreći mu »Stani », pa su se obojica izgubila iz njegovog vidokruga. Dalje je istakao da te večeri nije primijetio pištolj u ruci R. </span>
</p>
<p class="p13"></p>
<p class="p13">
<span>Saslušan u svojstvu svjedoka B. Z. u bitnom je istakao da je zaposlen u Upravi policije  Nikšiću i da obavlja poslove inspektora za krvne delikte, da je dana 21.06.2010.god. u večernjim časovima bio u društvu sa svojim kolegama Ž. M., G.B.om i M. D., te da su bili u civilnoj garderobi ali su se u gradu nalazili u okviru planiranih službenih aktivnosti i sjedjeli su u lokalu »P.« u centru grada. Negdje poslije 21,30 časova ispred lokala je protrčao jedan momak obarajući za sobom stolove na terasi a za njim su trčala dva lica, pa su se oni odmah dali u potjeru za njima i sustigli ih negdje u centru grada kod spomenika kralja Nikole gdje  je jedno lice ležalo na asfaltu a iznad njega je bio R. R., kojeg je inače poznavao iz viđenja i isti je držao u ruci pištolj okrenut prema tom licu koje je ležalo na asfaltu. Istakao je da su oni usput govorili »Stoj policija« i mislio je da je G.rekao R.u da se odmakne i da baci pištolj, a isti se odmakao jedno korak, dva unazad a pištolj je proturio iza leđa i dodao ga jednom momku koji ga je uzeo i pobjegao prema gradskoj kafani i trafikama brze hrane. Naveo je da su zatim on i G.potrčali za tim momkom, a isti je trčao ispred njih jedno 10 metara i kada je protrčao pored tih trafika brze hrane odbacio je taj pištolj i nastavio da trči. Dalje je naveo da se on vratio kod kolega u centru grada gdje je R. lišen slobode i sporveden u stanicu policije, dok je G.ostao pored tog odbačenog pištolja dok nijesu došli radnici krim.tehničke službe da ga preuzmu. Pojasnio je da kada su prišli tom licu koje je ležalo na asfaltu vidjeli su da R. čuči iznad njega i da drži pištolj u ruci koji je bio okrenut  prema grudima tog lica koje je ležalo. Istakao je da je cijelo vrijeme vidio pištolj dok ga R. nije dodao tom licu, jer iako je isti bio okrenut leđima nije zaklonio pištolj. </span>
</p>
<p class="p13"></p>
<p class="p13">
<span>Saslušan u svojstvu svjedoka G.B. u bitnom je istakao da je zaposlen u Upravi policije i da obavlja poslove rukovodioca filijale za borbu protiv droge Nikšić, te da je dana 21.06.2010.god. u večernjim satima bio u gradu sa svojim kolegama iz Uprave policije Ž. M., M. D. i B. Z., a u okviru njihovih planskih aktivnosti I da su sjedjeli u kafani “P” u ul… u centru grada i negdje oko 21,30 časova primijetili su lice koje je protrčalo ispred terase obarajući visoke stolove za sobom. Za istim su protrčala još dva lica, a zatim i oni i govorili “Stoj policija” i ta lica su sustigli na centru grada u blizini spomenika kralja Nikole.Jedno od tih lica se nalazilo na zemlji sa rukama preko glave a iznad tog lica je stajao R. R., kojeg je poznavao od ranije i držao uperen  pištolj prema njemu. Odmah su se legitimisali kao policajci govoreći mu da baci pištolj pa se R. povukao jedno korak unazad i taj pištolj sklonio iza leđa dodavši ga jednom momku koji je sa pištoljem pobjegao prema gradskoj kafani i diskoteci “F”. Naveo je da su on i B. Z. odmah potrčali za tim licem koje je bježalo ispred njih jedno 15-20 metara, pri tom mu govorili da stane ali isti nije stao već je protrčao ispred trafika brze hrane I bacio pištolj uz jedan od tih objekata a on nastavio da trči uz ulicu …. Dalje je naveo da je ostao kod pištolja jedno 7-8 minuta, a zatim pozvao dva pozornika da tu ostanu dok ne dođu krim.tehničari, dok je njegov kolega B. još jedno vrijeme trčao za tim momkom ali kako ga nije stigao isti se vratio. Pištolj su kasnije uzeli krim.tehničari a zatim se vratio na mjesto gdje je bio R. i vidio je da su istog smjestili u kombi.</span>
</p>
<p class="p13"></p>
<p class="p13">
<span>Saslušan u svojstvu svjedoka Ž. M. u bitnom je istakao da je zaposlen u Upravi policije i da obavlja poslove šefa kriminaliteta i da je dana 21.06.2010.god. bio u društvu sa svojim kolegama G.B., M. D. i B. Z.. te da su bili u kontroli i obilasku dužeg dijela grada posebno radi kontrole bezbjedosno interesantnih lica pa su svratili u ugostiteljski objekat »P.« u ul. ... Naveo je da su primijetili da iz pravca stare pošte trči neko uz viku i galamu, da je jedno lice  bježalo i za sobom prevrnulo viseće stolove ispred »P.«, a za tim licem su protrčala još dva lica, a zatim i oni. Naveo je da su govorili »Stoj policija« i da su ih stigli na centru grada u blizini spomenika kralja Nikole i da je vidio da je jedno lice ležalo zgrčeno na asfaltnoj podlozi a takođe je primijetio da se iznad njega sa pištoljem u ruci nalazi R.R. kojeg je znao od ranije. Istakao je da je vidio da je pištolj crne boje i da ga je R. držao u ispruženoj ruci prema tom licu koje je ležalo zgrčeno na asfaltu. Dalje je istakao da su oni govorili »Policija baci pištolj« i primjetio je tom prilikom da je R. spustio prema tijelu tu ruku sa pištoljem a zatim je ruku stavio iza leđa i dodao pištolj jednom momku, koga nije poznavao ali je vidio da je obučen u neku tamnu garderobu i da je odmah sa tim pištoljem pobjegao prema gradskoj kafani. Naveo je da je za njim otrčao G.i B. dok su on i M. ostali su na licu mjesta i rekli su R.u da mora sa njima poći u policiju. </span>
</p>
<p class="p13"></p>
<p class="p13">
<span> Saslušan u svojstvu svjedoka M. D. u bitnom je istakao da je dana 21.06.2010.god. bio u gradu u društvu sa Ž. M., G.B.. i B. Z.. i da su pratili bezbjedonosno interesantna lica i nalazili su se u jednom lokalu u centru grada u ulici ...koji se zove »P« da bi  negdje poslije 9 časova uveče ispred lokala protrčalo jedno lice rušeći za sobom stolove a za njim su u trku išla još dva lica, pa su i oni ustali i potrčali za njima govoreći »Stoj policija«. Naveo je da je bila gužva jer su trčali kroz korzo ali su ta lica stigli na trgu u blizini spomenika kralja Nikole i tada je vidio da se jedno lice nalazi zgrčeno na asfaltu sa rukama preko glave i kada su prišli vidio je R.R. da drži pištolju u ruci koji je bio uperen u osobu koja je ležala na zemlji, a za kojeg je kasnije saznao da se zove E. Z., a zatim je primijeti da R. koji je bio u poluklečećem položaju okrenut prema E.u lagano dodaje taj pištolj, crne boje,  licu koje je bilo iza njega i to lice je zatim počelo da bježi, a njegove kolege su potrčale za njim.</span>
</p>
<p class="p13"></p>
<p class="p13">
<span>Saslušan u svojstvu svjedoka D.V. u bitnom je istakao da je bio sekretar kluba praktičnog streljaštva koji se zvao M.do 2005.godine i znao je da se određena vrsta oružja odnosno pištolja nabavljala preko policije i da su to bili obično pištolji marke G.. Naveo je da se sjeća da su dva pištolja data na revers u streljanu B..S. B. koji je preminuo i on posjeduje samo dokaz da je ustupio S.u ta dva pištolja na jednoj listici, koju je upisao radi svoje evidencije i da je pištolj marke »G.« fabrički broj ... ustupljen S. a revers o ustupanju pištolja i sva dokumentacija se 2005.god. zagubila jer je često dolazilo do promjene sjedišta kluba, odnosno četiri puta su se selili. Istakao je da prilaže listicu kao jedini dokaz da je pištolj ustupio B., odnosno g-din S. i  da je R. D. bio prisutan kada je on ta dva pištolja ostavio na revers B. i kasnije je nakon nekolika dana došao i S.  mu dao potpisan revers.</span>
</p>
<p class="p13"></p>
<p class="p13">
<span> Saslušan u svojstvu svjedoka R. Dr. u bitnom je istakao da je radio kao oružar  u streljani »B« u Nikšiću i poznato mu je da je postojao neki ugovor o poslovnoj tehničkoj saradnji između B. i nekog kluba iz Podgorice-M. P., i čini mu se da je D. u ime tog kluba donio na revers dva pištolja, kod njih u streljanu radi korišćenja i bili su isključiva namijenjeni za službena lica, odnosno radnike policije, pa je u svom  S. BR. držao zaključane pištolje i niko nije imao pristup tako da ti pištolji kad S. nije bio prisutan nijesu ni korišćeni. Napomenuo je i to da se sjeća da je pištolj ostavljen na revers i kada je donio ta dva pištolja D. nije podigao revers jer nije bio prisutan S. BR. a tek je nakon dva-tri dana podigao revers, da se radilo o pištoljima marke »G.« i  da je streljanu napustio prije smrti S.a jedno godinu i po dana i ti pištolji su ostali kada je on napustio B., te da nije znao šta se nakon toga dešavalo.</span>
</p>
<p class="p13"></p>
<p class="p13">
<span>Saslušana u svojstvu svjedoka S.N. u bitnom je istakla da je njen otac držao streljanu B., odnosno školu za djecu sa vazdušnim puškama od 1989. do 2007.god. i nakon njegove smrti su oni to oružje iz te streljane ponijeli kući, pa je policija oduzela oružje iz kuće, a to za koje je njen otac imao dozvolu su zadržali u kući. Radilo se o streljani gdje je imao pristup svako fizičko lice, čak i policija a poslije smrti oca svo oružje koje je bilo u streljani prebacila u kuću, kada je oduzeto od policije. Navela je da joj nije bilo poznato ništa o pištoljima marke »G.«, kao ni to da je njen otac u streljani imao poseban sef za oružje. Dalje je navela da je prilikom pretresa stana i oduzimanja oružja vidjela pojedinačno svako oružje koje je oduzeto, tako da je bilo par pušaka i municija, a R. R. nije bio član streljačkog kluba, te da ga ona nikada nije vidjela u streljani, a poznaje ga iz vidjenja i sigurno bi ga prepoznala.</span>
</p>
<p class="p15"></p>
<p class="p13">
<span>Iz nalaza i mišljenja vještaka med.struke dr B. V. proizilazi da je oštećeni E. Z. konkretnom prilikom zadobio povrede nagnječenje u predjelu desne podlaktice i nagnječenje u predjelu debelog mesa a koje su po svojoj prirodi lake.</span>
</p>
<p class="p13"></p>
<p class="p5">
<span>Iz izvještaja Forenzičkog centra Danilovgrad, o daktiloskopskoj pretrazi tragova papilarnih linija 07-broj 244/11-2-2560/1 od 17.01.2011.godine, sud je utvrdio da je konstatovano da je izvršenom DTK pretragom na uzorku-pištolj “G.”fab.br… sa okvirom u kome je 15 metaka, u FC označenom br.1, nijesu pronadjeni tragovi papilarnih linija. Naime , vještak grafolog .V. je na pretresu pojasnio da su prilikom daktiloskopskog vještačenja pomoću paracjelopinata korišćene cijenokrilatne komore. Istakao je da način na koji mogu nastati tragovi papilarnih linija ,podrazumijeva kontakt između prsta na kojima se nalaze crteži sa papilarnim linijama i neke površine. Vještak je pojasnio da se u svim situacijama ne održavaju otisci papilarnih linja, a razlozi za to mogu da budu, odnosno ne izazivaju precizno protek vremena, vremenski uslovi, blizina izvoru vlage ili ekstermne toplote i sl. U daljem izlaganju naveo je da na predmetnom pištolju nije bilo nikakvih tragova, jer je postojala mogućnost da je došlo do čišćenja istog, a kao drugu varijantu naveo je da može uticati protek vremena, od momenta kada je pištolj oduzet do momenta kada su uzeti uzorci, što predstavlja drugi razlog zbog čega nema papilarinh linija na konkretnom predmetu-pištolju. </span>
</p>
<p class="p5"></p>
<p class="p5">
<span>Iz izvještaja UP PJ Nikšić Kriminalističke tehnike br.562/10 od 21.06.2010.god. o krim.tehničkom pregledu lica mjesta, sud je utvrdio da je konstatovano da je dana 21.06.2010.godine izvršeno izuzimanje odbačenog pištolja marke “G.” fab.br…. sa okrivom u kojem je bilo 15 metaka, na licu mjesta u N.</span>
</p>
<p class="p5"></p>
<p class="p5">
<span> Iz dopisa direktora UP PJ Nikšić br.681/10-46854/3 od 28.01.2011.god. proizilazi da  predmetni pištolj marke “G.” fab.br., nije bio u vlasništvu Uprave policije, a da je nekada bio u vlasništvu MUP-a RCG i da je aktom ministarstva br.404/04-1227/1 ustupljen klubu praktičnog streljaštva “M.p.” iz Podgorice.</span>
</p>
<p class="p5"></p>
<p class="p5">
<span> Iz dopisa Predsjednika kluba praktičnog streljaštva Podgorica od 26.04.2011.god. proizilazi da prema raspoloživoj dokumentaciji kluba praktičnog streljaštva “M. p”, koja je preuzeta 05.04.2006.godine kada je formiran novi Upravni odbor kluba, predmetni pištolj se nije nalazio na zaduženju u klubu, niti je isti bio u njihovom posjedu, niti je korišćen od strane članova njihovog kluba.Navedni pištolj je ovom klubu ustupljen 2004 godine od strane MUP RCG ali je dio klubske arhive nedostupan a bliže informacije može dati sekretar kluba V. D. o tome da li je predmetni pištolj ustupljen drugom klubu i kada.</span>
</p>
<p class="p5"></p>
<p class="p5">
<span>Iz citirane  potvrde o privremenom oduzimanju predmeta od 20.03 2009 godine i zapisnika o pretresanju stana od koji je uredno potpisan od S. N. i pravosnažne presudu Osnovnog suda u Nkšiću K 515/ 10 OD 4.04. 2011 godine kojom je S. V. , supruga pok.S. B. oglašena krivom za krivično djelo nedozvoljeno držanje oružja i eksplozivnih materija iz čl. 403 st. 2  Krivičnog zakonika</span><span class="s1"> </span><span>utvrđuje se da službenici policije tom prilikom nijesu oduzeli od porodice pok.Branka S.a pištolj  marke »G.« fabrički broj ...</span>
</p>
<p class="p5"></p>
<p class="p5">
<span> Imajuću u vidu odbranu okrivljenog i dovodeći je u vezu sa provedenim dokazima, sud utvrđuje da je okrivljeni dana 21.06.2010.godine u Nikšiću, na javnom mjestu na Trgu slobode, protivno odredbi čl.11 Zakona o oružju RCG, nosio pištolj marke »G.« fabrički broj .sa okvirom od 15 metaka, koji pištolj je protivno odredbi čl.15 Zakona o oružju RCG nabavio bez odobrenja i držao do navedenog dana kada je isti oduzet, te na tako opisan način sa direktnim umišljajem izvršio krivično djelo nedozvoljeno držanje oružja i eksplozivnih materija iz čl. 403.st.1 KZ.</span>
</p>
<p class="p5"></p>
<p class="p5">
<span>Okrivljeni ne priznaje izvršenje krivičnog djela navodeći da konkretnom prilikom nije imao pištolj kod sebe već da mu je isti podmetnut od strane službenika Uprave policije Nikšić.</span>
</p>
<p class="p5"></p>
<p class="p5">
<span> Odbranu okrivljenog sud je odbacio kao neosnovanu i sračunato datu radi izbjegavnja kriv.odgovornosti i krivice budući da je opovrgnuta provedenim dokazima, iskazima svjedoka B. Z.., G.B.., Ž. M. i M. D., koje je sud cijenio kao utemeljene i vjerodostojne, poklonio im punu vjeru jer su u prethodnom postupku i na glavnom pretresu kod ovog suda, svaki pojedinačno, bili dosledni u svojim iskazima  prilikom opisa toka događaja. Naime, isti su se decidno izjasnili o konkretnom događaju, objašnjavajući sam događaj, položaje konkretnih lica- učesnika istog kao i opis crnog pištolja, koji su jasno vidjeli u desnoj ruci okrivljenog R., kojom prilikom je isti bio uperen u  E., koji je ležao u zgrčenom položaju na asfaltnoj površini. Dakle, sud je utvrdio da je konkretne večeri okrivljeni držao pištolj u desnoj ruci koji je, nešto kasnije dodao nepoznatom licu koje je stajalo iza njega, a koje se potom udaljilo sa lica mjesta, bježeći ka gradskoj kafani, gdje je u blizini trafika sa brzom hranom, isti odbacilo, nastavljajući da bježi ka ulici .... Prednje potvrđuju svjedoci  G.i B. koji su vidjeli kada je to lice odbacilo od sebe pištolj pored trafike sa brzom hranom a koji mu je predhodno dodao okrivljeni R. i da je zatim taj pištolj izuzet od krim. tehničara a zatim i poslat na vještačenje. Sam svjedok E. Z. je u predhodnom postupku tvrdio da je pred policijom spominjao pištolj jer je bio prestrašen i zbunjen i da je R. nešto ispalio ali da je to vjerovatno telefon a to što je svjedok kasnije izmijenio iskaz na glavnom pretresu i istakao da se uopšte nesjeća događaja sud je cijenio kao smišljen i usmjeren ka pomaganju okrivljenom u izbjegavanju krivice posebno cijeneći da je ovaj svjedok kazao da se samo sjeća da okrivljeni R.  nije imao pištolj a ostalog događaja se ne sjeća, što je krajnje apsurdno da se sjeća samo te okolnosti  vezane za pištolj što jasno ukazuje koliko je njegov iskaz subjektivan i pristrasan.</span>
</p>
<p class="p5"></p>
<p class="p5"></p>
<p class="p5">
<span>Bez obzira što je u toku postupka utvrđeno da je predmetni pištolj bio u vlasništvu  MUP-a RCG, utvrđeno je i da je navedeni pištolj »G.« fabrički broj ... aktom ministarstva br.404/04-1227/1 I to 2004 godine ustupljen klubu praktičnog streljaštva “M. p.” iz Podgorice. Prednje je sud utvrdio iz iz dopisa direktora UP PJ Nikšić br.681/10-46854/3 od 28.01.2011.god.  da  predmetni pištolj marke “G” fab.br. nije bio u vlasništvu Uprave policije, a da je nekada bio u vlasništvu MUP-a RCG i da je aktom ministarstva br.404/04-1227/1 ustupljen klubu praktičnog streljaštva “M. p.” iz Podgorice a što je potkrijepljeno i dopisom Predsjednika kluba praktičnog streljaštva Podgorica od 26.04.2011.god.  da prema raspoloživoj dokumentaciji kluba praktičnog streljaštva “M. p.”, koja je preuzeta 05.04.2006.godine kada je formiran novi Upravni odbor kluba, predmetni pištolj se nije nalazio na zaduženju u klubu, niti je isti bio u njihovom posjedu, niti je korišćen od strane članova njihovog kluba iako je  ovom klubu ustupljen 2004 godine od strane MUP RCG. Nadalje proizilazi  da je a po kazivanju svjedoka D. V. ustupljen na revers streljani B.odnosno S. B. i to lično od njega kao  sekretara praktičnog kluba streljaštva »M. p.«, koji je S.u predao dva pištolja marke ».«  i jedan od njih je I pištolj  marke »G.« fabrički broj ...  a u prisustuvu R.D., oružara u streljani B.t, a koji svjedok R. D..  je istakao   u ovom postupku da su pištolji bili u streljani kada je on napustio streljanu ito  jedno godinu i po dana prije smrti S. B.. Nadalje iz iskaza svjedoka S. N. proizilazi da poslije smrti njenog oca u streljani nije bio nijedan pištolj marke G. jer je I predmetno oružje od njih oduzela policije.Prednje je potvrđeno i iz potvrde o privremenom oduzimanju predmeta od 20.03 2009 godine i zapisnika o pretresanju stana od koji je uredno potpisan od S. Nataše i pravosnažne presudu Osnovnog suda u Nkšiću K 515/ 10 od 4.04. 2011 da Uprava policije nije oduzela od S.a nijedan  pištolj marke »G.« fabrički broj FTY578 nakon smrti S. B..</span>
</p>
<p class="p5"></p>
<p class="p5">
<span>Naprijed provedeni dokazi potvrđuju navode optužbe da je  predmetni pištolj bio kod okrivljenog na dan izvršenja djela a  za sud I nije bitno kako I na koji način je predmetni pištolj  došao u posjed okrivljenog R. već je bitno to što ga je okrivljeni imao kod sebe  na dan izvršenja predmetnog krivičnog djela.</span>
</p>
<p class="p5">
<span>Sud je imao u vidu i nalaz Forenzičkog centra Danilovgrad, o daktiloskopskoj pretrazi tragova papilarnih linija 07-broj 244/11-2-2560/1 od 17.01.2011.godine, u kojem je  konstatovano da izvršenom DTK pretragom na uzorku-pištolj “G.”fab.br… sa okvirom u kome je 15 metaka, u FC označenom br.1, nijesu pronadjeni tragovi papilarnih linija ali predstavnik Forenzičkog centra Danilovgrad je pojasnio da se u svim situacijama ne održavaju otisci papilarnih linja, a razlozi za to mogu da budu protek vremena I  vremenski uslovi od momenta kada je pištolj oduzet do momenta kada su uzeti uzorci, što predstavlja razlog zbog čega nema papilarinh linija na konkretnom predmetu-pištolju ali isto nije uticalo na drugačiju odluku suda obzirom da nije isključilo mogućnost da je okrivljeni imao predmetni pištolj kod sebe I isti držao.</span>
</p>
<p class="p5"></p>
<p class="p5">
<span>Kako je shodno čl.11 Zakona o oružju RCG zabranjeno nošenje oružja na javnom mjestu, a koji pištolj je okrivljeni neovlašćeno protivno odredbi čl 15.  Zakona o oružju RCG nabavio i držao, to je okrivljeni postupajući protivno navedenim odredbama bio svjestan svog djela i  htio njegovo izvršenje u čemu se ogleda njegova subjektivna veza sa bićem kriv.djela manifestovana u direktom umišljaju.</span>
</p>
<p class="p5"></p>
<p class="p16">
<span>	Na osnovu čl. 75. KZ, okrivljenom je izrečena mjera bezbjednosti oduzimanja pištolja marke »G.« fabrički broj ...sa okvirom od 15 metaka odgovarajućeg kalibra, kao predmeta izvršenja krivičnog djela.</span>
</p>
<p class="p16"></p>
<p class="p17">
<span>Sud je odbio predlog branioca okrivlljenog da se saslušaju svjedoci D.A., Đ. Đ. fudbaleri obzirom da su navedeni svjedoci predloženi tek na glavnom pretresu a iz iskazan saslušanih svjedoka i materijalnih dokaza je nesumnjivo utvrđeno da je okrivljeni imao u posjed predmetni pištolj, zatim  da se provede vještačenje od strane neuropsihijatriske struke obzirom na psihičko stanje okrivljenog a što bi samo vodilo odugovlačenju postupka obzirom da je i okrivljeni i vlasnik kluba FK Č. kao i da se pribave spisi predmeta koji se vode po privatnoj tužbi R.R. povodom konkretnog događaja budući da isto ne bi bilo potrebno s obzirom  da se postupak vodio vezano za događaj nakon izvršenja djela koje je ovdje u pitanju.</span>
</p>
<p class="p17"></p>
<p class="p3">
<span>      Obzirom da je zastupajući optužni akt na glavnom pretresu zastupnik optužbe u završnoj riječi istakla da  nije bilo sigurnih dokaza koji bi ukazivali da je okrivljeni izvršilac kriv.djela laka tjelesna povreda iz čl.152 st.2 u vezi st.1 Krivičnog zakonika te iz prednjih razloga odustala od optužbe u odnosu na predmetno krivično djelo koje je opisano pod st.2 optužbe to je sud shodno čl.372. tač.1. Zakonika o krivičnom postupku donio presudu kojom se odbija optužba.</span>
</p>
<p class="p16"></p>
<p class="p16">
<span>      Prilikom utvrdjivanja krivične sankcije sud je na strani okrivljenog u smislu čl.42 KZ kao olakšavajuće okolnosti cijenio porodičnost –otac dvoje djece, a od  otežavajućih okolnosti njegovu raniju osuđivanost a što se sud uvjerio uvidom u izvod iz kaznene evidencije, pa mu je shodno čl. 36. KZ, utvrdio kaznu zatvora u trajanju od 3 mjeseca zatvora, jer je mišljenja da će se sa ovako izrečenom kaznom zatvora na okrivljenog u dovoljnoj mjeri uticati da ubuduće ne čini nova kriv. djela čime će se sa uspjehom u cjelosti postići svrha kažnjavanja iz čl.32. KZ, u okviru opšte svrhe izricanja kriv. sankcija u smislu čl.4 st.2 KZ.</span>
</p>
<p class="p13"></p>
<p class="p13">
<span>Pošto je okrivljeni oglašen krivim sud ga je obavezao da na ime troškova kriv. postupka plati iznos od 208,00 eura od čega iznos od  40,00 eura na ime paušala kao dijela troškova kriv. postupka a iznos od 44,00 eura na ime naknade vještaku medicinske struke dr B. V. i iznos od 124,00 eura na ime naknade vještaku grafologu V. I. a koji iznos troškova kriv. postupka je srazmjeran trajanju i složenosti kriv. postupka i imovnim prilikama okrivljenog a ovo shodno čl.226 u vezi čl.229 ZKP-a   i Uredbe o naknadi troškova u sudskim postupcima.</span>
</p>
<p class="p16"></p>
<p class="p17">
<span>Na osnovu svega izloženog, primjenom člana 374 ZKP-a odlučeno je kao u izreci presude. </span>
</p>
<p class="p3"></p>
<p class="p4">
<span>OSNOVNI SUD U NIKŠIĆU, dana 15.10.2012.godine.</span>
</p>
<p class="p1"></p>
<p class="p1"></p>
<p class="p1">
<span>	              </span>
</p>
<p class="p1">
<span>Zapisničar,                                                                             	S U D I J A, </span>
</p>
<p class="p1">
<span>Rada Nikolić,s.r.                                                                    Vesna Kovačević,s.r.                                        		                                                                       </span>
</p>
<p class="p4">
<span>Za tačnost otpravka tvrdi i ovjerava</span>
</p>
<p class="p4">
<span>službenik suda</span>
</p>
<p class="p4"></p>
<p class="p1"></p>
<p class="p18">
<span class="s1">PRAVNA POUKA: </span><span>Protiv ove presude nezadovoljna stranka ima pravo                         žalbe u roku od  8 dana od dana prijema iste preko ovog suda, Višem sudu Podgorica.</span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p19">
<span>D-na: presuda od 15.10.2012.god.</span>
</p>
<p class="p1">
<span>                                             primerak presude dostaviti:</span>
</p>
<p class="p1">
<span>                                             - ODT-u,</span>
</p>
<p class="p1">
<span>                                             - okrivljenom,</span>
</p>
<p class="p1">
<span>                                             -  u spise,</span>
</p>
<p class="p20"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial';font-weight:800}
.span2{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span><span class="span1">                                                 </span>
</p>
<p style="text-align:right">
<span class="span2">Posl.br. K. 335/17/17</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span2">U IME CRNE GORE</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2">OSNOVNI SUD U KOTORU, kao nadležni prvostepeni krivični sud, po sudiji Sanji Čakanović, uz učešće zapisničara Jadranke Golub, u krivičnom predmetu protiv okrivljenog G. B., zbog krivičnog djela omogućavanje uživanja opojnih droga iz čl. 301. st. 2 u vezi st.1. Krivičnog zakonika, koji se vodi po optužnici ODT-a Kotor Kt.br.421/17 od 27.11.2017. godine, nakon glavnog i javnog pretresa održanog dana  08.02.2018. godine u prisustvu ODT-a Kotor Tijane Čelanović i okrivljenog G. B.,  te branioca okrivljenog po službenoj dužnosti adv. Ijačić Danijela iz Kotora, donio je i dana 12.02.2018. godine, javno objavio sledeću:</span>
</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span2">OKRIVLJENI G. B., , JMBG ..., od oca M. i majke Z., rodjene N., rodjen .... g. u Podgorici, stalno nastanjen u P.i, Ul. B.S.K. broj ..., državljanin CG, stolar, neoženjen, bez djece, sa završenom SSS, neosudjivan, protiv kojeg se ne vodi postupak za drugo krivično djelo,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">K r i v    j e</span>
</p>
<p>&nbsp;</p>
<p>&nbsp;</p>
<p>
<span class="span2">Što je</span>
</p>
<p>&nbsp;</p>
<p>
<span class="span2">Dana 19.06.2017. godine, oko 22,00 časova u B.u parku hotela „Slovenska plaža“ većem broju lica omogućio uživanje opojne droge marihuane, koja se nalazi u Pravilniku o utvrdjivanju spiska droga, psihotropnih supstanci i bilja koje se može koristiti za proizvodnju droga („Sl. list CG br. 56/12“ ), pri čemu je bio svjestan svoga djela i njegove zabranjenosti a čije izvršenje je htio, na način što je nabavio opojnu drogu marihuanu, koja se nalazila u jednoj pvc kesici, koju je dao ošt. P. . koja je od te materije napravila tzv. „džoint“ ,koji su zajedno konzumirali, na način što je ošt. P. D. pripremljeni „džoint“, nakon konzumiranja predala ošt. P. V.a ona okrivljenom i tako u „krug“, kada su primjećeni od strane OPS UP, koji su predmetnih „džoint“ oduzeli, kao i pvc kesicu sa sadržajem zelene biljne materije, za koju je utvrdjeno da predstavlja opojnu drogu marihuanu</span>
</p>
<p>&nbsp;</p>
<p>
<span class="span2">-Čime je učinio krivično djelo omogućavanja uživanja opojnih droga iz čl.301.st 2 .u vezi st.1.Krivičnog zakonika</span>
</p>
<p>&nbsp;</p>
<p>
<span class="span2">Pa ga  sud na osnovu naprijed navedene krivičnopravne odredbe, te odredbi čl. 4, 5, 15, 32, 33, 36, 36.a, 42, 45 st.1 tač.3 i 46 st.1 tač. 3 Krivičnog zakonika, te odredbi čl. 226, 229, 368. i 374. Zakonika o krivičnom postupku </span>
</p>
<p>&nbsp;</p>
<p style="text-align:center;">
<span class="span2">O S U Đ U J E</span>
</p>
<p>&nbsp;</p>
<p>
<span class="span2">Na kaznu zatvora u trajanju od 6 mjeseci koju će okrivljeni izdržati nakon pravosnažnosti presude, s tim što se istovremeno određuje da će se ova kazna izvršiti tako što će je isti izdržavati u prostorijama u kojima stanuje. </span>
</p>
<p>&nbsp;</p>
<p>
<span class="span2">Okrivljeni kome je određeno izvršenje kazne zatvora u prostorijama u kojima stanuje, ne smije napuštati prostorije u kojima stanuje, osim u slučajevima propisanim Zakonom kojim se uređuje izvršenje krivičnih sankcija. Ukoliko osuđeni jednom u trajanju preko 6 časova, ili dva puta u trajanju do 6 časova samovoljno napusti prostorije u kojima stanuje sud će odrediti da ostatak kazne zatvora izdrži u Zavodu za izvršenje krivičnih sankcija.</span>
</p>
<p>&nbsp;</p>
<p>
<span class="span2">Dužan je okrivljeni na ime troškova krivičnog postupka - sudskog paušala uplatiti iznos od 30,00 eura, u korist budžeta Crne Gore, na žiro račun broj 832-16-52 u roku od 15 dana od dana pravosnažnosti presude i dokaz o uplati dostaviti ovom sudu s pozivom na gornji posl. broj.</span>
</p>
<p>&nbsp;</p>
<p>
<span class="span2">- Shodno odredbi čl. 75 KZ-a okrivljenom se izriče</span>
</p>
<p>&nbsp;</p>
<p style="text-align:center;">
<span class="span2">MJERA BEZBJEDNOSTI</span>
</p>
<p style="text-align:center;">
<span class="span2">ODUZIMANJA PREDMETA</span>
</p>
<p>&nbsp;</p>
<p>
<span class="span2">i to jednog ručno pravljenog zamotuljka od plastične kese sa sadržajem sasušene biljne materije tamno zelene boje, neto mase 1,760 gr i jedne ručno pravljene cigarete  koja je pretrpjela intenzivne termičke promjene sa sadržajem sasušene biljne materije tamno zelene boje i boje ćilibara, neto mase 0,405 gr., a koje  će se opojne droge nakon oduzimanja uništiti shodno čl .3ol. st .3. KZ-a.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">O b r a z l o ž e n j e</span>
</p>
<p>&nbsp;</p>
<p>&nbsp;</p>
<p>
<span class="span2">ODT Kotor podnio je ovom sudu optužnicu Kt.br. 421/17 od 27.11.2017. godine, protiv okrivljenog G. B., zbog krivičnog djela omogućavanje uživanja opojnih droga iz čl. 301 .st. 2. u vezi st.1. Krivičnog zakonika.</span>
</p>
<p>&nbsp;</p>
<p>
<span class="span2">Postupajući po predmetnom optužnom aktu sud je održao glavni pretres.</span>
</p>
<p>
<span class="span2"> </span>
</p>
<p>
<span class="span2">Okrivljeni G. B.,   je u svojoj odbrani naveo da se dana 19.06.2017. godine, oko 21:30 časova nalazio u Budvi sa prijateljicama P.D.i P.V., jer su svo troje tamo sezonski radili, i da je kod sebe imao 50,00 eura, pa da je u dogovoru sa D.i V. odlučio da od nekog momka, čije ime ne zna, kupi marihuanu, u iznosu od 5 eura, koja količina je bila dovoljna za jedan ili dva džointa, a da nije znao kolika je bila tačna količina. Objasnio je da su zatim otišli u park hotela „Slovenska plaža“ gdje su svo troje sjeli na klupu i da je on iz džepa šorca izvukao marihuanu i dao je jednoj od svojih drugarica kako bi napravila džoint jer je neka od njih dvije imala rizlu. Objasnio je da ne može da se sjeti da li je rizlu imala i savila džoint D. ili V.. Objasnio je, da nakon što je džoint bio napravljen, da je isti prvo konzumirala D., a da ga je potom </span><span class="span2">dodala  V., pa tek onda njemu i da su tako  još jednom istu konzumirali naizmjenično, medjutim da su ubrzo  stigli policijski službenici koji su pronašli savijeni džoint i kesicu sa marihuanom na podu ispred njih, nakon čega su ih odveli u policijsku stanicu, a da su od njega predmetnu marihuanu  uz potvrdu oduzeli. Izjavio je da se kaje zbog učinjenog djela, da je svjestan da je pogriješio, kao i da mu je to opomena da  ubuduće ne vrši krivična djela i da se odgovornije ponaša prema sebi i prema drugima. Odgovarajući na posebno pitanje  naveo je da je novac za marihuanu bio isključivo njegov, te da su P.D. i P.V. njegove prijateljice, koje takodje povremeno konzumiraju marihuanu kao i on, iako je to rijetko, te da im nije on predlagao konzumiranje marihuane, već se to podrazumjevalo čim je on kupio istu, a da su se  prethodno dogovorili da je kupi, a da je zajedno konzumiraju, tj da je to bio zajednički dogovor a ne ničiji predlog.</span>
</p>
<p>&nbsp;</p>
<p>
<span class="span2">U dokaznom postupku sud je radi rasvjetljenja ove krivičnopravne stvari i odgovornosti okrivljenog pročitao uz saglasnost stranaka  iskaz svjedoka oštećene P.V.sa zapisnika ODT-a, iskaz svjedoka oštećene P.D. sa zapisnika ODT-a, pročitana je službena zabilješka UP sektora krim. policije-Odsjeka za borbu protiv droge Grupe B br. 47/4 br. 240/17-3-409 od 19.06.2017. godine,  potvrda o privremeno oduzetim predmetima UP Sektora krim. Policije Odsjeka za borbu protiv droge br. 47/4-240/17-3-405 od 19.05.2017. godine na ime P.D., te potvrda o privremeno oduzetim predmetima UP Sektora krim. Policije Odsjeka za borbu protiv droge br. 47/4-240/17-3-403 od 19.06.2017. na ime P. V.,  izvještaj o hemijskom vještačenju UP Forenzičkog centra Danilovgrad br. 3307/17 od 24.08.2017. godi. sa fotodokumentacijom br. 330/17 i omotom 1., kao i izvod iz KE za okrivljenog Gazivoda Bojana od 24.11.2017. godine.</span>
</p>
<p>&nbsp;</p>
<p>
<span class="span2">Svjedok ošt. P.V., je navela da joj je G. B.,  prijatelj, ali da je bolji drug sa P. D., te da su ona i D. sezonski radile u B gdje je radio i B., i da su se dana 19.06.2017. godine dogovorili da se nadju kod hotela „Tre canne“ nakon čega su krenuli u šetnju, kada se tokom šetnje B.našao sa nekim njoj nepoznatim momkom, od kojeg je kupio marihuanu, a da im je prethodno rekao da ide da kupi istu, te da su nakon toga svo troje otišli u krugu hotela „Slovenska plaža“ gdje su sjeli na klupu, a da je B.  iz džepa izvadio bijelu pvc kesicu, koju je stavio izmedju njih, te da je D.otvorila kesu, izvadila marihuanu i napravila džoint, koju su naizmjenično konzumirali, ali da su ubrzo stigli policijski službenici koji su pronašli džoint i ostatak marihuane u kesici pored njih. Na posebno pitanje navela je da se ne sjeća ko je imao rizlu, ali da se sjeća da je D. napravila džoint, te da nije sigurna koliko je novca B. dao za marihuanu, ali da je dao svoj novac.</span>
</p>
<p>&nbsp;</p>
<p>
<span class="span2">Svjedok ošt. P. D., je navela da je B. njen dobar prijatelj kao i da su u ljeto 2017. godine ona i njena prijateljica radile sezonski u B., gdje je radio i B., i da su se dana 19.06.2017. godine dogovorili da zajedno idu u grad, da su se našli kod hotel „Tre canne“ nakon čega su otišli u šetnju, kada se tokom iste B. našao sa nekim njoj nepoznatim momkom od kojeg je nešto preuzeo, ali da nije vidjela tačno šta, niti da je vidjela da mu je B. dao novac, jer je stojala sa strane i da nije gledala u tom pravcu, te da je iako joj B. nije rekao, pretpostavljala  da je kupio marihuanu, jer su je i ranije u nekoliko navrata konzumirali. Navela je da su nakon toga svo troje otišli u krug hotela „Slovenska plaža“ gdje su sjeli na klupu, kada je B. izvadio iz džepa bijelu papirnu kesicu koju je stavio izmedju njih, te da je ona otvorila kesu, izvadila marihuanu i napravila džoint koju su naizmjenično konzumirali, medjutim da su ubrzo  </span><span class="span2">stigli policijski službenici koji su pronašli džoint kao i ostatke marihuane u kesi koja se nalazila pored njih. Odgovarajući na posebno pitanje navela je da se ne sjeća ko je imao rizlu, ali da se sjeća da je ona napravila džoint, te da nije sigurna koliko novca je B. dao za marihuanu, a da vjeruje da je bilo 5 ili 10 eura.</span>
</p>
<p>&nbsp;</p>
<p>
<span class="span2">Iz službene zabilješke UP Sektora krim. policije-Odsjeka za borbu protiv droge Grupe B br. 47/4 br. 240/17-3-409 od 19.06.2017. godine proizilazi da su dana 19.06.2017. godine  oko 22,00 časova, službenici Grupe B primjetili u Budvi u blizini hotela „Slovenska plaža“ tri lica kako sjede jedan do drugoga i konzumiraju ručno pravljenu cigaretu sa marihuanom, dodavajući istu iz ruke u ruku jedno drugome, te da su prišli navedenim licima radi kontrole kada su kod lica P. V.pronašli ručno pravljenu cigaretu sa marihuanom bruto mase 0,6 grama koju je ista držala u ruci, i ispustila ispred sebe, te da su kod lica P. D.pronašli pvc kesicu sa marihuanom bruto mase 2,1 gram koja se nalazila kod iste, kao i da se sa tim licima nalazilo i lice G. B.,  Takodje proizilazi da su uzorci marihuane oduzeti sa lica mjesta uz rednovno izdatu potvrdu, kao i da su lica dovedena u prostorije CB Budva.</span>
</p>
<p>&nbsp;</p>
<p>
<span class="span2">Iz potvrde o o privremeno oduzetim predmetima UP Sektora krim. Policije Odsjeka za borbu protiv droge br. 47/4-240/17-3-405 od 19.05.2017. godine na ime P.D.proizilazi da je istoj privremeno oduzeta pvc kesica sa sadržajem zelene biljne materije za koju se osnovano pretpostavlja da je opojna droga marihuana koja se nalazila pored imenovane prilikom kontrole.</span>
</p>
<p>&nbsp;</p>
<p>
<span class="span2">Iz potvrde o privremeno oduzetim predmetima UP Sektora krim. Policije Odsjeka za borbu pritv droge br. 47/4-240/17-3-403 od 19.06.2017. na ime P.V. proizilazi da je istoj privremeno oduzeta ručno pravljena cigareta (konzumirana) sa sadržajem zelene biljne materije za koju se osnovano pretpostavlja da je opojna droga marihuana koja je imenovana držala u ruci.</span>
</p>
<p>&nbsp;</p>
<p>
<span class="span2">Iz izvještaja o hemijskom vještačenju UP Forenzičkog centra Danilovgrad br. 3307/17 od 24.08.2017. godine sa fotodokumentacijom br 3307/17 i omotom 1. prozilazi da je forenzičkom centru na hemijsko vještačenje dostavljena jedna braon papirna kesa u kojoj su se nalazile dvije braon papirne kese, a da se u istima nalazio jedan ručno pravljeni zamotuljak od plastične kese, sa sadržajem sasušene biljne materije tamno zelene boje, karakterističnog opojnog mirisa, neto mase m=1,760 g, kao i jedna ručno pravljena cigareta koja je pretrpjela odredjene intenzivne termičke promjene, sa sadržajem sasušene biljne materije tamno zelene boje i boje ćilibara, karakterističnog opojnog mirisa, neto mase od m=0,405g te da je na osnovu karakteristične morfološke gradje navedenih elemenata u dostavljenom biljnom materijalu konstatovano  da isti potiču od biljke čiji je botanički naziv Cannabis sativa. Takodje je proizilazi da dostavljeni materijal sadrži tetrahidrokanabinol (THC) u koncentraciji iznad 0,2%, kao i to da je konoplja supstanca koja može da izazove promjenu ili poremećaj fizičkog i mentalnog zdravlja čovjeka i da se nalazi u Pravilniku o utvrdjivanju spiska droga, psihotropnih supstanci i bilja koje se može koristiti za prizvodnju droga (Službeni list CG br 56/2012), kao i da su svi navodi iz izvještaja upotpunjeni  fotodokumentacijom iz koje utvrdjuje izgled kako predmetne cigarete sa marihuanom, tako i zamotuljka od plastične kese, sa ostatkvom sasušene biljne materije tamno zelene boje.</span>
</p>
<p>&nbsp;</p>
<p>
<span class="span2">Iz izvoda iz KE za okrivljenog G. B.,  od 24.11.2017. godine proizilazi da isti nije  osudjiva</span>
</p>
<p>&nbsp;</p>
<p>
<span class="span2">Na osnovu rezultata cjelokupnog dokaznog postupka, cijeneći sve provedene dokaze pojedinačno i u uzajamnoj povezanosti, dovodeći ih u vezu sa navodima optužbe i odbranom okrivljenog, sud je na nesumnjiv način utvrdio da su se u radnjama istog ostvarili svi bitni elementi  bića krivičnog djela koje mu je optužbom stavljeno na teret.</span>
</p>
<p>&nbsp;</p>
<p>
<span class="span2">Naime, okrivljeni je u svojoj odbrani na glavnom pretresu potpuno i jasno priznao izvršenje predmetnog krivičnog djela, naveo je da je on kupio predmetnu marihuanu i da su zajedno on i njegove prijateljice otišli u krug hotela Slovenske plaže i sjeli na klupu te konzumirali istu do dolaska policije a sud je prihvatio priznanje okrivljenog koje je dao u svojoj odbrani jer je njegova odbrana potvrdjena iskazima svjedoka oštećenih P.D. i P. V. a čiji su iskazi bili medjusobno saglasni.</span>
</p>
<p>&nbsp;</p>
<p>
<span class="span2">Na osnovu saglasnih iskaza svjedoka oštećenih P.D. i P. V  sud je utvrdio da su iste sezonski bile zaposlene gdje i okrivljeni, da su kritične večeri izašli zajedno, da je B. kupio marihuanu i da su sjeli na klupu u krugu hotela Slovenske plaže i istu konzumirali dok ih u tome nije zatekla policija koja im je uz potvrdu oduzela marihuanu i privela u stanicu.</span>
</p>
<p>&nbsp;</p>
<p>
<span class="span2">Činjenično stanje bliže navedeno u dispozitivu presude proizilazi i iz ostalih izvedenih dokaza</span>
</p>
<p>
<span class="span2">koje je sud prihvatio i na koje nije bilo primjedbi  pa je tako sud na osnovu izvještaja o hemijskom vještačenju UP Forenzičkog centra Danilovgrad br. 3307/17 od 24.08.2017. godine sa fotodokumentacijom br 3307/17 i omotom 1. utvrdio da dostavljena im biljna materija karakterističnog opojnog mirisa, neto mase m=1,760 g, kao i jedna ručno pravljena cigareta koja je pretrpjela odredjene intenzivne termičke promjene, sa sadržajem sasušene biljne materije tamno zelene boje i boje ćilibara, karakterističnog opojnog mirisa, neto mase od m=0,405g potiče od biljke čiji je botanički naziv Cannabis sativa i da dostavljeni materijal sadrži tetrahidrokanabinol (THC) u koncentraciji iznad 0,2%, kao i da je konoplja supstanca koja može da izazove promjenu ili poremećaj fizičkog i mentalnog zdravlja čovjeka i da se nalazi u Pravilniku o utvrdjivanju spiska droga, psihotropnih supstanci i bilja koje se može koristiti za prizvodnju droga (Službeni list CG br 56/2012), a iz fotodokumentacije je utvrden izgled kako predmetne cigarete sa marihuanom, i zamotuljka od plastične kese, sa ostatkvom sasušene biljne materije tamno zelene boje.</span>
</p>
<p>&nbsp;</p>
<p>
<span class="span2">Takodje je sud na osnovu službene zabilješke UP Sektora krim. policije-Odsjeka za borbu protiv droge Grupe B br. 47/4 br. 240/17-3-409 od 19.06.2017. godine  utvrdio da su službenici te ispostave kritičnog dana zatekli okrivljenog sa dvije djevojke kako konzumiraju drogu tj. kako ručno pravljenu cigaretu dodaju jedni drugima a koju su drogu istima oduzeli uz potvrde o privremenom oduzimanju, na osnovu kojih je potvrda utvrdjeno da je P. D. privremeno oduzeta pvc kesica sa sadržajem zelene biljne materije za koju se osnovano pretpostavlja da je opojna droga marihuana a P. V. privremeno oduzeta ručno pravljena cigareta (konzumirana) sa sadržajem zelene biljne materije za koju se osnovano pretpostavlja da je opojna droga marihuana.</span>
</p>
<p>&nbsp;</p>
<p>
<span class="span2">Navedene pismene dokaze sud je u potpunosti prihvatio jer se radi o dokazima koji su pribavljeni od strane nadležnih državnih organa  u zakonito sprovedenom postupku, a  na koje nije bilo primjedbi.</span>
</p>
<p>&nbsp;</p>
<p>
<span class="span2">Cijeneći psihički odnos okrivljenog prema učinjenom krivičnom djelu sud je našao da je isti postupao sa umišljajem, svjestan svoga djela i njegove zabranjenosti a čije izvršenje je htio.</span>
</p>
<p>&nbsp;</p>
<p>
<span class="span2">S obzirom na navedeno  za sud je bilo nesumnjivo da je okrivljeni počinio krivično djelo koje mu je optužbom stavljeno na teret pa ga je za isto oglasio krivim.</span>
</p>
<p>&nbsp;</p>
<p>
<span class="span2">Prilikom odluke o vrsti i visini krivične sankcije koju okrivljenom treba izreći, sud je cijenio sve okolnosti koje utiču da kazna bude manja ili veća odnosno sve olakšavajuće i otežavajuće okolnosti a u smislu odredbe čl.42 KZ-a, a imajući u vidu svrhu kažnjavanja pa je kao olakšavajuću okolnost kod okrivljenog cijenio njegovu mladost, priznanje predmetnog krivičnog djela, okolnost da je izrazio žaljenje što je isto dijelo izvršio a koje je okolnosti sud u smislu odredbe čl. 45. st .3.  KZ-a .sveukupno cijenio kao naročito olakšavajuće a kako otežavajućih okolnosti nije bilo,  imajući u vidu da je za navedeno krivično djelo Zakonom propisana kazna zatvora u trajanju od 2 do 10 godina, sud je  istome izrekao kaznu zatvora u trajanju od 6 mjeseci, dakle sud je izvršio ublažavanje kazne u smislu  odredbe čl. 45. st .l. tačka 3.  i čl. 46. st. l. tačka 3. KZ-a jer je mišljenja da se i ublaženom kaznom na okrivljenog dovoljno može uticati da ubuduće  ne vrši krivična djela te da će se na opisani način ostvariti svrha izricanja krivičnih sankcija propisanih čl.4 ZKP-a a sve prednje i na osnovu neposredne procjene ličnosti okrivljenog i navedenih olakšavajućih okolnosti i u tom pravcu uvjerenja suda da se njegovo popravljanje može izvršiti na navedeni način.  Sud je istovremeno odredio  a shodno čl .36a KZ-a, da će se izrečena kazna zatvora  u trajanju od šest mjeseci izvršiti tako što će  je okrivljeni izdržavati u  prostorijama u kojima stanuje jer je sud ocijenio da se s obzirom na ličnost okrivljenog, njegov raniji život i njegovo držanje poslije učinjenog krivičnog djela, može očekivati da će se i na taj način ostvariti svrha kažnjavanja.  Okrivljeni  prilikom izdržavanja kazne zatvora od šest mjeseci u prostorijama u kojima stanuje, ne smije napuštati prostorije u kojima stanuje, osim u slučajevima propisanim Zakonom kojim se uređuje izvršenje krivičnih sankcija, a ukoliko okrivljeni jednom u trajanju od preko 6 časova, ili dva puta u trajanju do 6 časova samovoljno napusti prostorije u kojima stanuje, sud će odrediti da ostatak kazne zatvora izdrži u Zavodu za izvršenje krivičnih sankcija.</span>
</p>
<p>&nbsp;</p>
<p>
<span class="span2">Okrivljeni je obavezan na plaćanje  troškova krivičnog postupka sudskog paušala u iznosu od 30,00 eura a koji je određen prema trajanju i složenosti postupka i imovnom stanju okrivljenog.</span>
</p>
<p>&nbsp;</p>
<p>
<span class="span2">Shodno  odredbi čl. 75.  KZ-a, okrivljenom je izrečena mjera bezbjednosti oduzimanja predmeta, i to jednog ručno pravljenog zamotuljka od plastične kese sa sadržajem sasušene biljne materije tamno zelene boje, neto mase 1,760 gr i jedne ručno pravljene cigarete  koja je pretrpjela intenzivne termičke promjene sa sadržajem sasušene biljne materije tamno zelene boje i boje ćilibara, neto mase 0,405 gr., a  za koju drogu su izdate potvrde o privremenom oduzimanju, i to br. 47/4-24o/l7-3-4o3 i br. 47/4-24o/l7-3-4o5 obije od l9.o6.2ol7. godine, a koje će se opojne droge nakon oduzimanja uništiti shodno čl .3ol. st .3. KZ-a.</span>
</p>
<p>&nbsp;</p>
<p>
<span class="span2">S obzirom na navedeno sud je na osnovu navedene kaznene odredbe i odredbi </span><span class="span2">čl. 4, 5, 15, 32, 33, 36, 36.a, 42, 45 st.1 tač.3 i 46 st.1 tač. 3 Krivičnog zakonika, te odredbi čl. 226, 229, 368. i 374.</span><span class="span2"> ZKP-a riješio kao u izreci presude.</span>
</p>
<p>&nbsp;</p>
<p>
<span class="span2">Na gore iznijetim razlozima sud je zasnovao svoju odluku.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">OSNOVNI SUD U KOTORU</span>
</p>
<p style="text-align:center;">
<span class="span2">Dana 12.02.2018. godine</span>
</p>
<p>&nbsp;</p>
<p>&nbsp;</p>
<p>
<span class="span2">Zapisničar</span><span class="span2">     S U D I J A</span>
</p>
<p>
<span class="span2">Golub Jadranka                                                                                   Sanja Čakanović</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2">PRAVNA POUKA: Protiv ove presude dozvoljena je žalba u roku od 15 dana od dana prijema Višem sudu u Podgorici ,a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
.s1{text-decoration:underline;}
</style>
<meta content="vesna.cavic" name="author">
</head>
<body class="b1 b2">
<p class="p1">
<span>K.br.43/12</span>
</p>
<p class="p1"></p>
<p class="p2">
<!--Image link to '0.jpg' can be here-->
</p>
<p class="p2"></p>
<p class="p2"></p>
<p class="p2">
<span>U IME CRNE GORE</span>
</p>
<p class="p3"></p>
<p class="p3"></p>
<p class="p3">
<span>OSNOVNI SUD U DANILOVGRADU kao krivični, po sudiji pojedincu Vladimiru Novoviću, uz učešće Branke Nikolić, kao zapisničara, u krivičnom predmetu okrivljenih Burić Ivana i Krcunović Mirka, iz Danilovgrada, zbog krivičnog djela teška kradja u pokušaju iz čl.240 st.2 u vezi st.1 KZ u vezi čl.20 KZ u vezi čl.23 st.2 KZ, odlučujući po optužnici Osnovnog državnog tužilaštva iz Podgorice Kt.br.1151/11 od 03.04.2012.godine, koju je na glavnom pretresu zastupao Grujo Radonjić, zamjenik ODT-a iz Podgorice, nakon održanog glavnog i javnog pretresa, u prisustvu zastupnika optužbe i okrivljenih, dana 17.10.2012.godine, donio je dana 18.10.2012.godine i istog dana javno objavio</span>
</p>
<p class="p3"></p>
<p class="p4"></p>
<p class="p3"></p>
<p class="p2">
<span>PRESUDU</span>
</p>
<p class="p2"></p>
<p class="p3"></p>
<p class="p3">
<span>Okrivljeni:</span>
</p>
<p class="p3"></p>
<p class="p3">
<span>1. BURIĆ IVAN, zvani Ćiro, od oca Zorana i majke Olivere, rodjene Novović, rodjen 31.10.1990.godine u Podgorici, sa mjestom prebivališta u Danilovgradu, Lalevići b.b., državljanin Crne Gore, pismen, završio srednju gradjevinsku školu, po zanimanju monter suve gradnje, zaposlen kao gradjevinski radnik, neoženjen, bez djece, lošeg imovnog stanja, osudjivan presudom Osnovnog suda u Podgorici K.br.467/11 od 11.05.2012.godine, zbog krivičnog djela iz čl.239 st.1  KZ u vezi čl.23 KZ na 3 mjeseca zatvora uslovno na 1 godinu i presudom Osnovnog suda u Danilovgradu K.br.112/11 od 09.03.2012.godine, koja je postala pravosnažna 28.05.2012.godine, zbog krivičnog djela teška kradja iz čl.240 st.1 tač.1 KZ u vezi čl.23 st.2 KZ, na 6 mjeseci zatvora uslovno na 2 godine.</span>
</p>
<p class="p3"></p>
<p class="p3">
<span>2. KRCUNOVIĆ MIRKO, zvani Krcko, od oca Veselina i majke Branislavke, rodjene Adžić, rodjen 31.01.1990.godine u Podgorici, sa mjestom prebivališta u Danilovgradu, Lalevići b.b., državljanin Crne Gore, pismen, završio srednju gradjevinsku školu, student, neoženjen, lošeg imovnog stanja, neosudjivan.</span>
</p>
<p class="p3"></p>
<p class="p2"></p>
<p class="p2">
<span>Krivi su</span>
</p>
<p class="p3"></p>
<p class="p3">
<span>Što su: </span>
</p>
<p class="p3"></p>
<p class="p3">
<span>Dana 16.jula 2010.godine, oko 20,30 časova, u selu Lalevići, opština Danilovgrad, na pruzi Nikšić-Podgorica, kod stuba br.302, po prethodnom dogovoru sa maloljetnim Bulatović Stefanom, pokušali da oduzmu tuđu pokretnu stvar, vlasništvo oštećenog Željeznička infrastruktura Crne Gore AD Podgorica, čija vrijednost prelazi 3.000 eura, u namjeri da njenim prisvajanjem pribave sebi protivpravnu imovinsku korist, na način što je maloljetni Bulatović Stefan metalnom šipkom utvrdio da u bakarnom visokonaponskom kablu iznad šina nema napona, nakon čega je okrivljeni Burić Ivan bonsekom pokušao da prekine bakarni visokonaponski kabl, pa kako u tome nije uspio, okrivljeni Krcunović Mirko je uzeo bonsek i prekinuo 300 metara bakarnog visokonaponskog kabla, vlasništvo oštećenog, vrijednosti 7.500 eura, koji kabl je pao na šine i izazvao jak udar, zbog čega su iz straha da ne budu uhvaćeni pobjegli sa lica mjesta.</span>
</p>
<p class="p3"></p>
<p class="p3">
<span>- čime su kao saizvršioci počinili krivično djelo teška krađa u pokušaju iz čl. 240 st. 2 u vezi st. 1 KZ u vezi čl. 20 KZ u vezi čl. 23 st.2 KZ.</span>
</p>
<p class="p3"></p>
<p class="p3">
<span>Pa sud okrivljene Burić Ivana i Krcunović Mirka primjenom citiranih zakonskih propisa, te čl.4, 5, 15, 32, 36, 42, 45 i 46 KZ i čl.226, 229 i 374 ZKP-a</span>
</p>
<p class="p3"></p>
<p class="p4"></p>
<p class="p2">
<span>O S U Đ U J E</span>
</p>
<p class="p2"></p>
<p class="p4"></p>
<p class="p3">
<span>Okrivljenog Burić Ivana na kaznu zatvora u trajanju od 6 (šest) mjeseci.</span>
</p>
<p class="p3"></p>
<p class="p3">
<span>Okrivljenog Krcunović Mirka na kaznu zatvora u trajanju od 4 (četiri) mjeseca.</span>
</p>
<p class="p3">
<span> </span>
</p>
<p class="p3">
<span>Dužni su okrivljeni Burić Ivan i Krcunović Mirko da solidarno na ime troškova krivičnog postupka uplate ovom sudu iznos od 126,50 eura, kao i da okrivljeni Burić Ivan i Krcunović Mirko po osnovu sudskog paušala plate ovom sudu iznose od po 30,00 eura, a  sve u roku  od 15 dana po pravosnažnosti presude.</span>
</p>
<p class="p3"></p>
<p class="p3">
<span>Na osnovu čl.239 st.2 ZKP-a oštećena Željeznička infrastruktura Crne Gore AD Podgorica se radi ostvarivanja imovinsko-pravnog zahtjeva upućuje na parnični postupak.</span>
</p>
<p class="p4"></p>
<p class="p2">
<span>O b r a z l o ž e nj e</span>
</p>
<p class="p2"></p>
<p class="p3">
<span>Optužnicom Osnovnog državnog tužilaštva iz Podgorice Kt.br.1151/11 od 03.04.2012.godine, stavljeno je na teret okrivljenima Burić Ivanu i Krcunović Mirku da su kao saizvršioci počinili krivično djelo teška kradja u pokušaju iz čl.240 st.1 tač.1 i st.2 u vezi čl.20 i čl.23 st.2 KZ. Zastupnik optužbe je na glavnom pretresu u završnoj riječi precizirao činjenični opis krivičnog djela, na način bliže odredjen kao u izreci presude, stavljajući na teret okrivljenima Burić Ivanu i Krcunović Mirku da su kao saizvršioci počinili krivično djelo teška kradja  u pokušaju iz čl.240 st.2 u vezi st.1 KZ u vezi čl.20 KZ u vezi čl.23 st.2 KZ. U završnoj riječi je predložio da sud okrivljene oglasi krivim i osudi u okviru zakonom propisane kazne.</span>
</p>
<p class="p3"></p>
<p class="p3">
<span>Okrivljeni Burić Ivan u odbrani datoj u istražnom postupku, na zapisniku o saslušanju osumnjičenog Ki.br.23/11 od 14.10.2011.godine koje saslušanje je počelo u 13,15 časova, u bitnom je naveo da  priznaje izvršenje krivičnog djela na način kako je to predstavljeno u zahtjevu za sprovođenje istrage, da je tačno da je on dana 16.07.2010.godine, oko 20,30 časova u Danilovgradu, na pruzi Nikšić-Podgorica, u mjestu Lalevići, kod stuba broj 302, u dogovoru sa maloljetnim Bulatović Stefanom pokušao da oduzme i prisvoji bakarni kabl, u namjeri da njegovim prisvajanjem sebi pribavi protivpravnu imovinsku korist. Tvrdi da je to učinio na način što je, nakon što je maloljetni Bulatović Stefan metalnom šipkom utvrdio da u bakarnom kablu na stubu iznad šina nema napona, pokušao da bonsekom prekine kabl, pa pošto u tome nije uspio, Krcunović Mirko, koji je takodje bio sa njima, uspio je da prekine kabl u dužini od 1350 m. Kabl je pao na šine i izazvao jak udar i prasak, zbog čega su sva trojica napustili lice mjesta. Pojasnio je da su dogovor o oduzimanju kabla postigli u kući Bulatović Stefana, koji je nastanjen u mjestu Lalevići, i čija se kuća nalazi neposredno ispod pruge u blizini navedenog stuba. Prvi je ovo predložio maloljetni Bulatović Stefan, a on i Krcunović Mirko su to prihvatili. Nakon toga Bulatović Stefan je donio bonsek, pa su pošli da oduzmu pomenuti kabl. Istakao je da je Krcunović Mirko u vrijeme dok je on pokušavao da bonsekom prekine kabl, držao stražu, tj. pazio je da neko ne naidje.    </span>
</p>
<p class="p3">
<span> </span>
</p>
<p class="p3">
<span>Okrivljeni Burić Ivan u odbrani datoj na glavnom pretresu u bitnom je naveo da su u ljeto 2010.godine, oko 20,30 časova, on, Krcunović Mirko i Bulatović Stefan pošli iz Lalevića putem u pravcu sela Bogićevići. Kada su prošli pored kuće Bulatović Stefana, Stefan im je rekao da ga sačekaju na ulici, jer mora do kuće da nešto uzme. Sjeća se da je Stefan pošao do kuće i vratio se za jedno desetak minuta. Kada se vratio u ruci je imao metalnu šipku dužine oko 1 metar i bonsek. Pitao je Bulatović Stefana šta će mu metalna šipka i bonsek, a Bulatović Stefan mu je odgovorio da hoće da otkine neki kabl. Rekao je tada Bulatović Stefanu da neće da učestvuje u tome, a isto je kazao i Krcunović Mirko. Zatim su se sva trojica vratila nazad, s tim što su on i Krcunović Mirko krenuli prema svojim kućama. U jednom momentu Bulatović Stefan se zaustavio i krenuo je prema pruzi. Istakao je da su on i Krcunović Mirko pošli svojim kućama. Kući je došao oko 23,00 časa. Tada ga je na mobilni telefon pozvao Bulatović Stefan i kazao mu je da je otkinuo bakarni kabl, koji se nalazio iznad šina, i da ga sačeka kod Krcunović Mirka, kako bi zajedno pošli do kladionice „Lob“ da Bulatović Stefan igra elektronski rulet. Pojasnio je da je oko 22,30 časova čuo veoma  jak udar. Pošao je do kuće Krcunović Mirka, koji mu je rekao da je i njega zvao Bulatović Stefan. Izašli su ispred kuće Krcunović Mirka, ubrzo je sa taksi vozilom došao Bulatović Stefan i otišli su u kladionicu „Lob“. Vidio je da je Bulatović Stefan bio uzrujan. Upoznat na različitosti u odnosu na odbranu datu u istražnom postupku, u bitnom je naveo da je prilikom iznošenja odbrane u istražnom postupku bio pod dejstvom alkohola, da je u periodu od 08,30 časova do 09,30 časova popio 5 duplih votki, da je i prije saslušanja kod istražnog sudije konzumirao alkoholna pića na slavama, proslavama i sl. Prilikom iznošenja odbrane kod istražnog sudije je osjećao mučninu, vrtoglavicu, povraćalo mu se i htio je da što prije završi saslušanje, pa je priznao izvršenje krivičnog djela, iako ga u stvari nije učinio. Istakao je da su njegovi potpisi na zapisniku o saslušanju osumnjičenog Ki.br.23/11 od 14.10.2011.godine, te da je po pozivu istražnog sudije pristupio radi salušanja u istrazi. U završnoj riječi je kazao da nije kriv.</span>
</p>
<p class="p3"></p>
<p class="p3">
<span>Okrivljeni Krcunović Mirko u odbrani datoj u istražnom postupku u bitnom je naveo da je on kritičnom prilikom u večernjim časovima, u mjestu Lalevići, sjedio zajedno sa Burić Ivanom i Bulatović Stefanom i još nekim mještanima Lalevića. Nakon izvjesnog vremena njega su Burić Ivan i Bulatović Stefan pitali hoće li malo da prošetaju u pravcu Bogićevića, što su i ranije radili. Uputili su se u pravcu Bogićevića i tada su ga Burić Ivan i Bulatović Stefan pitali da li će sa njima da podje do pruge u Lalevićima, jer su oni namjeravali da te večeri prekinu neki bakarni kabl, koji se nalazio iznad šina, a zatim da ga prodaju. Rekao je Bulatoviću i Buriću da o tome neće ništa da zna i da ga to ne interesuje. Vratili su se nazad u pravcu Lalevića i kada su došli do blizu kuće Bulatović Stefana, Bulatović Stefan i Burić Ivan su pošli do Stefanove kuće, a on ih je čekao napolje. Nakon izvjesnog vremena Bulatović i Burić su izašli iz kuće noseći sa sobom bonsek i jednu drvenu letvu. Njih trojica su se uputili u pravcu pruge u Lalevićima, ali je on usput rekao da neće da učestvuje u kidanju kabla i uputio se prema svojoj kući. Tvrdi da je Bulatović Stefana i Burić Ivana ostavio u selu Lalevići kod drugog „ležećeg policajca“. Došao je do kuće i ispred kuće je sjedio izvjesno vrijeme. U jednom trenutku čuo je strašan udar i da je nešto puklo. Mještani Lalevića su izašli iz kuća, a kabl koji su prekinuli Bulatović Stefan i Burić Ivan je pao na ulicu. On nije išao da to vidi, ali mu se sjutradan Bulatović Stefan hvalio da je on lično otkinuo predmetni kabl, a da Burić Ivan nije smio da se popne na stub, jer se bojao struje. Bulatović mu nije ispričao šta su uradili sa kablom, ali pretpostavlja da isti nijesu mogli ponijeti, jer je kabl pukao i prosuo se po putu, a i mještani Lalevića su izašli iz kuća na ulicu, tako da oni kabl nijesu mogli pokupiti. Istakao je da nije učeastvovao u kidanju predmetnog kabla i da se već godinu dana ne druži sa Burić Ivanom i Bulatović Stefanom.</span>
</p>
<p class="p3"></p>
<p class="p3">
<span>Okrivljeni Krcunović Mirko u odbrani datoj na glavnom pretresu u bitnom je naveo da je kritičnom prilikom zajedno sa Burić Ivanom i Bulatović Stefanom šetao putem iz pravca sela Lalevići u pravcu sela Bogićevići. Kada su došli do kuće Bulatović Stefana, Bulatović Stefan je kazao njemu i Burić Ivanu da ga sačekaju jer je htio da nešto uzme iz kuće. On i Burić Ivan su čekali Bulatović Stefana jedno 5 minuta. Kada se Stefan Bulatović vratio primijetio je da je isti iz kuće donio jednu metalnu šipku, dužine oko 1,5m, i nešto što je njemu ličilo na bonsek. Pitao je Bulatović Stefana šta će mu stvari koje je donio, a Bulatović Stefan mu je odgovorio da će vidjeti kada se budu vraćali prema njihovim kućama. Kada su došli do starog pružnog prelaza u selu Lalevići, Bulatović Stefan je kazao njemu i Burić Ivanu da podju sa njim i da izvrše kidanje bakarnog kabla koji se nalazio iznad šina. On i Burić Ivan nijesu prihvatili njegov poziv, već su pošli svojim kućama. Negdje oko 23,00 časa, njega je telefonom pozvao Bulatović Stefan i kazao mu da će on i Burić Ivan doći kod njega, kako bi išli u grad da igra rulet. Poslije tog razgovora Burić Ivan je došao kod njega, a ubrzo je došao i Bulatović Stefan, pa su sva trojica taksijem pošli u kladionicu „Lob“ da Bulatović Stefan igra rulet. Tom prilikom Bulatović Stefan je rekao njemu i Burić Ivanu da mu je boravak na ruletu u kladionici „Lob“, gdje postoji video nadzor, u  stvari pokriće za slučaj da bude što povezan sa kidanjem kabla. Istakao je da mu u telefonskom razgovoru, koji je bio oko 23,00 časa, Bulatović Stefan nije kazao da je izvršio kidanje bakarnog kabla. Upoznat na različitosti u odnosu na odbranu datu u istražnom postupku u bitnom je naveo da je ono što je kazao na glavnom pretresu kazao i u istrazi, s tim što je njegova odbrana u istrazi pogrešno unijeta u zapisniku. Potvrdio je da su njegovi potpisi na zapisniku o saslušanju osumnjičenog Ki.br.23/11 od 10.11.2011.godine. U završnoj riječi je kazao da nije kriv.</span>
</p>
<p class="p3"></p>
<p class="p3">
<span>Sud je na glavnom pretresu u dokaznom postupku pročitao iskaz ovlašćenog predstavnika oštećenog preduzeća Željeznička infrastruktura AD Danilovgrad Milutinović Branke iz istražnog postupka sa zapisnika o saslušanju svjedoka Ki.br.23/11 od 10.01.2012.godine, saslušao svjedoka Bulatović Stefana, pročitao zapisnik o uvidjaju Uprave policije Ispostava Danilovgrad Ku.br.63/2011 od 16.07.2010.godine, izvršio uvid u foto-dokumentaciju Uprave policije Ispostava Danilovgrad br.18-04-244/10-176 od 17.07.2010.godine, pročitao nalaz i mišljenje vještaka komercijalne struke Dušana Djuraškovića Ki.br.23/11 od 27.10.2011.godine i saslušao ovog vještaka, pročitao presudu Osnovnog suda u Danilovgradu K.br.112/11 od 06.03.2012.godine, a koja je postala pravosnažna dana 28.05.2012.godine, pročitao izvod iz kaznene evidencije Uprave policije PJ Podgorica br.29-245/12-15606/2-2609 od 14.06.2012.godine izdat na ime okrivljenog Burić Ivana i pročitao izvod kaznene evidencije Uprave policije PJ Podgorica br. 29-245/12-15606/2-2609 od 14.06.2012.godine, izdat na ime okrivljenog Krcunović Mirka.</span>
</p>
<p class="p3"></p>
<p class="p3">
<span>Ovlašćeni predstavnik oštećene Željezničke infrastrukture Crne Gore AD Podgorica Milutinović Branka u iskazu datom u istražnom postupku u bitnom je navela da je po podacima oštećene dana 16.07.2010.godine, oko 21,00 časova, došlo do kidanja kontaktne mreže koja služi za napajanje električnom energijom vozova i postrojenja i to na dijelu pruge Ostrog-Danilovgrad, u selu Lalevići, u kilometru pruge 32+280 na stubu broj 302. Kritičnom prilikom došlo je do pada i oštećenja bakarnog visokonaponskog voda u dužini od 800 m. U istom događaju polomljena su 2 izolatora i deformisane su 4 konzole. Pridružila se krivičnom gonjenju protiv okrivljenih i postavila je imovinsko-pravni zahtjev u iznosu od 4.000,00 eura, a koji se odnosi na štetu koju je oštećena pretrpjela.</span>
</p>
<p class="p3"></p>
<p class="p3">
<span>Svjedok Bulatović Stefan, rođen 09.01.1993.godine, u iskazu datom na glavnom pretresu u bitnom je naveo da o dogadjaju o kojem treba da svjedoči nema bilo kakvih saznanja, da on nije učestvovao u dogadjaju zbog kojeg se vodi postupak, a nema saznanja ni da su u istom učestvovali Burić Ivan i Krcunović Mirko. Pojasnio je da je u ljeto 2010.godine bio u selu Lalevići, jer tamo ima porodičnu kuću. Poznaje Burić Ivana i Krcunović Mirka i sa njima se to ljeto družio. Istakao je da ne zna gdje je bio dana 16.07.2010.godine, oko 20,30 časova. Nije se mogao sjetiti da li se neko na rijeci Zeti hvalio da je otkinuo bakarni kabl.</span>
</p>
<p class="p3"></p>
<p class="p3">
<span>Iz zapisnika o uviđaju Uprave policije Ispostava Danilovgrad Ku.br.63/2011 od 16.07.2010.godine, utvrđuje se da je dana 16.07.2010.godine u selu Lalevići, opština Danilovgrad, na pruzi Podgorica-Nikšić, kod stuba br. 302 upotrebom podesnog sredstva prekinut bakarni kabl voznog voda, usljed čega je navedeni vozni vod u dužini od 300-500 m pao na šine.</span>
</p>
<p class="p3"></p>
<p class="p3">
<span>U foto-dokumentaciji Uprave policije Ispostava Danilovgrad br.18-04-244/10-176 od 17.07.2010.godine nalaze se između ostalog fotografije umetnute daske i oborenog bakarnog kabla voznog voda.</span>
</p>
<p class="p3"></p>
<p class="p3">
<span>Iz nalaza i mišljenja vještaka komercijalne struke Dušana Djuraškovića Ki.br.23/11 od 27.10.2011.godine i pojašnjenja ovog vještaka sa glavnog pretresa, utvrdjuje se da jedan metar bakarnog visokonaponskog kabla „vozni vod“ na dan izvršenja krivičnog djela vrijedi 25,00 eura, da 1350m navedenog kabla vrijedi 33.750,00 eura, da 800m navedenog kabla vrijedi 20.000,00 eura, te da samim tim 300m navedenog kabla vrijedi 7.500,00 eura.</span>
</p>
<p class="p3"></p>
<p class="p3">
<span>Sud je cijenio nalaz i mišljenje ovog vještaka, pa je isti prihvatio kao jasan, stručan, objektivan i zasnovan na pravilima struke i nauke.</span>
</p>
<p class="p3"></p>
<p class="p3">
<span>Iz presude Osnovnog suda u Danilovgradu K.br.112/11 od 06.03.2012.godine, koja je postala pravosnažna 28.05.2012.godine, utvrdjuje se da je navedenom presudom okrivljeni Burić Ivan oglašen krivim zbog krivičnog djela teška kradja iz čl.240 st.1 tač.1 KZ u vezi čl.23 st.2 KZ i da mu je izrečena uslovna osuda tako što mu je utvrđena kazna zatvora u trajanju od 6 (šest) mjeseci sa rokom provjeravanja od 2 (dvije) godine. </span>
</p>
<p class="p3"></p>
<p class="p3">
<span>Iz izvoda iz kaznene evidencije Uprave policije PJ Podgorica br.29-245/12-15606/2-2609 od 14.06.2012.godine, izdatog na ime okrivljenog Burić Ivana, utvrdjuje se da je okrivljeni Burić Ivan osudjivan presudom Osnovnog suda u Podgorici K.br.467/11 od 11.05.2012.godine, zbog krivičnog djela kradja iz čl.239 st.1  KZ u vezi čl.23 KZ na 3 mjeseca zatvora uslovno na 1 godinu.</span>
</p>
<p class="p3"></p>
<p class="p3">
<span>Iz izvoda iz kaznene evidencije Uprave policije PJ Podgorica br.29-245/12-15606/2-2609 od 14.06.2012.godine, izdatog na ime okrivljenog Krcunović Mirka, utvrdjuje se da okrivljeni Krcunović Mirko nije osudjivan.</span>
</p>
<p class="p3"></p>
<p class="p3">
<span>Sud je cijenio iskaz svjedoka Bulatović Stefana pa je našao da se isti neistinito izjašnjavao o činjenicama važnim za ovu krivičnu stvar. Naime, ovaj svjedok je tvrdio da on nije učestvovao u dogadjaju zbog kojeg se vodi postupak, te da nema saznanja ni da su u istom učestvovali Burić Ivan i Krcunović Mirko, a iz odbrane okrivljenog Burić Ivana iz istražnog postupka utvrđuje se da su okrivljeni Burić Ivan i Krcunović Mirko postigli dogovor sa tada maloljetnim Bulatović Stefanom, da u namjeri pribavljanja protivpravne imovinske koristi izvrše oduzimanje bakarnog kabla, koji se nalazi iznad pruge Podgorica-Nikšić, u selu Lalevići, kojom prilikom je Bulatović Stefan donio bonsek i metalnom šipkom utvrdio da u bakarnom kablu iznad šina nema napona, nakon čega je okrivljeni Burić Ivan bonsekom pokušao da prekine kabl, pa kako u tome nije uspio isti taj bonsek je uzeo okrivljeni Krcunović Mirko i prekinuo kabl, koji je pao na šine i izazvao jak udar i prasak. Sa ovakvom odbranom okrivljenog Burić Ivana iz istražnog postupka u skladnoj vezi stoje zapisnik o uvidjaju Uprave policije Ispostava Danilovgrad Ku.br.63/2011 od 16.07.2010.godine i foto-dokumentacija Uprave policije Ispostava Danilovgrad br.18-04-244/10-176 od 17.07.2010.godine</span>
</p>
<p class="p3">
<span> </span>
</p>
<p class="p3">
<span>Na osnovu naprijed izložene činjenične gradje proizašle iz dokaza provedenih na glavnom pretresu ovaj sud je utvrdio da su okrivljeni Burić Ivan i Krcunović Mirko kao saizvršioci počinili krivično djelo teška kradja u pokušaju iz čl.240 st.2 u vezi st.1 KZ u vezi čl.20 KZ u vezi čl.23 st.2 KZ. Naime, okrivljeni Burić Ivan i Krcunović Mirko su dana 16.jula 2010.godine, oko 20,30 časova, u selu Lalevići, opština Danilovgrad, na pruzi Nikšić-Podgorica, kod stuba br.302, po prethodnom dogovoru sa maloljetnim Bulatović Stefanom, pokušali da oduzmu tuđu pokretnu stvar, vlasništvo oštećenog Željeznička infrastruktura Crne Gore AD Podgorica, čija vrijednost prelazi 3.000 eura, u namjeri da njenim prisvajanjem pribave sebi protivpravnu imovinsku korist, na način što je maloljetni Bulatović Stefan metalnom šipkom utvrdio da u bakarnom visokonaponskom kablu iznad šina nema napona, nakon čega je okrivljeni Burić Ivan bonsekom pokušao da prekine bakarni visokonaponski kabl, pa kako u tome nije uspio, okrivljeni Krcunović Mirko je uzeo bonsek i prekinuo 300 metara bakarnog visokonaponskog kabla, vlasništvo oštećenog, vrijednosti 7.500 eura, koji kabl je pao na šine i izazvao jak udar, zbog čega su iz straha da ne budu uhvaćeni pobjegli sa lica mjesta.</span>
</p>
<p class="p3"></p>
<p class="p3">
<span>Sve naprijed navedene činjenice utvrdjene su iz odbrane okrivljenog Burić Ivana iz istražnog postupka, zapisnika o uvidjaju Uprave policije Ispostava Danilovgrad Ku.br.63/2011 od 16.07.2010.godine, foto-dokumentacije Uprave policije Ispostava Danilovgrad br.18-04-244/10-176 od 17.07.2010.godine, nalaza i mišljenja vještaka komercijalne struke Dušana Djuraškovića Ki.br.23/11 od 27.10.2011.godine i pojašnjenja ovog vještaka sa glavnog pretresa. Naime, okrivljeni Burić Ivan u odbrani datoj u istražnom postupku do detalja opisuje način, mjesto i vrijeme izvršenja krivičnog djela, pa je sud ovakvu odbranu okrivljenog, obzirom da stoji u skladnoj vezi sa zapisnikom o uvidjaju Uprave policije Ispostava Danilovgrad Ku.br.63/2011 od 16.07.2010.godine i foto-dokumentacijom Uprave policije Ispostava Danilovgrad br.18-04-244/10-176, prihvatio. </span>
</p>
<p class="p3"></p>
<p class="p3">
<span>Iz zapisnika o uviđaju Uprave policije Ispostava Danilovgrad Ku.br.63/2011 od 16.07.2010.godine, foto-dokumentacije Uprave policije Ispostava Danilovgrad od 17.07.2010.godine, odbrane okrivljenog Burić Ivana iz istražnog postupka, nalaza i mišljenja vještaka komercijalne struke Dušana Đuraškovića od 27.10.2011.godine i saslušanja ovog vještaka sa glavnog pretresa utvrđuje se da je dana 16.07.2010.godine, oko 20,30 časova, u Danilovgradu, u selu Lalevići, na pruzi Nikšić - Podgorica, kod stuba broj 302, pokušana da se tudja pokretna stvar, čija vrijednost prelazi 3.000,00 eura, oduzme drugom, tako što je bonsekom prekinut bakarni visokonaponski kabl "vozni vod", koji kabl je u dužini od 300 m pao na šine, a čija vrijednost iznosi 7.500,00 eura. Bakarni visokonaponski kabl "vozni vod" je bio vlasništvo oštećenog privrednog društva Željeznička infrastruktura Crne Gore AD Podgorica, što se utvrđuje iz iskaza ovlašćenog predstavnika oštećene Željezničke infrastrukture Crne Gore AD Podgorica Milutinović Branke. Da su upravo okrivljeni Burić Ivan i Krcunović Mirko bili ti koji su po prethodnom dogovoru i zajedno sa maloljetnim Bulatović Stefanom pokušali da predmetnu tuđu pokretnu stvar, oduzmu drugom u namjeri da njenim prisvajanjem sebi pribave protivpravnu imovinsku korist, utvrđuje se iz odbrane okrivljenog Burić Ivana iz istražnog postupka iz koje odbrane se još utvrđuje da je maloljetni Bulatović Stefan prvo metalnom šipkom utvrdio da u bakarnom visoko-naponskom kablu iznad šina nema napona, da je zatim okrivljeni Burić Ivan bonsekom pokušao da prekine predmetni kabl, da u tome nije uspio, te da je potom okrivljeni Krcunović Mirko uzeo bonsek i prekinuo  kabl. Iz odbrane okrivljenog Burić Ivana iz istražnog postupka utvrđuje se još i da je pad kabla izazvao jak udar, što je kod njih svakako proizvelo strah od otkrivanja zbog čega su i pobjegli.</span>
</p>
<p class="p3">
<span> </span>
</p>
<p class="p3">
<span>Iz naprijed navedenih razloga sud nije prihvatio odbrane okrivljenog Krcunović Mirka, u kojima je naveo da on nije učestvovao u pokušaju oduzimanja bakarnog visokonaponskog kabla, pa je ovakve odbrane cijenio kao neistinite i sračunato date u cilju izbjegavanja krivične odgovornosti. Sud nije prihvatio ni odbranu okrivljenog Burić Ivana sa glavnog pretresa, obzirom da je ta odbrana obesnažena njegovom odbranom iz istražnog postupka. U odbrani datoj na glavnom pretresu okrivljeni Burić Ivan je naveo da je prilikom iznošenja odbrane u istražnom postupku bio pod dejstvom alkohola, da je osjećao mučninu, vrtoglavicu i nagon za povraćanjem, da je htio što prije da završi saslušanje, te da je priznao izvršenje krivičnog djela, iako ga u stvari nije učinio. Ovakva odbrana okrivljenog Burić Ivana sa glavnog pretresa nelogična je zbog toga što je okrivljeni Burić Ivan u odbrani datoj u istražnom postupku iznosio pojedinosti koje mogu biti poznate jedino licu koje je učestvovalo u izvršenju krivičnog djela. Zbog toga je odbrana okrivljenog Burić Ivana sa glavnog pretresa neistinita i sračunato data u cilju izbjegavanja krivične odgovornosti.</span>
</p>
<p class="p3">
<span> </span>
</p>
<p class="p3"></p>
<p class="p3">
<span>Krivično djelo teška krađa iz čl. 240 st.2 u vezi st.1 KZ čini učinilac djela krađe ako vrijednost ukradenih stvari prelazi iznos od 3.000,00 eura, a krivično djelo kradja iz čl.239 st.1 KZ čini onaj ko tudju pokretnu stvar oduzme drugom u namjeri da njenim prisvajanjem sebi ili drugom pribavi protivpravnu imovinsku korist. Krivično djelo ostaje u pokušaju, u smislu čl.20 KZ, ako neko sa umišljajem započne izvršenje krivičnog djela, ali ga ne dovrši. Postupajući uz učešće u radnji izvršenja, uz postignuti dogovor i po principu podjele uloga, okrivljeni Burić Ivan i Krcunović Mirko su krivično djelo htjeli kao svoje i pokušali su da oduzmu tuđu pokretnu stvar čija vrijednost prelazi 3.000,00 eura, tj. čija vrijednost iznosi 7.500,00 eura, a u namjeri pribavljanja protivpravne imovinske koristi, zbog čega stoji da su okrivljeni Burić Ivan i Krcunović Mirko kao saizvršioci počinili krivično djelo teška kradja u pokušaju iz čl.240 st.2 u vezi st.1 KZ  u vezi čl.20 KZ u vezi čl.23 st.2 KZ. </span>
</p>
<p class="p3"></p>
<p class="p3">
<span>Sud je cijenio psihički odnos okrivljenih prema izvršenom krivičnom djelu  pa je našao da su okrivljeni Burić Ivan i Krcunović Mirko predmetno krivično djelo učinili sa direktnim umišljajem, jer su bili svjesni svog djela i htjeli su njegovo izvršenje.</span>
</p>
<p class="p3"></p>
<p class="p3">
<span>Prilikom odlučivanja o kazni sud je imao u vidu sve okolnosti na strani okrivljenih koje utiču da kazna bude manja ili veća u smislu čl. 42 KZ, pa je od olakšavajućih okolnosti na strani okrivljenih našao i to na strani Burić Ivana da je mlad, a na strani Krcunović Mirka da je mlad i da je neosuđivan, što je utvrđeno iz izvoda iz kaznene evidencije izdatog na njegovo ime, a od otežavajućih okolnosti na strani okrivljenog Burić Ivana da je osuđivan presudom Osnovnog suda u Podgorici K.br.467/11 od 11.05.2012.godine, zbog krivičnog djela krađa iz čl.239 st.1  KZ u vezi čl.23 KZ na 3 mjeseca zatvora uslovno na 1 godinu i presudom Osnovnog suda u Danilovgradu K.br.112/11 od 09.03.2012.godine, koja je postala pravosnažna 28.05.2012.godine, zbog krivičnog djela teška krađa iz čl.240 st.1 tač.1 KZ u vezi čl.23 st.2 KZ, na 6 mjeseci zatvora uslovno na 2 godine, što je utvrdjeno iz izvoda iz kaznene evidencije Uprave policije PJ Podgorica br.29-245/12-15606/2-2609 od 14.06.2012.godine koji glasi na ime okrivljenog Burić Ivana  i presude   Osnovnog suda u Danilovgradu K.br.112/11 od 06.03.2012.godine, koja je postala pravosnažna 28.05.2012.godine, dok otežavajućih okolnosti na strani okrivljenog Krcunović Mirka nije bilo, pa je okrivljenog Burić Ivana osudio na kaznu zatvora u trajanju od 6 (šest) mjeseci, a okrivljenog Krcunović Mirka na kaznu zatvora u trajanju od 4 (četiri) mjeseca, dakle obojicu ispod zakonskog minimuma, jer je čl.20 KZ propisano da se učinilac za pokušaj može blaže kazniti, a u vezi čl.45 KZ, s tim što su kazne odmjerene u okviru granica ublažavanja kazne iz čl.46 KZ. Sud nalazi da će se ovako ublaženim kaznama postići svrha kažnjavanja iz čl.32 KZ i na taj način dovoljno uticati na okrivljene da ubuduće ne vrše ista ili slična krivična djela, a u okviru opšte svrhe izricanja i propisivanja krivičnih sankcija iz čl.4 st.2 KZ. </span>
</p>
<p class="p3">
<span> </span>
</p>
<p class="p3">
<span>O troškovima krivičnog postupka odlučeno je na osnovu čl.226 i 229 ZKP-a, pa kako su okrivljeni oglašeni krivim obavezani su da solidarno plate na ime troškova krivičnog postupka iznos od 126,50 eura, koji troškovi se odnose na ime nagrade odmjerene vještaku komercijalne struke Dušanu Djuraškoviću. Takodje, okrivljeni su obavezani da na ime sudskog paušala plate iznose od po 30,00 eura, a koji su odmjereni srazmjerno trajanju i složenosti ovog postupka, uz ocjenu imovinskih prilika okrivljenih. Naprijed navedene troškove okrivljeni su dužni platiti u roku od 15 dana po pravosnažnosti presude.</span>
</p>
<p class="p3"></p>
<p class="p3">
<span>Na osnovu čl.239 st.2 ZKP-a oštećena Željeznička infrastruktura Crne Gore AD Podgorica je radi ostvarivanja imovinsko-pravnog zahtjeva upućućena na parnični postupak.</span>
</p>
<p class="p3"></p>
<p class="p3">
<span>Na osnovu izloženog, a primjenom čl. 374 ZKP-a, odlučeno je kao u izreci ove presude. </span>
</p>
<p class="p3"></p>
<p class="p3">
<span>   ZAPISNIČAR, 				                        S U D I J A,</span>
</p>
<p class="p3">
<span>   Branka Nikolić s.r.	                                                         Vladimir Novović s.r.</span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3">
<span class="s1">PRAVNA POUKA:</span><span> Protiv ove presude može se izjaviti žalba u roku od 15 dana od dana prijema pismenog otpravka Višem sudu u Podgorici, a preko ovog suda.</span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p5"></p>
<p class="p5"></p>


</body>
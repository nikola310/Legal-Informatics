<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.p1{text-align:center;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{margin-bottom:0.083333336in;text-align:start;hyphenate:auto;font-family:Arial;font-size:12pt;}
.p5{text-indent:0.49166667in;text-align:start;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Arial;font-size:12pt;}
.p7{text-align:justify;hyphenate:auto;font-family:Arial;font-size:13pt;}
.p8{text-indent:0.49166667in;text-align:justify;hyphenate:auto;font-family:Arial;font-size:12pt;}
.p9{text-indent:0.5in;text-align:justify;hyphenate:auto;font-family:Arial;font-size:12pt;}
.s1{font-size:11pt;}
.s2{font-size:12pt;}
</style>
<meta content="vesna.pean" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span>K.509/12/12</span>
</p>
<p class="p1">
<span>U IME CRNE GORE</span>
</p>
<p class="p3"></p>
<p class="p3">
<span>	OSNOVNI SUD U KOTORU, kao nadležni prvostepeni krivični sud, po sudiji Momirki Marović uz učešće zapisničara Ana Marije Petković, u krivičnom predmetu protiv P M zbog krivičnog djela neizvršenje sudske odluke iz člana 395 stav 1 Kz-a, koji se vodi po optužnom predlogu ODT Kotor Kt. broj 610/12 od 19.12.2012. godine, nakon glavnog i javnog pretresa održanog dana 03.06.2013. godine u prisustvu zamjenika ODT Kotor Jovanke Čizmović, okrivljenog P M, njegovog branioca advokata I Đ i oštećenog M S, istoga dana donio je i javno objavio sledeću</span>
</p>
<p class="p3"></p>
<p class="p1">
<span>P R E S U D U</span>
</p>
<p class="p3"></p>
<p class="p3">
<span>	OKRIVLJENI P M  JMBG  , od oca LJ i majke M, rođene A, rođen   godine u P, stalno nastanjen u T, S bb, državljanin CG, oženjen, otac dvoje djece, sa završenom SSS, srednjeg imovnog stanja, vlasnik kuće u Tivtu, električar, vlasnik firme ,,Pupović elektro In’’, osuđivan presudom Osnovnog suda Kotor K. broj 238/2000 od 27.06.2000. godine zbog krivičnog djela iz člana 171 stav 4 u vezi člana 167 stav 2 Kz RCG na kaznu zatvora u trajanju od jedne godine i dva mjeseca uslovno na dvije godine i 6 mjeseci i presudom Osnovnog suda u Podgorici K. broj 98/9381 od 14.08.2000. godine zbog krivičnog djela iz člana 177 stav 3 u vezi člana 172 stav 3 Kz RCG na kaznu zatvora u trajanju od 4 mjeseca uslovno na jednu godinu, protiv koga se ne vodi krivični postupak za drugo krivično djelo,</span>
</p>
<p class="p3"></p>
<p class="p1">
<span>K r i v   j e</span>
</p>
<p class="p3"></p>
<p class="p3">
<span>	Što je u periodu od 19.05.2012. godine i dalje u T, kao odgovorno lice - ovlašćeni zastupnik, izvršni direktor i osnivač DOO "PE I" u T, odbio da izvrši pravosnažnu i izvršnu sudsku odluku - Rješenje Osnovnog suda u Kotoru posl.broj I 537/09 od 02.12.2011. godine, kojim je usvojen predlog izvršnih povjerilaca M T , M  K i M  S  od 22.03.2011. godine i odlučeno da će Rješenje o izvršenju tog Suda I broj 537/09 od 05.11.2009. godine, koje je donijeto na osnovu pravosnažne izvršne Presude Osnovnog suda u Kotoru P broj 1003/07 od 20.01.2009. godine, radi naplate novčanog potraživanja izvršnih povjerilaca na ime troškova parničnog postupka u iznosu od 1.697,00€, te troškova izvršenja po Rješenju tog Suda I broj 537/09 od 08.04.2011. godine u iznosu od 1.163,00€, a koja odluka je trebala da bude izvršena na način kako je to predstavljeno Zaključkom Osnovnog suda u Kotoru posl. broj I 537/09 od 20.04.2012. godine kojim je bilo naloženo Društvo "Pupović -elektro IN - blagajni da sprovede rješenje ovog Suda  I. br. 537/09 od 02.12.2011. godine, prenosom napred navedenih zabranjenih sredstava izvršnog dužnika P  M , na račun punomoćnika izvršnih povjerilaca do namirenja potraživanja izvršnih povjerilaca M  T , M K  i M  S , dok se izvršnom dužniku P M  zabranjuje da to potraživanje naplati ili na drugi način njime raspolaže, pri čemu je bio uračunljiv i svjestan svoga djela i njegove zabranjenosti, a čije izvršenje je htio,</span>
</p>
<p class="p4"></p>
<p class="p5">
<span>-čime je izvršio krivično djelo neizvršenje sudske odluke iz člana 395. stav 1. Krivičnog zakonika,</span>
</p>
<p class="p6">
<span> </span>
</p>
<p class="p5">
<span>Pa sud okrivljenom na osnovu naprijed navedenih krivičnopravnih odredbi, te odredbi člana 3, 5, 8, 13, 15, 36, 42, 52, 53 i 54 Kz-a i člana 368 i 374 Zkp-a izriče</span>
</p>
<p class="p6"></p>
<p class="p1">
<span>USLOVNU OSUDU</span>
</p>
<p class="p1"></p>
<p class="p6">
<span>	Kojom mu utvrđuje kaznu zatvora u trajanju od 3 (tri) mjeseca i istovremeno određuje da se kazna neće izvršiti ukoliko okrivljeni u roku od godinu dana od dana pravosnažnosti presude ne učini novo krivično djelo.</span>
</p>
<p class="p6"></p>
<p class="p3">
<span>	Dužan je okrivljeni na ime sudskog paušala uplatiti iznos od 50,00 eura, na žiro račun broj 832-16-52 u korist budžeta Crne Gore, u roku od mjesec dana od dana pravosnažnosti presude i dokaz o uplati dostaviti ovom sudu s pozivom na broj K. 509/12/12.</span>
</p>
<p class="p3"></p>
<p class="p1">
<span>O b r a z l o ž e n j e</span>
</p>
<p class="p3"></p>
<p class="p3">
<span>	ODT Kotor aktom Kt. broj 610/12 od 19.12.2012. godine optužilo je P  M  zbog izvršenja krivičnog djela neizvršenje sudske odluke iz člana 395 stav 1 Kz. </span>
</p>
<p class="p3"></p>
<p class="p3">
<span>	U svojoj odbrani okrivljeni P  M e naveo da ne priznaje izvršenje krivičnog djela, niti krivicu za isto. Protiv njega nikad nije podnijeta nikakva tužba kod Osnovnog suda u Kotoru od strane M T  i dr., niti je ikada bio pozvan da dođe na bilo koje ročište u toku postupka, a iz samog predloga za izvršenje kao izvršni dužnik se navodi P M , a njegovo ime je P  M . Samo se sjeća da ga je policija jednom prinudno privela na ročište i tada nije davao nikakvu izjavu, jer je sudiji, misli da je bila sudija N , rekao da ne zna o čemu se radi i da on nije to lice. Nakon toga se žalio Višem sudu upravo iz razloga što se čitav postupak nije odnosio na njega i posjeduje Rješenje Višeg suda, koje nikad nije potpisao, a dostavljeno mu je poštom. Sjeća se da je sudski izvršitelj došao da plijeni stvari njegovo vlasništvo i rekao im je da mogu da izvrše popis stvari. Na pitanje da li mu je dostavljeno obavještenja punomoćnika izvršnih povjerilaca adv. Perović Zorana na adresu „P E I“ T, odgovorio je da nije primio nikakvo njihovo obavještenje, a na pitanje da li mu je dostavljeno obavještenje i zaključak Osnovnog suda u Kotoru kojim se nalaže da se sprovede Rješenje tog suda od 02.12.2012.godine, odgovorio je da je primio to Rješenje i potom odgovorio sudiji Č  da to Rješenje ne može da izvrši iz razloga što se ne odnosi na njega nego na drugo lice koje se zove P M a koji nije zaposlen u njegovom preduzeću. Na pitanje da li poznaje P Pza kojeg tvrdi da nije radio u njegovom preduzeću, ali ga poznaje po tom imenu i prezimenu i da li zna njegovu adresu, izjavio je da misli da je jedno vrijeme radio u „G C“, a da je čuo da je u međuvremenu preminuo. Dakle, nije postupio po pravosnažnom izvršnom rješenju Osnovnog suda iz Kotora iz razloga što smatra da se isto ne odnosi na njega, nego kako je već ranije naveo na neko drugo lice, obzirom da se u svim aktima kao izvršni dužnik navodi P M.</span>
</p>
<p class="p3"></p>
<p class="p3">
<span>	U dokaznom postupku koji je sproveden u cilju utvrđenja činjeničnog stanja i krivice okrivljenog, sud je proveo sledeće dokaze: saslušao svjedoka M T , svjedoka M S, svjedoka M K,</span><span class="s1"> </span><span>pročitao presudu Osnovnog suda u Kotoru P. broj 1003/07 od 20.01.2009. godine, presudu Višeg suda u Podgorici Gž.br. 738/09-05 od 29.05.2009. godine, predlog za izvršenje izvršnih povjerilaca od 28.10.2009. godine, rješenje o utvrđivanju vrijednosti pokretnih stvari dužnika posl.br. I. 537/09 od 23.12.2010. godine, rješenje Osnovnog suda u Kotoru I. broj 537/09 od 19.04.2010. godine, 02.12.2011. godine i od 08.04.2012. godine, izvršio uvid u rješenje Višeg suda u Podgorici Gž. broj 3541/11-09 od 08.04.2011. godine, uvid u rješenje Osnovnog suda u Kotoru IP. broj 18/12 od 06.02.2012. godine i  IP. 28/12 od 10.04.2012. godine, uvid u zaključak Osnovnog suda u Kotoru posl.br. I. 537/09 od 20.04.2012. godine, uvid u prigovor na rješenje od 19.12.2012. godine, uvid u izvod sa računa punomoćnika oštećenih advokata P Z za period od 09.04.2012. godine do 21.11.2012. godine, uvid u dopis okrivljenom od 04.09.2012. godine, uvid u izvod CRPS-a za DOO ,,P E I'', uvid u izvod iz kaznene evidencije za okrivljenog Uprave policije PJ Pljevlja od 31.12.2012. godine, uvid u dopis CKB banke br. 9581/13 od 14.05.2013. godine sa karticom prometa za period od 19.05.2012. do 13.05.2013. godine za pravno lice ,,P E I"T, uvid u dopis  "A B" od 08.04.2013. godine sa izvodima za pravno lice " P R I" T, uvid u dopis NLB "M" od 01.04.2013. godine, uvid u spise predmeta ovog suda P. br. 1003/07, uvid u spise predmeta ovog suda I. br. 537/09 i uvid u foto - kopiju lične karte izdate na ime P M od MUP-a Filijale T dana 02.09.2009. godine.</span>
</p>
<p class="p3"></p>
<p class="p3">
<span>	Svjedok M T je naveo da je zajedno sa M S i M K, a preko punomoćnika Z P podnio Predlog za izvršenje Osnovnom sudu u Kotoru protiv P M kao izvršnog dužnika, ali su naslovili isti na P M, ne znajući za pravo ime dužnika, a isto su pronašli u tužbi koju je on podnio protiv njih. Kako je Pupović izgubio spor, a rješenjem Osnovnog suda u Kotoru od 02.12.2011. godine je bilo naloženo da na ime parničnih troškova isplati iznos od 1.697.00€, kao i iznos od 1.163.00€ na ime troškova izvršenja po Rješenju ovog Suda od 08.04.2011. godine. Zna da je njihov punomoćnik Pupovića obavijestio da sprovede navedena rješenja, odnosno izvrši uplatu, prije podnošenja krivične prijave, ali im Pupović nikakav odgovor nije dostavljao, pa je podnio krivičnu prijavu. Do danas nije postupljeno po pravnosnažnom izvršnom rješenju Osnovnog suda u Kotoru, niti je Pupović isplatio navedene novčane iznose kako je to predviđeno Rješenjem i Zaključkom tog Suda, a kao dokaz je priložio izvod sa računa našeg punomoćnika adv. Perović Zorana za period 09.04.2012.-22.11.2012. godine iz kojeg se vidi da nije bilo nikakvih uplata na njegov račun. Pridružio se krivičnom gonjenju i postavio je imovinsko pravni zahtjev. </span>
</p>
<p class="p7">
<span>	Prilikom odgovora na pitanja na glavnom pretresu naveo je da </span><span class="s2">obzirom da je okrivljeni napravio  put preko njihove parcele da su on i njegova braća Stjepan i Krešimir pokrenuli parnični postupak protiv okrivljenog i u istoj naveli ime tuženog Pupović Mileta, obzirom da je to ime i vidio u nekim aktima koje je pisao advokat okrivljenog prethodno. Okrivljeni je lice koje je sa njim bilo prisutno prilikom izvršenja koje je sprovedeno od strane ovog suda a kada je skinuo asfalt sa puta.</span><span> </span><span class="s2">Kada su pokrenuli spor protiv okrivljenog tada su istovremeno tužili i opštinu Tivat, a imajući u vidu da je okrivljeni govorio da je dobio ovlaštenje od strane Opštine Tivat, da napravi taj put, dok je opština Tivat tvrdila da oni nisu donjeli odluku kojom su dozvolili da se put pravi preko njihove parcele, te da je ovaj postupak pravosnažno okončan, a od početka je gledao ovdje prisutnog okrivljenog kao lice koje je preko njihove parcele napravio put.</span>
</p>
<p class="p3"></p>
<p class="p3">
<span>	Svjedok Medved Stjepan je naveo da su i u parničnom i u izvršnom postupku on sa braćom Medved Tomislavom i Medved Krešimirom angažovali adv. Zorana Perovića iz H.Novog, te da mu ništa bliže u vezi sa ovim slučajem nije poznato, izuzev što je istom advokatu dao punomoćje, a o slučaju najviše zna njegov brat Medved Tomislav. Nije vidio ni tužbu ni predlog za izvršenje, tako da ne zna protiv koga su iste podnijete, odnosno na čije su ime glasile. Pridružio se krivičnom gonjenju i postavio je imovinsko pravni zahtjev.</span>
</p>
<p class="p3"></p>
<p class="p3">
<span>	Svjedok Medved Krešimir je naveo da je kod ovog suda zbog protivpravno zauzimanja zemljišta podnio tužbu, koju tužbu je u njihovo ime pisao adv. Zoran Perović, a protiv ovdje okrivljenog tada tuženog Pupović Mila. Tužba jeste glasila protiv tuženog Pupović Milete i jednom ili dva puta u toku trajanja parničnog postupka se upravo ovdje okrivljeni i odazvao na pozive suda na glavne rasprave, nikada nije isti isticao da se ne zove "Mileta" već "Mile". Kako su  uspjeli u parničnom postupku to je adv. Zoran Perović podnio i predlog za izvršenje kod ovog Suda, i ovaj postupak je okončan, ali se oni ni do dana današnjeg nisu naplatili, a sve iz razloga što je i rješenje o izvršenju glasilo na ime Pupović Milete. Tužbu su a preko advokata Zorana Perovića podnijeli ovom sudu i tužili su lično ovdje prisutnog okrivljenog a ne neko drugo lice sa tim imenom. Naveo je da kada je okrivljeni jednom došao na suđenje kod parničnog sudije da ga je tada sudija upitala da li je on Pupović Mileta i da je tada okrivljeni potvrdno odgovorio. Pridružio se krivičnom gonjenju i postavio je imovinsko pravni zahtjev.</span>
</p>
<p class="p3"></p>
<p class="p3">
<span>	Iz presude Osnovnog suda u Kotoru P. broj 1003/07 od 20.01.2009. godine utvrđeno je da je usvojen kao osnovan tužbeni zahtjev Medved Stjepana, Medved Krešimira i Medved Tomislava i utvrđeno je da je tuženi Pupović Mileta iz Tivta uznemirio tužioce u vršenju prava sukorišćenja na kat. par. 665 KO Tivat. Istom presudom obavezan je tuženi Pupović Mileta da na ime troškova parničnog postupka nastalih po osnovu advokatskog zastupanja tužiocima solidarno plati novčani iznos od 1.697,00 eura u roku od 15 dana od dana pravosnažnosti presude. Takođe, utvrđeno je da je presuda postala pravosnažna dana 29.05.2009. godine, a izvršna dana 16.06.2009. godine.</span>
</p>
<p class="p3"></p>
<p class="p3">
<span>	Iz presude Višeg suda u Podgorici Gž.br. 738/09-05 od 29.05.2009. godine utvrđeno je da je odbijena žalba tuženog i potvrđena presuda Osnovnog suda u Kotoru P. broj 1003/07 od 20.01.2009. godine.</span>
</p>
<p class="p3"></p>
<p class="p3">
<span>	Iz predloga za izvršenje izvršnih povjerilaca od 28.10.2009. godine utvrđeno je da su izvršni povjerioci Medved Stjepan, Medved Krešimir i Medved Tomislav preko punomoćnika advokata Perović Zorana podnijeli predlog za izvršenje protiv izvršnog dužnika Pupović Milete iz Tivta, na osnovu pravosnažne i izvršne presude ovog suda P.1003/07 od 21.01.2009. godine.</span>
</p>
<p class="p3"></p>
<p class="p3">
<span>	Iz rješenja o utvrđivanju vrijednosti pokretnih stvari dužnika posl.br. I. 537/09 od 23.12.2010. godine utvrđeno je da je vrijednost popisanih pokretnih stvari Pupović Milete iznosila 1.670,00 eura. </span>
</p>
<p class="p3"></p>
<p class="p3">
<span>	Iz rješenja Osnovnog suda u Kotoru I. broj 537/09 od 02.12.2011. godine utvrđeno je da je usvojen predlog izvršnih povjerilaca (Medved Stjepana, Medved Krešimira i Medved Tomislava) od 22.03.2011. godine, pa da će se rješenje o izvršenju ovog suda I. broj 537/09 od 05.11.2009. godine, a donijeto na osnovu pravosnažne izvršne presude Osnovnog suda u Kotoru P. Broj 1003/07 od 20.01.2007. godine, radi naplate novčanog potraživanja izvršnog povjerioca na ime troškova parničnog postupka u iznosu od 1.697,00 eura, kao i troškova izvršenja po rješenju ovog suda I. broj 537/09 od 08.04.2011. godine u iznosu od 1.163,00 eura, kao i svi budući troškovi izvršenja, sprovoditi zabranom ½ ličnih primanja izvršnog dužnika ( Pupović Milete-Mila iz Tivta), a koja isti ostvaruje kod Društva ,,Pupović Elektro In'' DOO Tivat. Takođe, zabranjeno je Društvu ,,Pupović Elektro In'' DOO Tivat-blagajni, da da potraživanje za koje je određena zabrana izmiri izvršnom dužniku. Konačno, utvrđeno je da je zabrana sprovedena danom dostavljanja rješenja Društvu ,,Pupović Elektro In'' DOO Tivat. </span>
</p>
<p class="p3"></p>
<p class="p3">
<span>	Iz rješenja Osnovnog suda u Kotoru I. broj 537/09 od 08.04.2012. godine utvrđeno je da je izvršni dužnik Pupović Mileta iz Tivta obavezan da na ime troškova izvršnog postupka, izvršnom povjeriocu Medved Stjepanu, Medved Krešimiru i Medved Tomislavu, isplati iznos od 1.163,00 eura u roku od 8 dana od dana pravosnažnosti rješenja. </span>
</p>
<p class="p3"></p>
<p class="p3">
<span>	Iz rješenja Osnovnog suda u Kotoru I. broj 537/09 od 19.04.2010. godine utvrđeno je da je odbaćena kao neblagovremena, žalba izvršnog dužnika izjavljena protiv rješenja o izvršenju ovog suda I. broj 537/09 od 02.03.2010. godine.</span>
</p>
<p class="p3"></p>
<p class="p3">
<span>	Uvidom u rješenje Višeg suda u Podgorici Gž. broj 3541/11-09 od 08.04.2011. godine utvrđeno je da je odbijena žalba izvršnog dužnika Milete Pupovića iz Tivta kao neosnovana, i potvrđeno je rješenje Osnovnog suda u Kotoru I. broj 537/09 od 08.04.2011. godine. U obrazloženju rješenja je navedeneno da Pupović Mile ni u toku parničnog postupka iz kojeg potiče izvršna isprava ni prilikom podnošenja žalbe na rješenje prvostepenog sua I br. 537/09 od 2.3.2010 godinene nije isticao da je on Pupović Mile, te da se ne zove Pupović Mileta, te da su ostali njegovi podaci potpuno identični, te da si navodi žalbe očigledno sračunati na izbjegavanje izvršenja.</span>
</p>
<p class="p3"></p>
<p class="p3">
<span>	Uvidom u rješenje Osnovnog suda u Kotoru IP. 28/12 od 10.04.2012. godine utvrđeno je da je odbijen prigovor izvršnog dužnika Pupović Milete-Mila iz Tivta od 09.12.2011. godine, izjavljen protiv rješenja o izvršenju I broj 537/09 od 02.12.2011. godine, kao neosnovan. U obrazloženju rješenja je navedeno da je prigovor neosnovan jer je u postupku pred Višim sudom utvrđeno da se radi o istom licu i to podnosiocu prigovora Pupović Milu i da je u toku parničnog postupka i izvršnog postupka korišćeno ime i Mile i Mileta, što podnosilac prigovora nije isticao u parnici iz koje potiče izvršna isprava, te da su ostali njegovi podaci potpuno identični, te da si navodi prigovora očigledno sračunati na izbjegavanje izvršenja.</span>
</p>
<p class="p3"></p>
<p class="p3">
<span>	Uvidom u rješenje Osnovnog suda u Kotoru IP. broj 18/12 od 06.02.2012 utvrđeno je da je prigovor dužnikovog dužnika DOO ,,Pupović elektro in'' iz Tivta od 20.01.2012. godine, izjavljen protiv rješenja o izvršenju Iv broj 537/09 od 12.01.2012. godine, odbijen kao neosnovan. </span>
</p>
<p class="p3"></p>
<p class="p3">
<span>	Uvidom u zaključak Osnovnog suda u Kotoru posl.br. I. 537/09 od 20.04.2012. godine utvrđeno je da je na osnovu pravosnažnog rješenja ovog suda I. broj 537/09 od 02.12.2011. godine, a radi naplate novčanog potraživanja izvršnih povjerilaca (Medved Stjepana, Medved Krešimira i Medved Tomislava) u iznosu od 1.697,00 eura na ime troškova parničnog postupka i iznosa od 1.063,00 eura na ime troškova izvršenja, određeno da se izvrši prenos, radi naplate navedenih potraživanja izvršnog povjerioca, pa je naloženo Društvu Pupović Elektro IN DOO Tivat-blagajni da sprovodi rješenje ovog suda I. 537/09 od 02.12.2011. godine, prenosom navedenih zabranjenih sredstava izvršnog dužnika ( Pupović Milete ( Mila )), na račun punomoćnika izvršnih povjerilaca ( adv. Perović Zorana iz Herceg Novog ) kod NLB Montenegrobanke AD Podgorica-Filijala H. Novi broj 530-0520100054616-65 do namirenja potraživanja izvršnih povjerilaca. </span>
</p>
<p class="p3"></p>
<p class="p3">
<span>	Uvidom u prigovor na rješenje od 19.12.2012. godine utvrđeno je da je okrivljeni Pupović Mile podnio prigovor na rješenje I. broj 537/09 od 02.11.2011. godine.</span>
</p>
<p class="p3"></p>
<p class="p3">
<span>	Uvidom u izvod sa računa punomoćnika oštećenih advokata Perović Zorana za period od 09.04.2012. godine do 21.11.2012. godine utvrđeno je da punomoćnik nije imao priliva na svoj žiro račun po osnovu potraživanja izvršnih povjerilaca (Medved Stjepana, Medved Krešimira i Medved Tomislava) prema dužniku Pupović Mileti ( Milu ), a koji prenos sredstava je trebao da sprovdene Društvo- Pupović Elektro In DOO Tivat, na osnovu zaključka ovog suda I. broj 547/09 od 20.04.2012. godine. </span>
</p>
<p class="p3"></p>
<p class="p3">
<span>	Uvidom u dopis okrivljenom od 04.09.2012.godine utvrđeno je da je isti poslat od strane pun. oštećenih i to adv. Zorana Perovića, kao upozorenje pred podnošenje krivične prijave radi neizvršenja sudske odluke.</span>
</p>
<p class="p3"></p>
<p class="p8">
<span>Uvidom u izvod CRPS-a za DOO ,,Pupović elektro In'' utvrđeno je da je okrivljeni Pupović Mile JMBG 1506956290028 osnivač, ovlašćeni zastupnik i izvršni direktor DOO.</span>
</p>
<p class="p3"></p>
<p class="p3">
<span>	Uvidom u izvod iz kaznene evidencije za okrivljenog Uprave policije PJ Pljevlja od 31.12.2012. godine utvrđeno je da je Pupović Mile ranije osuđivan presudom Osnovnog suda Kotor K. broj 238/2000 od 27.06.2000. godine zbog krivičnog djela iz člana 171 stav 4 u vezi člana 167 stav 2 Kz RCG na kaznu zatvora u trajanju od jedne godine i dva mjeseca uslovno na dvije godine i 6 mjeseci i presudom Osnovnog suda u Podgorici K. broj 98/9381 od 14.08.2000. godine zbog krivičnog djela iz člana 177 stav 3 u vezi člana 172 stav 3 Kz RCG na kaznu zatvora u trajanju od 4 mjeseca uslovno na jednu godinu. </span>
</p>
<p class="p3"></p>
<p class="p3">
<span>	Uvidom u dopis CKB banke broj 9581/13 od 14.05.2013. godine sa karticom prometa za period od 19.05.2012. do 13.05.2013. godine za pravno lice ,,Pupović elektro IN " Tivat utvrđeno je da je firma okrivljenog u navedenom periodu na svom računu imala ukupan iznos isplata od 55.551,71 euro, odnosno uplata na račun u ukupnom iznosu od 52.088,62 eura. </span>
</p>
<p class="p3"></p>
<p class="p3">
<span>	Uvidom u dopis  "Atlas banke" od 08.04.2013. godine sa izvodima za pravno lice "Pupović elekto IN" Tivat utvrđeno je da je firma okrivljenog u periodu od 19.05.2012. godine do 06.04.2013. godine na računu imala priliv od 1.543,36 eura, a odliv od 1.278,44 eura, te da stanje na dan 08.04.2013. godine iznosi 264,92 eura.</span>
</p>
<p class="p3"></p>
<p class="p3">
<span>	Uvidom u dopis NLB "Montenegrobanke" od 01.04.2013. godine utvrđeno je da pravno lice "Pupović elekto IN" Tivat nema otvoren poslovni račun kod te banke.</span>
</p>
<p class="p3"></p>
<p class="p3">
<span>	Uvidom u spise predmeta ovog suda P. br. 1003/07 utvrđeno je da je usvojen tužbeni zahtjev tužilaca ( Medved Stjepana, Medved Krešimira i Medved Tomislava), dok je tuženi Pupović Mileta obavezan da na ime troškova parničnog postupka tužiocima solidarno plati novčani iznos od 1.697,00 eura, koja presuda je potvrđena Presudom Višeg suda Gž. broj 738/2009-05 od 29.05.2009. godine kojom je odbijena žalba tuženog Pupović Milete, a koju je u njegovo ime uložio advokat Ratko Pantović. Takođe, utvrđeno je da je punomoćje advokatu Pantović Ratku svojeručno potpisao okrivljeni Pupović Mile. </span>
</p>
<p class="p3"></p>
<p class="p3">
<span>	Uvidom u spise predmeta ovog suda I. br. 537/09 utvrđeno je da je po predlogu izvršnih povjerilaca ( Medved Stjepana, Medved Krešimira i Medved Tomislava ) protiv izvršnog dužnika Pupović Milete donijeto rješenje I broj 537/09 od 02.12.2011. godine, i na osnnovu ovog rješenja zaključak od 20.04.2012. godine radi naplate novčanog potraživanja izvršnih povjerilaca u iznosu od 1.697,00 eura na ime troškova parničnog postupka i iznosa od 1.063,00 eura na ime troškova izvršenja</span>
</p>
<p class="p3"></p>
<p class="p3">
<span>	Uvidom u foto - kopiju lične karte izdate na ime Pupović Mile od MUP-a Filijale Tivat dana 02.09.2009. godine utvrđeno je da je okrivljeni rođen 15.06.1956. godine, te da mu je JMBG 1506956290028.</span>
</p>
<p class="p3"></p>
<p class="p3">
<span>	Nije bilo predloga za dopunu dokaznog postupka, niti prigovora na izvedene dokaze.</span>
</p>
<p class="p3"></p>
<p class="p3">
<span>	Cijeneći sve provedene dokaze pojedinačno i u uzajamnoj povezanosti shodno članu 370 stav 3 Zkp-a, a u odnosu na odbranu okrivljenog, sud je utvrdio činjenično stanje navedeno u izreci presude. Sud je izmijenio činjenični opis djela na način kao u izreci, anakon provedenog dokaznog postupka, obzirom da je utvrđeno da je okrivlejni Pupović Mile i izvršni direktor DOO " Pupović Elektro In" iz Tivta.</span>
</p>
<p class="p3"></p>
<p class="p3">
<span>	Činjenično stanje sud je utvrdio na osnovu pisanih dokaza, te iskaza svjedoka Medved Tomislava, Medved Stjepana i Medved Krešimira. </span>
</p>
<p class="p3"></p>
<p class="p3">
<span>	Naime, svjedok Medved Tomislav je naveo da je zajedno sa Medved Stjepanom i Medved Krešimirom preko advokata Perović Zorana podnio prijedlog za izvršenje Osnovnom sudu u Kotoru protiv okrivljenog Pupović Mila kao izvršnog dužnika, obzirom da je isti izgubio spor protiv njih, a rješenjem Osnovnog suda u Kotoru od 02.12.2011. godine je bilo naloženo okrivljenom da na ime parničnih troškova isplati iznos od 1.697.00 eura, kao i iznos od 1.163,00 eura na ime troškova izvršenja po rješenju ovog suda od 08.04.2011. godine, međutim, do danas nije postupljeno po pravosnažnom izvršnom rješenju Osnovnog suda u Kotoru, niti je okrivljeni Pupović Mile isplatio navedene novčane iznose kako je to predviđeno rešenjem i zaključkom suda. Dalje, svedok Medved Krešimir je naveo da je kod ovog suda preko advokata Perović Zorana podnio tužbu protiv okrivljenog Pupović Mila zbog protivpravnog zauzimanja zemljišta, te su nakon uspjeha u parničnom postupku, preko advokata podnijeli i predlog za izvršenje kod ovog suda, koji postupak je takođe okončan, ali se do dana današnjeg nisu naplatili. Iskaze svjedoka Medved Tomislava i Medved Krešimira sud je prihvatio jer su se svjedoci na međusobno saglasan način izjasnili o svim činjenicama bitnim za ovu krivično pravnu stvar, a njihovi iskazi su potvrđeni i svim provedenim pisanim dokazima. Naime, iz presude ovog suda P. broj 1003/07 od 20.01.2009. godine je utvrđeno da je usvojen tužbeni zahtjev Medved Stjepana, Medved Krešimira i Medved Tomislava, te da je okrivljeni Pupović Mileta obavezan da na ime troškova postupka plati tužiocima iznos od 1.697,00 eura, koja presuda je potvrđena presudom Višeg suda Gž. broj 738/09-05 od 29.05.2009. godine, kog dana je postala i pravosnažna, dok je izvršna postala dana 16.06.2009. godine. Dalje, iz rješenja ovog suda I. broj 537/09 od 02.12.2011. godine utvrđeno je da je usvojen predlog izvršnih povjerilaca (Medved Stjepana, Medved Krešimira i Medved Tomislava) da se rešenje o izvršenju ovog suda I. broj 537/09 od 05.11.2009. godine donijeto na osnovu pravosnažne i izvršne presude ovog suda P. broj 1003/07 od 20.01.2007. godine radi naplate novčanog potraživanja izvršnih povjerilaca na ime troškova parničnog postupka u iznosu od 1.697,00 eura, kao i troškova izvršenja po rješenju ovog suda I. broj 537/09 od 08.04.2011. godine, imaju sprovesti zabranom ½ ličnih primanja izvršnog dužnika (Pupović Milete-Mila) a koja isti ostvaruje kod DOO,,Pupović Elektro Inn'' Tivat. Konačno, uvidom u zaključak ovog suda I. 537/09 od 20.04.2012. godine utvrđeno je da je na osnovu pravosnažnog rješenja ovog suda I. broj 537/09 od 02.12.2011. godine naloženo DOO ,,Pupović Elektro Inn'' Tivat-blagajni da izvrši prenos zabranjenih sredstava Pupović Mila ( iznosa od 1.697,00 i 1.063,00 eura ) na račun punomoćnika izvršnih povjerilaca advokata Perović Zorana, međutim sud je uvidom u izvod sa računa istog utvrdio da u periodu od 09.04.2012. godine do 21.11.2012. godine nije bilo priliva novca po ovom osnovu. Sadržinu naprijed navedenih isprava sud je prihvatio, jer ista nije osporena na bilo koji način.</span>
</p>
<p class="p3"></p>
<p class="p3">
<span>	U svojoj odbrani okrivljeni Pupović Mile je potvrdio da nije postupio po pravosnažnom izvršnom rješenju ovog suda I. broj 537/09 od 02.12.2011. godine, međutim, ono što se postavilo kao sporno imajući u vidu ostatak njegove odbrane, jeste činjenica da li se predmetno rješenje odnosi na njega ili na izvjesnog Pupović Miletu. </span>
</p>
<p class="p3"></p>
<p class="p3">
<span>	S tim u vezi, dio odbrane okrivljenog Pupović Mila da nije postupio po predmetnom rješenju zato što smatra da se isto ne odnosi na njega, nego na Pupović Miletu, obzirom da se u predlogu za izvršenje navodi Pupović Mileta, a on je Pupović Mile, sud nije prihvatio jer je ovakav navod odbrane obezvrijeđen provedenim dokazima. Naime, svjedok Medved Tomislav je u svom iskazu na glavnom pretresu objasnio da su predlog za izvršenje naslovili na Pupović Miletu iz razloga što su to ime pronašli u tužbi koju je protiv njih podnio okrivljeni, a da je na glavnom pretresu prisutni okrivljeni Pupović Mile, lice koje je sa njim bilo prisutno prilikom izvršenja koje je sprovedeno od strane suda, a isti je preko njegove parcele napravio put, dok je svedok Medved Krešimir u svom iskazu na glavnom pretresu naveo da su tužbu podnijeli protiv lično prisutnog okrivljenog Pupović Mila, koji je bio prisutan na glavnom pretresu, a ne nekog drugog lica sa tim imenom, čije iskaze je sud prihvatio. </span>
</p>
<p class="p3"></p>
<p class="p3">
<span>	Na osnovu naprijed navedenog, a posebno kada se uzme u obzir da je okrivljeni Pupović Mile, i u izvršnom postupku isticao prigovor iste sadržine, navodeći da on nije Pupović Mileta, te da je prigovor odbijen rješenjem ovog suda Ip. br. 28/12 od 10.4.2012 godine kao neosnovan, te da je i rješenjem Višeg suda u Podgorici Gž. br. 3541/11-09 obijena žalba izvršnog dužnika Pupović Mila na rješenje ovog suda I. br. 537/09 od 8.4.2011 godine, iz istih razloga, sud je utvrdio da je u konkretnom slučaju riječ o jednoj osobi-okrivljenom Pupović Milu, ovo tim prije kada se ima u vidu da je u toku parničnog i izvršnog postupka korišćeno i jedno i drugo ime ( i Mile i Mileta ), te da su svi ostali podaci u potpunosti identični, te je mišljenja da su navodi odbrane okrivljenog da se predmetno rješenje ne odnosi na njega, usmjereni na izbegavanje krivice.</span>
</p>
<p class="p3"></p>
<p class="p3">
<span>	S tim u vezi, navod odbrane okrivljenog Pupović Mila da poznaje izvjesnog Pupović Miletu, za koga misli da je jedno vrijeme radio u ,,Gugu komercu'', ali da je ,,čuo'' da je isti u međuvremenu ,,preminuo'', sud je cijenio kao očiglednu smišljen u cilju izbjegavanja krivice.</span>
</p>
<p class="p3"></p>
<p class="p3">
<span>	Sud nije posebno cijenio iskaz svedoka Medved Stjepana, obzirom da je isti naveo da mu ništa bliže u vezi sa ovim slučajem nije poznato.</span>
</p>
<p class="p3"></p>
<p class="p3">
<span>	Okrivljeni Pupović Mile je postupao sa direktnim umišljajem, svjestan da kao odgovorno lice-ovlašćeni zastupnik, izvršni direktor i osnivač DOO ,,Pupović Elektro In'' Tivat odbijanjem da postupi po pravosnažnom i izvršnom rješenju ovog suda I. 537/09 od 02.12.2011. godine, čini krivično djelo, što je i htio, iako je na računu svog DOO kod CKB banke u periodu od 19.05.2012. do 13.05.2013. godine imao dovoljno sredstava da postupi po istom.</span>
</p>
<p class="p3"></p>
<p class="p3">
<span>	Time su se u radnjama okrivljenog Pupović Mila ostvarila sva bitna obilježja bića krivičnog djela neizvršenja sudske odluke iz člana 395 stav 1 Kz-a, pa ga je sud oglasio krivim za isto. </span>
</p>
<p class="p3"></p>
<p class="p3">
<span>	Prilikom odluke o vrsti i visini krivične sankcije koju okrivljenom treba izreći sud je pošao od toga da je za predmetno krivično djelo u Kz-u propisana novčana kazna ili kazna zatvora u trajanju do dvije godine. U smislu člana 42 Kz-a sud je na strani okrivljenog kao olakšavajuće okolnosti cijenio da je isti porodičan čovjek, otac dvoje djece, dok je kao otežavajuću okolnost na njegovoj strani cijenio raniju osuđivanost. Imajući naprijed navedeno u vidu sud je okrivljenom izrekao uslovnu osudu na način što mu je utvrdio kaznu zatvora u trajanju od 3 (tri) mjeseca i istovremeno odredio da se kazna neće izvršiti ukoliko okrivljeni u roku od godinu dana od dana pravosnažnosti presude ne učini novo krivično djelo Sud smatra da su se u konkretnom slučaju stekli uslovi za izricanje uslovne osude, a prednje iz razloga što je okrivljeni Pupović iako ranije osuđivan, osuđivan prije 13 godine, dakle po odredbama krivičnog zakonodavstva koje su važile prije stupanja na snagu KZ sada važećeg. Sud smatra da će se upozorenjem uz prijetnju kaznom dovoljno uticati na okrivljnog da ubuduće ne čini krivična djela tj. da će se ostvariti ciljevi specijalne prevencije. </span>
</p>
<p class="p3"></p>
<p class="p3">
<span>	Na osnovu naprijed navedenih krivično pravnih odredbi, te odredbi člana 3, 5, 8, 13, 15, 36, 42, 52, 53 i 54 Kz-a i člana 368 i 374 Zkp-a, sud je odlučio kao u izreci presude.</span>
</p>
<p class="p3"></p>
<p class="p3">
<span>	Obavezan je okrivljeni Pupović Mile da na ime sudskog paušala uplati iznos od 50,00 eura, i na ime troškova krivičnog postupka iznos od ? eura na žiro račun broj 832-16-52 u korist budžeta Crne Gore, u roku od mjesec dana od dana pravosnažnosti presude i dokaz o uplati dostaviti ovom sudu s pozivom na broj K. 509/12/12.</span>
</p>
<p class="p3"></p>
<p class="p3">
<span>	Dakle, iako su oštećeni postavili imovinsko pravni zahtjev, sud je imao u vidu da su isti  već bili predmet izvršnog postupka, pa o istima nije odlučivao.</span>
</p>
<p class="p3"></p>
<p class="p3">
<span>	Na prednjim razlozima sud je zasnovao svoju odluku.</span>
</p>
<p class="p3"></p>
<p class="p1"></p>
<p class="p1">
<span>OSNOVNI SUD U KOTORU</span>
</p>
<p class="p1">
<span>Dana 03.06.2013. godine</span>
</p>
<p class="p3"></p>
<p class="p3">
<span>	     Zapisničar,	                                                                    Sudija, </span>
</p>
<p class="p3">
<span>	Ana Marija Petković                                       	   	       Momirka Marović</span>
</p>
<p class="p1"></p>
<p class="p9"></p>
<p class="p9">
<span>PRAVNA POUKA: Protiv ove presude dozvoljena je žalba Višem sudu u Podgorici,  u roku od 8 dana od dana prijema iste, a preko ovog suda.</span>
</p>
<p class="p3"></p>
<p class="p3"></p>
<p class="p3"></p>


</body>
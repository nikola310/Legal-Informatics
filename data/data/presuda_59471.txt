<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.7875in 0.875in 1.18125in;}
.p1{text-align:end;hyphenate:auto;font-family:Times New Roman;font-size:13pt;}
.p2{text-align:justify;hyphenate:auto;font-family:Times New Roman;font-size:13pt;}
.p3{text-align:center;hyphenate:auto;font-family:Times New Roman;font-size:13pt;}
.p4{text-align:justify;hyphenate:auto;font-family:R;font-size:13pt;}
.p5{text-align:center;hyphenate:auto;font-family:R;font-size:13pt;}
.p6{text-indent:-0.25in;margin-left:0.75in;text-align:justify;hyphenate:auto;font-family:R;font-size:13pt;}
.p7{text-indent:0.009722223in;text-align:start;hyphenate:auto;font-family:R;font-size:13pt;}
.p8{text-indent:0.16666667in;margin-top:0.06944445in;margin-bottom:0.06944445in;text-align:justify;hyphenate:auto;font-family:Times New Roman;font-size:13pt;}
.p9{text-indent:0.16666667in;margin-top:0.06944445in;margin-bottom:0.06944445in;text-align:center;hyphenate:auto;font-family:Times New Roman;font-size:13pt;}
.p10{text-align:start;hyphenate:auto;font-family:R;font-size:13pt;}
.p11{text-align:start;hyphenate:auto;font-family:R;font-size:12pt;}
.p12{text-indent:0.5in;text-align:start;hyphenate:auto;font-family:R;font-size:12pt;}
.p13{text-indent:0.375in;text-align:justify;hyphenate:auto;font-family:Times New Roman;font-size:13pt;}
.p14{text-align:justify;hyphenate:auto;font-family:Times New Roman;font-size:12pt;}
.p15{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p16{margin-bottom:0.083333336in;text-align:justify;hyphenate:auto;font-family:Times New Roman;font-size:12pt;}
.p17{margin-bottom:0.083333336in;text-align:start;hyphenate:auto;font-family:Times New Roman;font-size:13pt;}
.s1{color:black;}
.s2{display: inline-block; text-indent: 0; min-width: 0.4861111in;}
.s3{font-family:R;color:black;}
.s4{font-weight:bold;color:black;}
.s5{font-weight:bold;}
.s6{font-family:R;}
</style>
<meta content="ana.stanisic" name="author">
</head>
<body class="b1 b2">
<p class="p1">
<span>K.br. 282/10</span>
</p>
<p class="p2"></p>
<p class="p3">
<span>U IME NARODA</span>
</p>
<p class="p2"></p>
<p class="p2">
<span>OSNOVNI SUD U BARU, kao prvostepeni krivični, u vijeću sastavljenom od sudije Aleksandre Leković, kao predsjednika vijeća, i sudija porotnika S. D. i J. F., kao članova vijeća, sa zapisničarom Natašom Lalović, u krivičnom predmetu okrivljenog O. F., zbog krivičnog djela - falsifikovanje isprave iz čl.412.st.2.u vezi st.1. u vezi sa čl. 49 Krivičnog zakonika CG, po optužnici Osnovnog državnog tužioca u Baru Kt.br.261/10 od 25.06.2010.godine, nakon održanog glavnog javnog pretresa u prisustvu zastupnika optužbe ODT Milenka Magdelinića, okrivljenog i branioca okrivljenog G. S., adv. iz Ulcinja, dana 02.07.2010.godine  donio je i javno objavio </span>
</p>
<p class="p2"></p>
<p class="p3">
<span>P R E S U D U</span>
</p>
<p class="p3"></p>
<p class="p4">
<span class="s1">Okrivljeni O. F., od oca M. i majke L., rodjene Y., rodjen ... godine u G. – T., gdje je i stalno nastanjen, neoženjen, završio osnovnu školu, lošeg imovnog stanja</span>
</p>
<p class="p5"></p>
<p class="p5">
<span class="s1">KRIV JE</span>
</p>
<p class="p4">
<span class="s1">Što je:</span>
</p>
<p class="p4"></p>
<p class="p4">
<span class="s1">Dana 27.05.2010.godine, oko 20,00 časova, na graničnom prelazu Gat V Luke Bar u Baru, lažne javne isprave - pasoš i ličnu kartu R. Bugarske, upotrijebio kao prave, na način što je prilikom kontrole putnih isprava i ukrcaja putnika na putnički brod "Sveti Stefan II" koji saobraća na relaciji Bar-Bari-Bar, ovlašćenim službenim licima - pripadnicima Ekspoziture granične policije u Baru, pokazao pasoš R. Bugarske ser. br. ... i ličnu kartu R. Bugarske ser. br. ..., u kojima su unijeti lični podaci okrivljenog i postavljene njegove fotografije, na mjesto prethodno postavljenih, autentičnih fotografije lica za koje su izdate kao i ličnih podataka za to lice, obje, navodno, izdate od nadležnih državnih organa R. Bugarske, </span>
</p>
<p class="p4"></p>
<p class="p6">
<span class="s2">-​&nbsp;</span><span class="s1">čime je izvršio produženo krivično djelo – falsifikovanje isprave iz čl. 412 st. 1 u vezi čl. 49 Krivičnog zakonika. </span>
</p>
<p class="p4"></p>
<p class="p7">
<span class="s1">Pa ga sud primjenom čl. </span><span>4,32,36, 42, 45 i 46 Krivičnog zakonika CG i čl. 359,360 i 364 ZKP-a.	</span>
</p>
<p class="p5">
<span class="s1">OSUĐUJE</span>
</p>
<p class="p4"></p>
<p class="p4">
<span class="s1">Na kaznu zatvora u trajanju od 36 /tridesetšest/ dan u koju kaznu mu se uračunava vrijeme provedeno u pritvoru od 27.05.2010.godine do 02.07.2010.godine. </span>
</p>
<p class="p4"></p>
<p class="p8">
<span>Prema okrivljenom  se na osnovu čl. 75 st. 1  KZ CG izriče </span>
</p>
<p class="p8"></p>
<p class="p9">
<span>MJERA BEZBJEDNOSTI</span>
</p>
<p class="p4">
<span>Oduzimanje pasoša R. Bugarske ser. br. ... i lične krate R. Bugarske ser. br. ... kao predmeta upotrijebljenog za izvršenje krivičnog djela.</span>
</p>
<p class="p10"></p>
<p class="p4">
<span>Okrivljeni je dužan da plati troškove krivičnog postupka u iznosu 200 eura, u roku od 15 dana od dana pravosnažnosti presude pod prijetnjom izvršenja. </span>
</p>
<p class="p4"></p>
<p class="p5">
<span class="s1">O b r a z l o ž e n j e</span>
</p>
<p class="p3"></p>
<p class="p2">
<span>Optužnicom Osnovnog državnog tužioca u Baru Kt.br.261/10 od 25.06.2010.godine okrivljenom je stavljeno na teret izvršnje krivičnog djela bliže opisano u izreci presude.</span>
</p>
<p class="p2"></p>
<p class="p2">
<span>Okrivljeni je u svojoj odbrani u bitnom naveo da je predmetnu putnu ispravu nabavio u Skoplju od nepoznatog lica i tom licu je platio preko 4.000,00 eura. Ovom licu je prethodno dao svoju fotografiju i nakon nedelju dana ovo lice mu je donijelo putnu ispravu. Svjestan je da se na ovaj način ne pribavlja putna isprava, ali je bio prinudjen da to uradi zbog svoje egzistencije i kaje se zbog toga što je uradio. Dana 25.05.2010.godine je stupio na granični prelaz u Baru u večernjim časovima i službenim licima je pokazao svoju putnu ispravu u kojoj se nalazila njegova fotografija. Ovlašćeni službenici su odmah primijetili da nije nešto u redu i saopštili su mu da je falsifikovana. Imao je namjeru da se ukrca na putnički brod koji saobraća na relaciji Bar-Bari i da ostane u Italiji, kako bi se tamo zaposlio. </span>
</p>
<p class="p11"></p>
<p class="p4">
<span>U dokaznom postupku sud je proveo sledeće dokaze:</span><span class="s1"> pročitan je iskaz svjedoka M. Lj. iz prethodnog postupka, potvrda Ekspoziture GP Bar br. Sl o privremeno oduzetim predmetima od okr. O. F. od 27.05.2010 godine, nalaz i mišljenje vještaka grafologa J. Z. br. ... od 8.06.2010. godine, izvršen je uvid u pasoš R. Bugarske ser.br. ... , uvid u lk.R Bugarske ser.br. ... na ime O. F. i pročitana je službena zabilješka UP ekspozitura granične policije Bar br. ... od 27.05.2010. godine.</span>
</p>
<p class="p4"></p>
<p class="p4">
<span class="s1">U službenoj zabilješci UP ekspozitura granične policije Bar br. ... od 27.05.2010. godine sačinjena od strane M. Lj. i T. R. navedeno je da je dana 27.05.2010.godine u 20,00 časova počeo ukrcaj putnika na P/F Sveti Stefan koji saobraća na redovnoj liniji  Bar-Bari -Bar. Oko 20,30 časova na punktu za pasošku kontrolu putnika pješaka pojavilo se lice O. F. koji je prezentovao putnu ispravu R. Bugarske br. ... kao i ličnu kartu br. .... Kontrolom navedene putne isprave posumnjali su u ispravnost. Upotrebom UV aparata potvrdjene su njihove sumnje, predmetna putna isprava ne isijava pod UV zracima. Takodje navedena putna isprava ne posjeduje odgovarajuće zaštite koje su predvidjene kod originalnih. U razgovoru sa imenovanim isti im je priznao da je za putnu ispravu i ličnu kratu R. Bugarske platio njemu nepoznatom licu u Makedoniji 2.000 eura. Gore navedena dokumenta privremeno su oduzeta i izdata potvrda o privremenom oduzetim stvarima. </span>
</p>
<p class="p4">
<span class="s1">Svjedok M. Lj. je u svom iskazu u prethodnom postupku navela da u cjelosti ostaje pri službenoj zabilješci od 27.05.2010.godine. </span>
</p>
<p class="p4"></p>
<p class="p4">
<span class="s1">U potvrdi Ekspoziture GP Bar br. Sl o privremeno oduzetim predmetima od okr. O. F. od 27.05.2010 godine navedeno je da je od imenovanog oduzeta putna isprava R. Bugarske br. ... i lična karta Bugarske br. ... .</span>
</p>
<p class="p4"></p>
<p class="p4">
<span class="s1">U nalazu i mišljenje vještaka grafologa J. Z. br. ... od 8.06.2010. godine je navedeno da je proučavanjem  sporne lične karte i sporne putne isprave koje glase na ime O. F., izvršeno uklanjanje prvobitno skenirano-odštampanih i autentičnih fotografija lica na koga je izdata sporna lična karta i putna isprava kao i ličnih podataka za istog, a zatim naknadno skeniranje i štampanje sada postojećih fotografija kao i sada postojećih ličnih podataka za lice na koje sada glasi sporna lična karta i putna isprava. Prema tome sporna lična karta R. Bugarske ser. br. ... i sporna putna isprava R. Bugarske ser. br. ... koje glase na ime O. F. se ne mogu smatrati autentičnim dokumentom za isto, odnosno iste su falsifikovane. </span>
</p>
<p class="p4"></p>
<p class="p4">
<span class="s1">Uvidom u pasoš R. Bugarske ser.br. ..., i u lk.R Bugarske ser.br. ... utvrdjeno je da glase na ime okrivljenog, i da se u njima  nalazi fotografija okrivljenog. </span>
</p>
<p class="p4"></p>
<p class="p2">
<span>Ocjenom izvedenih dokaza utvrđeno je da je okrivljeni izvršio krivično djelo koje mu se stavlja na teret. Utvrdjeno je da je okrivljeni dana </span><span class="s3">27.05.2010.godine,</span><span class="s1"> došao na granični prelaz Gat V Luke Bar u Baru, sa namjerom da se ukrca na putnički brod „Sveti Stefan“. Prilikom kontrole putnih isprava pokazao je lažne javne isprave - pasoš i ličnu kratu R. Bugarske na svoje ime. Tom prilikom je od okrivljenog od strane policije oduzeta putna isprava i lična karta. Okrivljeni je u svojoj odbrani u cjelosti priznao izvršenje krivičnog djela pojašnjavajući da je predmetna dokumenta pribavio od jednog nepoznatog lica u Skoplju za iznos od 4.000 eura, te da je znao da se takvi dokumenti ne mogu pribaviti na ovaj način. Sud je iz nalaza i mišljenja vještaka grafološke struke, koji nalaz sud u cjelosti prihvata kao jasan, stručan i objektivan, nesporno utvrdio da je </span><span class="s3">izvršeno uklanjanje prvobitno skenirano-odštampanih i autentičnih fotografija lica na koga je izdata sporna lična karta i putna isprava kao i ličnih podataka za istog, a zatim naknadno skeniranje i štampanje sada postojećih fotografija kao i sada postojećih ličnih podataka za lice na koje sada glasi sporna lična karta i putna isprava. </span><span class="s1">Prema tome, nesporno je da su predmetna putna isprava i lična karta lažne javne isprave, s obzirom da nisu izdate od strane državnih organa Republike Bugarske, odnosno od subjekta koji je označen kao njen izdavalac. </span><span>Utvrđeno je da je okrivljeni krivično djelo izvršio sa umišljajem, da je bio svjestan da posjeduje lažnu putnu ispravu i ličnu kartu, koje je kako je nesporno, upotrijebio kao prave na graničnom prelazu u Baru, jer je i sam okrivljeni naveo da je znao </span><span class="s1">da se predmetni dokumenti ne mogu pribaviti na način na koji je on to uradio.</span><span class="s4">   </span><span class="s5"> </span>
</p>
<p class="p2"></p>
<p class="p2">
<span>Postupajući na način predstavljen u izreci okrivljeni je ostvario sva bitna obilježja bića  krivičnog djela falsifikovanje isprave iz čl. 412 st.2 u vezi st. 1 KZCG. </span>
</p>
<p class="p12"></p>
<p class="p2">
<span>Sud je okrivljenog osudio na kaznu zatvora u trajanju od 36 /tridesetšest/ dana. Za krivično djelo</span><span class="s1"> falsifikovanje isprave iz čl. 412 st.2 u vezi st. 1 Krivičnog zakonika CG </span><span>propisana je kazna zatvora u trajanju od 3 mjeseca do 5 godina. Na strani okrivljenog cijenjene su sve olakšavajuće i otežavajuće okolnosti iz čl. 42 </span><span class="s1">Krivičnog zakonika CG</span><span>. Od olakšava​jućih okolnosti cijenjeno je priznanje izvršenja krivičnog djela, da je lošeg imovnog stanja te pobude iz kojih je djelo učinjeno, odnosno da je okrivljeni djelo izvršio iz razloga što je želio da odlaskom u inostranstvo popravi svoj materijalni položaj. Otežavajućih okolnosti na strani okrivljenog nije bilo. Imajući u vidu kvalitet olakšavajućih okolnosti, koje su po ocjeni suda naročito olakšavajuće u svom zbiru, a u nedostatku otežavajućih okolnosti, ocijenjeno je da će se i sa kaznom zatvora ispod zakonskog minimuma postići svrha kažnjavanja, zbog čega je okrivljenom primjenom čl. 45 i 46 </span><span class="s1">Krivičnog zakonika CG</span><span> ublažena kazna. Izrečena kazna zatvora po ocjeni suda odgovara težini izvršenog krivičnog djela i krivičnoj odgovornosti okrivljenog i predstavlja mjeru koja je neophodna da bi se postigla svrha kažnjavanja.</span>
</p>
<p class="p13"></p>
<p class="p2">
<span>Na osnovu čl.51 Krivičnog zakonika RCG u kaznu zatvora okrivljenom je uračunato vrijeme provedeno u pritvoru </span><span class="s1">od  </span><span class="s3">od 27.05.2010.godine do 02.07.2010.godine. </span>
</p>
<p class="p2"></p>
<p class="p2">
<span>Sud je na osnovu čl. 75 Krivičnog zakonika RCG okrivljenom izrekao mjeru bezbjednosti oduzimanja</span><span class="s6"> pasoša R. Bugarske ser. br. ... i lične krate R. Bugarske ser. br. ... kao predmeta upotrijebljenog za izvršenje krivičnog djela.</span>
</p>
<p class="p14"></p>
<p class="p2">
<span>Odluka o troškovima zasniva se na odredbi čl. 202 st.1 ZKP-a u ukupnom iznosu od 200,00 eura, a isti se odnosi na troškove vještačenja po vještaku grafološke struke u iznosu od 176,00 eura i na troškove rada suda, koji su određeni prema trajanju, složenosti krivičnog postupka i imovinskim prilikama okrivljenog.</span>
</p>
<p class="p2"></p>
<p class="p15">
<span>Na osnovu izloženog odlučeno je kao u izreci presude.</span>
</p>
<p class="p15"></p>
<p class="p3">
<span>OSNOVNI SUD U BARU</span>
</p>
<p class="p3">
<span>Dana 02.07.2010. godine</span>
</p>
<p class="p2"></p>
<p class="p16">
<span> ZAPISNIČAR,				            	PREDSJEDNIK VIJEĆA-SUDIJA</span>
</p>
<p class="p17">
<span>Nataša Lalović                                                                  	  Aleksandra Leković </span>
</p>
<p class="p2"></p>
<p class="p2">
<span>PRAVNA POUKA: Protiv ove presude može se izjaviti žalba Višem sudu u Podgorici u roku od 15 dana od dana prijema pismenog otpravka, preko ovog suda u dva primjerka.</span>
</p>
<p class="p2"></p>
<p class="p2">
<span class="s1"> </span>
</p>
<p class="p11"></p>
<p class="p11"></p>


</body>
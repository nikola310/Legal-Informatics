<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.25in 0.82708335in 0.82708335in 0.82708335in;}
.p1{text-align:start;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="ljiljana.popovic" name="author">
</head>
<body class="b1 b2">
<p class="p1">
<span>  HYPERLINK "http://upload.wikimedia.org/wikipedia/commons/2/23/Coat_of_arms_of_Montenegro.svg" </span>
<!--Image link to '0.png' can be here-->
</p>
<p class="p2">
<span class="s1">									K.br.270/11</span>
</p>
<p class="p2"></p>
<p class="p2">
<span>				</span><span class="s1"> 	 U IME CRNE GORE  </span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>		Osnovni sud u Pljevljima, kao prvostepeni krivični sud,  po sudiji Ljiljani  Popović, uz sudjelovanje zapisničara Zore Leković, u krivičnom predmetu protiv optuženog  K. M. iz P., koga brani K. R., advokat iz P., zbog krivičnog  djela ugrožavanje sigurnosti iz čl.168 st.1  Krivičnog  zakonika  a po optužnom predlogu ODT Pljevlja Kt.br.350/11 od 23.12.2011.godine,  nakon održanog glavnog i javnog pretresa u prisustvu  zamjenika ODT Pljevlja  Djurović Veljka,  oštećenog   K. V., optuženog  K. M. i njegovog branioca advokata  K. R.,  dana  23.02.2012. godine  donio je i javno  objavio </span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>					   </span><span class="s1">P R E S U D U </span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>		Optuženi </span><span class="s1"> K. M.,  JMBG .......,</span><span>od oca Š. i majke  F. rodjene K.,  rodjen u P.  dana .....godine, sa prebivalitšem u Pljevljima  Ul. Z. Ć.  ., državljanin CG,  neoženjen, bez djece, pismen,  završio  osnovnu školu,  nezaposlen, govori  srpskohrvatski  jezik,  razumije   crnogorski   jezik, lošeg imovnog stanja, osudjivan.  </span>
</p>
<p class="p2"></p>
<p class="p2">
<span>   </span><span class="s1"> </span>
</p>
<p class="p2">
<span>		</span><span class="s1">Na osnovu čl.373 st.1 tačka 2  ZKP-a</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>				</span><span class="s1">OSLOBADJA SE OD OPTUŽBE</span>
</p>
<p class="p2">
<span>	</span><span class="s1"> </span>
</p>
<p class="p2"></p>
<p class="p2">
<span>		</span><span class="s1">Da je :</span>
</p>
<p class="p2"></p>
<p class="p2">
<span>		  Dana 10.12.2011.godine  oko 12,15 časova  u blizini porodične kuće  u  Ul.N.R. u P.  ugrozio sigurnost  oštećenom  K. V. prijentjom da će napasti na život i tijelo  oštećenog  na način što je oštećenom uputio riječi   prijetnje " jebem ti majku,  ubiću te, glavu ću ti odrubiti sa ramena",  a potom držeći u ruci  sjekiru pošao put oštećenog,</span>
</p>
<p class="p2"></p>
<p class="p2">
<span>		 </span><span class="s1">čime bi izvršio krivično  djelo   ugrožavanje  sigurnosti  iz čl.168 st.1 Krivičnog zakonika</span>
</p>
<p class="p2"></p>
<p class="p2">
<span>		 </span><span class="s1">Jer u postupku nije dokazano  da je optuženi  izvršio krivično djelo koje mu je javnom optužbom stavljeno na teret.	</span>
</p>
<p class="p2"></p>
<p class="p2">
<span class="s1">	           Troškovi krivičnog postupka  padaju na teret  budžetskih sredstava.</span>
</p>
<p class="p2"></p>
<p class="p2">
<span class="s1">		Oštećeni   K. V.  radi ostvarivanja imovinsko pravnog zahtjeva  upućuje se na parnicu. 	</span>
</p>
<p class="p2">
<span> </span>
</p>
<p class="p2"></p>
<p class="p2">
<span class="s1">	</span>
</p>
<p class="p2">
<span>				</span><span class="s1">      O b r a z l o ž e nj e</span>
</p>
<p class="p2"></p>
<p class="p2"></p>
<p class="p2">
<span>		Osnovno državno tužilaštvo u Pljevljima  optužnim predlogom Kt.br.350/11 od 23.12.2011.godine  optužilo je K. M. iz P. da je izvršio krivično djelo ugrožavanje sigurnosti  iz čl.168 st.1 Krivičnog zakonika a na način, mjesto i vrijeme bliže opisano izrekom ove presude. U završnoj riječi zamjenik ODT Pljevlja  ostajući pri podnijetom  optužnom  predlogu  istakao je  da je izvedenim dokazima  utvrdjeno da je optuženi počinio  krivično djelo ugrožavanje sigurnosti iz čl.168 st.1  Krivičnog zakonika kako mu je to i stavljeno na teret i  predložio  da sud optuženog  oglasi krivim  i osudi  po  zakonu. </span>
</p>
<p class="p2"></p>
<p class="p2">
<span>		Oštećeni K. V. se pridružio krivičnom gonjenju protiv optuženog navodeći   da postavlja imovinsko pravni zahtjev   jer   5  noći nije spavao  zato što se prepao, pio je tablete  za smirenje pa se i njegovo  dijete  prepalo ali iznos ne može   precizirati.</span>
</p>
<p class="p2"></p>
<p class="p2">
<span>		Optuženi K. M. u svojoj odbrani  ne priznajući izvršenje krivičnog djela i krivicu  naveo  je da su on i oštećeni rodjaci,  očevi su im braća od stričeva  i u dobrim su odnosima, i sada su u dobrim odnosima   a i žive blizu,  kuća do kuće. Dalje  je  kazao da sa  bratom oštećenog E.  bavi se popravljanjem auta i u sokačiću  u kome je  njegova kuća  parkira svoje auto i na nekoliko dana prije dogadjaja  oštećeni mu je rekao da makne svoje auto  jer  hoće da kupi kamion i da prolazi tim sokakom. Kritičnog dana  oštećeni mu je rekao da makne auto  a on je neka drva   koja   su mu bila  ispod tarase sklanjao i cjepkao sjekirom  a  oštećeni  je bio malo eksplozivan  i oštećeni ga je udario  šakom u predjelu čela  pa je ušao u kuću  i obuo patike i otišao u policiju i tražio od policije da upozore  oštećenog   da ne dodje   do svadje.  Nije  optuživao oštećenog.  Zakleo se u  očev grob  i svoju  majku da je sve tako bilo  te da nije  uputio navedene  riječi  oštećenom  niti  put oštećenog  polazio   sa sjekirom  te da je to  sve izazvala nemaština. </span>
</p>
<p class="p2"></p>
<p class="p2">
<span>		 Branilac  optuženog u završnoj riječi  nakon analize izvedenih dokaza  predložio je da sud  optuženog  oslobodi od optužbe da je izvršio  krivično djelo ugrožavanje sigurnosti iz čl.168 st.1 Krivičnog zakonika jer dokazima u postupku  nije utvrdjeno da je optuženi počinio krivično djelo stavljeno mu   na teret i tražio da sud  optuženom  nadoknadi   troškove  krivičnog postupka.</span>
</p>
<p class="p2"></p>
<p class="p2">
<span>		 Optuženi K. M. u završnoj   riječi  prihvatio je odbranu  svog branioca  navodeći   da će sa oštećenim opet biti zajedno  i da se ovim sudjenjem može  samo da poremeti  odnos sa njim.</span>
</p>
<p class="p2"></p>
<p class="p2">
<span>            	 U dokaznom postupku sud je saslušao svjedoka-oštećenog K. V.,saslušao svjedoke K. E., K. E. i S. E.  i pročitao izvod i iz KE za optuženog. </span>
</p>
<p class="p2">
<span> </span>
</p>
<p class="p2">
<span>		Nakon provedenog dokaznog postupka  i ocjene izvedenih dokaza i to kako  svakog pojedinačno  tako  i u medjusobnoj povezanosti a pri tom cijeneći  i odbranu optuženog K. M.  ovaj sud   nije mogao  na pouzdan način utvrditi  da je optuženi izvršio  krivično djelo ugrožavanje sigurnosti  iz čl.168 st.1 Krivičnog zakonika  kako mu je to  javnom optužbom stavljeno na teret  pa ga je usled nedostatka dokaza  a primjenom čl.373 st.1 tačka 2  ZKP-a  oslobodio od  optužbe. </span>
</p>
<p class="p2"></p>
<p class="p2">
<span>		Ovakvu svoju odluku  sud temelji na činjenicama  utvrdjenim u postupku. </span>
</p>
<p class="p2"></p>
<p class="p2">
<span>		</span><span class="s1"> </span><span>Naime,svjedok-oštećeni K. V.  je na glavnom pretresu  dana 01.02.2012.godine  izjavio  da mu je  optuženi rodjak, očevi su im braća od strica  a i žive u istoj ulici,  kuće  im  dijeli pola  metra.  Prije kritičnog dogadjaja  bio je u dobrim  odnosima sa optuženim  a i posle  dogadjaja   je u dobrim odnosima   sa optuženim  i najradije   bi povukao tužbu protiv M.  i ne tereti ga. Dalje   je kazao da duže vremena nije bio u P.  i  nakon što  je 06.12.2011.godine  izašao iz zatvora  i došao  kući u P. bio je nervozan  a  vidio optuženog da stoji na ulici i pošto su mu brat i sestra kazali  da ih optuženi već  nekoliko godina maltretira  kada je u alkoholisanom stanju  kritičnog dana je  izašao na ulicu ispred svoje  kuće i rekao  optuženom  da makne auto sa njegovog pljaca  kao i da  ga bude stid i sram  što mu  maltretira brata i sestru  našta mu je optuženi rekao " šta ti glumiš, dodji ti pa ih makni"  i on tada prilazi  optuženom  i otvorenom šakom ga je odgurnuo  tako što je stavio  ruku  optuženom na lice i odgurnuo ga je   a možda ga je odgurnuo i u predjelu ramena  i tada optuženi    prolazi pored njega  govoreći  nešto u smislu  " sad ćeš da vidiš",  odlazi u svoju  kuću  odakle uzima sjekiru  a  on je išao za optuženim  i došao na jedno 5 m  od njegove kuće  i tada mu optuženi prilazi govoreći  "  da će   da ga ubije,  da će mu osjeći  glavu  sjekirom", psovao   mu je majku  a on se nalazio  na metar od optuženog  koji je podizao rukom sjekiru i zamahivao   sjekirom ali ga nije udario.  Prišli  su im njegov brat E. i maćeha kao i  brat optuženog E.  pa ga je maćeha zaklela da  nebi  nešto radio  pa je  otišao u svoju kuću  da bi poslije  dva  tri minuta izašao iz kuće  i vidio majku optuženog  koja mu je rekla  da je  optuženi   otišao  u policiju da  ga prijavi.  Oštećeni K. V. je dalje kazao da nije osjećao strah dok ga je optuženi psovao  niti  dok je zamahivao sjekirom  te da ga nije bilo strah poznavajući    optuženog godinama,  bilo mu je smiješno   da optuženi to njemu govori,  smijao se  i čak  nije ni pokušao da bježi već stajao mirno.  Isti   dan  mu se optuženi  izvinjavao plačući i prihvatio je   izvinjenje   te da je moguće    da je optuženi  bio pijan toga dana jer  samo pijan pravi problem, trijezan nikada. Na  glavnom pretresu   16.02.2012.godine   oštećeni je istakao da  se kritične prilike nije svadjao  da  optuženim   te da je iskaz dao  na glavnom pretresu od 01.02.2012.godine  zato što mu je optuženi  prijetio  da  ako ga ne oslobodi  baciće  mu  bombu i da je te  prijetnje prijavio policiji  a te prijetnje mu je  optuženi uputio   istog  dana  kada  se zbio kritični  dogadjaj i to  kada je izašao iz zgrade policije  pa je pod prijetnjom   dao  iskaz na glavnom pretresu   dana 01.02.2012.godine,   htio  je da ispadne   korektan i dalje  mi se prijeti i kritičnog dana se jeste prepao, ko se nebi prepao kad se prijeti sjekirom  i  5 dana nije mogao da spava  i pio je tablete.</span>
</p>
<p class="p2"></p>
<p class="p2">
<span>		Cijeneći iskaz svjedoka- oštećenog  K. V.  dat  na pretresu  16.02.2012. godine  sud je  stekao ubjedjenje  da je  oštećeni  bio  istinit  i iskren  u svom kazivanju  kao i da je do detalja  opisao  dogadjaj. Zato   te navode oštećenog  sud kao takve  i prihvata. </span>
</p>
<p class="p2"></p>
<p class="p2">
<span>		</span><span class="s1"> </span><span>Svjedok  K. E., brat oštećenog, je izjavio  da je dana 10.12.2011.godine  oko podne  njegov brat  V. rekao optuženom M. da makne svoje auto  koje je bio parkirao  u sokaku  pored svoje kuće  kako bi  V. prošao  kamionom. Optuženi je rekao da neće da pomakne svoje  auto i tu je došlo  do prepirke izmedju V. i M., M. je u  rukama  imao sjekiru za cijepanje drva ali to nije bila sjekira kojom bi se moglo ubiti i dalje je kazao da nezna, samo bi slagao  da li je  M. sjekirom   zamahivao   put V.,  zna  da je stajao izmedju njih i zna da se  nisu tukli.  Čuo je kad je  M. rekao V. da će ga  ubiti i da će mu glavu odrubiti sa ramena i psovao je  V. majku,  bila je to prepirka. Ovaj   svjedok je dalje kazao  da se prepao i da je stao izmedju njih   te da se  optuženi i oštećeni  nijesu  ni svadjali ni tukli  i V. se odmiče i  odlazi u kuću  a M. ide u policiju da prijavi  V.. Nije vidio  da je V. odgurnuo  M., niko nikog  nije udarao i nije bilo fizičkog kontakta izmedju M. i V.. </span>
</p>
<p class="p2">
<span>		 </span>
</p>
<p class="p2">
<span>		Svjedok K. E.,  brat optuženog  je izjavio   da   im  je  oštećeni rodjak  i da žive u istoj  ulici  te da njihovi odnosi nijesu loši. Kritičnog dana je bio ispred kuće sa M.  koji je  cijepao  drva sjekirom  i tada dolazi  pješke  V. koji je rekao M. da  pomakne auto iz  ulice da  bi prošao kamionom  a M. je rekao V. da može proći  i pored  auta  a V. počeo da galami i da se raspravlja.  M.   ništa nije govorio V.  već je samo bacio sjekiru  i otišao  u policiju da prijavi V. i sve je to mogao vidjeti i E.  koji  je  bio ispred kuće. </span>
</p>
<p class="p2"></p>
<p class="p2">
<span>		Cijeneći iskaze svjedoka  K. E. i K.E.  sud  je stekao ubjedjenje  da ovi svjedoci  nijesu u cjelosti bili  istiniti  i nepristrasni  već da su svjedočili  samo ono  što odgovara  njihovoj  braći  odnosno  svjedok  E.  ono što odgovara oštećenom V. a svjedok E.  ono što odgovara optuženom  M..  Iz  ovih   razloga  sud nije prihvatio  iskaze  svjedoka  K. E. i K. E.. U prilog ovakvog zaključka idu navodi svjedoka E. koji je kazao da nije vidio da je V. odgurnuo optuženog a sam oštećeni je kazao da ja otvorenom šakom stavljenom na lice optuženog odgurnuo optuženog kao i da je moguće da ga je odgurnuo i u predjelu ramena.</span>
</p>
<p class="p2">
<span class="s1">		</span>
</p>
<p class="p2">
<span>		  Optuženi  K. M.  je kazao  da je dogadjaju  bio prisutan S. E. kao  i da je S. sve vidio  a  oštećeni  je istakao da ovaj svjedok   koji je inače brat od tetke optuženog  nije bio prisutan dogadjaju.  Sud je saslušao svjedok S. E.   koji je kazao   da poznaje  i optuženog i oštećenog  ali da se sa njima nedruži  niti je sa njima u srodstvu, da oštećenog V. nije  vidio 5.godina  dok  optuženog vidja povremeno.  Nezna  ko ga je postavio  za svjedoka  jer o  dogadjaju nezna ništa  niti je prisustvovao dogadjaju   izmedju optuženog i oštećenog. Oštećeni  mu nije dolazio kući niti mu prijeti. </span>
</p>
<p class="p2"></p>
<p class="p2">
<span>		 Iskaz svjedoka S. sud prihvata  i kao istinit i kao nepristrasan. Da ovaj svjedok nije  bio prisutan  dogadjaju  pored navoda   oštećenog  upućuju i iskazi svjedoka K. E. i E. koji bi ovog svjedoka pomenuli da je bio prisutan   dogadjaju. </span>
</p>
<p class="p2"></p>
<p class="p2">
<span>		 Radnja   izvršenja  krivičnog djela  ugrožavanja  sigurnosti iz čl.168  Kz  je prijetnja  da će se napasti na život i tijelo nekog lica  ili njemu bliskog lica.  Posledica ovog krivičnog   djela jeste ugroženost  lica  kome je ta prijetnja upućena  a koja  ugroženost se ogleda  u njegovom osjećanju nesigurnosti   odnosno osjećaju ugroženosti. Oštećeni  K.V. je  na glavnom pretresu 01.02.2012.godine a  koji  iskaz oštećenog je sud u cjelosti  prihvatio i kao istinit i kao nepristrasan  kazao  da kada mu je prišao  optuženi sa sjekirom u ruci  govoreći  " da će da ga ubije i da ću mu osjeći glavu sjekirom"  bio  je na metar  od  optuženog  koji je podizao sjekiru i zamahivao  ali da nije osjećao  strah  niti   dok ga je  M. psovao  niti  dok je zamahivao sjekirom,  nije   ga bilo  strah poznavajući M.  godinama i bilo mu je smiješno  što M. to njemu govori pa se smijao  i  nije čak ni pokušao da bježi  već  stajao  mirno. Posle dogadjaja je ušao u kuću,nije prijavio dogadjaj policiji već je to uradio sam optuženi.Istog dana optuženi mu se izvinio a on prihvatio izvinjenje. Dakle,  u konkretnom slučaju   je izostala  posledica krivičnog   djela  ugrožavanje sigurnosti  iz čl.168 st.1 Krivičnog zakonika  a to je osjećaj  ugroženosti oštećenog  V.. Obzirom na ovakvo utvrdjene  činjenice a prevashodno iskaz oštećenog  dat na glavnom pretresu  01.02.2012.godine  sud nije mogao   na pouzdan način utvrditi  da je optuženi K.M.  izvršio  krivično djelo ugrožavanje sigurnosti  iz čl.168 st.1 Krivičnog zakonika  pa ga je usled nedostatka dokaza   oslobodio od optužbe  kako je to bliže opisano  izrekom  ove presude. </span>
</p>
<p class="p2"></p>
<p class="p2">
<span>		Prilikom  donošenja ovakve odluke  sud  je cijenio i navode  oštećenog K.V.  date na zapisniku  od  16.02.2012.godine  da je  svoj iskaz  na glavnom pretresu  dana 01.02.2012.godine  dao iz razloga što mu je  optuženi priprijetio  tako što mu je rekao da ako ga  neoslobodi da će mu baciti  bombu i te prijetnje mu je optuženi uputio  istog dana  kad se zbio kritični dogadjaj i to kad je  izašao  optuženi iz  zgrade policije  pa je  na glavnom pretresu od 01.02.2012.godine  iskaz  dao pod prijetnjom. Medjutim,  sud je mišljenja  da  oštećeni K. V.  nije bio istinit u ovim svojim navodima. Ovo sa razloga  što  nije logično  da je  navodno optuženi  istog dana kad se desio dogadjaj  a  to je  10.12.2011. godine i to  nakon izlaska iz policije  zaprijetio  oštećenom a  oštećeni  je iskaz na glavnom pretresu  dao  01.02.2012.godine   dakle  posle  proteka vremena   od skoro dva mjeseca  i na tom glavnom pretresu izjavio da nije osjećao strah od optuženog, da čak nije ni bježao niti prijavio  dogadjaj policiji da bi  na pretresu od 16.02.2012.godine   kao i u završnoj riječi  23.02.2012.godine kazao   da se kritične prilike osjećao ugroženim odnosno   da mu je optuženi priprijetio kako će svjedočiti i sud je stekao ubjedjenje  da su  navodi oštećenog dati prilikom njegovog saslušanja na glavnom pretresu 01.02.2012.godine istiniti  čak je i rekao  da mu se  optuženi izvinuo a on prihvatio izvinjenje  a da su njegovi navodi  nakon tog glavnog pretresa i u završnoj riječi smišljeni samo  u cilju  da oteža položaj  optuženog pred sudom. </span>
</p>
<p class="p2"></p>
<p class="p2">
<span>		Kako  dakle  sud u postupku   na pouzdan način   nije utvrdio  da je optuženi K. M. izvršio krivično djelo ugrožavanje sigurnosti iz čl.168 st.1 Krivičnog zakonika kako mu je to stavljeno na teret  javnom optužbom   to ga je  u smislu čl.373 st.1  tačka 2 ZKP-a  oslobodio od optužbe.		 </span>
</p>
<p class="p2"></p>
<p class="p2">
<span>	          Shodno čl.230 ZKP-a obzirom da je sud oslobodio od optužbe optuženog K. M. sud je odlučio  da  troškovi krivičnog postupka  padaju na teret budžetskih sredstava a o istim će biti odlučeno posebnim rješenjem shodno čl.227 ZKP-a.	</span>
</p>
<p class="p2"></p>
<p class="p2">
<span>		Oštećeni K. V. je postavio imovinsko pravni zahtjev prema optuženom jer 5 noći nije spavao i pio je tablete za smirenje te da se i njegovo dijete prepalo ali nije mogao precizirati iznos imovinsko pravnog zahtjeva  ali  kako  je sud  optuženog  oslobodio  od optužbe   to je oštećenog radi ostvarivanja istog  a primjenom čl.239 ZKP-a  uputio na parnicu. </span>
</p>
<p class="p2">
<span>	  </span>
</p>
<p class="p2"></p>
<p class="p2">
<span>		</span><span class="s1">OSNOVNI SUD U PLJEVLJIMA , dana  23.02.2012.godine.</span>
</p>
<p class="p2"></p>
<p class="p2"></p>
<p class="p2">
<span>Zapisničar, 						  			       S u d i j a, </span>
</p>
<p class="p2">
<span>Zora Leković 									  Ljiljana Popović</span>
</p>
<p class="p2"></p>
<p class="p2"></p>
<p class="p2">
<span class="s1">PRAVNA POUKA:</span>
</p>
<p class="p2">
<span>		Protiv ove presude dozvoljena je žalba u roku od 8.dana po prijemu </span>
</p>
<p class="p2">
<span>		Iste Višem sudu B. Polje, a preko  ovog suda. </span>
</p>
<p class="p2"></p>
<p class="p2">
<span class="s1">DOSTAVITI :</span>
</p>
<p class="p2">
<span class="s1">1 x ODT Pljevlja </span>
</p>
<p class="p2">
<span class="s1">1 x Oštećenom</span>
</p>
<p class="p2">
<span class="s1">1 x Optuženom</span>
</p>
<p class="p2">
<span class="s1">1 x Braniocu optuženog </span>
</p>
<p class="p2">
<span class="s1"> </span>
</p>
<p class="p2"></p>
<p class="p2">
<span>			</span>
</p>
<p class="p1">
<span>	</span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{font-weight:bold;}
.s2{font-family:Arial;font-size:14pt;font-weight:bold;}
.s3{font-weight:bold;font-style:italic;}
.s4{font-family:Arial;}
.p1{text-align:end;hyphenate:auto;keep-with-next.within-page:always;font-family:Times New Roman;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:center;hyphenate:auto;keep-with-next.within-page:always;font-family:Times New Roman;font-size:12pt;}
.p4{text-align:center;hyphenate:auto;font-family:Times New Roman;font-size:14pt;}
.p5{text-align:start;hyphenate:auto;font-family:Times New Roman;font-size:12pt;}
.p6{text-align:justify;hyphenate:auto;font-family:Times New Roman;font-size:12pt;}
.p7{text-align:center;hyphenate:auto;font-family:Times New Roman;font-size:12pt;}
.p8{text-indent:0.5in;text-align:justify;hyphenate:auto;font-family:Times New Roman;font-size:12pt;}
.p9{text-indent:0.5in;text-align:center;hyphenate:auto;font-family:Times New Roman;font-size:12pt;}
.p10{text-align:justify;hyphenate:auto;keep-with-next.within-page:always;font-family:Times New Roman;font-size:12pt;}
.p11{margin-left:0.25in;text-align:start;hyphenate:auto;font-family:Times New Roman;font-size:12pt;}
</style>
<meta content="milovan.jovkovic" name="author">
</head>
<body class="b1 b2">
<p class="p1">
<span class="s1">K.br.36/12                                                                                                                   </span>
</p>
<p class="p2"></p>
<p class="p3">
<span class="s2"> </span>
</p>
<p class="p2"></p>
<p class="p4">
<span class="s1">U IME CRNE GORE</span>
</p>
<p class="p5"></p>
<p class="p6">
<span>	</span><span class="s1">OSNOVNI SUD U ŽABLJAKU</span><span>, kao nadležni prvostepeni krivični sud po sudiji Jovković Milovanu, kao sudiji pojedincu, uz sudelovanje Kaljević Nadje kao zapisničara, u krivičnom predmetu   protiv okrivljene O. M. iz Ž. –R. bb, zbog krivičnog djela ugrožavanja sigurnosti iz čl.168 stav 2 u vezi stava 1 Krivičnog zakonika Crne Gore, koji se vodi po optužnom predlogu ODT iz Pljevalja Kt.br.195/12 od 21.09.2012 godine, nakon završenog usmenog, javnog i glavnog pretresa održanog dana 10.10.2012 godine u prisustvu  uredno pozvanih  ODT Pljevlja Sanje Golubović, okrivljene O. M.  i oštećenih: O. R., mal. O. R.i mal. O.M.  svi iz P. , donio je i javno objavio dana  15.10.2012 godine,              </span>
</p>
<p class="p6"></p>
<p class="p3">
<span class="s1">P R E S U D U </span>
</p>
<p class="p7"></p>
<p class="p6">
<span>	Okrivljena </span><span class="s1">O. M. sa JMBG ...  </span><span>od oca D.   i majke A. rodjene J., rodjena ... godine u Ž.-R. sa prebivalištem u Ž.-R. bb, nezaposlena, državljanin CG, pismena, završila srednju turističku, neudata, lošeg imovnog stanja,  neosudjivana, protiv koje se ne vodi postupak za drugo krivično djelo,</span>
</p>
<p class="p6">
<span> </span>
</p>
<p class="p7">
<span class="s1">Kriva je</span>
</p>
<p class="p3">
<span class="s1"> </span>
</p>
<p class="p8">
<span class="s1">Što je,</span><span> </span>
</p>
<p class="p6">
<span>	 Dana  22.07.2012 godine  oko 13:00h u mjestu R.-Opština Ž. ugrozila sigurnost oštećenim O. R., mal O. R. i mal O. M., prijetnjom da će napasti na život i tijelo oštećenih, na način što im je uputila riječi prijetnje "sve ću vas pobiti i zaklati, neće vam trebati imanje, nosićete crninu duže nego moj otac", a oštećenoj O.R. i riječi prijetnje "zalud si ih podizala" </span>
</p>
<p class="p6">
<span>	- čime je izvršila krivično djelo ugrožavanja sigurnosti iz čl.168 stav 2 u vezi stava 1 Krivičnog zakonika Crne Gore  </span>
</p>
<p class="p6">
<span>	- pa joj sud primjenom gore navedene krivično pravne odredbe, te odredbi čl.4,5,13,15,32,36,42,52,53 i 54  Krivičnog zakonika Crne Gore (KZCG), te čl.226 i 374 Zakona o krivičnom postupku Crne Gore  (ZKP-a CG ), izriče,  </span>
</p>
<p class="p6"></p>
<p class="p6">
<span>	 	USLOVNU OSUDU</span>
</p>
<p class="p7">
<span class="s1"> </span>
</p>
<p class="p6">
<span>	Kojom joj utvrdjuje kaznu zatvora u trajanju od 3 (tri) mjeseca, te se istovremeno odredjuje da se ista neće izvršiti ukoliko okrivljena za vrijeme od 2 (dvije) godine od pravosnažnosti presude ne učini novo krivično djelo.</span>
</p>
<p class="p6">
<span>	Troškova krivičnog postupka nije bilo, a okrivljena je dužna da plati sudski paušal u iznosu od 55.00 € u roku od 15 dana od dana pravosnažnosti presude.</span>
</p>
<p class="p6"></p>
<p class="p9">
<span class="s3">O b r a z l o ž e nj e</span>
</p>
<p class="p6"></p>
<p class="p8">
<span>ODT iz Pljevalja u optužnom predlogu Kt.br.195/12 od 21.09.2012  godine dajući opis radnje izvršenja pravno je ocijenio da je okrivljena O. M., izvršila krivično djelo  ugrožavanja sigurnosti iz čl.168 stav 2 u vezi stava 1 Krivičnog zakonika Crne Gore, na način, mjesto i u vrijeme kako je to bliže opisano izrekom presude. </span>
</p>
<p class="p6">
<span>	Na glavnom pretresu i u završnoj riječi  ODT iz Pljevalja je izjavio,</span><span class="s4"> </span><span>da ostaje pri podnijetom optužnom predlogu. Predlaže da sud okrivljenu O. M. oglasi krivom i kazni po zakonu, s tim što dodaje da iza riječi" moj otac", treba da stoji ", a oštećenoj R. O. i riječi prijetnje "Zalud si ih podizala". </span>
</p>
<p class="p6">
<span>	U završnoj riječi oštećena O. R. je izjavila da ostaje  u svemu pri svojoj izjavi. Pridružuje se krivičnom gonjenju protiv okrivljene.  </span>
</p>
<p class="p6">
<span>	U završnoj riječi oštećeni mal. O. R.  je izjavio da ostaje  u svemu pri svojoj izjavi. Pridružuje se krivičnom gonjenju protiv okrivljene.    </span>
</p>
<p class="p6">
<span>	U završnoj riječi oštećena mal.O. M. je izjavila da ostaje u svemu pri svojoj izjavi. Pridružuje se krivičnom gonjenju protiv okrivljene.    </span>
</p>
<p class="p6">
<span>	U svojoj odbrani okrivljena O. M.  u toku istrage i na glavnom pretresu je izjavila, da je dana 22.07.2012 godine kod nje došao u posjetu V. S. sa šurom R., čije ime nezna. Pošto su ručali  krenuli su na put, da bi O.M. i mal. O. R.uzeli palice i krenuli za njima da ih jure. Zvala je V. S., on je zastao i rekao joj da su mu prilazili mal.R. i M. i tom prilikom kazali "Slobodno vi berite travke nećmo mi Vama ništa, a ona ako je kučka, neka je". Bila je u dilemi  da li da zove policiju ili ne.  Nakon pola sata zvala je policiju sa br.067 ..., pa su joj rekli iz policije da je R. već zvao, da mu je djecu uznemirila i da su ga zvala djeca preko mobilnog telefona i žalila se ocu da  im je ona prijetila da će ih zaklati i sl. Policija je došla iz Ž. na uvidjaj istoga dana, a nezna tačno u koje vrijeme. Radilo se o patroli sa B. V. i još jednim policajcem,  a  R. se tada nije nalazio kod kuće, već se kako joj je patrola rekla nalazio kod Š. u M.. Patrola je pozvala da sa njima podje u policiju u Ž., radi davanja izjave, što je i uradila i pokazala im podlive koji su joj bili po tijelu, a naneseni su joj dana 20.07.2012 godine.  Toga dana   nije dala izjavu, jer je trebalo sačekati dolazak R. O.. Ona nije htjela da čeka dolazak R., već je insistirala da joj se tog dana uzme izjava. Kako do davanja izjave nije došlo, jer je morala ići kući, zbog dva stara roditelja i bolesnog brata, to su je u ponedeljak ponovo zvali i to policajac T. Ž., da bi došla da se od nje uzme izjava. Na ovaj poziv nije pošla i s tijem se to završilo. Negira da je dana 22.07.2012 godine O. R.i mal O. R.i M.uputila riječi prijetnje "sve ću vas pobiti i zaklati, neće vam trebati imanje, nosićete crninu duže nego moj otac". Misli da su ove riječi izmišljene kao opravdanje zato što  je O. R. sa svojim suprugom udarala dana 20.07.2012 godine, kada su joj nanesene povrede.</span>
</p>
<p class="p6">
<span>	 U završnoj riječi okrivljena O. M. je izjavila da ne priznaje krivično djelo koje joj se stavlja na teret, niti se osjeća krivom zbog istoga.  Nije kritične prilike uputila riječi prijenje oštećenoj i njenoj mal. djeci, već je to rečeno u namjeri odbrane u vezi dana 20.07.2012 godine, kada je bila napadnuta i primljena u Dom zdravlja o čemu posjeduje dokaz.   </span>
</p>
<p class="p8">
<span>Sud je posebno cijenio odbranu okrivljene, pa istu nije prihvatio sa razloga, jer je usmjerena na izbjegavanje krivično pravne odgovornosti, a obezvrijedjena je izvedenim dokazima tokom postupka, izjavama svjedoka oštećenih. U svojoj odbrani okrivljena ne priznaje da je učinila krivično djelo koje joj se stavlja na teret navodeći  da su ove riječi od strane oštećenih upotrijebljene sa namjerom da opravdaju što su je oštećena O. R. sa svojim suprugom udarali 20.07.2012 godine.  Ovakva odbrana okrivljene za sud je neprihvatljiva, jer je u suprotnosti sa iskazima koje su dali svjedoci oštećeni, a kojima je sud poklonio svoje povjerenje, jer su isti logični, ubedljivi i medjusobno podudarni.  </span>
</p>
<p class="p8">
<span>Sud je radi rasvetljenja činjeničnog stanja izveo sledeće dokaze: saslušao je svjedoke oštećene: O. R., mal. O.R. i mal. O. M., te svjejdoka O. R.  i izvršio uvid: u Službenu zabilješku UP Ispostave Žabljak br.2040/12 -947/5 od 27.07.2012 godine, u službenu zabilješku UP ispostave Žabljak br. 2040/12 -947/4 od 26.07.2012 i u izvod iz KE za okrivljenu O. M. izdat od UP PJ Pljevlja Ispostava Žabljak  34-04 br.245/12-1186/1 od 12.09.2012 godine.</span>
</p>
<p class="p8">
<span> Iz iskaza svjedoka oštećene O. R., proizilazi da živi u selu Z. -Opština P., a njen suprug posjeduje porodičnu kuću pok. roditelja u R., u kojoj borave preko ljeta. O. M. je sestra od strica njenog supruga i njena kuća je u R. udaljena nekih 100m od porodične kuće njenog supruga. Sa O. M. nijesu u dobrim odnosima zbog neriješenih imovinskih odnosa. Dana 22.07.2012 godine bili su na odmoru u R., a njen suprug je otišao poslom u S., dok je ona ostala kući sa mal ćerkom M. i mal. sinom R., a tu je bio i njen djever M.. Njen sin R. zajedno sa M. negdje iza podne otišao je da napoji krave kod njenih rodjaka i vidjela je kako odmiču u pravcu M.. Dok je bila ispred kuće vidjela je O. M. koja je vikala "danas ćeš mi platiti, zapamntiće te me danas". Nije znala na koga se ove riječi odnose, a misli da su se odnosile na njenog sina R. i djevera M.. U jednom momentu M. je velikom brzinom prešla preko svog imanja, došla do polovine njihovog imanja i krećući se put M. obratila joj se sa riječima "zalud si ga podizala, rdjo, ništa vi trebati neće, nećeš imati sreće koliko moj R., završićeš kao tetka ti kod K.", a zatim je nastavila da se kreće put M.. Napominje da je R. M. brat koji se ubio, a njena tetka je kod K. nadjena mrtva u štali ispod pleha. Njena mal. ćerka M. nije mogla da čuje ove riječi, jer se nalazila u kući i gledala je televiziju. Vidjevši da se M. kreće put M., pozvala je na telefon sina R. i rekla mu bježi, eto M. prijeti, ali mu nije rekla šta je M. sve govorila. R. joj je rekao da je u M. sa nekim ljudima koji beru čaj, pa je na telefon pozvala svog supruga i rekla mu koje je riječi M. govorila, kao i da nazove R. i kaže mu da bježi kući. Dok je razgovarala sa suprugom M. je čula ove riječi i počela da plače. Ubrzo je vidjela kako se R. i M. vraćaju iz M., a M. im je govorila vičući "pičke, šta ima da pričate s ljudima koji su bili kod mene". Dok su se R. i M. približavali njihovoj kući, stajala je ispred vrata sa svojom mal. ćerkom M. i čula da je M. približavajući se takodje uputila riječi prijetnje, njoj, njenom sinu i njenoj ćerki "zalud si ih podizala, nosićeš crninu duže nego moj otac, sve ću vas pobiti i uništiti", a nakon čega je skinula pantalone, okrenula zadnjicu prema njenoj porodici i kući govoreći "eto vam sad". Ubrzo je došla policija, koju je pozvao njen suprug. M. majka dok se sve ovo dešavalo  bila je ispred njihiove kuće i klela njenu porodicu. Zbog riječi prijetnje koje je M. uputila njenoj porodici, njoj mal ćerki i mal sinu, uplašila se i riječi prijetnje koje je izgovorila M. tom prilikom, kod nje su izazvale osjećanje ugroženosti i straha za njen život, a tako i za život njene djece.  Kada je došla iz policije, rekla joj je da će joj muža strpati u zatvor i uputila joj riječi "srediću te počeću ti od nogu dok ti ne dodjem do srca", pa udarajući sebe u predjelu grudi kazala je dalje "srediću ti djecu, a onda ću da brišem noge o tebe". Zbog straha za život svoje porodice i svoj istog dana je napustila Rudinovaču sa porodicom. Pridružuje se krivičnom gonjenju protiv okrivljene. </span>
</p>
<p class="p8">
<span> Iz iskaza svjedoka oštećenog mal O. R., proizilazi da je dana 22.07.2012 godine, bio u R. i zajedno sa svojim stricem M. otišao kod nekih ljudi, koji su brali čajeve u blizini njihove kuće na imanju. Dok je razgovarao sa  tim ljudima koji su brali čajeve, na mobilni telefon ga je nazvala majka R.i rekla mu "molim te bježi, M.ti prijeti, ide prema vama", odmah je krenuo sa stricem M. put porodične kuće. Idući prema kući sreo je M. koja je psovala i njega i M. i upućivala im razne uvredljive riječi govoreći da su "bijede, pizde, odkud im pravo da razgovaraju sa ljudima, koji su predhodno bili u njenoj kući", a zatim je počela da nekakvim daskama i panjevima zatrpava zajednički bunar na imanju, da svlači odjeću sa sebe i pokazuje zadnjicu prema njemu i njegovoj majci i mal sestri upućujući  im riječi prijetnje, govoreći " sve ću vas pobiti i zaklati, uzalud si ih podizala, duže će nositi tvoj otac crnu košulju nego moj, neće vam trebati imanje".Nakon ovih riječi oni su ušli u kuću. Majka je na mobilni telefon pozvala oca kome je sve ovo ispričala. Od ovih riječi koje je uputila M., njegovoj majci, njemu i mal sestri, uplašio se i osjetio je strah, za svoj život i život svoje porodice. Dok je M. ove riječi upućivala prijeteći im mal sestra je sve ove riječi čula, pa obzirom da su se i na nju odnosile i da su njoj bile upućene počela je da plače.  M. je  rekla njihovoj majci "uzalud si ih podizala " kao i da će ih sve pobiti. Napominje da se od ovih riječi prijetnje jako uplašio i da od ovog dogadjaja nije nijednom otišao u Rudinovaču, koju je jako volio i za koju je vezan, a danas kada se sjeti ovog dogadjaja, veoma se potrese. Takodje ističe da je M. i prije kritičnog dogadjaja na dva tri dana ranije takodje njegovoj porodici upućivala riječi prijetnje, govoreći njegovom ocu "oboje ću ti ih zaklati, nesmiješ ga spremiti na bunar, jer ću ga zaklati". Sve riječi prijetnje koje je M. izgovorila shvatio je ozbiljno, jer je ona i ranije mnoge ljude u selu fizički napadala, verbalno prijetila i misli da je osoba koja je u stanju da realizuje svoje prijetnje. </span>
</p>
<p class="p8">
<span> Iz iskaza svjedoka oštećene  mal O. M., proizilazi  da je dana 22.07.2012 godine, dok se nalazila u kući čula glas O. M., sestre od strica njenog oca, koja je nešto vikala napolje i nešto psovala, ali koje riječi psovke je izgovarala ona nije čula, jer je bila u kući. Dok je M. psovala majku koja je bila ispred kuće, vidjela je da je majka pozvala oca na telefon i rekla mu da pozove brata R. i da mu kaže da bježi kući, jer mu M. prijeti. Jako se uplašila i počela je da plače. Kada je majka završila razgovor sa ocem izašle su zajedno ispred kuće. Tada je vidjela da M. ide prema bratu R. i stricu M. i čula je kako obraćajući se njihovoj majci, njoj i njenom bratu, gledajući  u njenu majku, prijeteći govori "ubiću vas sve, neće vam trebati nasledstvo, uzalud si podizala djecu, nosićete crninu duže nego moj otac". Nju i brata je majka uvela u kuću i pozvala ponovo oca, nakon ovoga M. se skidala gola i zatrpavala bunare na imanju. Jako se uplašila ovih riječi koje je M. izgovorila majci bratu i njoj i počela da plače, uplašivši se za njen život, život njene majke i brata. Taj strah i dalje osjeća, nesmije da ide u selo R., gdje je voljela da ide i od ovog dogadjaja nijednom nije išla u selo, jer je strah od M., pošto je ona i ranije napadala neke ljude i zna da je spremna da uradi svašta. Strah je od M. da neostvari ono što je rekla i što im je prijetila.</span>
</p>
<p class="p6">
<span> 	Sud je cijenio iskaze svjedoka oštećenih O. R., mal. O.R. i mal O.M., kao vjerodostojne, realno date, nalazeći da su istinito svjedočili, pa ih je  u potpunosti prihvatio i uzeo ih za podlogu svoje odluke. Iz izjava svjedoka oštećenih sud je  utvrdio da im je u konkretnom slučaju od strane okrivljene prijećeno  riječima "sve ću vas pobiti i zaklati, neće vam trebati imanje, nosićete crninu duže nego moj otac", a oštećenoj O. R. i riječi prijetnje "zalud si ih podizala", a koja prijetnja je kod  oštećenih prouzrokovala osjećaj straha da okrivljena može protiv njih preduzeti neku od radnji zbog na koje se u prijetnji pozivala, zbog čega su odmah  iz R. otišli za P.,   jer su se osjećali neprijatno i nesigurno kritične prilike.Oštećeni su ozbiljno shvatili riječi prijetnje koje im je uputila okrivljena, jer je ista i ranije mnoge ljude u selu fizički napadala i verbalno vrijedjala. Sud nije imao nijednog razloga da ne pokloni vjeru iskazima ovih svjedoka  oštećenih, jer su isti logični, ubedljivi i medjusobno podudarni i kao takvi nijesu u suprotnosti sa utvrdjenim činjeničnim stanjem.</span>
</p>
<p class="p8">
<span>Iz iskaza svjedoka O. R., proizilazi da živi u selu Z.-Opština P.. U mjestu R. ima porodičnu kuću njegovih pok roditelja u kojoj zajedno sa svojom porodicom boravi 2-3 mjeseca tokom ljeta. O. M. mu je sestra od strica i njena kuća je udaljena nekih 100m od porodične kuće njegovih pok. roditelja. Sa O. M. nije u dobrim odnosima, zbog neriješenih imovinskih odnosa. Dana 22.07.2012 godine sa njegovom porodicom se nalazio na odmoru u R.. Negdje oko 12:00h otišao je u D. da  ošlepa vozilo njegovog rodjaka. Na prevoju prema S. preko mobilnog telefona pozvala ga je supruga R., koja mu je rekla da nazove sina R. i kaže mu da bježi kući, jer se M. kreće u njegovom prvcu i pravcu brata mu M.. Supruga mu je rekla da im M. upućuje uvredljive riječi, psuje ih govoreći im "pičke, bijede, rdje", a zatim i riječi prijetnje "njega ću vam spremiti na robiju, a vas ću zaklati". Ove riječi prijetnje su bile upućene isključivo supruzi R. mal sinu R. i mal.ćerki M.. Riječi prijetnje nijesu bile upućene njemu, jer on nije bio na licu mjesta kritičnog dana kada je M. prijetila supruzi mu i djeci.Nakon što ga je supruga ovbavijestila šta se dešava u R., odmah je pozvao na mobilni telefon sina i rekao mu da se vrati kući i da bježi. M. je njegovoj supruzi rekla "njega ću vam spremiti na robiju", a to nijesu neke riječi prijetnje po njegovoj ocjeni i nije osjetio zbog ovih riječi nikakav strah, jer je to uobičajni M. rečnik. Od riječi prijetnje sadržanih u optužnom predlogu supruga, sin i ćerka su se uplašili i od kritičnog dogadjaja nijednom nijesu otišli u R.. Napominje, da je M. prijetila njegovoj porodici i ranije dana 20.07.2012 godine, kada je bilo sudjenje u Osnovnom sudu u Ž., radi priznavanja prava svojine, fizički ga je napala pocijepala mu košulju i odjeću i uputila mu riječi "sina ću ti ubiti, duže ćeš nositi crnu košulju nego moj otac" od ovih riječi prijetnje koje je uputila M. osjetio je strah za život svoje porodice, ali ne i za svoj život. Ove riječi prijetnje čuli su i supruga i djeca jer su stajali ispred vrata od porodične kuće u R.. Ovaj dogadjaj nije prijavio u policiju, jer je smatrao da će M. ovo proći, jer je ona sklona da psuje i često je pod uticajem alkohola. Kada se kritični dogadjaj desio 22.07.2012 godine odmah je nakon razgovora sa suprugom pozvao policiju i zatražio zaštitu svoje porodice. Nakon kritičnog dogadjaja spakovao se sa porodicom i pošao u Pljevlja iz bezbjedonosnih razloga.</span>
</p>
<p class="p8">
<span>Sud je cijenio iskaz svjedoka O. R., kao logičan i jasan, pa ga je kao takvog u potpunosti prihvatio. Sud nije imao nijednog razloga da drugačije cijeni iskaz ovog svjedoka, jer su njime potvrdjene  u potpunosti prijetnje koje je okrivljena kritične prilike uputila oštećenim.  </span>
</p>
<p class="p8">
<span> Iz uvida u Službenu zabilješku UP Ispostave Žabljak br.2040/12 -947/5 od 27.07.2012 godine, proizilazi da je dana 22.07.2012 godine vodja dežurne smjene u Ispostavi policije Ž. , primio telefonski poziv od lica koje se prestavilo kao O. R. iz sela R.. Imenovani je tom prilikom rekao da se nalazi u kanjonu S. na D., a da ga je telefonom nazvala supruga koja mu je saopštila da rodjaka O. M. psuje i vrijednja nejgovu porodicu, odnosno djecu da ih gadja kamenjem i da prijeti da će sve pobiti. Imenovana je zatrpala bunare , koje koriste za uzimanje pijaće vode i najvjerovatnije je alkoholisana. Prijava je zapisana u kompjuteru dežurne službe Ispostave Žabljak pod rednim br.187.</span>
</p>
<p class="p8">
<span> Iz uvida u službenu zabilješku UP ispostave Žabljak br. 2040/12 -947/4 od 26.07.2012 , proizilazi da je dana 26.07.2012 godine postupajući po nalogu ZODT Pljevlja Savnje Golubović policajci Ž.T. i M.B., pošli u selo R. , radi prikupljanaj obaveštenja u svojstvu gradjanina od O. M., koja predhodnog dana nije htjela da primi poziv, koji joj je uredno pokušala da uruči patrola policije, kada je ista odbila prijem i potpis , što je konstatovano na dostavnici. Prilikom dolaska na lice mjesta, pozvali su ostojić M. da izadje ispred kuće, što je ista uradila, pokušali je upoznati na okolnosti dolaska, da imaju usmeni zahtjev od ODT Pljevlja da od njeprikupe obaveštenja u svojstvu gradjanina u vidu službene zabilješke, što ista nije dozvolila, već ih je riječima prekidala, saopštila da neće da im da nikakvo obaveštenje, niti bilo kakve podatke o sebi, niti da bilo što potpiše, već im je rekla da se udalje ispred nejne kuće, da ima bolesne roditelje koji se uzbudjuju. Nakon navedenog oni su se udaljili od porodične kuće uz obaveštavanje ZODT u Pljevljima Sanje Golubović, koja im je saopštila da sačine službenu zabilješku povodom prednjeg.</span>
</p>
<p class="p8">
<span>Iz uvida u izvod iz KE za okrivljenu O. M. izdat od UP PJ Pljevlja Ispostava Žabljak  34-04 br.245/12-1186/1 od 12.09.2012 godine, proizilazi da ista nije osudjivana.</span>
</p>
<p class="p8">
<span>Sud je savjesno cijenio svaki dokaz kako pojedinačno, tako i u vezi sa ostalim dokazima,  kao i u odnusu na odbranu okrivljene, a sve u smislu čl. 370 ZKP-a, pa je  utvrdio činjenično stanje kao u izreci presude.   </span>
</p>
<p class="p6">
<span>	Krivično pravno ocjenjujući ovako utvrdjeno činjenično stanje sud je našao da je okrivljena O. M., izvršila krivično djelo ugrožavanja sigurnosti iz čl.168 stav 2 u vezi stava  1 Krivičnog zakonika Crne Gore, a ovo čini svako “ ko ugrozi sigurnost nekog lica, prijetnjom da će napasti na život ili tijelo tog lica ili njemu bliskog lica, a ako je to djelo   učinjeno prema više lica ili ako je djelo izazvalo uznemirenost gradjana ili druge teške posledice“ pa je okrivljena O. M., dana  22.07.2012 godine  oko 13:00h u mjestu R. Opština Ž. ugrozila sigurnost oštećenim O. R., mal O. R.i mal O. M., prijetnjom da će napasti na život i tijelo oštećenih, na način što im je uputila riječi prijetnje "sve ću vas pobiti i zaklati, neće vam trebati imanje, nosićete crninu duže nego moj otac", a oštećenoj O. R. i riječi prijetnje "zalud si ih podizala".    </span>
</p>
<p class="p6">
<span>	Dakle u konkretnom slučaju riječ je o kvalifikovanoj prijetnji koja se   odnosi na lišavanje života oštećenih  O.R., mal O. R.i mal. O. M. ili na povredu njihovog tjelesnog integriteta, zbog koje su se oni osjetili ugroženim, a koja je imala za posledicu izazivanje osjećaja straha ili nesigurnosti kod  oštećenih, pri čemu uopšte nije bitno dali je okrivljena stvarno  imala namjeru da tu prijetnju i realizuje. Riječi prijetnje koje je okrivljena izrekla oštećenima " sve ću vas pobiti i zaklati, neće vam trebati imanje, nosićete crninu duže nego moj otac", a oštećenoj O.R.i riječi prijetnje "zalud si ih podizala "su po svojoj prirodi takve da su kod oštećenih  izazvale uopšte osjećaj nesigurnosti odnosno osjećaj straha u datom momentu, radi čega su oštećeni odmah nakon kritičnog dogadjaja napuštili selo R. i otišli za P.. Da su oštećeni  ozbiljno shvatili riječi prijetnje koje im je kritične prilike uputila okrivljena, vidi se iz činjenice da su bili vidno uznemireni i da su dugo nakon tog dogadjaja osjećali neprijatnost, a pri saznanju da je ista i ranije mnoge ljude u selu fizički napadala i verbalno vrijedjala.  </span>
</p>
<p class="p8">
<span>Okrivljena je u konkretnom slučaju djelovala sa umišljajem, jer je bila svjesna svog djela i htjela njegovo izvršenje, odnosno bila je svjesna da njeno navedeno postupanje  koje se ogleda u tome što je uputila riječi prijetnje oštećenima" sve ću vas pobiti i zaklati, neće vam trebati imanje, nosićete crninu duže nego moj otac", a oštećenoj O. R. i riječi prijetnje "zalud si ih podizala", prestavljaju radnje djela čije je izvršenje i htjela.</span>
</p>
<p class="p8">
<span>Prilikom utvrdjivanja kazne  okrivljenoj   sud   je u smislu čl. 42 KZCG  kao olakšavajuće okolnosti na strani okrivljene cijenio, da je neosudjivana, da živi u kućnoj zajednici sa starim i bolesnim roditeljima, te bolesnim bratom o kojima se stara.  Otežavajućih okolnosti na strani okrivljene sud nije našao. Odlučujući o vrsti i visini krivične sankcije sud je imao u vidu da je za ovo krivično djelo u Zakoniku propisana kazna zatvora od 3 (tri) mjeseca do 3 (tri) godine,  pa je sud u konkretnom slučaju okrivljenoj izrekao uslovnu osudu utvrdjujući joj kaznu zatvora u trajanju od 3 (tri) mjeseca, za vrijeme provjeravanja od 2 (dvije) godine, smatrajući da nije nužno izricanje efektivne kazne zatvora, već da će se i ovom sankcijom  postići svrha  kaznjavanja shodno čl.32 KZCG, a u okviru opšte svrhe krivičnih sankcija iz čl.4 KZCG.    </span>
</p>
<p class="p8">
<span>Troškova krivičnog postupka nije bilo, a sud obavezao okrivljenu da  plati sudski  paušal u iznosu od 55,00€ imajući u vidu trjanje, složenost, te imovno stanje okrivljene shodno članu 226 stav 3 ZKP-a</span>
</p>
<p class="p6">
<span> </span>
</p>
<p class="p8">
<span>Na gore iznijetom sud je zasnovao svoju odluku.</span>
</p>
<p class="p6"></p>
<p class="p8">
<span>	</span><span class="s1">OSNOVNI SUD U ŽABLJAKU</span><span>, dana 15.10.2012   godine</span>
</p>
<p class="p8"></p>
<p class="p8"></p>
<p class="p10">
<span class="s1">ZAPISNIČAR                                                                                        SUDIJA</span>
</p>
<p class="p6">
<span>Nadja Kaljević.s.r.                                                                           Milovan Jovković.s.r.</span>
</p>
<p class="p6"></p>
<p class="p6"></p>
<p class="p11">
<span> </span>
</p>
<p class="p6">
<span class="s1">PRAVNA POUKA:</span><span>Protiv ove presude dozvoljena je žalba u roku od 8 dana od </span>
</p>
<p class="p5">
<span>dana prijema pismenog otpravka iste višem sudu Bijelo Polje, a preko ovog suda</span>
</p>
<p class="p5"></p>


</body>
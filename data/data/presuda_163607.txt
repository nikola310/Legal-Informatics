<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<li style="text-align:right">
<span class="span1">Posl.br. K. 61/15/15</span>
</li>
<li style="text-align:center;">
<span class="span1"></span>
</li>
<p>&nbsp;</p>
<li style="text-align:center;">
<span class="span1">U IME CRNE GORE</span>
</li>
<p>&nbsp;</p>
<p>
<span class="span2">Osnovni sud u Kotoru, kao nadležni prvostepeni krivični sud, po sudiji Danijeli Samardžić, uz učešće zapisničara Aleksandre Čolan, u krivičnom predmetu protiv okrivljenog A. S., zbog krivičnog djela rasne i druge diskriminacije iz čl. 443 st. 1 KZ-a, koji se vodi po optužnom predlogu ODT-a K. Kt.br. 725/14 od 24.02.2015. godine, nakon održanog glavnog i javnog pretresa dana </span><span class="span2">23.06.2015</span><span class="span2">. godine, u prisustvu zastupnika ODT Kotor Tanje Čolan Deretić, a u odsustvu uredno pozvanog a predhodno ispitanog okrivljenog shodno čl.457.ZKP, donio je i javno objavio dana 26.06.2015.godine sledeću</span>
</p>
<p>&nbsp;</p>
<li style="text-align:center;">
<span class="span1">P R E S U D U</span>
</li>
<p>&nbsp;</p>
<p>
<span class="span2">Okrivljeni A. S., JMBG ., od oca M.i majke N., rođene P., rođen 08.01.1989.godine u K., stalno nastanjen u T., S. ., državljanin C. G., sa završenom SSS, lošeg imovnog stanja, ranije osuđivan presudom Osnovnog suda u K. K.br. 81/10/10 od ..godine zbog krivičnog djela iz čl. 348 st. 3 u vezi sa krivičnim djelom iz čl. 339 st. 3 u vezi st. 1, na kaznu zatvora u trajanju od 4 mjeseca uslovno na jednu godinu i presudom Osnovnog suda u K. K.br. . od ..godine zbog krivičnog djela iz čl. 151 st. 1, na kaznu zatvora u trajanju od 6 mjeseci uslovno na dvije godine, protiv kojeg se vodi krivični postupak za neko drugo krivično djelo</span>
</p>
<li style="text-align:center;">
<span class="span1">K r i v   j e</span>
</li>
<li>
<span class="span1">Što je,</span>
</li>
<p>
<span class="span2">Dana ..godine oko . časova u T. u prodajnom objektu H., na osnovu razlike u seksualnoj orjentaciji, kršio osnovna ljudska prava i slobode oštećenom D. A. iz Kotora, pripadniku . populacije, a koja prava su zajemčena opšteprihvaćenim pravilima međunarodnog prava i potvrđenom međunarodnim ugovorima od strane C. G., i to pravo na bezbjednost i zaštitu od nasilja i zlostavljanja od strane službenih i drugih lica, koje pravo je priznato opšteprihvaćenom Međunarodnom konvencijom o ukidanju svih oblika rasne diskriminacije iz .godine i pravo na poštovanje privatnog života oštećenog A., koje pravo je priznato čl. 8 E. konvencije za zaštitu ljudskih prava i osnovnih sloboda od ..godine, koja Konvencija je potvrđena u C. G.decembra ..godine, na način što se oštećenom obratio sa “pederčino”, “što si se nakinđurio”, pozivao prolaznike da vide oštećenog, govoreći pritom “dođite momci da vidite kako izgleda C.koja je za glavu veća od mene”, skinuo šešir sa glave oštećenog i istog udario nogom u zadnjicu, vrijeđajući tako njegovo ljudsko dostojanstvo i ne poštujući njegovo pravo na privatni život, pri čemu je bio uračunljiv i svjestan svoga djela i njegove zabranjenosti, a čije je izvršenje htio,</span>
</p>
<p>&nbsp;</p>
<p>
<span class="span2">- čime je učinio krivično djelo rasne i druge diskriminacije iz čl. 443 st. 1 Krivičnog zakonika.</span>
</p>
<p>&nbsp;</p>
<p>
<span class="span2">Pa ga sud na osnovu naprijed navedene krivičnopravne odredbe i čl. 2, 4, 5, 8, 13, 15, 36, 42, 45 i 46 Krivičnog zakonika i čl. 227, 229, 368 i 374 ZKP-a </span>
</p>
<p>&nbsp;</p>
<p style="text-align:center;">
<span class="span2">O S U Đ U J E </span>
</p>
<p>&nbsp;</p>
<p>
<span class="span2">Na kaznu zatvora u trajanju od . (.) mjeseca, koju će okrivljeni izdržati nakon pravosnažnosti presude. </span>
</p>
<p>&nbsp;</p>
<p>
<span class="span2">Dužan je okrivljeni na ime sudskog paušala uplatiti iznos od 55,00 eura (pedesetpeteura) u roku od mjesec dana od dana pravosnažnosti presude u korist Budžeta Crne Gore na žiro račun br. 832 – 16 – 52. </span>
</p>
<p>&nbsp;</p>
<li style="text-align:center;">
<span class="span1">O b r a z l o ž e nj e</span>
</li>
<p>&nbsp;</p>
<li>
<span class="span1">ODT Kotor podnio je ovom sudu optužni predlog Kt.br. . od .. godine protiv okrivljenog A. S. zbog krivičnog djela rasne i druge diskriminacije iz čl. 443 st. 1 Krivičnog zakonika.</span>
</li>
<p>&nbsp;</p>
<p>
<span class="span2">U svojoj odbrani okrivljeni S.je izjavio </span><span class="span2">da je kritičnog dana, a ne sjeća se koji je datum bio, bio u prodajnom objektu H.u T., kada je ušlo jedno muško lice i krenulo da preko reda usitni . eura, pa je njega iziritiralo što to lice nije sačekalo red, kao i svi ostali, te mu se obratio i sjeća se da mu je u tom obraćanju rekao “Što si se nakinđurio”, kao i “Kakve su ti to židovske tetovaže?”, a rekao mu je i da treba da ga je sramota što takav izlazi na ulicu, misleći pritom na to što je hodao našminkan kao žena, pa se to kosilo sa njegovim pojmom kako mladić treba da izgleda, ali nije imao fizičkog kontakta sa tim licem i siguran je da mu nije nanio nikakve povrede. Pojasnio je da je do sukoba između njega i oštećenog došlo jer je oštećeni krenio da završi svoj posao preko reda, tj. da usitni novac kod kasirke, a nije čekao red kao i svi ostali. Dodao je da on oštećenom nije rekao “P.” i ne misli ni da bi to bila uvreda za pripadnika . populacije, a sjeća se da je izašao ispred objekta i pozvao dva mladića koja su tuda prolazila, a koji su njemu nepoznati, i rekao im “Dođite momci da vidite kako izgleda C. koja je za glavu veća od mene” i pokazao im je oštećenog, a ne sjeća se da li su ti mladići ulazili u objekat ili su u pravcu oštećenog pogledali kroz vrata. Naveo je i da se ne sjeća da je bilo fizičkog kontakta između njega i oštećenog i ne sjeća se da ga je nogom udario u zadnjicu, a jeste skinuo šešir sa glave oštećenog, tako što je udario rukom po šeširu, koji je pao sa glave oštećenog, a pritom ga nije ni zakačio po glavi. Oštećeni mu nije ništa rekao kritičnog dana, s tim što je, odmah pošto mu se on obratio, tražio da se zove policija, a on nije rekao oštećenom, kada je ovaj krenuo da usitni novac preko reda, da stane u red, ali mu je rekao da izađe iz prodavnice, a to je rekao iz straha da mu ne prenese kakvu bolest, jer smatra da pripradnici . mogu biti zaraženi, a on bi došao na red prvi nakon njega, pa bi posredstvom kasirke mogao biti zaražen, a kako je oštećeni bio uporan u </span><span class="span2">svojoj namjeri da preko reda usitni novac i nije ga ni konstatovao, to ga je iziritiralo, pa je reagovao i rekao mu sve što je prethodno naveo. </span>
</p>
<p>&nbsp;</p>
<p>
<span class="span2">U dokaznom postupku koji je proveden radi rasvjetljenja činjeničnog stanja i krivice okrivljenog, sud je proveo sledeće dokaze: pročitao je zapisnik o saslušanju svjedoka-oštećenog D. A. od ..godine, izvršio je uvid u CD sa video nadzora marketa Helada, te je izvršio uvid u izvod iz kaznene evidencije Ministarstva pravde Crne Gore za okrivljenog od .. godine.</span>
</p>
<p>&nbsp;</p>
<p>
<span class="span2">Svjedok-oštećeni D. A. je u svom iskazu, datom na zapisnik od .. godine, naveo da je kritičnog dana, a nije mogao tačno opredijeliti datum, oko . časova, ušao u prodajni objekat H. u T., koji se nalazi blizu marine K., da trguje neke stvari i odmah pošto je ušao u isti, obratilo mu se njemu nepoznato muško lice koje ga je pitalo „što si se nakinđurio“, počelo da ga vrijeđa, nazivajući ga pederčinom, ali se ne sjeća šta mu je sve to lice reklo, on je ćutao na te njegove riječi i uvrede i to lice je napustilo H. i ubrzo nakon što je izašlo iz prodajnog objekta, ponovo se vratilo u isti i obratilo mu se dok je čekao da mu prodavačica vrati kusur, prokomentarisao je nešto na račun njegove tetovaže koja je na arapskom jeziku, govoreći nešto u smislu što si stavio tu muslimansku tetovažu u gurnuo ga je u predjelu glave. Nakon što je dobio kusur od prodavačice, krenuo je da napušta Heladu, kada ga je to lice udarilo nogom u predjelu leđa i zadnjice i reklo mu nešto u smislu da više nikada ne dođe u Tivat, a ne sjeća se šta je dalje nakon toga rekao. Dodao je da je, dok je išao ka vozilu svoje prijateljice koja ga je čekala ispred H., vidio dva mladića ispred tog objekta, za koja misli da su prijatelji lica koje ga je napalo u objektu, a ta dva lica mu se nisu obraćala, dok je mladić iz H. izašao za njim i obratio mu se govoreći „Vidite pedera“, nakon čega je napustio lice mjesta sa svojom prijateljicom, njenim vozilom. Istakao je da se kritične prilike osjetio ugroženim i da je smatrao da bi okrivljeni, koji je ionako fizički nasrnuo na njega, bio agresivniji prema njemu da je on rekao ijednu riječ, zbog čega je svo vrijeme ćutao, a u pogledu okrivljenog je vidio neku mržnju i neprijateljstvo prema njemu, te je pojasnio da mu se okrivljeni obratio odmah pošto je on ušao u prodavnicu i svo vrijeme je bio baš neprijateljski raspoložen prema njemu. Dodao je da mu se osumnjičeni, osim riječima koje je naveo u slobodnom izlaganju, obratio i sa „kako te nije sramota“, a ne može se više sjetiti šta mu je rekao, obzirom da svakodnevno sluša riječi tipa „pederu“, „na šta ličiš“ i slično, pa je kod sebe razvio  neki mehanizam zbog kojeg te riječi jednostavno briše iz sjećanja, te se ne može sjetiti svih detalja predmetnog događaja. Osim njega i muškog lica koje ga je napalo u prodajnom objektu je u kritično vrijeme bila samo kasirka, koja je mogla sve da vidi i čuje šta se dešavalo među njima, a sjeća se da mu je okrivljeni rekao da će ga prebiti, ali mu nijednom nije rekao da će ga ubiti, te se sjeća i da mu se okrivljeni u jednom trenutku obratio riječima da ima sreće što se sve tako završilo. Naveo je i da je on pripadnik . populacije, te da smatra da je ta njegova pripadnost razlog zbog kojeg je u prodajnom objektu H. napadnut kritičnog dana od njemu nepoznatog lica. Izjavio je da se pridružuje krivičnom gonjenju, ali ne postavlja imovinsko-pravni zahtjev. </span>
</p>
<p>&nbsp;</p>
<p>
<span class="span2">Uvidom u CD video nadzora marketa H., utvrđeno je da je okrivljeni nakon što se obratio oštećenom udario rukom oštećenog u šešir i isti mu skinuo sa glave, a zatim ga je nogom udario u predjelu zadnjice, nakon čega su obojica izašla iz radnje. </span>
</p>
<p>&nbsp;</p>
<p>
<span class="span2">Uvidom u izvod iz kaznene evidencije Ministarstva pravde C. G.za okrivljenog od .. godine sud je utvrdio da je isti ranije osuđivan presudom Osnovnog suda u K. K.br. . od ..2010.godine zbog krivičnog djela iz čl. 348 st. 3 u vezi sa krivičnim djelom iz čl. 339 st. 3 u vezi st. 1, na kaznu zatvora u trajanju od 4 mjeseca uslovno na jednu godinu i presudom Osnovnog suda u K. K.br. 418/12/12 od 28.12.2012.godine zbog krivičnog djela iz čl. 151 st. 1, na kaznu zatvora u trajanju od 6 mjeseci uslovno na dvije godine. </span>
</p>
<p>&nbsp;</p>
<p>
<span class="span2">Cijeneći sve izvedene dokaze pojedinačno, kao i u njihovoj međusobnoj povezanosti, shodno čl. 370 st. 3 ZKP-a, sud je utvrdio činjenično stanje navedeno u izreci presude. Krivično pravno ocjenjujući ovako utvrđeno činjenično stanje, sud je našao da je okrivljeni učinio krivično djelo rasne i druge diskriminacije iz čl. 443 st.1 Krivičnog zakonika. </span>
</p>
<p>&nbsp;</p>
<li>
<span class="span1">Ovakvo činjenično stanje sud je utvrdio na osnovu odbrane okrivljenog, iskaza oštećenog D. A. i CD video nadzora marketa H..</span>
</li>
<p>&nbsp;</p>
<p>
<span class="span2">Okrivljeni je u svojoj odbrani naveo da je kritičnog dana bio u prodajnom objektu H. u T. i obratio se oštećenom kada je isti ušao, rekavši mu „Što si se nakinđurio“, te da je nakon toga izašao ispred objekta i pozvao dva njemu nepoznata mladića koja su tuda prolazila i rekao im </span><span class="span2">“Dođite momci da vidite kako izgleda C. koja je za glavu veća od mene” i pokazao im oštećenog, a priznao je i da je skinuo šešir sa glave oštećenog, tako što ga je udario rukom po šeširu, koji je pao sa glave oštećenog. Sud je prihvatio ovakvu odbranu okrivljenog, jer je ista potvrđena i iskazom oštećenog, koji je takođe naveo da je kritičnog dana ušao u prodajni objekat H. u T. oko . časova, kada mu se obratilo njemu nepoznato muško lice koje ga je pitalo “Što si se nakinđurio”, kao i da je, kada je izašao iz H. i krenuo ka vozilu svoje prijateljice koja ga je čekala ispred H., vidio dva mladića ispred tog objekta, a okrivljeni je izašao za njim i obratio mu se, govoreći “Vidite pedera”, nakon čega je oštećeni napustio lice mjesta. </span>
</p>
<p>&nbsp;</p>
<p>
<span class="span2">Sud nije prihvatio navode okrivljenog da on nije oštećenom rekao „P.“, iako misli da to ne bi ni bila uvreda za pripadnika . populacije, kao ni njegove navode da </span><span class="span2">se ne sjeća da je bilo fizičkog kontakta između njega i oštećenog i da ga je nogom udario u zadnjicu, već je našao da su ti navodi okrivljenog usmjereni na ublažavanje krivično-pravnog položaja i izbjegavanje krivično-pravne odgovornosti, obzirom da su isti opovrgnuti i iskazom oštećenog A., koji je u svom iskazu objasnio da je okrivljeni počeo da ga vrijeđa, nazivajući ga pederčinom, kao i da je on krenuo da napušta Heladu nakon što je dobio kusur od prodavačice, ali ga je tada okrivljeni udario nogom u predjelu leđa i zadnjice. </span><span class="span2">Sud je iskazu oštećenog poklonio vjeru, obzirom da je isti bio uvjerljiv, te je sud njegov iskaz cijenio kao pouzdan i realan izvor za utvrđenje odlučnih činjenica, posebno kod činjenice da su njegovi navodi u skladu sa CD snimkom video nadzora iz marketa H. iz kojeg nesporno proizilazi da je okrivljeni </span><span class="span2">nakon što se obratio oštećenom udario rukom oštećenog u šešir i isti mu skinuo sa glave, a zatim ga je nogom udario u predjelu zadnjice.</span>
</p>
<p>&nbsp;</p>
<li>
<span class="span1">Dakle, sud je nesporno utvrdio da se okrivljeni oštećenom obratio sa „pederčino“ i „što si se nakinđurio“, nesporno je da je pozivao prolaznike da vide oštećenog govoreći pritom „Dođite momci da vidite kako izgleda C. koja je za glavu veća od mene“, skinuo je šešir sa glave oštećenog i istog udario nogom u zadnjicu, vrijeđajući na taj način njegovo ljudsko dostojanstvo i nepoštujući njegovo pravo na privatni život.</span>
</li>
<p>&nbsp;</p>
<p>
<span class="span2">Postupajući na navedeni način, okrivljeni je kršio osnovna ljudska prava i slobode oštećenom D. A. na osnovu razlike u seksualnoj orjentaciji, a koja prava su zajemčena opšteprihvaćenim pravilima međunarodnog prava i potvrđenim međunarodnim ugovorima od strane C. G. i to pravo na bezbjednost i zaštitu od nasilja i zlostavljanja od strane službenih i drugih lica, koje pravo je priznato opšteprihvaćenom Međunarodnom konvencijom o ukidanju svih oblika rasne diskriminacije iz ..godine i pravo na poštovanje privatnog života oštećenog, koje pravo je priznato čl. 8 Evropske konvencije za zaštitu ljudskih prava i osnovnih sloboda od ...godine, koja Konvencija je potvrđena u C. G. decembra 2004.godine. </span>
</p>
<p>&nbsp;</p>
<li>
<span class="span1">Okrivljeni je postupao sa direktnim umišljajem, jer je znao da postupanjem na gore opisani način krši osnovna ljudska prava oštećenog zajemčena opšteprihvaćenim pravilima međunarodnog prava i ratifikovanim međunarodnim ugovorima od strane C. G., te je bio svjestan da čini krivično djelo, a što je i htio, pa su se na taj način u njegovim radnjama ostvarila sva bitna obilježja bića krivičnog djela rasne i druge diskriminacije iz čl. 443 st. 1 Krivičnog zakonika. </span>
</li>
<p>&nbsp;</p>
<p>
<span class="span2">Prilikom odluke o vrsti i visine krivične sankcije koju okrivljenom treba izreći, sud je pošao od toga da je za krivično djelo rasne i druge diskriminacije iz čl. 443 st. 1 Krivičnog zakonika propisana kazna zatvora od 6 mjeseci do 5 godina, a u smislu čl. 42 KZ sud je cijenio sve okolnosti koje utiču da kazna bude veća ili manja, pa je na strani okrivljenog kao olakšavajuću okolnost cijenio to što je isti u bitnom priznao izvršenje krivičnog djela, odnosno da isti nije sporio da se događaj desio upravo na način kako je to i predstavljeno optužnim aktom, što je sud cijenio i kao naročito olakšavajuću okolnost, dok je kao otežavajuću okolnost cijenio njegovu raniju osuđivanost, pa je okrivljenog osudio na kaznu zatvora u trajanju od 3 mjeseca, koju će okrivljeni izdržati nakon pravosnažnosti presude. Sud je mišljenja da će se i ovako ublaženom kaznom dovoljno uticati na okrivljenog da više ne vrši ovakva ni slična krivična djela, te da će se upravo ovakvom kaznom ostvariti svrha kažnjavanja iz čl. 32 KZ, u okviru opšte svrhe krivičnih sankcija iz čl. 4 KZ.</span>
</p>
<p>&nbsp;</p>
<p>
<span class="span2">Na osnovu naprijed navedene krivično pravne odredbe i čl. </span><span class="span2">2, 4, 5, 8, 13, 15, 36, 42, 45 i 46 Krivičnog zakonika i čl. 227, 229, 368 i 374 ZKP-a</span><span class="span2">, odlučeno je kao u izreci presude. </span>
</p>
<p>&nbsp;</p>
<li>
<span class="span1">Sud je obavezao okrivljenog da na ime sudskog paušala uplati iznos od </span><span class="span1">55,00 eura (pedesetpeteura) </span><span class="span1">u korist Budžeta C.G. na žiro račun </span><span class="span1">br. 832-16-52, </span><span class="span1">u roku od mjesec dana od dana pravosnažnosti presude, s pozivom na br. K. 61/15/15. </span>
</li>
<p>&nbsp;</p>
<li>
<span class="span1">Sa navedenog, odlučeno je kao u izreci presude. </span>
</li>
<li style="text-align:center;">
<span class="span1">OSNOVNI SUD U KOTORU</span>
</li>
<li style="text-align:center;">
<span class="span1">Dana, ....godine</span>
</li>
<li>
<span class="span1">Zapisničar</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">                           S U D I J A</span>
</li>
<li>
<span class="span1">Aleksandra Čolan</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">         Danijela Samardžić </span>
</li>
<p>&nbsp;</p>
<li>
<span class="span1">PRAVNA POUKA: Protiv ove presude dozvoljena je žalba Višem sudu u Podgorici, u roku od 8 dana od dana prijema iste, a preko ovog suda. </span>
</li>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<strong><img src="file:///C:\Users\LIDIJA~1.JOV\AppData\Local\Temp\msohtml1\01\clip_image001.png"></strong>
<div style="text-align: right">
	<strong>K.br.73/10-09</strong></div>
&nbsp;
<div style="text-align: center">
	<strong>U IME CRNE GORE</strong></div>
&nbsp;<br>
<strong>OSNOVNI SUD U KOLAŠINU,</strong>kao prvostepeni krivični, sudija Gorica Vujisić, uz učešće zapisničara Ljiljane Mrdak, u krivičnom predmetu protiv okrivljenih M. V., M. B. i V. G. svi iz Kolašina zbog krivičnog djela napad na službeno lice u vršenju službene dužnosti iz čl.376 st.3 u vezi st.1 i 2 Krivičnog zakonika, postupajući po optužnom predlogu ODT Kolašin Kt.br.329/09 od 04.05.2010.godine , nakon održanog glavnog javnog pretresa dana 24.01.2012.godine u&nbsp; prisustvu ODT Kolašin Vojislava Grujića,&nbsp; okrivljenih M. V. i M. B., njihovog branioca V. N. adv.iz Kolašina i okrivljenog V. G. sa svojim braniocem Ž. J. adv. Iz Podgorice, javno objavio, a dana 01.02.2012 godine donio je<br>
&nbsp;<br>
&nbsp;<br>
&nbsp;
<div style="text-align: center">
	<strong>P R E S U D U</strong></div>
&nbsp;<br>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; I</strong><br>
&nbsp;<br>
<strong>Okrivljeni:</strong><br>
&nbsp;<br>
<strong>M. V. </strong>od oca R. i majke A. rođene J., rođen ...godine u M., nastanjen u K., G.i P.j, državljanin Crne Gore, student, neoženjen, pismen, završio srednju školu, srednjeg imovnog stanja, neosuđivan;<br>
&nbsp;<br>
&nbsp;<br>
&nbsp;
<div style="text-align: center">
	<strong>K R I V&nbsp;&nbsp;&nbsp; J E</strong></div>
&nbsp;<br>
Zato što je :<br>
&nbsp;<br>
Dana, 21.11.2009.godine u ulici IV P.u Kolašinu napao službena lica policajce Uprave policije – ispostave Kolašin B. M. i P. R. u vršenju poslova javne bezbijednosti na način što je napao oštećene dok su preduzimali službene radnje u cilju sprječavanja narušavanja javnog reda i mira i to tako što je M.Vl..udario zatvorenom šakom u predjelu grudi oštećenog B.,a zatim nogom u predjelu stomaka oštećenog P., te ga udario laktom u predjelu jagodične kosti kojom prilikom su oštećeni B. M. i P. R. zadobili lake tjelesne povrede kod B.M.manifestovane u vidu nagnječine kože potiljačnog dijela, a kod P.R. u vidu nagnječine kože lijevog jagodičnog predjela.<br>
&nbsp;<br>
- čme je izvršio krivično djelo napad na službeno lice u vršenju službene dužnosti iz čl.376 st.3 u vezi st.1 i 2 Krivičnog zakonika<br>
&nbsp;<br>
Pa sud okrivljenom Medenica Vladanu, primjenom citiranog zakonskog propisa, te čl. 2, 4,&nbsp; 32, 42, 52, 53 i 54 KZ i čl.226, 229 i 374 ZKP-a, <strong><em>i z r i č e</em></strong><br>
&nbsp;<br>
&nbsp;
<div style="text-align: center">
	<strong><em>USLOVNU OSUDU</em></strong></div>
&nbsp;<br>
Kojom okrivljenom utvrđuje kaznu zatvora u trajanju od po 3 (tri) mjeseca i istovremeno odredjuje da se ista neće izvršiti ukoliko okrivljeni u roku od 1 (jedne) godine po pravosnažosti presude ne izvrši novo krivično djelo.<br>
&nbsp;<br>
Obavezuje se okrivljeni da na ime troškova krivičnog postupka u iznosu od 154,00€ i na ime sudskog paušala iznos od 30,00€, uplati na žiro račun br. 832-196-34 koji se vodi na ime Osnovnog suda u Kolašinu.<br>
&nbsp;<br>
<strong>II</strong><br>
&nbsp;<br>
Prema okrivljenima:<br>
&nbsp;<br>
<strong>1. M. B. </strong>od oca R. i majke A. rođene J., rođen .....godine u B. P., nastanjen u K., G. P., državljanin Crne Gore, student, završio srednju školu, srednjeg imovnog stanja, neosuđivan;<br>
&nbsp;<br>
<strong>2. V. G.</strong> jmbg ..., od oca Z. i majke Lj. rođen G., rođen ...godine u P., nastanjen u K.-M., državljanin Crne Gore, student, neoženjen, pismen, završio srednju školu, srednjeg imovnog stanja, neosuđivan.<br>
&nbsp;<br>
&nbsp;<br>
Na osnovu čl.372.st.1. tač.1 ZKP-a<br>
&nbsp;
<div style="text-align: center">
	<strong>OPTUŽBA SE ODBIJA</strong></div>
&nbsp;<br>
<br>
Da su:<br>
<br>
<br>
Dana, 21.11.2009.godine u ulici IV Proleterske u Kolašinu napali službena lica policajce Uprave policije – ispostave Kolašin B. M. i P. R.&nbsp; u vršenju poslova javne bezbijednosti na način što su napali oštećene dok su preduzimali službene radnje u cilju sprječavanja narušavanja javnog reda i mira i to tako što je okrivljeni M. B. napao oštećenog B. tako što ga je rukama uhvatio u predjelu vrata povlačeći mu glavu na dolje da bi nakon toga oštećenog B. napao i okrivljeni V. G. udarivši ga zatvorenom šakom u potiljačni dio glave kojom prilikom su oštećeni B. M. i P. R. zadobili lake tjelesne povrede kod B.M. manifestovane u vidu nagnječine kože potiljačnog dijela, a kod P. R. u vidu nagnječine kože lijevog jagodičnog predjela.<br>
&nbsp;<br>
-čime bi izvršili krivično djelo djelo napad na službeno lice u vršenju službene dužnosti iz čl.376 st.3 u vezi st.1 i 2 Krivičnog zakonika<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Zbog odustanka ODT Kolašin od optužbe.<br>
&nbsp;<br>
&nbsp;<br>
Troškovi krivičnog postupka u odbijajućem dijelu presude padaju na teret budžetskih sredstava čl. 230 ZKP-a&nbsp;<br>
<br>
<br>
&nbsp;
<div style="text-align: center">
	<strong>O b r a z l o ž e nj e</strong></div>
&nbsp;<br>
&nbsp;<br>
ODT iz Kolašina svojim optužnim aktom Kt.br.329/09 od 04.05.2010.godine stavio je na teret okrivljenim M.V., M. B. i V. G. svi iz K.,&nbsp; krivično djelo napad na službeno lice u vršenju službene dužnosti iz čl.376 st.3 u vezi st.1 i 2 Krivičnog zakonika, postupajući po optužnom predlogu ODT Kolašin a mijenjajući u skladu sa novim ZKP-om naziv optužnog akta, tako da je riječ o optužnom predlogu, te se postupak vodi po pravilima skraćenog postupka. U završnoj riječi je istakao da u pogledu okrivljenog M. V. u cjelosti ostaje pri podnijetoj optužnici jer smatra da je tokom glavnog pretresa nesporno dokazano da je izvršio krivično djelo napad na službeno lice u vršenju službene dužnosti iz čl. 376.st.3. u vezi st.1 i 2 Krivičnog zakonika, pa predlaže da ga sud za isto oglasi krivim i osudi po zakonu. Dalje je naveo da u odnosu na okrivljene M. B.i V. G. odustaje od optužbe jer tokom glavnog pretresa nije dokazano da su izvršili krivično djelo stavljeno im na teret.&nbsp; Optuženom M. B. i V. G. je stavljeno na teret izvršenje predmetnog krivičnog djela na štetu B.M. policajca Uprave policije – Ispostave Kolašin činjenično predstavljeno dispozitivom optužnog akta, tj. da je okrivljeni M. B. napao oštećenog B. tako što ga je rukama uhvatio u predjelu vrata povlačeći mu glavu nadolje, a okrivljeni V. G. da je udario oštećenog B. pesnicom u predjelu vrata nanijevši mu laku tjelesnu povredu. U konkretnom slučaju, a u odnosu na okrivljenog V. G. optužnica je zasnovana na iskazu svjedoka oštećenog datog u istražnom postupku u kojoj izjavi je izrazio sumnju da ga je udario okrivljeni V. iz razloga što mu je bio najbliži i što ga je vidio da bježi sa lica mjesta, ali svjedok oštećeni nije sigurno vidio da ga je udario okrivljeni V.G.. Pojašnjavajući svoj iskaz na glavnom pretresu oštećeni je naveo da je svoju sumnju prevashodno zasnovao na kasnijim pričama kolega koji su takodje izražavali sumnju navodeći da ga je udario optuženi V. ali bez izričitog kazivanja da su to i vidjeli. Oštećeni je u svom kazivanju na glavnom pretresu izričito naveo da ga&nbsp; optuženi V. tom prilikom nije udario pesnicom u predjelu vrata i time je otklonio svoju sumnju izraženu u istražnom postupku, koju činjenicu je saznao kasnije. Niko od saslušanih svjedoka policajaca Uprave policije u Kolašinu i to: K. V., P. R., Č. N. i K. D.nijesu vidjeli da je okrivljeni V.G. udario oštećenog, a niti bilo koga od policajaca Uprave policije. Ovo takođe nijesu vidjeli svjedoci P. R. koji je preduzimao službenu radnju zajedno sa oštećenim a ni K. V. koji je skoro u cjelosti bio prisutan kritičnom dogadjaju. Zbog prednjeg a kako tokom postupka nije dokazano da je okrivljeni V.G. izvršio krivično djelo stavljeno mu na teret a niti drugo krivično djelo koje se goni po službenoj dužnosti valjalo je odustati od optužnog akta i daljeg krivičnog gonjenja.&nbsp; Zastupnik optužbe je nadalje u završnom izlaganju naveo da je u odnosu na okrivjenog M. B. oštećeni B. M. se izjasnio, u istražnom postupku, da mu je u trenutku dok je M. V. bio na zemlji i dok ga je oštećeni udarao gumenom palicom u cilju savlađivanja njegovog otpora, prišao okrivljeni M.B. hvatajući ga za vrat i gurajući mu glavu prema dolje. Za razliku od oštećenog, svjedok P.R. a u svom svjedočkom iskazu, u istražnom psotupku, navodi da je oštećenog B. za vrat hvatao M. V.a da je u jednom trenutku B. odgurnuo M. B. nakon čega se M. B. udaljio sa lica mjesta. Pojašnjavajući iskaz na glavnom pretresu svjedok oštećeni je naveo&nbsp; da je tom prilikom preduzimao službenu radnju prema M. V. u cilju savladjivanja njegovog otpora kada mu je prišlo sa leđa veći broj lica hvatajući ga i gurajući ga, a da je u toj grupi izdvojio M. B. samo iz razloga što mu je poznato da je on brat M.V. čiji je otpor oštećeni savlađivao upotrebom gumene palice. Oštećeni u svom iskazu nijednom nije naveo da je okrivljeni M. B. preduzeo radnju koja bi se smatrala napadom ili prijetnjom napadom, već je postupao samo i na istovjetan način kao i veći broj drugih lica, što se može smatrati radnjom ometanja službenog lica prilikom preduzimanja službene radnje a ne i&nbsp; bitnim elementom bića krivičnog djela stavljenog okrivljenom M. B. na teret. U konkretnom slučaju niko od svjedoka i to K. V., D. B., Š. D., Č. N., Š. M. i K. D., koji su bili tu na licu mjesta nijesu primjetili da je&nbsp; okrivljeni M.B. na bilo koji način napao nekog od prisutnih policajaca, čak svjedoci Š. M., D.&nbsp; B. i Š. D. izričito navode da su vidjeli kada je oštećeni B. udarao okrivljenog M.B. i pri tom mu navukao jaknu preko glave, a da ni u tom trenutku okrivljeni M. B. nije na bilo koji način pokušao niti napao oštećenog B.. Zastupnik optužbe je u daljem naveo da iz prednjih razloga, valjalo je odustati od optužbe i protiv okrivljenog M. B. jer tokom glavnog pretresa nije dokazano da je izvršio krivično djelo stavljeno mu na teret, a ni bilo koje drugo krivično djelo koje se goni po službenoj dužnosti.<br>
&nbsp;<br>
Okrivljeni M. V. je u svojoj odbrani pred istražnim sudijom, a pri kom iskazu je ostao i na glavnom pretresu u bitnom naveo da&nbsp; K.V. nije primijetio, a za koga je čuo od drugih, tačnije od V. G., da je bio prisutan. Navodi da je sa V. G. i G.B. razgovarao preko puta lokala M.. Koliko se sjeća G. su, a kada su policajci intervenisali, odveli njegov zet M. iza muzeja. Tek nakon što su mu stavljena sredstva za vezivanje i kada su ga vodili primijetio je V. G.. G. je samo pričom pokušao da utiče na policajce da ga ne udaraju, obraćajući se policajcu B.. Naveo je da kada su ga policajci oborili na zemlju napravili su mu&nbsp; poluge kako bi&nbsp; mu stavili sredstva za vezivanje kojom prilikom su ga udarali i nogama i službenim palicama i pesnicama, a kada su ga privodili udarali su ga pesnicama i policajac B. i policajac P.. Ne može se izjasniti ko je sve bio prisutan od strane policajaca. Pojašnjava da se branio od udaraca policije i rukama i nogama, te da povrede koje je oko očiju, i jagodičnom predjelu i predjelu leđa i ruku, zadobio od strane policije dok je ležao na zemlji, a dok su mu isti stavljali sredstva za vezivanje. Tek nakon toga je primijetio svog brata i tada je primijetio da su mu stavili jaknu na glavu i počeli da ga udaraju. Navodi da je udarce zadobio i nakon stavljanja sredstava za vezivanje prilikom odvođenja u stanicu.<br>
&nbsp;<br>
Branilac okrivljenog M. V. u završnoj riječi je navela da smatra da tokom glavnog pretresa nije dokazano da je M. V. učinio krivično djelo koje mu je optužnim aktom stavljeno na teret. Upravo suprotno, dokazano je da je te večeri M. V.bio napadnut od strane službenih lica i da je tom prilikom zadobio lake tjelesne povrede što je utvrđeno iz medicinske dokumentacije i nalaza i mišljenja vještaka medicinske struke. Na okolnosti događaja izjasnili su se detaljno svjedoci: D. B. koji je posvjedočio da su oštećeni u ovom predmetu udarali M. V. i to nogama i pesnicama i ovaj svjedok je do detalja opisao način na koji je udaran M. V.. Svjedok Š. D. je posvjedočio da se nalazio ispred kafića M., da je primijetio da M. V. leži na zemlji preko puta tog kafića i da ga policajac B. udara nogama po tijelu, a da je V. samo pokušavao da se brani i da štiti glavu. Posvjedočio je i da ga je policajac P. R. udarao, pa je svjedok bio prinuđen da priđe policajcu P. i da ga upozori da prestane da ga udara što je ovaj i uradio. Svjedokinja Š.M. je posvjedočila da se gužva ispred kafića M. stvorila nakon što je R. Ž.udario M. Vl., a potom je vidjela da su policajci P. i B. udarali M. V. u predjelu vrata, glave i leđa. Sa prednjih razloga na osnovu ovako provedenih dokaza na glavnom pretresu u potpunosti su opovrgnute izjave policajaca B. i P.da su oni te večeri bili napadnuti od strane okrivljenog M. V.. U ovom predmetu oštećeni je ustvari M. V., jer je on tom prilikom napadnut od strane policajaca bez ikakvog razloga i povoda, zadobio je tjelesne povrede što su sve posvjedočili saslušani svjedoci te smatra da nema elemenata bića krivičnog djela za koje se tereti optužnim aktom te predlaže da ga sud oslobodi optužbe.<br>
&nbsp;<br>
Okrivljeni M. V.u završnoj riječi je naveo da se pridružuje završnoj riječi svog branioca u cjelosti.<br>
&nbsp;<br>
Branilac okrivljenog M. B. u završnom izlaganju navela, obzirom da je u odnosu na M. B. zastupnik optužbe odustao od optužbe i daljeg krivičnog gonjenja traži da sud prema okrivljenom M. B. opredjeli troškove postupka, a saglasno ZKP-u.<br>
&nbsp;<br>
Branilac okrivljenog V. G. u završnoj riječi je u bitnom naveo a imajući u vidu da je zastupnik optužbe odustao od optužnog akta i daljeg krivičnog gonjenja okrivljenog V. G., traži da sud V. G. opredijeli troškove krivičnog postupka shodno odredbama ZKP-a.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
Sud je u dokaznom postupku proveo slijedeće dokaze: saslušao svjedoke-oštećene B. M. i P. R., zatim na saglasan predlog stranaka pročitao iskaze svjedoka K. V., D. B.Š. D., P. M., Š. M., M. A., G. B., Č. N. i K. D., zatim pročitao službenu zabilješku Uprave policije br.2249038 od 23.11.2009.godine, službene zabilješke br.224-9036 od 23.11.2009.godine,br 226-9035 od 23.11.2009.godine i br.224-9033 od 23.11.2009.godine. Pročitao izvještaj ljekara specijaliste od 22.11.2009.godine na ime B. M., zatim pročitao izvještaj ljekara speijaliste od 22.11.2009.godine na ime P. R., pročitao nalaz i mišljenje vještaka B.dr.B.dat u predmetu Ki.br.47/09 od 05.02.2010.godine sa dopunom od 09.03.2010.godine, te pročitao izvode iz KE za okrivljene i to: izvod iz KE br. br.1818 od 07.11.2011.godine izdat od Uprave policije PJ B. P. na ime M. B., izvod iz KE br.02-245/11-5008/2 od 13.10.2011.godine izdat od Uprave policije PJ B. P.Ispostava M. na ime M. V. i izvod iz KE br.29-245/11-25046/2-2004 od 05.10.2011.godine izdat od Uprave policije PJ P. na ime V. G..<br>
&nbsp;<br>
Oštećeni B. M., u svom svjedočkom iskazu, u bitnom je naveo da su vršeći redovne poslove nalazili se u ul.IV proleterske i tada su primijetili gužvu ispred lokala M.. Kada su stigli ispred lokala zatekli su M.V., V. G., R. G. i G. B., koji su se međusobno prepirali. Naveo je da je prišao V. G. koji je u ruci držao flašu piva i koji je bio u vidno pijanom stanju. Kada mu se obratio i naredio mu da se udalji on se obratio riječima da ih pustimo jer hoće nešto da razgovaraju, našta mu je oštećeni pojasnio da ne mogu da ga pušte jer je bilo riječi o javnom mjestu i kako je oštećeni pretpostavio da iz tog razgovora može proizaći tuča. Oštećeni pojašnjava da u momentu kada M. V. pokušava da udari R. Ž. on staje između njih i tom prilikom zadobija udarac od M. V. u predjelu grudi zatvorenom šakom, a V. se okreće prema P. i udara ga nogom u predjelu stomaka. Tada ga obaraju na zemlju kako bi mu stavili sredstva za vezivanje, međutim on se otima pri čemu mijenja položaj&nbsp; i udara nogama i rukama. Oštećeni je pojasnio da je tom prilikom koristio gumenu palicu kako bi savladao V. kojom prilikom mu je nanio par udaraca po nogama i leđima. U međuvremenu se stvorila gužva i tada brat M. V., M. B. prilazi i hvata ga za vrat i povlači mu glavu dolje, tada oštećeni hvata B. za ruke i gura ga prema zidu računajući da može sam da savlada B.. Međutim B.se otima i udaljava sa lica mjesta, a oštećeni prilazi kolegi P. kako bi mu pomogao pri privođenju M. V. kojom prilikom zadobija udarac u potiljačni predio glave od V. G.. Napominje da su B. kasnije sreli i uhvatili ga između sebe i sproveli do stanice kojom prilikom isti nije pružao nikakav otpor. M. V. je i u stanici policije stvarao nered tako da su mu sredstva za vezivanje ponovo stavljena, a V.G.je naknadno došao u stanicu u pratnji svoga oca. Pojasnio je da je M. V.udario i P. u predjelu sljepoočnog dijela glave kada je pokušao da mu stavi sredstva za vezivanje. Naveo je da M. V. nije udarao nakon privođenja niti ga je psovao, a u stanici je primijetio neke povrede na njegovom licu&nbsp; u vidu crvenila. Naveo je da su od službenih lica prilikom intervencije bili prisutni K. V., D. K. i N. Č.. Pojasnio je da sam momenat kada ga je G. udario u potiljačni dio glave obzirom da je bio okrenut leđima i refleksno se okrenuvši vidio je kako V. bježi koji je u tom trenutku bio najbliži. Pojasnio je da kada je osjetio udarac, okrenuo se i na nekih 4 do 5 metara od sebe je vidio V. ali ne može sa sigurnošću tvrditi da ga je baš on i udario. Međutim kako je vođena istraga od svojih kolega je čuo da ga Vlahović definitivno nije mogao udariti jer to nije bilo fizički izvodljivo, već ga je neko drugi iz grupe udario. Naveo je da su nakon incidenta odnosi između njega i V. bili poremećeni ali kasnije nakon razgovora sa G., a na inicijativu oštećenog, došlo je do razgovora i pomirenja. Nadalje je pojasnio da je M. B. bio u grupi lica koja su ometala službena lica u vršenju svojih radnji, te da je M. B.. bio fizički najbliži da su se njegove ruke nalazile na ramenu i da ga je povlačio. Pojasnio je kako je bilo više ljudi koji su ometali i čupali policajce, a da je ponašanje M. B. je cijenio i kao ometanje i kao napad na službeno lice jer je isti bio fizički najbliži, a kako mu je M. V. brat, oštećeni je nastojao njega prvo odbiti od sebe i zato ga je uhavio za ruke i odgurnuo ka zidu.<br>
&nbsp;<br>
Oštećeni P. R. je u svom svjedočkom iskazu u bitnom naveo da se kritične večeri nalazio na redovnim zadacima u smjeni koja počinje u 22 časa i traje do 03 časa. Pri prijemu smjene u ulici IV proleterske primijetio je M. V. i V. G. koji su bili u pijanom stanju, a obzirom da je riječ o licima koja svakog vikenda narušavaju javni red i mir on ih je upozorio da paze. Negdje oko 24 časa u istoj ulici primijetili su veći broj lica. Dolaskom na lice mjesta zatekli su M. V., V. G., R. Ž., B. G. kao i sestru G. V., M.. M. je tada rekla da sklone M. jer je došlo do svađe između njenoog brata G. i M. V., a R. je tada rekao da je on samo pokušao da ih razvadi. Nakon upozorenja M.se udaljava nekoliko metara, ali se okreće u namjeri da udari R. jer se vraća put njega. Zatim je naveo da u tom momentu on i policajac B. staju između M. i R. kojom prilikom M. stisnutom pesnicom u predjelu grudi udara policajca B., svjedok odguruje M., a nakon čega on zadobija udarac od M. nogom u predjelu grudi. Tada zajednički povlače M. koji i dalje nogama udara i pokušavajući da savladaju njegov otpor koriste gumenu palicu. Pojašnjava da je uspio da M. na desnoj ruci napravi polugu, ali ga ovaj lijevom, slobodnom rukom udara u predjelu glave. Tada obaraju M.V. uz pomoće gumene palice na zemlju i tada uspijeva da mu stavi lisice na jednu ruku. Pojasnio je da mu je prije prilaska policajca K., a prilikom savlađivanja M. V., pomagao policajac B., u kom trenutku ga za vrat hvata&nbsp; M. B. kog B. odguruje do zida. B. je uspio da pobjegne i tada se B. vraća i uspijevaju da M. V. stave sredstva za vezivanje. Prilikom stavljanja sredstava za vezivanje M. V.,&nbsp; B. je svjedoku saopštio da ga je u potiljačni dio udario V. G., a što svjedok nije vidio. Kada su priveli M. V. u ul. G. A.susreli su M. B. kojeg su priveli u prostorije policije, a koji nije pružao tom prilikom nikakav otpor. Pojasnio je da je vidio kada je B.uhvatio B. za vrat ali nije vidio da li je B. pokušavao da udari B.. Pojasnio je da je prije intervencije bilo izdato naređenje da se udalje sa lica mjesta što je V. i učinio i u prisustvu zeta i sestre se udaljio, tako da ga nije primijetio na licu mjesta prilikom intervencije.<br>
&nbsp;<br>
Svjedok K.V.,&nbsp; je u svom iskazu u bitnom naveo da je vršeći redovne poslove sa kolegom T. V. dobio poziv iz dežurne službe da idu ispred lokala „M.“ jer je došlo do tuče. Kada su stigli bilo je oko 50 ljudi, a u jednom dijelu ispred zgrade stvorio se krig od nekih 10-15 mladića. Vidio je samo neko guranje, a nije vidio da se nalaze policajci kojom prilikom je izdao naredbu da se prekine sa tučom i izvadio palicu. Kada su se razmakli vidio je P.R. kako se rve sa M. V.pokušavajući da mu stavi polugu. Tada prilazi i pomaže P.u savlađivanju M., tom prilikom je uočio B. koji se rvao sa nekim. Zatim je B. došao i stavio lisice M. V. i tada su pošli da ga privedu. Nije vidio trenutak kada je V. udario B., jer je isti, dok je svjedok bio prisutan, sjedio na klupi blizu muzeja u društvi svog zeta i M. Ž., a misli da je bila prisutna i njegova sestra.<br>
&nbsp;<br>
Svjedok D. B. je, u svom iskazu, u bitnom naveo da je kritične prilike bio u društvu sa B.. U lokalu je došlo do razgovora između&nbsp; V. i G. B. i tada je B.pošao do njih da vidi šta se dešava. B. se zatim vratio i upitao svjedoka da li može da mu pomogne da odvede V. kući. Kada su njih dvojica izašli ispred lokala sa G. i V. je stajala patrola policije kao i R.. U jednom momentu R. Ž. preko policajca udara V., a ovaj pokušava da mu uzvrati preko policajca B.. Tada policija primjenjuje silu prema M. V. i B.. Dalje navodi da je vidio kako policajac P.udara V.i nogama i rukama po tijelu, a nije vidio da je upotrebljavao gumenu palicu. Takođe je naveo da je vidio kako B.udara pesnicama i nogama M. B. po tijelu, od udaraca&nbsp; nije pao već je samo podigao ruke, a pojašnjava da nije vidio da je B. koristio gumenu palicu prilikom udaranja B.. Zatim se B.okrenuo V. koji je ležao na zemlji, a kog je B. udarao nogama po glavi i tijelu.&nbsp; Naveo je da V. nije pokušavao da uzvrati udarce već je pokušavao da ih izbjegne. Pojasnio je da se nalazio na udaljenosti od nekih 10 metara te da je tu bilo još policajaca ali nije vidio da je bilo ko prilazio da pomogne pri V. privođenju. Takođe je naveo da V. G. zna samo iz viđenja, da se obraćao policajcima riječima da puste V. ali da se isti nije tukao niti prilazio, a niti je udario bilo kog policajca,&nbsp; jer su ga neki ljudi držali kako ne bi prišao.<br>
&nbsp;<br>
Svjedok Š. D., u svom svjedočkom iskazu u bitnom je naveo da se kritičnom prilikom nalazio u kafe baru „M.“ u društvu V.V.. Kada je vidio gužvu ispred lokala izašao&nbsp; je ispred i tada vidio da na zemlji leži M. V. kog udara policajac B. naizmjenično po nogama i tijelu, a V. se brani odnosno štiti glavu, zatim je V. nekoliko puta udario policajac P., kada mu je svjedok prišao i rekao mu da to više ne radi. Zatim se policajcima obratio brat V., M. B. riječima „nemojte ljudi“ tada P. udara B. dok B.i dalje drži V.. Naveo je da se V. nalazio na ulazu u kladionicu „M.“ i njega su držali neki ljudi tako da isti nije prilazio u trenutku dok je svjedok bio prisutan niti je tada udario bilo kog policajca. Takođe je naveo da šta se dalje dešavalo kada su krenuli uz ulicu svjedoku nije poznato, kao ni početak a ni uzrok njihove svađe<br>
&nbsp;<br>
Svjedok P. M., je u svom iskazu u bitnom naveo da se kretao ulicom IV p. i kod kafe bara ,,L.,, je susreo M.B. koji ga je zamolio da sa njim pođe do stanice policije jer mu je brat priveden. Tom prilikom mu je rekao da ga je policija tukla, a o konkretnom događaju mu nije ništa rekao. Negdje blizu zlatare susreli su se sa policajcima B. i P.. Tada P. udara B. koljenom u leđa i on pada na zemlju, tada ga B. pendrekom udara u predjelu kuka. Pojasnio je da što se tiče onoga što se dešavalo ispred kafe bara M. nije vidio jer nije bio ni prisutan. Takođe je naveo da zbog negodovanja, a nakon upozorenja policajca P. da se uadlji od prostorija policije što je odbio, isti je bio priveden.<br>
&nbsp;<br>
Svjedok Š. M., u svom iskazu u bitnom je navela da se nalazila u kafiću „M.“ u društvu sa M. B.. U trenutku kada je V. izašao sa G. ispred kafića B. je izašao kako bi spriječio konflikt između njih. Dalje je navela da je vidjela kako B. drži V. dok je R. Ž. udario V. ovaj je pokušavao da mu uzvrati. Zatim je vdjela dva policajaca koji pritrčavaju B. koji su ga držali za ruke i da mu je jakna navučena na pola glave. Zna da je bio prisutan policajac po nadimku K. odnosno policajac B.. Zatim je navela da su V. udarali u predjelu vrata i glave i leđa, a B. su udarali samo palicama. Dalje je navela da je vidjela V.kako leži na pločniku i da ga policajci udaraju i pesnicama i palicama odnosno, konkretno policajac B.. V. je primijetila samo u blizini ali nije primijetila da je aktivno učestvovao u tuči ili pak napadao bilo kog policajca.<br>
&nbsp;<br>
Svjedok Medenica Anđela, je u svom iskazu u bitnom navela da se nalazila u kafe baru „Mondrijan“ te da sama dešavanja napolju nije pratila od početka. Primijetila je veliku gužvu i da neko leži na zemlji. Kada je izašla iz kafića saznala je da je riječ o Medenica Vladanu. Oko Vladana je bila velika gužva tako da nije mogla primijetii da li je policija udarala Vladana i da li je Vladan udarao njih. Pojašnjava da nije primijetila ni trenutak kada je policija udarila Bojana.<br>
&nbsp;<br>
Svjedok G. B., je u svom svjedočkom iskazu u bitnom naveo da se nalazio u kafiću M. sa svojim prijateljima, kada je ulazio M. V. ga je uhvatio za ruku i nakon njegovog pitanja pozvao ga je da izađu napolje i tada su pošli ka muzeju. M. se čitavo vrijeme zalijetao put njega ali je on pokušavao da ga smiri. U tom trnutku izlazi njegov kum Ž. R. da vidi o čemu se radi pri čemu se V. zalijeće i u njegovom pravcu. Naveo je da kada je naišla policija on je napustio lice mjesta tako da nije vidio ni intervenciju policije prema M. niti prema V..<br>
&nbsp;<br>
Svjedok Č. N. je u svom svjedočkom iskazu u bitnom naveo da se kritične večeri nalazio u patroli sa kolegom D. K. te da se nalazio na vrhu ul IV P. i primijetili su gužvu na dnu iste ulice i uputili se tamo. Kada su došli primijetio je da je na pločniku bio oboren M. V. i&nbsp; kako je u tom momentu bilo dosta ljudi koji su pokušavali da priđu okrenuo se u pravcu istih i zaustavljao ih da ne prilaze. Pojasnio je da su kolege B. i P., a nakon što su M. V. stavili sredstva za vezivanje odveli u stanicu policije. Naveo je da nije vidio da je bilo ko od prisutnih udario ili na neki drugi način povrijedio njegove kolege B. i P., kao što nije vidio da su oni udarali M. V. kao ni druge prisutne, a šta se dešavalo prije nego je došao nije mu poznato.<br>
&nbsp;<br>
Svjedok K. D., je u svom svjedočkom iskazu u bitnom naveo da je on zajedno sa kolegom K. V. savladao V. V. ispred kafe bara „M.“ i priveli ga u dežurnu službu kojom prilikom je on i ostao kako bi pomogao oko uzimanja izjava i alkotestiranja. Pojasnio je da li je B. M. prilikom obračuna neko od lica udarao ili je pak kolega B. nekog udarao nije mu poznato jer dok je bio prisutan to se nije dogodilo.<br>
&nbsp;<br>
Iz službene zabilješke U. P. br.2249038 od 23.11.2009.godine, Sud je utvrdio da je oko 23:45 u ulici IV p. došlo do narušavanja javnog reda i mira od strane lica: M. V. od oca R. rođenog 20.11.1989.godine u M., a nastanjenog u K. i V.G.od oca Z. rođenog 18.11.1989.godine u P., nastanjenog u K., a na način što fizički pokušavaju da se obračunaju međusobno,&nbsp; u tom trenutku policajci prilaze licima izdajući jasno naređenje da se raziđu i prekinu sa svađom. Međutim, M. V. kreće ka R. da ga udari, a kako bi to spriječili policajci B. i P. staju između njih u kom trenutku M. nanosi udarac B. u predjelu grudi, zatim se okreće prema P. i udara ga nogom u predjelu stomaka. Isti je uz upotrebu fizičke snage i službene palice doveden u položaj za stavljanje sredstava za vezivanje, ali i dalje nastavlja sa pružanjem aktivnog otpora, otimajući se i udarajući patrolu nogama, psujući patrolu. Takođe, lice M. B. od oca R., rođen u B.P. nastanjen u K. je uhvatio policajca B. za vrat nanijevši mu lake tjelesne povrede kako bi onemogućio vezivanje V. M., dok policajac P. pokušava da mu stavi sredstva za vezivanje isti mu nanosi udarac laktom u predjelu lijeve jagodične kosti. Kada su krenuli da privode u službene prostorije M. V., tada lice V. G. pritrčava i policajcu B. zatvorenom šakom nanosi udarac u potiljak i udaljava se sa lica mjesta.<br>
&nbsp;<br>
Iz službene zabilješke br.226-9035 od 23.11.2009.godine o upotrebi službene palice Sud je utvrdio da je oko 23:45 u ulici IV p. došlo do narušavanja javnog reda i mira od strane lica: M. V. od oca R. rođen 20.11.1989.godine u M., a nastanjen u K. i V. G. od oca Z. rođen 18.11.1989.godine u P., nastanjen u K., a na način što fizički pokušavaju da se obračunaju međusobno,&nbsp; u tom trenutku policajci prilaze licima izdajući jasno naređenje da se raziđu i prekinu sa svađom. Međutim M. V.&nbsp; kreće ka R. da ga udari, a kako bi to spriječili policajci B. i P. staju između njih u kom trenutku M. nanosi udarac B. u predjelu grudi, zatim se okreće prema P. i udara ga nogom u predjelu stomaka. Tada policajci upotrebljavaju službenu palicu na način što istog udaraju u predjelu zadnjice i nogu nanoseći mu 2-3 udarca palicom cijeneći da će prestati sa napadom i istog tada savladati i bezbjedno mu staviti sredstva za vezivanje. Isti je uz upotrebu fizičke snage i službene palice doveden u položaj za stavljanje sredstava za vezivanje, ali i dalje nastavlja sa pružanjem aktivnog otpora, otimajući se i udarajući patrolu nogama i psujući patrolu. Takođe lice M. B. od oca R., rođen u B. P. nastanjen u K. je uhvatio policajca B. za vrat nanijevši mu lake tjelesne povrede kako bi onemogućio vezivanje V. M., dok policajac P. pokušava da mu stavi sredstva za vezivanje isti mu nanosi udarac laktom u predjelu lijeve jagodične kosti. Kada su krenuli da privode u službene prostorije M.V., tada lice V. G. pritrčava i policajcu B. sa leđa zatvorenom šakom nanosi udarac u potiljak i udaljava se sa lica mjesta.<br>
&nbsp;<br>
Iz službene zabilješke br.224-9036 od 23.11.2009.godine Sud je utvrdio da je oko 23:45 časova došlo je do narušavanja javnog reda i mira od strane lica: V. G., M. V. i M. B. svi iz K. u ulici IV P., prilikom dolaska na lice mjesta kada policajci P. i B. pokušavaju da intervenišu i odbiju napad od sebe lice V.G.počinje da upućuje psovke policajcima govoreći „Šta je špijuni B., jebo vas načelnik đe je špijun“ da bi nakon toga fizički nasrnuo na policajca B..<br>
&nbsp;<br>
Iz službene zabilješke br.224-9033 od 23.11.2009 godine Sud je zaključio da je istu sačinio V. K., te da je oko 23:45 časova došlo je do narušavanja javnog reda i mira od strane lica: V. G., M.V. i M. B. svi iz K. u ulici IV P., te da je nakon dolaska na lice mjesta pristupio lišavanju slobode lica M. V. koji je pružao aktivni otpor, a dok je policajac P. pokušavao da mu stavi sredstva za vezivanje, u trenutku dok je policajac B. pokušavao da odbije napad od sebe od strane M. B. koji pokušava na taj način da spriječi privođenje M. V..<br>
&nbsp;<br>
Iz izvještaja ljekara specijaliste od 22.11.2009.godine, zavedenog pod brojem 1679 na ime B. M.,&nbsp; Sud je utvrdio da se isti javio u dom zdravlja na pregled i tom prilikom je konstatovano da je zadobio udarac u potiljak, te da nije gubio svijest.<br>
&nbsp;<br>
Iz izvještaja ljekara specijaliste od 22.11.2009.godine, zavedenog pod brojem 1690 na ime P. R., Sud je utvrdio da se isti javio u dom zdravlja na pregled i tom prilikom je konstatovano da je zadobio udarac u potiljak, te da nije gubio svijest.<br>
&nbsp;<br>
Iz nalaza i mišljenja vještaka B. dr.B. datog u predmetu Ki.br.47/09 od 05.02.2010.godine sa dopunom od 09.03.2010.godine se zaključuje da je kod B. M. povreda glave i vrata, a u vidu nagnječenja kože potiljačnog predjela glave više sa lijeve strane zadnje strane vrata, nastala djelovanjem zamahnute tupo-tvrde sile ravne površine slabog intenziteta koja je sila djelovala na glavu i vrat povrijeđenog od pozadi i nešto više sa lijeve strane dovodeći do nagnječenja kože, dok su dublje strukture glave i vrata ostale nepovrijeđene, te da je ova povreda mogla nsatati djelovanjem zamahnute stisnute ili otvorene šake, zamahnute noge i sl. U konačnom je mišljenja da se radi o lakoj tjelesnoj povredi. Zatim da je kod P. R. povreda ličnog dijela glave u vidu nagnječine kože lijevog jagodičnog predjela, nastala djelovanjem zamahnute tupo-tvrde sile ravne površine slabog intenziteta koja je sila djelovala na glavu povrijeđenog od naprijed i nešto više sa lijeve strane dovodeći do nagnječenja kože, dok su dublje strukture glave ostale nepovrijeđene, te da je ova povreda mogla nastati djelovanjem zamahnute otvorene ili stisnute šake. U konačnom je mišljenja da se radi o lakoj tjelesnoj povredi.<br>
Zatim da je kod M. B. povreda ličnog dijela glave u vidu nagnječine kože predjela lijevog donjoviličnog ugla i lijeve obrazine, nastala djelovanjem zamahnute tupo-tvrde sile ravne površine slabog intenziteta koja je sila djelovala na glavu povrijeđenog od naprijed, lako odozdo i lako sa lijeve strane dovodeći do nagnječenja kože i bolne pokretljivosti donje vilice, dok su dublje strukture ostale nepovrijeđene, te da je ova povreda mogla nastati djelovanjem zamahnute stisnute šake, zamahnute noge i sl. Zatim povreda u vidu nagnječine kože poglavine u kosmatom dijelu glave nastala je djelovanjem, osim nagnječine kože, dublje strukture glave ostale su nepovrijeđene, te da je ova povreda mogla nsatati djelovanjem zamahnute stisnute šake, zamahnute noge i sl. a povreda leđa u vidu nagnječine kože, nastala je takođe djelovanjem zamahnute tupo-tvrde sile ravne površine slabog intenziteta koja je sila djelovala na tijelo povrijeđenog od pozadi osim nagnječine kože, dublje strukture leđa ostale su nepovrijeđene, te ova povreda je mogla nsatati djelovanjem zamahnute stisnute šake, zamahnute noge i sl.Vjštak je u konačnom mišljenja da su ove povrede i pojedinačno i u svom zbiru laka tjelesna povreda. Iz dopune nalaza i mišljenja od 09.03.2009.godine se zaključuje da je kod M. B. povreda potkoljenice lijeve noge u vidu oguljtine kože, nastala prilikom pada i povlačenja tim dijelom lijeve noge po tvrdoj i ravnoj podlozi, te osim oštećenja površinskog sloja kože, dublje strukture potkoljenice su ostale nepovrijeđene, te da je mišljenja da se radi o lakoj tjelesnoj povredi. Takođe kod M. V. povreda glave u vidu nagnječine kože lijevog dijela glave i oba jagodična predjela i lijevog sljepoočnog dijela glave, nastala je djelovanjem zamahnute tupo-tvrde sile ravne površine slabijeg intenziteta koja je sila djelovala na glavu povrijeđenog u tri navrata i to dva puta od naprijed, a jedan put sa lijeve strane dovodeći do nagnječine kože, oštećenja sitnih krvnih sudova kože površinskog sloja kože lijevog sljepoočnog dijela glave dok su dublje strukture glave ostale nepovrijeđene, te da su ove povrede mogle nastati djelovanjem zamahnute otvorene ili stisnute šake. Zatim povrede grudnog koša njegove prednje lijeve strane u vidu trakaste nagnječine kože i povreda tijela u području donjeg dijela leđa u vidu nagnječine kože trakastog izgleda, nastala je djelovanjem zamahnute tupo-tvrde sile ravne i duguljaste&nbsp; površine, koja je sila djelovala u dva navrata i to jedanput od naprijed i sa lijeve strane i više odozgo, a drugi put od pozadi dužim dijametrom horizontalno postavljene na uzdužnu os tijela povrijeđenog, dovodeći do nagnječine kože te oštećenja površinskog sloja kože, dok su dublje strukture tijela ostale nepovrijeđene, te da su ove povrede mogle nastati djelovanjem zamahnutog pendreka i sl. Povreda desne ruke u vidu oguljotine kože ručja, nastala je djelovanjem mehaničke sile ravne i male površine slabijeg intenziteta koja je sila djelovala na kožu ručja dovodeći do oštećenja površinskog sloja kože, dok su dublje strukture ovog dijela desne ruke ostale nepovrijeđene, te da je ova povreda mogla nastati postavljanjem sredstava za vezivanje ruku. Vještak je u konačnom mišljenja da su ove povrede i pojedinačno i u svom zbiru laka tjelesna povreda.<br>
&nbsp;<br>
Sud je cijenio nalaz i mišljenje stalnog sudskog vještaka medicinske struke kao stručan, jasan, objektivan i zasnovan na pravilima struke i nauke, zbog čega je isti u cjelosti i prihvatio.<br>
&nbsp;<br>
Iz kaznene evidencije br.02-245/11-5008/2 od 13.10.2011.godine izdate od Uprave policije PJ B. P. Ispostava M. na ime M.a V. se utvrđuje da isti ne prolazi kroz kaznenu evidenciju.<br>
&nbsp;<br>
Provedenim dokaznim postupkom, ocjenom navoda optužbe, odbrane okrivljenog, izjavama svjedoka oštećenih kao i nalazom i mišljenjem vještaka, na nesporan način je utvrdjeno da je&nbsp; okrivljeni M. V. izvršio krivično djelo stavljeno mu na teret i to u vrijeme i na način kako je to predstavljeno izrekom presude, pa ga je Sud oglasio krivim i krivično-pravno odgovornim jer je dana 21.11.2009.godine u ulici IV P.e u K. napao službena lica policajce Uprave policije – ispostave K., B. M. i P. R.&nbsp; u vršenju poslova javne bezbijednosti na način što je napao oštećene dok su preduzimali službene radnje u cilju sprečavanja narušavanja javnog reda i mira i to tako što je udario zatvorenom šakom u predjelu grudi oštećenog B., a zatim nogom u predjelu stomaka oštećenog P., te ga udario laktom u predjelu jagodične kosti kojom prilikom su oštećeni B. M. i P.R. zadobili lake tjelesne povrede kod B. M. manifestovane u vidu nagnječine kože potiljačnog dijela, a kod P. R. u vidu nagnječine kože lijevog jagodičnog predjela.<br>
&nbsp;<br>
Pri tome je okrivljeni postupao sa direktnim umišljajem jer je bio svjestan da vrijeđanjem, opiranjem i udaranjem oštećenih policajaca, kao službenih lica koja su vršila svoju dužnost, čini krivično djelo, te je i pored svijesti o zabranjenosti tih svojih radnji iste ipak preduzeo –postupao je sa direktnim umišljajem.<br>
&nbsp;<br>
Krivično djelo iz čl. 376 st.3 u vezi st. 2 i 1 Krivičnog zakonika čini onaj ko napadne ili prijeti da će napasti službeno lice u vršenju službene dužnosti odnosno službeno lice u vršenju poslova javne ili državne bezbjednosti. Okrivljeni M. V. je policajcu B. nanio udarac zatvorenom šakom u predjelu grudi, a policajcu P. udarac nogom u predjelu grudi kai i udarac u lijevu jagodičnu kost&nbsp; pri opiranju dok je policajac P. pokušavao da mu stavi sredstva za vezivanje, pri tom mu nanijevši laku tjelesnu povredu u predjelu jagodice dok je kao pripadnik specijalne jedinice policije vršio službenu dužnost&nbsp; obezbjeđenja javnog reda i mira koji bitni elementi bića ovog krivičnog djela su u cjelosti ostvareni radnjama okrivljenog.<br>
&nbsp;<br>
Naime sprovedenim postupkom je na nesporan način utvrđeno, a i nesporno je među strankama da je okrivljeni kritičnom prilikom bio ispred kafe bara „M.“ i da je razgovarao sa V., te da je pokušao da udari R., a da su oštećeni B. i P. obavljali svoje poslove očuvanja javnog reda i mira i da su pozvali okrivljenog da se udalji sa lica mjesta, te da je okrivljeni u namjeri da udari R. udario policajca B., takođe je nesporno dokazano da su oštećeni B. i P. zadobili laku tjelesnu povredu što proizilazi iz nalaza i mišljenja vještaka medicinske struke. Takođe je nesporno da je takva povreda nanijeta djelovanjem tupo-tvrde sile ravne površine odnosno djelovanjem zamahnute otvorene ili stisnute šake.<br>
&nbsp;<br>
Sud je posebno cijenio i odbranu okrivljenog da se kritičnom prilikom nije otimao niti da je bilo koga udarao već da su samo njega udarali, a on rukama štitio glavu je opovrgnuta svim provedenim dokazima, a posebno jasnim i preciznim izkazima svjedoka oštećenih, koji na detaljan način opisuju način na koji se ponašao kritičnom prilikom okrivljeni V. M.. Sud je ovakvu odbaranu optuženog odbacio kao sračunatu na izbjegavanje ili pak umanjenje krivično-pravne odgovornosti.<br>
&nbsp;<br>
Sud je cijenio iskaze svjedoka P. M., M. A., G. B., Č. N. i K. D. kao neprecizne jer niko od navedenih svjedoka nije bio prisutan od početka do kraja događaja tako da svi paušalno opisuju događaj. Dok je iskaz svjedoka Š. M. Sud odbacio kao nelogičan i&nbsp; nejasan jer ista navodi da je vidjela policajce kako tuku V. i palicama i pesnicama, a zatim navodi da je vidjela samo B.koji tuče V. i palicama i pesnicama, a što za Sud nije prihvatljivo jer sa stanovišta Suda je fizički nemoguće da te radnje izvodi samo jedna osoba. Takođe Sud nije prihvatio iskaze svjedoka D. B. koji tvrdi da je sve vidio sa udaljenosti od 10 metara i da je tom prilikom bio veći broj ljudi u njihovoj blizini, kao nelogičan i nejasan jer je Sud mišljenja da pri okolnostima koje su opisali kako svjedok tako i ostali učesnici događaja, sa te udaljenosti se nije mogao jasno vidjeti cijeli događaj i sve pojedinosti doađaja, dok je iskaz svjedoka Š.D. koji navodi da kada se policajcima obratio brat V., M. B. riječima „nemojte ljudi“&nbsp; policajac P. udara B. dok policajac B. i dalje drži V. cijenio kao nejasan i u suprotnosti sa svim ostalim provedenim dokazima jer i sami oštećeni ne spore da je B. odgurnuo B. ka zidu.<br>
&nbsp;<br>
Prilikom odlučivanja o vrsti i visini krivične sankcije ovaj Sud je cijenio sve okolnosti koje mogu biti od uticaja da kazna bude manja ili veća, pa je kao olakšavajuće okolnosti cijenio&nbsp; lične prilike okrivljenog&nbsp; - da se radi o mlađem licu, studentu, njegovo korektno ponašanje tokom glavnog pretresa kao i raniji život okrivljenog&nbsp; tj. neosuđivanost, a što je utvrđeno iz izvoda iz KE, kao i činjenicu da nakon ovog slučaja nije počinio nijedno krivično djelo, koje sve okolnosti je Sud cijenio u svom zbiru kao olakšavajuće okolnosti, dok otežavajućih okolnosti na strani okrivljenog nije bilo, pa je Sud cijeneći naprijed navedene olakšavajuće okolnosti, te stepen krivice okrivljenog za izvršeno krivično djelo, istom prethodno utvrdio kaznu&nbsp; zatvora u trajanju od tri mjeseca i istovremeno odredio&nbsp; da se ova kazna neće izvršiti ukoliko okrivljeni u roku od jedne godine po pravosnažnosti presude ne izvrši novo krivično djelo, nalazeći da će se i uslovnom osudom kao mjerom upozorenja u dovoljnoj&nbsp; mjeri uticati na okrivljenog da ubuduće ne vrši krivična djela, odnosno da će se u svemu ostvariti opšta svrha propisivanja i izricanja krivičnih sankcija iz čl. 4. st. 2. Krivičnog zakonika.<br>
&nbsp;<br>
Kako je okrivljeni oglašen krivim, to je isti shodno čl. 229 Zakonika o krivičnom postupku obavezan na plaćanje troškova krivičnog postupka u iznosu od 184,00€, u roku od 15 dana po pravosnažnosti, pod prijetnjom prinudnog izvršenja, a koji troškovi se odnose na nagradu vještaku medicinske struke dr.B B u iznosu od 154,00€ i na ime sudskog paušala iznos od 30,00€ koji paušal je određen shodno trajanju i složenosti postupka, uz ocjenu imovinskih prilika okrivljenog.<br>
&nbsp;<br>
Na osnovu izloženog , shodno čl.374 ZKP-a odlučeno je kao u izreci presude.<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;
<div style="text-align: center">
	<strong>OSNOVNI SUD U KOLAŠINU</strong><br>
	<strong>Dana 01.02.2012.godine</strong><br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</div>
<strong>Zapisničar,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; S U D I J A,</strong><br>
<strong>Ljiljana Mrdak s.r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Gorica Vujisić s.r.</strong><br>
&nbsp;<br>
&nbsp;<br>
&nbsp;<br>
<strong>PRAVNA POUKA: Protiv ove presude može se izjaviti žalba Višem sudu u Bijelom Polju u roku od 8 dana od dana prijema pisanog otpravka. Žalba se podnosi preko ovog Suda.</strong><br>

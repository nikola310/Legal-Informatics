<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800}
.span3{color:#444444;font-family:'Arial'}
.sup1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1">K.br. 189/2012</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">VIŠI SUD U PODGORICI,</span><span class="span2"> </span><span class="span1">kao prvostepeni krivični, u vijeću sastavljenom od sudije Tabaš Predraga, kao predsjednika vijeća i sudija Danilović Senke i Đurđić Katarine, kao članova vijeća, uz učešće Novčić Slobodanke, kao zapisničara, u krivičnom predmetu protiv optuženog </span><span class="span1">V. M.</span><span class="span1">, koga brani Đ. B. advokat iz P..., zbog krivičnog djela </span><span class="span1">teško djelo protiv bezbjednosti javnog saobraćaja iz čl. 348 st.2. u vezi čl. 339 st. 1. Krivičnog zakonika, optužnici Višeg državnog tužilaštva Podgorica, Kt.br. 116/06 od </span><span class="span1">28.10.2006. </span><span class="span1">godine</span><span class="span1">, koju je na glavnom pretresu zastupao Š. M.-zamjenik VDT u Podgorici, nakon održanog glavnog i javnog pretresa, dana 15.10.2013. godine, u prisustvu zastupnika optužbe, predstavnik oštećene porodice V. G., optuženog i njegovog branioca, dana 15.10.2013. godine, donio je, a dana 25.10.2013. godine, javno objavio </span>
</p>
<p>&nbsp;</p>
<p style="text-align:center;">
<span class="span1">PRESUDU</span>
</p>
<p>&nbsp;</p>
<p>
<span class="span1">Optuženi: V. M., JMBG ..., od oca Đ. i majke V., rodjene Ž., rodjen u selu zv. “B... C...”, Opština C..., sa prebivalištem na C...-Č..., državljanin Crne Gore, po zanimanju poljoprivrednik, oženjen, otac dvoje djece, pismen, završio osnovnu školu, vojsku nije služio, srednjeg imovnog stanja, osudjivan presudom Osnovnog suda Cetinje K.br. 107/98 od 11.01.1999. godine, zbog krivičnog djela iz čl. 172. st. 1. KZ RCG i osudjen na novčanu kaznu u iznosu od 1.000 dinara.</span>
</p>
<p>&nbsp;</p>
<p>
<span class="span1">Na osnovu čl. </span><span class="span1">373 st. 1. tačka 2. Zakonika o krivičnom postupku</span>
</p>
<p>&nbsp;</p>
<p style="text-align:center;">
<span class="span1">OSLOBAĐA SE OD OPTUŽBE</span>
</p>
<p>
<span class="span1">Da je:</span>
</p>
<p>&nbsp;</p>
<p>
<span class="span1">Dana 22. marta 2006. godine oko 18,30 časova, na lokalnom putu L... Č...-U... u  mjestu zvano R..., Opštijna C..., ne pridržavajući se saobraćajnih propisa iz čl. 246. st. 1. i čl. 251. st. 1. Zakona o bezbjednosti saobraćaja na putevima, ugrozio javni saobraćaj i doveo u opasnost život i tijelo ljudi, na način što je upravljao neregistrovanim i tehnički neispravnim teretnim motornim vozilom marke “...” bez registarskih oznaka iako je bio svjestan da upravljanjem ovakvim vozilom u javnom saobraćaju može dovesti u opasnost život i tijelo ljudi, pa je na to i pristao, usled čega je prolaskom kroz mjesto zvano R..., pri preuzimanju radnje zaustavljanja vozila, zbog neispravnosti kočionog sistema došlo do prevrtanja vozila van kolovoza i zaustavljanja na priputnom proširenju po desnoj strani puta, kojom prilikom su saputnici u vozilu V. M. i V. G. zadobili tjelesne povrede i to oštećeni V. M. teške tjelesne povrede-prelom I, II i III rebra sa lijeve strane naprijed, te XI i XII rebra sa lijeve strane u predjelu luka-bez dislokacije; prelom donjovilične kosti u srednjem </span><span class="span1">dijelu uzdužno; prelom karlice u predjelu stidne kosti is a lijeve strane u predjelu krsnog karličnog zgloba zgušenjem, dok je oštećeni V. G. zadobio lake tjelesne povrede, razderotine glave u predjelu čela i potiljka i povrede desnog ramena i desne strane grudnog koša, pri čemu je u odnosu na težu podledicu-smrt oštećenog M. V. postupao sa svjesnim nehatom, jer je znao da u njegovim radnjama takva posledica može nastati, ali je olako držao da do toga neće doći,</span>
</p>
<p>&nbsp;</p>
<p>
<span class="span1">čime bi izvršio krivično djelo teško djelo protiv bezbjednosti javnog saobraćaja iz čl. 348. st. 2. u vezi čl. 339. st. 1. Krivičnog zakonika.</span>
</p>
<p>&nbsp;</p>
<p>
<span class="span1">Troškovi krivičnog postupka padaju na teret budžetskih sredstava suda.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnicom Višeg državnog tužilaštva u Podgorici Kt.br.116/06 od 28.10.2006. godine,</span><span class="span1"> </span><span class="span1">optuženom V. M. stavljeno je na teret izvršenje krivičnog djela teško djelo protiv bezbjednosti javnog saobraćaja iz člana 348. stav 2. u vezi člana 339. stav 1.Krivičnog zakonika. Zastupnik optužbe je na glavnom pretresu dana 23.06.2011. godine,  činjenično izmijenio navode podnijete optužnice, te u završnoj riječi na glavnom pretresu dana 15.10.2013. godine, precizirao činjenične navode izmijenjene optužnice od 23.06.2011. godine, na način kako je to predstavljeno u izreci i pri tako izmijenjenoj optužnici u cjelosti ostao do završetka glavnog pretresa, predlažući sudu u završnoj riječi da optuženog oglasi krivim i osudi po zakonu.</span>
</p>
<p>&nbsp;</p>
<p>
<span class="span1">Optuženi V. M. je u svojoj odbrani kako u prethodnom postupku, tako i na glavnom pretresu naveo, da je predmetno vozilo kupio negdje u proljeće 2005. godine od vojske u Kumboru na licitaciji, kojom prilikom je sačinio Ugovor o kupoprodaji. Dalje je naveo, da prilikom preuzimanja vozila nije vršio pregled istog, a da je na šoferšajbni pisalo da je vozilo ispravno, s tim što su gume na vozilu bile izbušene, pa se nije moglo voziti, zbog čega je bio prinudjen da to vozilo utovari na svoje drugo vozilo i na taj način ga preveze. Dalje je naveo, da je vozilo osposobio i pripremio za upotrebu, u čemu mu je pomogao majstor koji je radio u vojsci R. M.. Tom prilikom na vozilu su promijenjene gume, kompresori, kaiševi, sva crijeva od kočnica, nakon čega je vozilo normalno funkcionisalo, ali ga nije vodio na tehnički pregled, niti ga je registrovao, jer nije imao materijalnih sredstava, već ga je koristio neregistrovanog. Optuženi je dalje naveo, da je vozilo koristio faktički umjesto traktora i da je sa njim najčešće prevozio sijeno. Bio mu je poznat podatak, da je nosivost kamiona 2,5 tona, te da na vozilu sve do kritičnog dogadjaja nije primijetio bilo  kakav nedostatak, jer ga u suprotnom ne bi koristio. Dalje je naveo, da je kritičnog dana oko 17,00 časova, krenuo iz mjesta "L... Č...", gdje je kupio tri kubika drva do D. N., koja je natovario na kamion, da su se tom prilikom sa njim u kabini kamiona nalazili pok. M. V. koji je sjedio do njega i V. G. koji je sjedio do M., da se kretao brzinom oko 15 km/h, da bi dolaskom do jedne okuke ispred koje se dogodila nezgoda i gdje se nalazi velika nizbrdica, pokušao da prebaci mjenjač iz druge u prvu brzinu, zbog čega je pritisnuo kvačilo i kočnicu koja je tada propala, nakon čega menjač više nije mogao da ubači ni u jednu brzinu. Nakon toga vozilo je dobilo nenormalno ubrzanje, zbog čega je došlo i do prevrtanja i to dva puta, da bi se potom vozilo zaustavilo, tako što su točkovi bili okrenuti ka gore. U trenutku kada je primijetio da je vozilo ostalo bez kočnica zavikao "kuku braćo poginusmo", da bi nakon prevrtanja dozivao G. i M., s tim što mu se G. odmah odazvao, a M. ne, osim što je čuo kako M. uzdiše i ječi. </span><span class="span1">Ubrzo je na lice mjesta došao njegov brat od strica M. V., koji je razbio vrata i izvukao njega, a zatim G. iz kabine, dok se M. nalazio ispod kamiona, zbog čega ga nijesu mogli zvući. Potom je pozvao telefonom rodjenog brata koji je živio u B... i rekao mu da hitno pozove dizacilu i hitnu pomoć kako bi M. izvukli ispod kamiona, a nakon toga je pozvao i svoju suprugu i obavijestio je što se desilo. U medjuvremenu na licu mjesta su došle i komšije sa vozilima, koji su pomogli da se M. izvadi ispod kamiona, ali nakon toga M. nije više davao znake života. Ubrzo je na licu mjesta stigli hitna pomoć, vatrogasna služba i policija, ali on nije znao što se dalje dešavalo, jer je prebačen u bolnicu radi ukazivanja pomoći. </span>
</p>
<p>&nbsp;</p>
<p>
<span class="span1">Branilac optuženog je u završnoj riječi naveo, da provedenim dokazima na glavnom pretresu nijesu dokazani navodi izmijenjene optužnice, da je optuženi počinio krivično djelo stavljeno mu na teret, pa je predložio sudu da ga oslobodi od optužbe.</span>
</p>
<p>&nbsp;</p>
<p>
<span class="span1">Sud u dokaznom dostupku je sproveo sljedeće dokaze : saslušao predstavnika oštećene porodice V. G., na saglasan predlog stranaka pročitao iskaze svjedoka V. M., V. V., V. V., N. D., M. R. i D. V., pročitao zapisnik - uviđaj istražnog sudije Osnovnog suda na Cetinju Kri.br.72/06 od 22.03.2006.godine, na saglastan predlog stranaka pročitao nalaz i mišljenje vještaka K. D. o vještačenju ispravnosti sijalica br.1313/06, na saglasan prijedlog stranaka pročitao izvještaj o vještačenju kočionog sistema za predmetno  motorno vozilo prof.dr. B. N., te usmeno izjašnjenje ovog vještaka sa glavnog pretresa od 12.05.2011.godine, pročitao izvještaj ljekara hitne pomoći JZU Dom zdravlja Cetinje, broj protokola 1542 na ime optuženog V. M., pročitao izvještaj ljekara hitne pomoći JZU Dom zdravlja Cetinje, br.protokola 1539 na ime oštećenog V. G., pročitao obdukcioni zapisnik JZU KC CG Podgorica – odjeljenje za sudsku medicinu sačinjen od strane sudskog vještaka medicinske struke obducenta prof.dr. Č. D., pročitao izvještaj KC CG Podgorica o pristupu alkohola u krvi kod optuženog V. M. A.br.335 od 27.03.2006.godine, pročitao izvještaj KC CG Podgorica o prisustvu alkohola u krvi kod V. M. A.B. br.324 od 23.03.2006.godine, izvršio uvid u fotodokumentaciju OB Cetinje br. 59/06 od 21.03.2006.godine, izvršio uvid u fotodokumentacije OB Cetinje broj 60/06od 24.03.2006.godine, izvršio uvid u fotodokumentaciju CB Podgorica br.47-18-244-341/588 od 23.03.2006.godine, izvršio uvid u skicu lica mjesta saobraćajne nezgode, pročitao nalaz i mišljenje stalnog sudskog vještaka saobraćajne struke Š. M. Ki.br.116/06, te usmeno izjašnjenje ovog vještaka sa glavnog pretresa od 18.03.2008.godine i 23.06.2011.godine i pročitao izvod iz KE za optuženog Uprave policije Ispostava Cetinje br.02-245/274 od 29.01.2013.godine.</span>
</p>
<p>&nbsp;</p>
<p>
<span class="span1">Saslušan u svojstvu svjedoka, oštećeni V. G. je naveo, da je dana 22.03.2006. godine oko 12,00 h zajedno sa bratom M. i V. M. otišao na pokajanje u selu L... Č..., da su na pokajanje otišli sa M. kamionom koji je bio prazan, da bi u povratku sa pokajanja, M. svratio kod D. N. i na kamion utovario neka drva i to otprilike 5 m2, da bi zatim krenuli kući. Kamionom je upravljao M., dok je u sredini sjedio njegov brat M., a on do njega, da bi dolaskom na jednu nizbrdicu došlo do nekog kvara na kamionu, kada im je M. saopštio da su ostali bez kočnica. Kamion je počeo da ubrzava, nakon čega se u jednoj desnoj krivini prevrnuo i to desno van puta. Po zaustavljanju ostao je u kabini vozila, s tim što mu je prednji dio tijela bio vani, da bi im ubrzo potom prišli mještani koji su došli na lice mjesta i pomogli mu da izadje iz kamiona. Pošto je bio povrijedjen nije mogao aktivno učestvovati u spašavanju svog brata. Dalje je naveo, da je kritičnog dana sa optuženi V. M. proveo nekih 7-8 sati, da </span><span class="span1">za to vrijeme kamion nije pokazivao nikakve znake koji bi ukazivali na njegovu neispravnost. Kao oštećeni i predstavnik oštećene porodice nije se pridružio krivičnom gonjenju protiv optuženog V. M., niti je u odnosu na njega postavio imovinsko pravni zahtjev.</span>
</p>
<p>&nbsp;</p>
<p>
<span class="span1">Svjedok V. M. je u svom svjedočkom iskazu naveo, da je kritičnog dana bio na pokajanju u selu L... Č..., gdje se sreo sa rođacima V. M., V. G. i V. M. i neko vrijeme stajao sa njima, da su mu oni tom prilikom rekli, da će nakon sahrane da utovare drva na M. kamion, a da će zatim svratiti kod njega kući da malo posjede. Svjedok je dalje naveo, da je nakon sahrane otišao kući i negdje oko 18,00 časova izašao ispred kuće, očekujući da M., G. i M. svaki čas dodju kod njega, da bi ubrzo zatim čuo zvuk motora, pretpostavljajući da to oni dolaze, ali je ubzo zatim začuo i jak prasak i udar. Odmah je pomislio da se desila nezgoda sa kamionom iako to nije mogao da vidi sa mjesta gdje se nalazio, zbog čega se zaputio prema mjestu odakle je dolazio kamion, koji je od njegove kuće udaljen stotinak metara i na licu mjesta vidio kamion koji je sletio sa puta. Odmah je pritrčao upomoć i vidio V. M. kome je bila zakačena jakna za metalni dio kamiona, koji je zampomagao i dozivao upomoć. Uspio je nekim perorezom da rasiječe M. jaknu i tako ga oslobodi, a zatim je u neposrednoj blizini kamiona vidio V. G. kako sjedi na jedno drvo povrijedjenog i krvavog, ali u tom trenutku nije vidio V. M.. Kada se bolje približio kamionu, primijetio je i M., koji se nalazio ispred kamiona. Počeo je da ga doziva i u jednom trenutku mu se učinilo da se M. odazvao. Pokušao je na sve načine da pomogne M., pa je tako zajedno sa njegovim ocem dizalicom pokušao da podigne kamion, u čemu su djelimično uspjeli, nakon čega se podvukao ispod kamiona i pocijepa ceradu kako bi došao do M., ali je tada primijetio da M. ne daje znake života.</span>
</p>
<p>&nbsp;</p>
<p>
<span class="span1">Svjedok V. V. je u svom iskazu naveo, da se kritičnog dana nalazio u svojoj kući na Č... i odmarao, kada mu je u jednom trenutku zazvonio mobilni telefon, na koji se on javio i kada mu je njemu nepoznato lice saopštilo da je došlo do saobraćajne nezgode u blizini kuće V. D.. Odmah je izašao iz kuće i zaputio se ka tom mjestu. Prolaskom kroz selo svratio je u jednu kafanu, gdje je zatekao N. B. i sa njim se zaputio na lice mjesta. Dolaskom u blizinu mjesta nezgode, vidio je kako im iz suprotnog smjera prilaze V. G. i V. M. koji su bili u društvu sa još nekim ljudima. Pri susretu G. i M. su mu saopštili da je u nezgodi stradao V. M., nakon čega je produžio na lice mjesta i dolaskom zatekao van puta prevrnut  kamion, ispod kojeg se nalazilo tijelo V. M.. Sa još nekim ljudima uspio je da prevrne k amion kako bi došli do tijela V.  M..</span>
</p>
<p>&nbsp;</p>
<p>
<span class="span1">Svjedok V. V. je u svom iskazu naveo, da je kritičnog dana oko 13,00 časova sa rođacima V. M., V. M. i V. G. otišao u L... Č... na jednu sahranu gdje su se zadržali neko vrijeme, a zatim otišli do kuće N. D., gdje su M., M. i G. natovarili neka drva na kamion. Dalje je naveo, da su nakon toga sa natovarenim kamionom krenuli kući, da je on prvi izašao ispred svoje kuće, koja se nalazila na nekih 200 metara od mjesta gdje se kasnije desila saobraćajna nezgoda, ali da nema saznanja kako je došlo do saobraćajne nezgode.</span>
</p>
<p>&nbsp;</p>
<p>
<span class="span1">Svjedok N. D. je u svom iskazu naveo, da je imao dogovor sa V. M. da mu proda 5 metara drva, koja je prethodno nasložio na svom imanju po dužini i visini, ali da je u suštini tu bilo oko tri kubika, što je manje od 5 metara drva.</span>
</p>
<p>&nbsp;</p>
<p>
<span class="span1">Svjedok M. R. je u svom iskazu naveo, da je 38 godina radio kod vojske kao automehaničar, gdje je održavao vozila, da se sjeća da je V. M. kupio kamion kod vojske i tada ga angažovao da pregleda taj kamion, s obzirom da je iste takve kamione popravljao kod vojske, da su kočnice na kamionu prilikom tog pregleda bile ispravne, te da je tom prilikom na kamionu zamijenio neke sitnije djelove i saopštio M. neke specifičnosti kamiona tj. da kamion ima vuču na svim točkovima sa blokadama definicijala za ekstremno loše terene, kako bi vozilo moglo da se kreće po njima i da u tim trenucima kamion ne može da skreće u potpunosti lijevo i desno već jednim dijelom ograničen u tom manevru uglavnom na kretanje pravo. Dalje je naveo, da ga je 20. decembra 2005. godine, M. pozvao da pregleda kamion i  ukoliko bude potrebno na njemu nešto popravi, jer je M. namjeravao da kamion vodi na tehnički pregled i registruje ga. Tom prilikom detaljno je pregledao kamion, podigao kamion sva četiri točka u vazduh, poskidao doboše, kočione cilindre i glavni kočioni cilindar, poskidao gumice u kočionom sistemu, a zatim potpuno nove gumice i ventile ugradio u kočioni sistem, nakon čega je kamion u potpunosti pripremio za tehnički pregled navodići, da je kamion ostavio u ispravnom stanju i potom ga više nije opravljao, ali se u nekoliko navrata nakon toga čuo sa M., koji mu je u tim razgovorima rekao da kamion koristi i da sa njim nema nikakvih problema, misleći na kvarove.</span>
</p>
<p>&nbsp;</p>
<p>
<span class="span1">Svjedok D. V. je u svom iskazu naveo, da mu je poznato da je V. M. dana 10.08.2005. godine, na javnom nadmetanju kupio vozilo marke “..., ali se nije mogao izjasniti o tehničkoj ispravnosti tog vozila u trenutku kupovine, obzirom da su se vozila prodavala u vidjenom stanju, bez naknadnih reklamacija, što je jasno bilo napisano. Dalje je naveo, da se u konkretnom slučaju radilo o prodaji rashodovanih vozila od strane vojske, odnosno Ministarstva odbrane.</span>
</p>
<p>&nbsp;</p>
<p>
<span class="span1">Iz sadržine zapisnika o uviđaju istražnog sudije Osnovnog suda na Cetinju Kri.br.72/06 od 22.03.2006. godine, proizilazi, da je isti sačinjen povodom saobraćajne nezgode koja se dogodila dana 22.03.2006.godine oko 19,30 časova na lokalnom putu L... Č... – U... u mjestu zv. R..., u kojoj je učestvovao V. M. koji je upravljao teretnim terenskim vozilom marke “...”, bez registarskih oznaka, da su se u kabini teretnog motornog vozila marke “...” nalazili kao saputnici V. M. i V. G., da se u užoj prostornoj zoni nezgode put prostire u obliku oštre lijeve krivine u smjeru kretanja teretnog vozila marke “...” sa izrazitim nagibom puta u tom smjeru, da se neposredno prije te krivine, gdje je došlo do prevrtanja navedenog teretnog vozila “...” put prostire u pravoj liniji oko 20 m u smjeru kretanja vozila, da je kolovoz puta od asfaltnog zastora operativne širine 2,8 m, čija je površina u vrijeme nastanka nezgode bila mokra, da van operativne površine kolovoza puta postoje ostaci nanosa snijega koji se u cjelosti nije otopio, da po desnoj strani kolovoza puta  u prostornoj zoni navedene krivine postoji priputno zemljište sa nagibom na desno koje se graniči sa rastinjem – tanjim stablovima drveta, da od završetka ove lijeve krivine po lijevoj strani asfaltnog kolovoza postoji jedan kraći makadamski put širine 1,3m. Iz zapisnika dalje proizilazi da je u cilju utvrđenja prostorne pozicije tragova i teretnog vozila marke “...” bez reg. oznaka utvrđeno reperna – fiksna tačka koja predstavlja ugao asfaltnog kolovoza puta kojim se kretalo teretno vozilo i pristupnog makadamskog puta po lijevoj strani smjera kretanja vozila, da je desna ivica kolovoza asfaltnog puta  posmatrano u suprotnom smjeru kretanja teretnog vozila uzeta kao orjentirni pravac, da se polaznim mjerenjem od fiksne tačke na prostornoj distanci 16,9m, a na lijevo 9,50m nalazio prednji točak teretnog vozila marke “...”, dok je zadnji točak ovog vozila bio na prostornoj distanci 19,30m od fiksne tačke, a na lijevoj 11,30 m, da je </span><span class="span1">teretno vozilo bilo prevrnuto na bočnu desnu stranu karoserije prednjim krajem okrenuto u smjeru kretanja prema Č..., da su na prostoru priputnog zemljišta po desnoj strani asfaltnog kolovoza koji se prostitre u obliku opšte lijeve krivine, gledano u smjeru kretanja vozila, a pozadi prevrnutog vozila rasuti trupci ogrevnog drveta u sirovom stanju i to od hrasta, graba i dr. različite debljine, da su ta drva rasuta na prostoru 6 x 2m odnosno od zadnjih točkova prevrnutog vozila do granice 25,50 m mjereno od fiksne tačke, da je tijelo usmrćenog saputnika V. M. izvučeno iz teretnog vozila i da se isto nalazilo pored desne ivice asfaltnog zastora na prostornoj distanci 21,4 m od fiksne tačke na lijevo 4,10m. Iz zapisnika nadalje proizilazi da je u saobraćajnoj nezgodi  V. M. koji se nalazio kao saputnik u kabini teretnog vozila marke “...”, zadobio smrtonosne tjelesne povrede od kojih je na licu mjesta preminuo prilikom prevrtanja vozila, da je u teretnom vozilu kao saputnik V. G. zadobio tjelesne povrede kao i vozač tretnog vozila marke “... T 75 B” V. M., koji se nijesu nalazili na licu mjesta nezgode, već su bili prevezeni u bolnicu radi ukazivanja medicinske pomoći, da su na teretnom terenskom vozilu marke “...” vidljiva oštećenja: kabine ( platneni krov i konstrukcija oštećena, vjetrobransko staklo polomljeno, stranica karoserije oštećena) da je vozilo bilo opterećeno trupcima sirovog ogrijevnog drveta ( graba i hrasta) dužine 1m koje je bilo rasuto pozadi prevrnutog teretnog vozila na zemljištu po desnoj strani puta u smjeru kretanja vozila. Istražni sudija je prisutnom krim. tehničaru OB Cetinje dao nalog da izvrši skiciranje lica mjesta nezgode, a OB Cetinju dao nalog da od vozača i nastradalog putnika uzmu uzorke krvi urina radi analize alkohola u organizmu, da se tijelog nastradalog saputnika V. M. otpremi na C... i obavi obdukcija, da se rasuti trupci ogrijevnog drveta koji su se nalazili van kolovoza po desnoj strani puta, slože u figuru radi utvrđivanja prostorne zapremine i težine I da se angažuje stručni vještak koji će se izjasniti o volumenu i težini tog tereta, da se teretno vozilo marke “...” izvuče i dopremi u krug AMD Cetinje radi detaljnog vanrednog tehničkog pregleda radi utvrđivanja tehničke ispravnosti i sistema za upravljanje, kočenje i dr., dok je prisutnom saobraćajnom vještaku dao nalog da na licu mjesta uzme potrebne podatke radi izrade nalaza i mišljenja, te da je istom naloženo da obavi tehnički pregled teretnog vozila marke “...” nakon dopreme tog vozila u AMD Cetinje i u tom pravcu dostavi svoj nalaz i mišljenje, koji će uraditi prema naredbi u kojoj će se precizirati zadaci vještaka. Bliži izgled lica mjesta predmetne saobraćajne nezgode predstavljen je u fotodokumentaciji OB Cetinje br. 59/06 od 22.03.2006. godine, u kojoj je sud izvršio uvid na glavnom pretresu.</span>
</p>
<p>&nbsp;</p>
<p>
<span class="span1">Iz nalaza i mišljenja vještaka trasologa K. D. o vještačenju ispravnosti sijalica br.1313/06, proizilazi da je na vještačenje dostavljeno sijalica prednjeg lijevog fara za osvjetljavanje puta (dugo i oboreno svijetlo) marke “...” sa zdravim staklenim balonom, da je pregledom "žarne niti" dugog svijetla uočeno, da je ista pravilnih namotaja, bez zatamnjenja i sa provodljivošću bez prekida, da je "žarna nit" oborenog svijetla takođe pravilnog namotaja bez prekida i sa provodljivošću, što navodi na zaključak da sijalica nema prekida, da je ispravna, da je stakleni balon sijelice desnog fara zdrav, oznake ”...” sa zatamnjenom stranom balona, da je žarna nit dugog svijetla u prekidu gdje je dio nje otpao u unutrašnjost stakla i da su linije prekida žarne linije oštre, što navodi na zaključak da su slomljene u vrijeme kada sijalica nije bila pod naponom struje, da kada su prvi sljedeći put poslije kidanja žarne niti sijalice stavljene pod naponom struje – uključena i pošto je ista jednim dijelom bila prespojena sa nosačem žarne niti od oborenog svijetla na istoj došlo do kratkog spoja a time i zatamnjenja staklenog balona, da je žarna nit oborenog svijetla pravilna i sa provodljivošću, što navodi na zaključak da je ispravna. Iz izvještaja dalje </span><span class="span1">proizilazi da je radna temperatura žarne niti kod sijalica od 2200 – 2500</span><sup class="sup1">0</sup><span class="span1">C, da u kontaktu sa vazduhom pri toj temperaturi volfram veoma brzo oksidira, tako da se iz staklenog balona izvuče vazduh i puni smjesom internih plinova pod niskim pritiskom, da kada se desi saobraćajna nezgoda sa upaljenim svijetlima, a intenzitet udara bude jak, tada se zbog užarenosti žarne niti i smanjenje mehaničkih osobina metala u užarenom stanju, ista trajno ili djelimično deformišu, te da pošto ni u jednom balonu nema žarne niti to se može zaključiti na iste da u momentu saobraćajne nesreće nijesu bile upaljene.</span>
</p>
<p>&nbsp;</p>
<p>
<span class="span1">Iz sadržine pisanog izvještaja o vještačenju kočionog sistema za predmetno motorno vozilo sačinjenog po vještaku mašinske struke prof.dr. B. N. utvrdjuje se, da je tom vještaku dostavljen aparat za kočenje  motornog vozila marke “...”, te da je vještak ispitujući ispravnost aparata za kočenje predmetnog vozila utvrdio, neispravnost jednog ventila, do kojeg je došlo tokom vožnje, što je uzrokovalo neispravnost kompletnog kočionog sistema vozila i neostvarivanja kočione sile na točkovima vozila, čime je i pored pritiska noge vozača na kočionu papuču vozilo nastavilo sa kretanjem, a koji nalaz i mišljenje je vještak dao analizirajući tehničke podatke vozila date od strane VP 7133 od 10.08.2005. godine, te razultata testira kočionog aparata u firmi "..." iz Trstenika.</span>
</p>
<p>&nbsp;</p>
<p>
<span class="span1">Ovaj vještak je na glavnom u cjelosti ostao pri svom pisanom izvještaju, s tim što je objasnio, da se vrsta kvara, koja je postojala na kočionom sistemu predmetnog vozila, nije mogla vidjeti vizuelnim, odnosno, običnim pregledom od strane automehaničara, već jedino ispitivanjem kočionog aparata na probnom stolu, koji služi za ispitivanje servo sistema za kočenje teretnih motornih vozila, u kom slučaju bi se mogla sagledati potpuna funkcionalnost kočionog sistema, konkretno ventila. Dalje je objasnio, da do predmetnog kvara može doći i kod potpuno novih vozila, ali da se uzrok zatajenja kočionog sistema jedino može utvrditi njihovim ispitivanjem preko probnih stolova, da nakon tri mjeseca upotrebe može doći do trenutnog zatajenja kočinog sistema. Vještak je dalje naveo i objasnio, da u konkretnom slučaju nije ispitan cjelokupni kočioni sistem, već samo servo uredjaj koji služi za smanjenje sile pritiska od strane vozača na pedalu kočnice i koji služi za pojačavanje sile na cilindre unutar točkova, te da je u konkretnom slučaju došlo do pucanja gumice na cilindru za kočenje, na koji kvar se nije moglo uticati. Nakon što mu je predočen izvještaj o tehničkom stanju vozila VP Kumbor INT.br.r.n.31 od 23.04.2005. godine, vještak se izjasnio, da je nakon kupovine predmetnog vozila bilo neophodno pregledati sve uredjaje i po potrebi iste zamijeniti u specijalizovanim radionicama koje ispunjavaju propisane uslove i služe za kontrolu ispravnosti kočionog sistema i ostalih uredjaja u vozilu, nakon čega bi se vozilo registrovalo.</span>
</p>
<p>&nbsp;</p>
<p>
<span class="span1">Iz sadržine obdukcionog zapisnika JZU KC CG Podgorica – odjeljenje za sudsku medicinu sačinjenog od strane sudskog vještaka medicinske struke obducenta prof.dr. Č. D. utvrđuje se da je smrt kod pokojnog V. M. nasilna i nastupila je usled ugušenja zbog pritiska na grudni koš i trbuh, da je pritisak na grudni koš i trbuh kao i druge opisane povrede nanešene su tupim i teškim mehaničkim oruđem, te da u vrijeme umiranja nije postojalo stanje alkoholisanosti. Bliži izgled obdukcije tijela pokojnog V. M. predstavljen je u fotodokumentaciji CB Podgorica br.47-18-244-341/588 od 23.03.2006. godine, u kojoj je sud izvršio uvid na glavnom pretresu.</span>
</p>
<p>&nbsp;</p>
<p>
<span class="span1"> Iz sadržine izvještaja KC CG Podgorica o pristupu alkohola u krvi kod optuženog V. M. A.br.335 od 27.03.2006. godine, utvrđuje se da je dana 23.03.2006. godine u 23,00 h od optuženog uzeta krv na analizu i utvrđeno je da kod optuženog nije nađena koncentracija alkohola u krvi.</span>
</p>
<p>&nbsp;</p>
<p>
<span class="span1">Iz sadržine izvještaja KC CG Podgorica o prisustvu alkohola u krvi kod V. M. A.B. br.324 od 23.03.2006. godine utvrđuje se da je dana 23.03.2006. godine u 11,00 h od imenovanog uzeta krv na analizu, da je od istog nađena koncentracija alkohola od 0,21</span><span class="span3">‰ </span><span class="span1">( promila) alkohola u krvi ali da se pri toj količini alkohola većina ljudi nalazi u trijeznom stanju.</span>
</p>
<p>&nbsp;</p>
<p>
<span class="span1">Bliži izgled vađenja i šlepanja teretnog motornog vozila “ ...” koje je učestvovao u predmetnoj saobraćajnoj nezgodi, kao i odlaganje i mjerenje ogrijevnog drveta predstavljeni su u fotodokumentaciji OB Cetinje broj 60/06 od 24.03.2006. godine, u koju je sud izvršio uvid na glavnom pretresu. </span>
</p>
<p>&nbsp;</p>
<p>
<span class="span1">Iz nalaza i mišljenja stalnog sudskog vještaka saobraćajne struke Š. M. Ki.br.116/06, utvrđuje se da je vještak na osnovu podataka i spisa predmeta utvrdio da je teretno vozilo marke “...” tipa ...bez reg. oznaka bilo preopterećeno u fazi savlađivanja kritičnog poteza puta koji se prostire u obliku oštre lijeve krivine sa podužnim padom čija je površina kolovoza bila mokra i klizava uslijed čega se vozilo destabiliziralo, pa je nastupilo rasipanje trupaca drveta u dužini od 7,2 m do konačnog zaustavljanja viozila nakon prevrtanja da je na ovoj putanji vozilo ostvarilo usporenje oko 3m/sec</span><sup class="sup1">2</sup><span class="span1">, te da na osnovu ova dva parametra proizilazi da je vozilo marke “...” u trenutku kada je prolazilo kroz lijevu oštru krivinu tada je nastao proces rasipanja trupaca drveta sa karoserije, posjedovalo brzinu oko 24 km/h. Granična brzina kretanja vozila u zoni oštre lijeve krivine prema navedenim uslovima puta i vozila bila je oko 20 km/h, da imajući u vidu činjenicu da je došlo do destabilizacije prevrtanja vozila jasno se vidi da je brzina koju je vozilu posjedovalo prelazilo navedenu granicu  “granične brzine”.Uzimajući u obzir opše stanje puta i tehničku neispravnost vozila, pri činjenici da je vozilo bilo preopterećeno 100 % iznad dozvoljene nosivosti, nijesu postojali uslovi da sa vozilom vozač bezbjedno savlada kritični potez puta, što praktično znači da je vozač morao odustati od vožnje  tim potezom puta, te da iz tih razloga veličina bezbjedne brzine kretanja vozila je irelevantna. Iz nalaza i mišljenja dalje proizilazi da je predmetno vozilo marke “...” bilo preopterećeno da je visina težišta usled vrste i težine tereta bila povećana da je vozilo konstatovalo brzinu od 24km/h u trenutku destabilizacije, a na početku ekstrema zakrivljenosti lijeve oštre krivine sa podužnim nagibom čija je površina kolovoza bila klizava, da na vozilu sistem za kočenje nije obezbjeđivao potrebnu silu za kočenje, jer je sistem bio dotrajao i tehnički neispravan, da iz tih razloga vozač nije bio u mogućnosti da putem kočenja smanji brzinu ili zaustavi vozilo, pa isto u trenutku kada se vozilo u fazi kretanja pod dejstvom centrifugalne sile koja je bila veća od sile trenja pneumatika na kolovozu počelo da kliza sa tendencijom izlijetanja preko desne ivice kolovoza, da je vozač vozila preduzeo mjere korekcije vozila na lijevo radi zadržavanja vozila na bezbjednoj putanji kretanja, da je u toj fazi došlo do gubljenja ravnoteže vozila, pa je došlo do rasipanja trupaca drveta sa karoserije, nakon čega je nastalo prevrtanje vozila na bok karoserije gdje se zaustavilo,  da je u trenutku destabilizacije i klizanja vozila, brzina vozila prelazila plafon granične brzine, jer je na vozilo djelovala centrifugalna sila, te da je u trenutku destabilizacije u zoni ekstrema krivine, veličina centrifuglne sile bila 2.158Kp. Polazeći od bezbjedne brzine kretanja vozila u zoni ekstrema krivine, </span><span class="span1">prema limitirajućim uslovima a pod pretpostavkom da je vozilo bilo tehnički ispravno i da je bilo opterećeno u granicama dozvoljene nosivosti, zaostali put vozila bi iznosio 11m, a potrebno vrijeme za zaustavljanje vozila 2,7sec. Pod pretpostavkom da je vozilo ilo tehnički ispravno i da je voženo u granicama bezbjedne brzine, vozač je mogao zaustaviti vozilo na prostornoj distanci 11m, a za vrijeme oko 2,7sec, što znači da je vozač i na ovaj način mogao izbjeći nezgodu ili održavati bezbjedni smjer kretanja vozila prema liniji prostiranja trase puta. Na osnovu analize ukupnog fonda podataka i analize dinamike događaja vještak je dao zaključak da je do predmetne saobraćajne nezgode došlo usred propusta u vožnji od strane vozača teretnog vozila marke “...” tipa ... bez reg.oznaka, koje se ogleda u tome što je isti upravljao neispravnim teretnim vozilom na čijoj karoseriji se nalazio teret 7 prostornih metara trupaca ogrijevnog drveta u sirovom stanju težine 4.900 kg, a čija je težina prelazila dozvoljenu nosivost vozila 100 % (posto) i vršio prevoz sa putnika u kabini vozila koje nije posjedovalo prostor za njegov bezbjedni smještaj, te upravljao vozilom potezom lokalnog puta smjerom od L... Č... prema U..., te da je prilikom savlađivanja kritičnog poteza tog puta koji se prostire u obliku oštre lijeve krivine, čiji kolovoz je bio mokar i klizav sa podužnim nagibom smjeru kretanja, nastupilo klizanje i destabilizaciji vozila, a zatim gubljenje ravnoteže i prevrtanje vozila van kolovoza po desnoj strani puta.</span>
</p>
<p>&nbsp;</p>
<p>
<span class="span1">Na glavnom pretresu od 18.03.2008. godine, vještak saobraćajne struke Š. M. je u cjelosti ostao pripisanom nalazu i mišljenju, s tim što je objasnio da je prisustvovao prilikom uviđaja  predmetne saobraćajne nezgode, zatim učestvovao u procesu dovlačenja, transporta i smještaja predmetnog vozila u prostorije AMD Lovćen u cilju utvrđivanja tehničke ispravnosti vozila, da je uz angažovanje automehaničara vozilo osposobljeno, a zatim izloženo na liniji tehničkih pregleda u AMD, da je nakon ispitivanja na ovoj liniji utvrđeno da vozilo nije bilo tehnički ispravno jer sistem za kočenje nije obezbijedio odgovarajuću fikcionu silu, da je zatim u vise navrata nastavljeno ispitivanje da bi se utvrdio uzrok tehničke neispravnosti vozila, nakon čega je utvrđeno da je aparat za kočenje bio tehnički neispravan, da je nakon toga predložio da se taj aparat podlegne daljem tehničkom ispitivanju kod instituta za transport kao specijalne institucije koja se bavi tim problemom, te da je na osnovu izvršenog vanrednog pregleda vozila po njegovoj procjeni uređaj za kočenje vozila bio tehnički neispravan, a ako se ima u vidu opterećenje vozila kako je utvrđeno, onda je taj faktor doprinio intezitetu otkazivanja tog sistema. Vještak je dalje objasnio da pod pretpostavkom da je vozilo bilo u granicama dozvoljenog opterećenja, po njegovoj ocjeni ipak bi došlo do nezgode jer je vozilo bilo tehnički neispravno i obzirom na stepen tehničke neispravnosti nije moglo biti u javnom saobraćaju,  da polazeći od vrste tehničkog kvara na sistemu za kočenje vozač teretnog vozila je teško mogao da osjeti i utvrdi stepen tehničke neispravnosti vozila tokom vožnje, ali da je tokom upravljanja vozilom koje je bilo pod opterećenjem vozač zaista bio u mogućnosti da uoči to opterećenje u fazama potrebe intezivnog kočenja, da je u konkretnom slučaju vozilo voženo na način kako to proističe iz spisa predmeta pod opterećenjem i odgovarajućom trasom, da je iole prosječan vozač mogao da osjeti tehničku neispravnost, te da za tu vrstu vozila u Crnoj Gori po njegovim saznanjima ne postoji ovlašćeni servis jer se radi o vojnom vozilu. </span>
</p>
<p>&nbsp;</p>
<p>
<span class="span1">Na glavnom pretresu od 23.06.2011. godine, vještak saobraćajne struke je u cjelosti ostao pri svom pisanom nalazu i mišljenju i izjašnjenju sa glavnog pretresa od 18.03.2008. godine, s tim što je objasnio da je nakon dopremanja vozila sa lica mjesta u prostorije AMD u Cetinju, prisustvovao i učestvovao u ponovnom aktiviranju </span><span class="span1">svih sistema vozila, pa je tokom obavljenog predmeta vozila i obavljenih radnji vezano za utvrđenje stepena tehničke ispravnosti konstatovao da je vozilo obzirom na stanje prije nastanka nezgode bilo tehnički neispravno, da pod tim podrazumijeva da vozilo nije moglo dati one parametre koji su predviđeni pravilnikom o tehničkoj ispravnosti, a što je zaključio i na osnovu zapisnika o primopredaji rashodovanog vozila između vojne pošte i novog vlasnika, da je u tom pravcu uslijedio predlog da se obavi tehnički pregled pedalnog sistema za kočenje kod ... koji posjeduje Institut za meritorno utvrđenje svih segmenata tog aparata, da je u tom cilju i aparat poslat Tehničkom fakultetu u Podgorici radi ispitivanja, te da je na osnovu tih rezultata dao zaključak o uzorku nezgode. Vještak je dalje objasnio da što se tiče opterećenosti odnosno preopterećenosti vozila koja je postojala, da je taj faktor vrednovao preko pokazatelja vrijednosti centrifugalnih sila, što je prezentirao u svom pisanom nalazu i mišljenju pa je došao do rezultata da je preopterećenje djelovalo kao factor na vrijednost centrifugalne sile, a što je vezano za uzrok nezgode, ali koliko je taj faktor djelovao ili je li djelovao na otkazivanje sistema za kočenje u tom pravcu se nije izjašnjavao jer je to domet mašinske struke, te da je otkazivanje kočionog mehanizma upravo doveo do toga da dođe do destabilizacije, izlijetanja i prevrtanja vozila van kolovoza, kao i drugi faktori koje je naveo u svom nalazu. </span>
</p>
<p>
<span class="span1">Vještak je nadalje objasnio da je otkazivanje funkcije sistema za kočenje nastalo u trenutku stvorenih odgovarajućih naprezanja vozila, a što znači u fazi aktiviranja sistema za koćenje, da imajući u vidu tu činjenicu brzinu kretanja vozila u trenutku reakcije osnovno je pretpostaviti da je incidentna situacija nastupila na oko 6m prije procesa skretanja, da prema liniji prostiranja puta zakrivljenosti trase na mikrolokalitet nezgode vrijednost granične brzine kretanja bila je oko 24km/h, a bezbjedna brzina bila je do 20km/h, da svako prekoračenje bezbjedne brzine kretanja, a zatim i granične brzine ima za posljedicu destabilizaciju a zatim izlijetanja vozila preko desne ivice puta u smjeru kretanja, te da je u tom pravcu dao odgovor na to pitanje, a što znači da je u tu krivinu pri klizavom kolovozu imajući u vidu njen radijus u konkretnom slučaju radi njenog bezbjednog savlađivanja vozač morao da uđe brzinom do 20km/h.</span>
</p>
<p>&nbsp;</p>
<p>
<span class="span1">Iz izvoda iz KE za optuženog Uprave policije Ispostava Cetinje br.02-245/274 od 29.01.2013. godine, utvrđeno je da je optuženi V. M. osuđivan presudom Osnovnog suda na Cetinju K107/98 od 11.01.1999. godine, zbog krivičnog djela iz člana 172 stav 1. KZ RCG na novčanu kaznu u iznosu od 1.000 dinara, presudom Osnovnog suda na Cetinju K 28/05 od 25.05.2007. godine, zbog krivičnog djela iz člana 207 stav 3 u vezi stava 1 KZ na kaznu četiri mjeseca zatvora, uslovno tri godine i presudom Osnovnog suda na Cetinju K 76/10 od 22.10.2010.godine, zbog krivičnog djela iz člana 399 KZ CG kojom mu je izrečena sudska opomena.</span>
</p>
<p>&nbsp;</p>
<p>
<span class="span1">Cijeneći navode optužbe, odbranu optuženog, te sve provedene dokaze kako pojedinačno, tako i njihove međusobne povezanosti, ovaj sud nalazi da nije dokazano da je optuženi V. M. izvršio krivično djelo, teško djelo protiv bezbjednosti javnog saobraćaja iz člana 348 stav 2 u vezi člana 339 stav 1. Krivičnog zakonika, na način, mjesto i u vrijeme kako je to predstavljeno u predmetnoj optužnici, a ovo iz sljedećih razloga.</span>
</p>
<p>&nbsp;</p>
<p>
<span class="span1">Naime, provedenim dokazima u postupku nesumnjivo je utvrđeno, da je dana 22.03.2006. godine, oko 18,30 časova, optuženi V. M., upravljao svojim teretnim motornim vozilom marke "..." bez registarskih oznaka, lokalnim putem L... Č... - U..., </span><span class="span1">te da je dolaskom u mjestu "R..." pri pokušaju smanjenja brzine vozila, došlo do otkazivanja kočinog sistema na predmetnom vozilu, usljed neispravnosti kočionog ventila, što je dovelo do neispravnosti kompletnog kočionog sistema i neostvarivanja kočione sile na točkovima vozila, čime je i pored pristiska optuženog na kočionu papuču, vozilo nastavilo kretanje, usljed čega je zbog naglog ubrzanja predmetnog vozila zbog komfiguracije terena (nizbrdice) prilikom savladavanja krivine došlo do prevrtanja vozila van kolovoza i zaustavljanja na priputnom proširenju po desnoj strani puta, kojom prilikom je saputnik u vozilu optuženog oštećeni V. M. zadobio teške tjelesne povrede u vidu preloma I,II i III rebra sa lijeve strane naprijed, XI i XII rebra sa lijeve strane u predjelu luka-bez dislokacije; prelom donjovilične kosti u srednjem dijelu uzdužno; prelom karlice u predjelu stidne kosti slijeve strane, u predjelu krsnog karličnog zgloba, usled kojih povreda i pritiska na grudni koš i trbuh je kod oštećenog nastupila smrt usled ugušenja, dok je oštećeni V. G. zadobio lake tjelesne povrede, razderotine glave u predjelu čela i potiljka i povrede desnog ramena i desne strane grudnog koša. </span>
</p>
<p>&nbsp;</p>
<p>
<span class="span1">Naprijed utvrdjeno činjenično stanje, ovaj sud je na nesumnjiv način utvrdio, kako iz navoda odbrane optuženog V. M., tako i iskaza svjedoka oštećenog V. G., sadržine uvidjajne dokumentacije predmetne saobraćajne nezgode, te nalaza i mišljenja vještaka sudske medicine prof. dr. Č. D. i mašinske struke prof. dr. N. B.. </span>
</p>
<p>&nbsp;</p>
<p>
<span class="span1">Naime,  optuženi V. M. u svojoj odbrani navodi, da je kritičnog dana oko 18,30 časova, upravljao svojim teretnim motornim vozilom marke "..." iz pravca mjesta L... Č... u pravcu mjesta U..., da su se sa njim u kamionu kao saputnici nalazili oštećeni sada pokojni V. M., koji je sjedio do njega i oštećeni V. G. rodjeni M. brat, koji je sjedio do M., da bi dolaskom do jedne krivine gdje se nalazila jedna velika nizbrdica, pokušao da prebaci mjenjač iz druge u prvu brzinu, zbog čega je pritisnuo kvačilo i kočnicu, koja je tada propala, zbog čega mjenjač nije mogao više ubaciti ni u jednu brzinu, usljed čega je kamion dobio nenormalno ubrzanje i prevrnuo se dva puta, a zatim zaustavio na krovu, kojom prilikom je kamion pritisnuo oštećenog V. M., dok su on i V. G. prošli sa lakšim povredama.</span>
</p>
<p>&nbsp;</p>
<p>
<span class="span1">I svjedok oštećeni V. G. je u svom iskazu naveo, da se kritičnom prilikom nalazio sa svojim bratom M. u kamionu, kojim je upravljao optuženi V. M., da im je dolaskom na jednu nizbrdicu M. saopštio da su ostali bez kočnica,  nakon čega je kamion počeo da ubrzava, a potom se u  jednoj desnoj krivini prevrnuo pored puta, kojom prilikom je zadobio povrede i zbog čega nije mogao aktivno učestvovati u spašavanju svoga brata oštećenog V. M..     </span>
</p>
<p>&nbsp;</p>
<p>
<span class="span1">Da se predmetna saobraćajna nezgoda desila dana 22.03.2006. godine, oko 18,30 časova, u mjestu R... na lokalnom putu L... Č...-U... i to na dionici puta gdje se nalazi oštra krivina, te da su u saobraćajnoj nezgodi učestvovali optuženi V. M., koji je urpavljao teretnim motornim vozilom marke "..." bez registarskih oznaka, u kojem su se kao saputnici nalazili oštećeni V. M., koji je u saobraćajnoj nezgodi srmtno stradao i oštećeni V. G., koji je zadobio lakše tjelesne povrede sud je nesumnjivo utvrdio, iz sadržine zapisnika o uvidjaju istražnog sudije Osnovnog suda u Cetinju, Kri.br. 72/06 od 22.03.2006. godine. Bliži izgled lica mjesta predmetne saobraćajne nezgode sud je utvrdio, iz sadržine fotodokumentacije OB Cetinje br. 59/06 od 22.03.2006. godine, dok je položaj materijalnih tragova zatečenih na licu mjesta, utvrdio iz skice lica mjesta saobraćajne nezgode, u koje je sud izvršio uvid na glavnom pretresu.</span>
</p>
<p>&nbsp;</p>
<p>
<span class="span1">Da je do predmetne saobraćajne nezgode došlo usljed neispravnosti kočionog ventila tokom vožnje, što je dovelo do neispravnosti kompletnog kočionog sistema vozila i neostvarivanja kočione sile na točkovima vozila, sud je na nesumnjiv način utvrdio, iz stručnog i objektivnog nalaza i mišljenja stalnog sudskog vještaka mašinske struke prof. dr. N. B. i njegovog usmenog izjašnjenja na glavnom pretresu.</span>
</p>
<p>&nbsp;</p>
<p>
<span class="span1">Vrstu, težinu i mehanizam nastanka tjelesnih povreda kod oštećenog sada pokojnog V. M., te činjenicu da je smrt oštećenog nasilna, sud je na nesumnjiv način utvrdio, iz stručnog i objektivnog obdukcionog nalaza vještaka sudske medicine prof. dr. Č. D. S.br. 49/2006 od 25.03.2006. godine, iz kojeg nesumnjivo proizilazi, da je oštećeni u predmetnoj saobraćajnoj nezgodi zadobio teške tjelesne povrede u vidu preloma I,II i III rebra sa lijeve strane naprijed, XI i XII rebra sa lijeve strane u predjelu luka-bez dislokacije; prelom donjovilične kosti u srednjem dijelu uzdužno; prelom karlice u predjelu stidne kosti slijeve strane, u predjelu krsnog karličnog zgloba, usled kojih povreda i pritiska na grudni koš i trbuh je kod oštećenog nastupila smrt usled ugušenja.</span>
</p>
<p>&nbsp;</p>
<p>
<span class="span1">Medjutim, provedenim dokazima na glavnom pretresu, nijesu potvrdjeni navodi optužnice, da su radnje optuženog V. M., opisanih kao kršenje saobraćajnih propisa iz čl. 246. st. 1. i čl. 251. st. 1. Zakona o bezbjednosti saobraćaja na putevima u uzročnoj vezi  sa nastankom predmetne saobraćajne nezgode i nastale posljedice.</span>
</p>
<p>&nbsp;</p>
<p>
<span class="span1">Optuženom V. M. stavljeno je na teret, da je kritičnom prilikom upravljao teretnim motornim voziom marke "...", suprotno odredbi čl. 246. st. 1. ZOBS-a na putevima kojim je propisano, da se provjera tehničke ispravnosti i priključnih vozila, odnosno, vozila na motorni pogon i priključnih vozila koje vuku traktori vrši tehničkim pregledom, odnosno, suprotno odredbi čl. 251. st. 1. ZOBS-a na putevima, kojim je izmedju ostalog propisano, da se redovni tehnički pregled vozila vrši jedanput godišnje.</span>
</p>
<p>&nbsp;</p>
<p>
<span class="span1">Dakle, optuženom se stavlja na teret, da je kršenjem citiranih saobraćajnih propisa kritičnom prilikom upravljao neregistrovanim  i tehnički neispravnim teretnim vozilom marke "..." i na taj način ugrozio javni saobraćaj i doveo u opasnost život i tijelo ljudi, usljed čega je zbog otkazivanja kočionog sistema na predmetnom kamionu, došlo do prevrtanja istog, kojom prilikom je oštećeni V. M. smrtno stradao.</span>
</p>
<p>&nbsp;</p>
<p>
<span class="span1">Naime, tokom postupka provedenm dokazima, nesumnjivo je utvrdjeno, da je optuženi V. M. kritičnom prilikom u saobraćaju upravljao neregistrovanim kamionom marke "..." njegovo vlasništvo, a kako to proizilazi iz navoda odbrane optuženog, koji je naveo, da je kamion bio neregistrovan, iz razloga što nije imao materijalnih sredstava za njegovu registraciju, da je predmetni kamion kupio negdje u proleće 2005. godine kod vojske u Kumboru, da kamion nije bio u voznom stanju, zbog čega je bio prinudjen da ga do kuće preveze uz pomoć drugog kamiona, ali da je nakon toga angažovao svjedoka M. R., automehaničara, koji je radio na održavanju kamiona kod vojske, gdje je i kupio predmetni kamion, kako bi vozilo opremio i osposobio za vožnju, te da je svjedok M. tom prilikom na kamionu promijenio gume, kompresore, kaiševe, sva kočiona crijeva, nakon čega je vozilo normalno funkcionisalo, a koje je koristio sve do kritičnog dana, najčešće za prevoz sijena ili drva, umjesto traktora, te da je kritičnog dana sa kamionom najprije bio na jednom </span><span class="span1">pokajanju, a zatim otišao i utovario drva na kamion od svjedoka N. D. u mjestu L... Č... i krenuo kući, kada je u mjestu</span><span class="span2"> </span><span class="span1">R... pri pokušaju da prebaci u manji stepen prenosa prtisnuo kvačilo i kočnicu koja je u tom trenutku propala, nakon čega je došlo do naglog ubrzanja kamiona i njegovog izlijetanja po desnoj strani kolovoza, prevrtanja na krov, kojom prilikom je smrtno stradao saputnik u njegovom vozilu V. M.. </span>
</p>
<p>&nbsp;</p>
<p>
<span class="span1">U prilog odbrani optuženog V. M. stoji činjenica koju je sud utvrdio iz iskaza svjedoka M. R., koji je pak u svom iskazu naveo, da je 38 godina radio kod vojske kao automehaničar, da ga je V. M. angažovao da pregleda kamion koji je prethodno kupio od vojske, a koji tip kamiona je upravo održavao radeći kod vojske, te da je tom prilikom utvrdio, da su kočnice na kamionu ispravne, s tim što je tom prilikom zamijenio neke sitnije djelove, upoznao optuženog sa specifičnostima predmetnog kamiona, odnosno, činjenicom da kamion ima vuču na svim točkovima sa blokadama diferencijala za ekstremno loše terene, uz upozorenje da u takvim uslovima kamion ne može da skreće u potpunosti lijevo i desno. Iz iskaza ovog svjedoka sud je utvrdio, da ga je 20.12.2005. godine, optuženi ponovo angažovao da pregleda kamion i otkloni sve eventualne nedostatke na njemu, jer je imao namjeru da kamion odvede na tehnički pregled i registruje ga, nakon čega je on nekoliko dana vršio detaljan pregled kamiona i isti u potpunosti spremio za tehnički pregled, a zatim se u nekoliko navrata čuo sa optuženim koji mu je rekao da kamion koristi i da sa njim nema nikakvih problema. </span>
</p>
<p>&nbsp;</p>
<p>
<span class="span1">I iz iskaza svjedoka oštećenog V. G. nesumnjivo se može zaključiti, da je kamion optuženog i na dan same saobraćajne nezgode normalno funkcionisalo, obzirom, da je oštećeni V. G. toga dana 7- 8 sati bio zajedno sa optuženim V. M., da su najprije sa predmetnim kamionom bili na pokajanju u mjestu L... Č..., a nakon  toga kod N. D., gdje su utovarili odredjenu količinu drva na kamion, da bi potom krenuli kući, da bi njemu i njegovom bratu oštećenom, a sada pokojnom M. na jednoj nizbrdici optuženi saopštio da su ostali bez kočnica, te da on tokom vožnje sa optuženim nije primijetio da je optuženi imao nekih problema sa kamionom. Takodje, iz iskaza svjedoka V. V., može se pouzdano zaključiti, da teretno vozilo optuženog kritičnog dana, kada se i desila saobraćajna nezgoda nije pokazivalo nikakve znake neispravnosti, obzirom da je ovaj svjedok toga dana sa optuženim i njegovim kamionom najprije otišao na jednu sahranu u mjesto L... Č..., gdje se zadržao neko vrijeme, a nakon toga i do kuće N. D., gdje je zajedno sa M., M. i G. na kamion utovario neka drva,  da bi potom krenuli kući, te da se kamion  normalno zaustavio nekih 200 metara od mjesta gdje se dogodila saobraćajna nezgoda ispred njegove kuće, gdje je svjedok i izašao iz kamiona.</span>
</p>
<p>&nbsp;</p>
<p>
<span class="span1">Konačno, iz stručnog i objektivnog nalaza i mišljenja stalnog sudskog vještaka mašinske struke B. N., te njegovog usmenog izjašnjenja na glavnom pretresu nesumnjivo se može zaključiti, da je do predmetne saobraćajne nezgode došlo usljed kvara na jednom od kočionih ventila, što je dovelo do neispravnosti kompletnog kočionog sistema i neostvarivanja kočione sile na točkovima vozila, čime je i pored pritiska noge vozača (optuženog) na kočionu papuču, vozilo nastavilo kretanje, te da vozač kod takvog tipa kvara do kritičnog trenutka, kada je došlo do otkazivanja segmenta servo sistema, nije morao da osjeti bilo kakve manifestne znake neispravnosti, te da se takav tip kvara može desiti i kod novih vozila, gdje dolazi do </span><span class="span1">zatajenja ispravnosti sistema za kočenje, odnosno otkaza ispravnosti nekog segmenta kočionog sistema. </span>
</p>
<p>&nbsp;</p>
<p>
<span class="span1">Imajući u vidu naprijed utvrdjeno činjenično stanje, ovaj sud nije mogao izvesti zaključak da su radnje optuženog da je kritičnom prilikom u saobraćaju  upravljao neregistrovanim i tehnički neispravnim vozilom u uzročnoj vezi sa nastankom predmetne saobraćajne nezgode. Stoji činjenica da je optuženi V. M. kritičnom prilikom upravljao vozilom u saobraćaju koje nije bilo registrovao, medjutim, ta činjenica sama po sebi po ocjeni ovog suda ne znači da je vozilo bilo tehnički neispravno. Ovo posebno kada se ima u vidu da su svjedoci oštećeni V. G. i svjedok V. V. saglasno posvjedočili, da su kritičnog dana oko 12-13 časova, sa kamionom kojim je upravljao optuženi i sada pokojnim V. M., najprije otišli na jedno pokajanje u mjesto L... Č..., gdje su se zadržali izvejsno vrijeme, a u povratku svratili i kod svjedoka N. D., gdje je optuženi uz njihovu pomoć utovario neka drva na kamion, nakon čega su nastavili kretanje, da bi na nekih 200 metara prije mjesta gdje se dogodila saobraćajna nezgoda, optuženi normalno zaustavio kamion, kako bi svjedok V. V. izašao ispred svoje kuće, a posebno dio iskaza svjedoka oštećenog V. G., rodjenog brata oštećenog sada pokojnog V. M., da je kritičnog dana sa optuženim proveo 7-8 sati i da za to vrijeme vozilo nije pokazivalo nikakve znake koji bi ukazivali na njegovu tehničku neispravnost, a što sve upućuje na zaključak, da je kočioni mehanizam na kamionu koji je koristio optuženi, neposredno prije saobraćajne nezgode bio ispravan. U prilog ovakvom zaključku suda stoje i činjenice, koje je sud utvrdio iz iskaza svjedoka M. R. u čiji iskaz sud nije imao razloga da sumnja, obzirom, da njegov iskaz nije opovrgnut ni jednim dokazom provedenim u postupku, koji svjedok je 38 godina radio kao automehaničar pri vojsci na održavanju istog tipa kamkona, a iz kog iskaza proizilazi, da je upravo on u dva navrata vršio opravku-remont predmetnog teretnog vozila, drugi put u decembru 2005. godine, kada je tri dana pregledao vozilo i izvršio generalni servis teretnog vozila vlasništvo optuženog i istog na zahtjev optuženog pripremio za tehnički pregled i registraciju, odnosno na vozilu je zamijenio djelove za koje je našao da je bilo neophodno zamijeniti, posebno obratio pažnju na kočioni sistem i blokade za kretanje vozila po ekstremnim uslovima, ugradio nove djelove i to gumice i ventile na kočionom sistemu, tako da je kamion bio u potpuno funkcionalno ispravnom stanju. Konačno, u prilog ovakvom zaključku suda, stoji činjenice koje proizilaze iz stručnog i objektivnog nalaza i mišljenja vještaka mašinske struke prof. dr. B. N., iz kojeg se nesumnjivo utvrdjuje, da je do otkaza kočionog mehanizma došlo do usljed neispravnosti jednog od kočionih ventila, što je dovelo do neispravnosti kompletnog kočionog sistema vozila i neostvarivanja kočione sile na točkovima vozila, čime je i pored pritiska noge vozača na kočionu papuču dovelo do nastavka kretanja vozila, te da takva vrsta kvara sve do trenutka otkazivanja segmenta servo sistema, nije pokazivao nikakve manifestne znake neispravnosti, pojašnjavajući, da i kod novih vozila može zatajiti ispravnost sistema za kočenje, odnosno, da može doći do otkazivanja nekog segmenta kočionog mehanizma.</span>
</p>
<p>&nbsp;</p>
<p>
<span class="span1">Sud je posebno  cijenio usmeno izjašnjenje vještaka saobraćajne struke Š. M., koji je utvrdio da je predmetno vozilo bilo neispravno u momentu aktivacije kočionog sistema i da je tada došlo do otkazivanja kočionog sistema, tj. da je predmetno vozilo s obzirom na stanje  prije nastanka nezgode bilo tehnički neispravno, jer nije moglo dati one parametre, koji su predvidjeni pravilnikom o tehničkoj ispravnosti, a što je vještak  zaključio na osnovu zapisnika o primopredaji predmetnog rashodovanog </span><span class="span1">vozila izmedju Vojne pošte i novog vlasnika (optuženog), pa takvu tvrdnju vještaka nije mogao prihvatiti, iz razloga, što se ista ne temelji na objektivnim činjenicama utvrdjenim u postupku, u čemu se sud prethodno izjasnio, a pored toga takav zaključak vještaka saobraćajne struke i nije u domenu njegovog vještačenja, što je i bio razlog da sud u toku postupku angažuje vještaka mašinske struke prof. dr. B. N., koji je jedini konpetentan da utvrdjuje ispravnost kočionog sistema na predmetnom vozilu, a koji je u tom pogledu dao svoj pisani nalaz i mišljenje, koji je sud u cjelosti prihvatio.     </span>
</p>
<p>&nbsp;</p>
<p>
<span class="span1">Kod naprijed navedenog činjeničnog stanja utvrdjenog provedenim dokazima u postupku sud nalazi, da nije dokazano da je optuženi V. M. izvršio krivično djelo teško djelo protiv bezbjednosti javnog saobraćaja iz čl. 348. st. 2. u ezi čl. 339. st. 1. Krivičnog zakonika, pa ga je u nedostatku dokaza shodno odredbi čl. 373. st. 1. tačka 2. Zakonika o krivičnom postupku, oslobodio od optužbe.</span>
</p>
<p>&nbsp;</p>
<p>
<span class="span1">Odluka o troškovima krivičnog postupka donijeta je shodno odredbi čl. 230. st. 1. Zakonika o krivičnom postupku, kojim je propisano, da će troškovi krivičnog postupka u slučaju oslobadjajuće presude pasti na teret budžetskih sredstava suda.</span>
</p>
<p>&nbsp;</p>
<p>
<span class="span1">Na osnovu izloženog, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">VIŠI SUD U PODGORICI</span>
</p>
<p style="text-align:center;">
<span class="span1">Dana, 25.10.2013. godine</span>
</p>
<p>&nbsp;</p>
<p>
<span class="span1">Zapisničar                            </span><span class="span1">                               </span><span class="span1">       PREDSJEDNIK VIJEĆA-SUDIJA</span>
</p>
<p>
<span class="span1">Novčić Slobodanka                                                                       Predrag Tabaš</span>
</p>
<p>&nbsp;</p>
<p>
<span class="span1">DN-a, po primjerak:</span>
</p>
<p>
<span class="span1">1. VDT Podgorica,</span>
</p>
<p>
<span class="span1">2. Optuženom,</span>
</p>
<p>
<span class="span1">3. Braniocu optuženog.</span>
</p>
<p>&nbsp;</p>
<p>
<span class="span1">Postupljeno, dana __________ godine </span>
</p>
<p>&nbsp;</p>
</div>
</div>


</body>
<div style="text-align: right">
	<strong>K. br. 08/1016</strong><br>
	<br>
	&nbsp;</div>
<div style="text-align: center">
	<strong>U&nbsp;&nbsp;&nbsp; I M E&nbsp;&nbsp;&nbsp; N A R O D A</strong></div>
<div style="text-align: center">
	<br>
	&nbsp;</div>
<div style="text-align: justify">
	OSNOVNI SUD U PODGORICI, kao prvostepeni krivični, po sudiji Željki Jovović,&nbsp; uz sudjelovanje Danijele Rajković, kao zapisničara, rješavajući u krivičnom predmetu protiv okrivljenog S.K., zbog krivičnog djela iz čl. 411 st. 1 Krivičnog zakonika, po&nbsp; optužnom predlogom Osnovnog državnog tužioca u Podgorici Kt. br. 1554/07 od 30. 05. 2008. godine nakon dovršenog glavnog i javnog pretresa dana 07. 04. 2009. godine, u prisustvu zastupnika ODT-a Danijele Ivanović i okrivljenog S.K., istog dana donio je i javno objavio<br>
	<br>
	&nbsp;</div>
<div style="text-align: justify">
	&nbsp;</div>
<div style="text-align: center">
	<strong>P R E S U D U</strong></div>
<div style="text-align: center">
	&nbsp;</div>
<div>
	<strong>Okrivljeni</strong></div>
<div>
	<br>
	&nbsp;</div>
<div style="text-align: justify">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp; S.K., JMB ..., od oca .. i majke ..., rođene ..., rođen ...godine u P., selo M., državljanin Crne Gore, penzioner, pismen, oženjen, otac troje djece, završio Osnovnu školu, lošeg imovnog stanja, osuđivan presudom Opštinskog suda Titograd K.br.570/72 od 23.07.1975.godine, zbog krivičnog djela iz čl. 142 st. 2 KZ (30 dana zatvora).<br>
	&nbsp;</div>
<div style="text-align: justify">
	&nbsp;</div>
<div style="text-align: center">
	<strong>Kriv je</strong></div>
<div style="text-align: center">
	<br>
	&nbsp;</div>
<div>
	<strong>Zato što je:</strong><br>
	&nbsp;</div>
<div style="text-align: justify">
	&nbsp;</div>
<div style="text-align: justify">
	U noći 23/24.07.2007.godine na groblju u selu M., Opština P., grubo povrijedio grobnicu porodice K., na način što je na predmetnu grobnicu, u kojoj su sahranjeni posmrtni ostaci pokojnih K.K. i&nbsp; J.K. prosuo motorno ulje,<br>
	<br>
	- čime je izvršio krivično djelo povreda groba iz čl. 411 st.1 Krivičnog zakonika.<br>
	<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Pa mu Sud za navedeno krivično djelo primjenom&nbsp; čl. 4 st.2, čl.42 st.1, čl.52 st.2, čl.53 i 54 Krivičnog zakonika i čl.199, 202 i 364 Zakonika o krivičnom postupku, izriče<br>
	&nbsp;</div>
<div style="text-align: center">
	<br>
	&nbsp;</div>
<div style="text-align: center">
	<strong>USLOVNU OSUDU</strong></div>
<div style="text-align: center">
	<br>
	&nbsp;</div>
<div style="text-align: justify">
	Kojom mu predhodno utvrđuje kaznu zatvora u trajanju od 30 (trideset) dana i istovremeno određuje da se ista neće izvršiti, ako okrivljeni u roku od 1 (jedne) godine po pravosnažnosti presude ne izvrši novo krivično djelo.</div>
<div style="text-align: justify">
	<br>
	Obavezuje se okrivljeni da ovom Sudu plati na ime troškova krivičnog postupka iznos od 30,00€, a sve u roku od 15 dana po pravosnažnosti presude, pod prijetnjom prinudnog izvršenja, na žiro-račun ovog suda br. 832-21-37.<br>
	<br>
	<br>
	&nbsp;</div>
<div style="text-align: center">
	<strong>O b r a z l o ž e n j e</strong></div>
<div style="text-align: center">
	<br>
	&nbsp;</div>
<div style="text-align: justify">
	ODT u Podgorici, optužnim predlogom Kt. br. 1554/07 od 30. 05. 2008. godine, stavio je na teret okrivljenom S.K. izvršenje kriv.djela iz čl. 411. st.1. KZ, pa je zastupnik ODT-a Danijela Ivanović, zastupajući optužni akt na glavnom pretresu, ostala pri istom i konačno predložila da sud okrivljenog oglasi krivim i osudi po zakonu.<br>
	&nbsp;</div>
<div style="text-align: justify">
	Okrivljeni S.K., u svojoj odbrani u predhodnom postupku i na glavnom pretresu, priznaje da je izvršio djelo koje mu je stavljeno na teret, te navodi da je prosuo mašinsko ulje po porodičnoj grobnici, u kojoj su bili posmrtni ostaci njegovih roditelja iz revolta, jer je njegov brat LJ., sa kojim nije u dobrim odnosima od 1959.godine, počeo da izvodi radove na grobu, pa je na taj način htio da mu skrene pažnju da ne smije da izvodi ove radove bez konsultovanja sa njim. Na glavnom pretresu je pojasnio da je znao da ne smije da reaguje na ovaj način, te da se u grobnici nalaze posmrtni ostaci njegovih roditelja, navodeći da na grobnici nema nikakvih obilježja.<br>
	<br>
	U dokaznom postupku sud je neposredno saslušao svjedoka LJ.K., izvršio uvid u fotodokumentaciju Uprave policije PJ Podgorica br. 17-28-244/779 od 26.07.2007. godine, i pročitao izvod iz kaznene evidencije na ime okrivljenog.<br>
	<br>
	Svjedok LJ.K., u svojoj izjavi u bitnom navodi da su predmetnu grobnicu počeli graditi on i njegov brat V. 1978. godine, kada im se razboljela majka, tako da su negdje 1979. godine napravljene rake. Radove je izvodio njegov brat V., a on je finansirao te radove, dok S. nije učestvovao u izradi ove grobnice, niti radom a ni finansijski, jer u to vrijeme nije govorio sa njima. Navodi da S. nije ni živio sa njima u porodičnoj zajednici, već se prije šezdesetih godina odvojio. U grobnicu su 1987. godine sahranili oca a 1999. godine i majku a u grobnicu je 2006. godine sahranjen i njihov brat V.. Do tada, oko ove grobnice nije bilo ništa sporno, niti je S. na istu polagao pravo, ali da je 2006. godine imao namjeru da sebi napravi grobnicu do predmetne grobnice i tada su počeli problemi, jer je S. počeo da krnavi grobnicu u kojoj su smještene kosti njihovih roditelja. Navodi da je S. priznao da je uradio ovo djelo.<br>
	<br>
	Uvidom u&nbsp; fotodokumentaciju Uprave policije PJ Podgorica br. 17-28-244/779 od 26.07.2007. godine sud je utvdio da se na grobnici, koja je po kazivanju okrivljenog i svjedoka LJ.K. predmetna grobnica, po cijeloj površini, kao i na stranicama iste, nalaze mrlje i fleke crne boje.<br>
	<br>
	Ocjenom navoda optužbe, odbrane okrivljenog i provedenih dokaza, sud je na nesumnjiv način utvrdio da je okrivljeni S.K. u noći, 23/24. 07. 2007. godine na groblju u selu M., Opština P., grubo povrijedio grobnicu porodice K., na način što je na predmetnu grobnicu&nbsp; u kojoj su sahranjeni posmrtni ostaci pokojnih K.K.. i J.K. prosuo motorno ulje, kojim radnjama je ostvario sva bitna obilježja krivičnog djela povreda groba iz čl. 411 st.1 Krivičnog zakonika.<br>
	<br>
	Navedeno činjenično stanje sud je utvrdio kako iz odbrane okrivljenog, u kojoj je priznao izvršenje djela, tako i iz iskaza svjedoka LJ.K. i fotodokumentacije PJ Podgorica.<br>
	<br>
	Krivično djelo povreda groba iz čl.411 st.1 Krivičnog zakonika, čini onaj ko neovlašćeno prekopa, razruši, ošteti ili grubo povrijedi grob ili drugo mjesto u kojem se umrli sahranjuje.<br>
	<br>
	Okrivljeni je bio svjestan da posipanjem motornog ulja, grubo povređuje grobnicu u kojoj su smješteni posmrtni ostaci K.K. i J.K., i da to čini neovlašćeno, pa je i pored svijesti o zabranjenosti takve djelatnosti, takvu djelatnost ipak preduzeo, čime je postupao sa direktnim umišljajem.<br>
	<br>
	Sud je, shodno činjeničnom utvrđenju na glavnom pretresu, izmijenio činjenični opis djela u izreci presude, te je umjesto riječi „oštetio“, naveo „grubo povrijedio“ i time konkretizovao krivično djelo, nalazeći pri tome da nema povrede identiteta optužbe, s obzirom da je opis djela u izreci presude ostao u granicama činjeničnog osnova optužbe, dakle u granicama onih činjenica i okolnosti na kojima se optužba zasniva, a iz kojih proizilazi zakonsko obilježje krivičnog djela.<br>
	<br>
	U svjetlu ovako utvrdjenog činjeničnog stanja sud je odbio predlog okrivljenog da se izvrši uviđaj na licu mjesta, te da se angažuje vještak patolog, nalazeći da je činjenično stanje u postupku nesumnjivo utvrdjeno.<br>
	<br>
	Prilikom utvrdjivanja krivične sankcije za izvršeno krivično djelo sud je na strani okrivljenog u smislu čl.42. KZ&nbsp; kao olakšavajuće okolnosti cijenio njegove porodične prilike - oženjen otac troje djece, materijalne prilike-loše imovno stanje, njegovu životnu dob – 74 godine, dok mu kao otežavajuću okolnosti nije cijenio raniju osuđivanost imajući u vidu da je od ranije osude protekao dug period od 34 godine, a što je sud utvrdio na osnovu izvoda iz kaznene evidencije na ime okrivljenog, pa je cijeneći prednje olakšavajuće okolnosti na strani okrivljenog sud našao da okrivljenom nije bilo nužno izricati efektivnu kaznu već mu je primjenom čl.53 i 54 KZ izrekao uslovnu osudu kao u izreci presude, vjerujući da će se i sa prijetnjom izvršenja utvrdjene kazne zatvora, te provjerom ponašanja okrivljenog u periodu od jedne&nbsp; godine na okrivljenog u dovoljnoj mjeri uticati da ubuduće ne čini nova krivična djela, čime će se sa uspjehom ostvariti svrha uslovne osude iz čl.52 KZ&nbsp; u okviru opšte svrhe izricanja krivičnih sankcija u smislu čl.4 st.2 Krivičnog zakonika.<br>
	<br>
	Pošto je okrivljeni oglašen krivim, sud ga je obavezao da na ime troškova krivičnog postupka plati iznos od 30,00€, na ime paušala kao dijela troškova krivičnog postupka, koji iznos troškova krivičnog postupka je srazmjeran trajanju i složenosti krivičnog postupka i imovnim prilikama okrivljenog a ovo shodno čl.202 u vezi čl.199 Zakonika o krivičnom postupku.&nbsp;<br>
	<br>
	Sa svega izloženog, a primjenom čl. 364 Zakonika o krivičnom postupku, odlučeno je kao u izreci.</div>
<div style="text-align: center">
	<br>
	OSNOVNI SUD&nbsp; U PODGORICI,</div>
<div style="text-align: center">
	dana 07. 04. 2009. godine</div>
<div style="text-align: center">
	&nbsp;</div>
<div style="text-align: center">
	&nbsp;</div>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ZAPISNIČAR:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;S&nbsp; U&nbsp; D&nbsp; I&nbsp; J&nbsp; A:<br>
Danijela Rajković,s.r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Željka Jovović,s.r.<br>
<br>
<br>
<br>
<strong>PRAVNA POUKA:</strong> Protiv ove presude dozvoljena je žalba u roku od 8 dana od dana prijema pismenog otpravka iste, preko ovog suda Višem sudu u Podgorici.<br>
<br>
ZTO: Danijela Rajković<br>
<br>
<br>
<br>

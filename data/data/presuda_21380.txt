<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.5in 0.9in 0.5in 0.9in;}
.p1{text-align:center;hyphenate:auto;font-family:Arial;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:end;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-indent:0.5in;text-align:center;hyphenate:auto;font-family:Arial;font-size:12pt;}
.p7{text-indent:0.5in;margin-left:-0.039583333in;margin-right:-0.048611112in;text-align:justify;hyphenate:auto;font-family:Arial;font-size:12pt;}
.p8{text-align:justify;hyphenate:auto;font-family:Arial;font-size:10pt;}
.p9{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-weight:bold;font-style:italic;}
.s3{font-weight:bold;text-decoration:underline;}
</style>
<title>  
</title>
<meta content="zorica.dabetic" name="author">
</head>
<body class="b1 b2">
<p class="p1">
<span> HYPERLINK "http://sr.wikipedia.org/sr-el/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg" </span>
<!--Image link to '0.png' can be here--><span> </span>
</p>
<p class="p1">
<span class="s1">   U IME CRNE GORE!</span>
</p>
<p class="p2"></p>
<p class="p3">
<span>								</span><span class="s1">K.br.134/12</span>
</p>
<p class="p2"></p>
<p class="p4">
<span class="s1">OSNOVNI SUD U HN</span><span>, po sudiji  Leković Branislavu ,uz učešće zapisničara Milović Tereze, u krivičnom predmetu protiv okrivljenog P.M., zbog produženog krivičnog djela krađa iz čl.239.st.1.u vezi čl.49.stav 1.KZ, povodom optužnog predloga ODT Herceg Novi Kt.br.143/12 30.07.2012 godine, nakon održanog glavnog i javnog pretresa dana 28.08.2012 godine, u prisustvu zamjenika Osnovnog državnog tužioca Herceg Novi Pavlović Nade, okrivljenog P.M. i njegovog branioca adv.M.LJ., donio je i javno objavio sljedeću </span>
</p>
<p class="p5"></p>
<p class="p1">
<span class="s1">P R E S U D U</span>
</p>
<p class="p5"></p>
<p class="p5">
<span>	</span><span class="s1"> Okrivljeni : P.M., </span><span>jmbg ...,od oca S. i majke H.,roeđene M.,rođen ... godine u Z.,sa prebivalištem u Z.,ul....,pismen,sa završenom sss,oženjen,otac dvoje punoljetne djece,državljanin BIH, osuđivan presudom Osnovnog suda u HN K.br.176/09 od 30.09.2009 godine,zbog krivičnog djela krađa iz čl.239.stav 1. KZ na kaznu zatvora od 3 mjeseca i presudom Osnovnog suda u HN K.176/09 od 30.09.2009 godine,zbog krivičnog djela krađa iz čl.151 KZSRCG na kaznu zatvora u trajanju od 15 mjeseci.</span>
</p>
<p class="p5"></p>
<p class="p1">
<span class="s1">K r i v   je</span>
</p>
<p class="p2"></p>
<p class="p2">
<span class="s1">	  Što je: </span>
</p>
<p class="p1"></p>
<p class="p5">
<span>             Dana 19 jula 2012 godine oko 01,00časova u kafe baru „P.“ u HN,u namjeri da prisvajanjem tuđih pokretnih stvari pribavi protivpravnu imovinsku korist,iskoristivši nepažnju oštećenog J.L. iz K. koji je sa društvom stajao za stolom u navedenom lokalu,sa stola oduzeo mušku crnu platnenu torbicu ,vlasništvo oštećenog,u kojoj se nalazila lična karta izdata u Švedskoj na ime J.L. i njegov mobilni telefon „Samsung Galaxy S“,te pasoš Republike Srbije  izdat na ime oštećenog R.B. i novac u iznosu od 100,00eura,nakon čega se udaljio u nepoznatom pravcu ,zatim dana 22.07.2012 godine u popodnevnim časovima na plaži ispod Titove vile u Igalu,postupajući u istoj namjeri sa peškira na plaži oduzeo ranac sive boje  vlasništvo oštećenog L.S. iz T. koji se tada nalazio u moru,a u ojem je bio telefon marke „Nokia 6300“IMEI ...,fotoaparat marke „Cannon“ i novac u iznosu od 15,00eura,zatim dana 23.07.2012 godine na plaži ispod Titove vile u Igalu,postupajući u namjeri da prisvajanjem tuđih pokretnih stvari pribavi protivpravnu imovinsku korist ,iskoristivši nepažnju oštećenog T.M. iz D. koji je otišao na tuš,iz njegove torbe za plažu oduzeo mobilni telefon „Samsung“ crne boje i novčanik smeđe boje u kojem se nalazio novac u iznosu od 250 KM i 375,00 eura,lična dokumenta i službena legitimacija MUP-a Republike Srpske na ime oštećenog i bankovne kartice „Razvojne banke“ BiH,</span>
</p>
<p class="p4">
<span>-čime je izvršio produženo krivično djelo krađe iz čl.239.stav 1. u vezi čl.49.stav 1 Krivičnog zakonika .</span>
</p>
<p class="p4"></p>
<p class="p4">
<span>   pa ga sud, na osnovu čl. 239.stav 1. u vezi čl.49.stav 1.KZ i primjenom čl.4,32,36 i 42 KZ  </span>
</p>
<p class="p6">
<span class="s1">OSUĐUJE</span>
</p>
<p class="p6"></p>
<p class="p4">
<span>Na kaznu zatvora u trajanju od 6 (šest) mjeseci,u koju mu se na osnovu čl.51.stav 1. KZ uračunava vrijeme provedeno u pritvoru počev od 25.07.2012 godine pa nadalje.</span>
</p>
<p class="p5"></p>
<p class="p5">
<span>	Na osnovu čl.239.stav 2. ZKP-a okrivljeni se obavezuje da na ime imovinsko pravnih zahtjeva oštećenom J.L. plati iznos od 200,00eura,a oštećenom T.M. iznos od 80,00 eura,dok se oštećeni R.B. radi ostvarivanja imovinskopravnog zahtjeva upućuje na parnični postupak,kao i oštećeni J.L. i T.M. u preostalom dijelu imovinskopravnih zahtjeva  .</span>
</p>
<p class="p5"></p>
<p class="p4">
<span>Na osnovu čl.229.stav 1. ZKP-a okrivljeni se obavezuje da plati troškove krivičnog postupka u iznosu od 27,50 eura ,kao i iznos od 50,00 eura na ime paušala.</span>
</p>
<p class="p4"></p>
<p class="p4">
<span>Na osnovu čl.112.stav 1 i čl.113.stav 1. KZ u vezi čl.482.stav 1 i 2. ZKP-a od okrivljenog P.M. se oduzima se novac u iznosu od 60,00 eura,kao imovinska korist pribavljena izvršenje predmetnog krivičnog djela na štetu oštećenog L.S.,kao iznos koji odgovara vrijednosti oduzetog fotoaparat marke „Cannon“.</span>
</p>
<p class="p4"></p>
<p class="p1">
<span class="s2">O b r a z l o ž e n j e</span>
</p>
<p class="p5"></p>
<p class="p5">
<span>	 Osnovni državni tužilac Herceg Novi podnio je optužni predlog Kt.br.143/12 od 3007.2012 godine protiv okrivljenog P.M., zbog produženog krivičnog djela  krađa iz čl.239.stav 1. u vezi čl.49.stav 1. KZ, konačno je na glavnom pretresu ostao pri istom,te predložio da se okrivljeni oglasi krivim i osudi na kaznu po zakonu,jer je izvedenim dokazima utvrđeno da je izivršio krivično djelo koje mu je stavljeno na teret.</span>
</p>
<p class="p5">
<span>	</span>
</p>
<p class="p5">
<span>	</span><span class="s1">Okrivljeni P.M.</span><span> je u svojoj odbrani negirao izvršenje krivičnog djela stavljenog mu na teret i u bitnom izjavio da je u Herceg Novi došao između 12. i 13.jula 2012.godine i iznajmio sobu u blizini Kanli kule.Dalje je naveo da je planirao da se u HN zadrži dvije sedmice,te da je vrijeme provodio tako što se kupao i šetao.Istakao je da je povremeno dolazio u kafe bar „P.“ ali da iz istog nije oduzimao nikakve stvari.Pojasnio je da mobilni telefoni „Nokia“ i Sony Ericson“ koji su tokom pretresa 25.07.2012.godine pronađeni kod njega su njegovo vlasništvo,a da je telefon marke „Ifon“ koji je takođe pronađen tom prilikom kod njega on pronašao predhodnu noć na podu kafe bara „L.“.</span>
</p>
<p class="p4">
<span>Na glavnom pretresu je dodao da ima bijeli kačket i da ga je često nosio u kritičnom periodu, a na istom je ima „Adidas“ žute boje.Dalje je pojasnio da je policija je pretresom kod njega pronašla tri telefona i to „Nokia“ i „Sony Ericson“ za koje tvrdi da su njegovo vlasništvo i jedan telefon marke „Ifon“ a koji je inače našao u kritičnom periodu na podu jednog lokala.Takođe je objasnio da je nosio sa sobom dva telefona jer je jednom bila loša baterija i često se kvario.Kada je došao u Herceg Novi imao je kod sebe 1.000 eura i 170 KM,a to je novac od njegove plate i dio koji mu je majka dala. Dalje je naveo da je i 2009.godine od strane ovog suda u H.Novom osuđivan zbog krivičnog djela krađe,te da je tom prilikom sa plaže oduzeo jednu torbu u kojoj je bio novac oko 500,00 eura i to za vrijeme dok je vlasnik te torbe ležao.</span>
</p>
<p class="p5"></p>
<p class="p5">
<span>	Branilac okrivljenog adv.M.LJ. je u završnoj riječi u bitnom izjavio da nije dokazano da je okrivljeni izvršio djela stavljena mu na teret,jer je prepoznavanje u policiji manjkavo obzirom da su svjedoci okrivljenog prethodno vidjeli samo sa leđa,pa je predložio da sud okrivljenog oslobodi od optužbe.</span>
</p>
<p class="p5">
<span>	Radi pravilnog i potpunog utvrđivanja činjeničnog stanja sud je u dokaznom postupku izveo dokaze saslušanjem oštećenog u svojstvu svjedoka L.S.,te čitanjem uz saglasnost stranaka iskaza oštećenih i svjedoka R.B.,J..L i T.M., te saslušanjem vještaka ekonomske struke Radović Dragana,te čitanjem potvrda UP PJ o privremeno oduzetim predmetima od 25.07.2012 godine,te potvrda UP br.3294/3,3287/5 i 3287/4 o vraćanju privremeno oduzetih predmeta sve od 25.07.2012 godine,čitanjem dva zapisnika o prepoznavanju lica KTr.br.67/12 od 25.07.2012 godine i čitanjem izjveštaja ovog suda iz kaznene evidencije za okrivljenog.</span>
</p>
<p class="p5">
<span>	 	</span>
</p>
<p class="p4">
<span>Ocjenom izvedenih dokaza i to svakog pojedinačno i u njihovoj ukupnosti,te dovođenjem istih u vezu sa odbranom okrivljenog ,sud je našao da su navodi optužbe osnovani,te je okrivljenog oglasio krivimzbog produženog krivičnog djela krađa iz čl.239.stav 1. u vezi čl.49.stav 1. KZ i osudio ga na kaznu zatvora od 6 mjeseci.</span>
</p>
<p class="p5"></p>
<p class="p4">
<span>Naime,oštećeni u svojstvu svjedoka </span><span class="s1">L.S.</span><span> je u bitnom izjavio da je negdje oko 20-og jula 2012.godine bio sa svojom porodicom u Igalu na „Blatnoj plaži“,te da je na ležaljkama ostavio sivi ruksak u kome su se nalazili mobilni telefon „Nokia 6300“,foto aparat marke „Canon“ i novac u iznosu od 15,00 eura za vrijeme dok su se nalazili u vodi. Nakon što su vidjeli da im je nestao ruksak , drugim telefonom je pozvao svoj broj i telefon je zvonio par puta,a onda je isključen.Istakao je da je nakon što je prijavio policiji ovo djelo,policija je njegovom pašenogu K.G. vratila telefon „Nokia“ i 15,00 eura,a nije mu vraćen jedino foto aparat.Konačno je istakao da se ne pridružuje krivičnom gonjenju protiv okrivljenog i ne postavlja imovinsko pravni zahtjev.</span>
</p>
<p class="p4"></p>
<p class="p4">
<span class="s1">Oštećeni u svojstvu svjedoka R.B.</span><span> je u bitnom izjavio da je dana 19.07.2012.godine oko 01,00 iza ponoći bio u društvu J.L.om,P.N. i djevojkama u kafiću „P.“,te da su svi zajedno stajali za visećim stolom na terasi.Dalje je naveo da je u jednom trenutku primjetio jedno lice koje se šetalo po lokalu i u blizini njihovog stola,da je isti imao kačket na glavi,stariji po godinama,niži rastom,mršav,tamnog tena,a da je na sebi imao crni šorc i majicu kratkih rukava svijetle boje.Dalje je naveo da je u jednom momentu izvadio iz torbice novčanik i dok je plaćao račun konobaru okrenuo se prema istom,te kada se okrenuo a nije prošlo više od deset sekundi torbice na stolu više nije bilo.Pojasnio je da su u torbici bile zajedničke stvari njegove i njegovih drugova,a od njegovih stvari u torbici je bio pasoš i novac od preko 50,00 eura.Dalje je naveo da je odmah drugove pitao gdje je torbica,te da je u tom trenutku prišao mu momak koji je bio za susjednim stolom i rekao mu da je torbicu uzeo čovjek sa kačketom,pa su se on i drugovi razjurili po diskoteci kako bi tog čovjeka našli u čemu nisu uspjeli.Dalje je naveo da su nekoliko dana nakon toga on i drugovi na plaži vidjeli okrivljeni kako sumnjivo gleda tuđe stvari a i tog dana je na sebi imao kačket,crni šorc,sunčane naočare,otrcanu staru torbicu, a nije imao majicu,pa su krenuli za njim da ga prate.Tom prilikom on je pošao do apartmana da uzme telefon i pozove policiju,a njegova dva druga su nastavili da prate okrivljenog,ali su ga izgubili nakon određenog vremena.Pojasnio je da je kačket koji je imao okrivljeni bio crvene boje sa strane a po sredini je imao crnu liniju i natpis „Sport“.Dodao je da mu je kasnije policija vratila novac u iznosu od 50,00 eura a da mu nije vraćen pasoš.Istakao je da se pridružuje krivičnom gonjenju i da postavlja imovinskopravni zahtjev.</span>
</p>
<p class="p4"></p>
<p class="p4">
<span class="s1">Oštećeni u svojstvu svjedoka J.L.</span><span> je u bitnom izjavio da je dana 19.07.2012.godine oko 01,00 čas izjutra bio sa društvom R.B.om i P.N. i djevojkama u kafiću „P.“,te da su stajali za jednim visećim stolom na terasi.Dalje je naveo da je primjetio jedno lice koje se šetalo po lokalu i u blizini njihovog stola,te da je isti imao kačket na glavi,da je stariji po godinama,nižeg rasta,mršav,tamnog tena,a na sebi je imao crni šorc i majicu svijetle boje.Objasnio je da je igrao sa svojom drugaricom na udaljenosti 1 metar od stola i da je vidio kako je opisani čovjek uzeo torbicu sa stola i krenuo da bježi po desnoj strani u odnosu na sto,te da su oni pojurili za njim ali da su ga izgubili.Nakon toga su slučaj prijavili policiji.Objasnio je da su u torbici bile zajedničke stvari,a od njegovih stvari u torbici je bio mobilni telefon,švedska lična karta na njegovo ime i 50,00 eura.Dalje je naveo da je nakon nekoliko dana on zajedno sa drugovima na plaži sreo isto to lice sa kačketom na glavi,da je kačket bio crvene boje sa natpisom „Sport“,te da su on i P.N. pratili to lice a da je R. za to vrijeme otišao da pozove inspektora.Dodao je da su nakon izvjesnog vremena okrivljenog izgubili iz vida.Naglasio je da mu je kasnije od strane policije vraćeno 50,00 eura,a da mu nisu vraćeni mobilni telefon „Samsung Galakxi S“ i švedska lična karta.Konačno je istakao da se pridružuje krivičnom gonjenju protiv okrivljenog i da postavlja imovinskopravni zahtjev.</span>
</p>
<p class="p4"></p>
<p class="p4">
<span class="s1">Svjedok P.N.</span><span> je u bitnom izjavio da je dana 19.07.2012.godine oko 01,00 čas iza ponoći bio u društvu R.,J. i još tri drugarice u kafiću „P.“ gdje su stajali za jednim visećim stolom na terasi. Dalje je naveo da je primjetio jedno lice koje se šetalo po lokalu i u blizini njihovog stola,te da je isti imao kačket na glavi,da je stariji po godinama,nižeg rasta,mršav,tamnog tena,a na sebi je imao crni šorc i majicu svijetle boje.U momentu dok je igrao sa drugaricama i leđima bio okrenut stolu njegov drug R.B. je plaćao piće i tada je neko od prisutnih drugova rekao da je torbica ukradena,te da je jedan momak koji je bio u blizini pokazao na čovjeka koji je ukrao torbicu a taj čovjek se gubio u gužvi i vidio ga je u momentu kako se udaljava.Dodao je da u navedenoj torbici nijesu bile njegove stvari tako da njemu nije ništa nestalo.Dodao je da je čovjek koji je ukrao torbu imao kačket crvene boje sa natpisom „Sport“ te da su istog nakon nekoliko dana primjetili na plaži,a zatim ga pratili on i Jeftić dok je R. pošao da pozove inspektora,ali su okrivljenog izgubili iz vida,s tim što su dobro upamtili kako izgleda.</span>
</p>
<p class="p5"></p>
<p class="p4">
<span class="s1">Oštećeni u svojstvu svjedoka T.M.</span><span> je u bitnom izjavio da je dana 23.07.2012.godine bio na plaži sa svojom suprugom ispod „Titove vile“ u Igalu i kada su on i supruga izašli iz vode i došli do mjesta na plaži gdje su bili smješteni njegovi supruzi je zazvonio telefon „Samsung“ u torbi pa je ona nakon obavljenog razgovora vratila telefon u torbu i ponovo je zatorila.Dodao je da se osim tog telefona u torbici nalazio i njegov telefon marke „Nokia“ i novčanik u kome je bila njegova službena legitimacija i lična dokumenta,te 250,00 KM i 370,00 eura.Nakon toga on i supruga pošli su do tuša kako bi se istuširali a koji je bio udaljen 15 metara i na istom su se zadržali par minuta.Po povratku sa tuširanja njegova supruga je otvorila torbicu i vidjela da joj nema telefona,te njegovog novčanika i shvatili su da su im stvari ukradene pa su slučaj prijavili policiji.Dodao je da mu je kasnije od strane policije vraćeno 170,00 KM i 370,00 eura.Konačno je istakao da se pridružuje krivičnom gonjenju protiv okrivljenog i da postavlja imovinskopravni zahtjev.</span>
</p>
<p class="p4"></p>
<p class="p4">
<span>Sud je prihvatio iskaze navedenih oštećenih i svjedoka jer su logični i uvjerljivi,te u odnosu na odlučne okolnosti međusobno saglasni i u skladu su sa materijalnim dokazima u spisu-zapisnicima o prepoznavanju lica,fotodokumentacijom i potvrdama UP o privremenom oduzimanuju i vraćanju predmeta.</span>
</p>
<p class="p4"></p>
<p class="p4">
<span class="s1">Vještak ekonomske struke R.D.</span><span> je u bitnom izjavio da je provjerom kod ovlašćenih prodavaca utvrdio da je cijena novog telefonskog aparata mobilnog marke „Samsung Galaxy S“ 530,00 erua,pa obzirom da je predmetni telefon bio korišćen utvrdio je da je njegova cijena 200,00 eura,zatim je utvrdio da je cijena novog mobilnog telefona marke „Nokia“ tip 6300 iznosi 104,00 eura,a pošto je predmetni telefon korišćen utvrdio je da je njegova cijena 60,00 eura,takođe je utvrdio da je cijena mobilnog telefona marke „Samsung“ crne boje 35,00 eura,obzirom da nema nikakve druge poznate karakteristike pa je zbog toga uzeo najnižu cijenu „Samsung“ telefona,zatim je utvrdio da je cijena novog digitalnog aparata marke „Canon“ 110,00 eura,a obzirom da je isti korišćen utvrdio je da je njegova cijena 60,00 eura.Osim toga preračunavanjem je utvrdio da 250,00 KM iznosi 127,82 eura obzirom da je kurs 0,51129  eura za 1 KM.</span>
</p>
<p class="p5"></p>
<p class="p5">
<span>	Sud je prihvatio nalaz i mišljenje vještaka ekonomske struke jer je stručan i argumentovan,dat od strane kompetentnog vještaka,a na isti ni stranke nisu imale primjedbi.</span>
</p>
<p class="p5"></p>
<p class="p4">
<span>Iz zapisnika ODT Herceg Novi o prepoznavanju lica sa foto-dokumentacijom KTr.br.67/12 od 25.07.2012 godine(list spisa br.23)  proizilazi da je svjedok P.N. u prisustvu zamjenika tužioca vršio prepoznavanje lica,te da je predhodno opisao lice za koje je i naveo da je vidio kritičnom prilikom oduzeo predmetnu torbicu,te je naveo da je isti starosti preko 50 godina,nižeg rasta do 170 cm,mršav,naboranog lica i većeg nosa,te je u prostoriji posebno opremljenoj za svrhu prepoznavanja u koju je predhodno uvedeno četiri lica čije su osnovne osobine slične onima koje je svjedok naveo,a među kojim licima je bio i okrivljeni P.M.,sa nesumnjivom sigurnošću pokazao na okrivljenog P.M. i prepoznao ga kao izvršioca predmetnog krivičnog djela.Nakon što je promjenjen raspored lica koja su učestvovala u prepoznavanju svjedok P.N. je ponovo sa nesumnjivom sigurnošću pokazao na okrivljenog P.M. kao lice koje je kritične večeri oduzelo torbicu.</span>
</p>
<p class="p4"></p>
<p class="p4">
<span>Iz zapisnika ODT Herceg Novi o prepoznavanju lica sa fotodokumentacijom KTr.br.67/12 od 25.07.2012 godine(list spisa br.26)  proizilazi da je svjedok R.B. u prisustvu zamjenika tužioca vršio prepoznavanje lica,te da je predhodno opisao lice za koje je i naveo da je vidio kritičnom prilikom oduzeo predmetnu torbicu,te je naveo da je isti starosti preko 50 godina,nižeg rasta do 170 cm,mršav,naboranog lica i većeg nosa,te je u prostoriji posebno opremljenoj za svrhu prepoznavanja u koju je predhodno uvedeno četiri lica čije su osnovne osobine slične onima koje je svjedok naveo,a među kojim licima je bio i okrivljeni P.M.,sa nesumnjivom sigurnošću pokazao na okrivljenog P.M. i prepoznao ga kao izvršioca predmetnog krivičnog djela.Nakon što je promjenjen raspored lica koja su učestvovala u prepoznavanju svjedok R.B. je ponovo sa nesumnjivom sigurnošću pokazao na okrivljenog P.M. kao lice koje je kritične večeri oduzelo torbicu.</span>
</p>
<p class="p4"></p>
<p class="p4">
<span>Iz potvrde o privremenom oduzimanju predmeta UP PJ H.Novi br.3287/3 od 25.07.2012 godine proizilazi da su službenici Uprave policije PJ Herceg Novi od okrivljenog P.M. dana 25.07.2012.godine privremeno oduzeli sledeće predmete:mobilni telefon „Sony Ericson“ crne boje sa sim karticom,mobilni telefon marke „Iphone“ crne boje,mobilni telefon marke „Nokia 6300“ IMEI 35681802822375 bez sim kartice,crni kožni novčanik sa natpisom „JDRL“,crna platnena torbica sa tri rajfešlusa,novac u iznosu od 170,00 KM,novac u iznosu od 655,00 eura i plastičnu kutiju žute boje u kojoj se nalazio metalni novac ranih valuta (numizmatička zbirka).</span>
</p>
<p class="p4"></p>
<p class="p4">
<span>Iz potvrda UP PJ H.Novi br.3294/3,3287/5, i 3287/4,sve od 25.07.2012 godine proizilazi da su sulužbenici policije predali K.G. (pašenogu oštećenog L.S.) novac u iznosu od 15,00 eura i mobilni telefon marke „Nokia 6300“ IMEI 35681802822375,te da su oštećenom R.B. vratili iznos od 50,00 eura i da su oštećenom T.M. vratili 370,00 eura i 170,00 KM.</span>
</p>
<p class="p4"></p>
<p class="p4">
<span>Sud je prihvatio navedene pismene dokaze kao vjerodostojne jer su sačinjeni od strane nadležnih organa u zakonitoj proceduri, a primjedbe okrivljenog nisu umanjile značaj ovih dokaza. Naime,odbrana je prigovrila da da je prije prepoznavanja u policiji inspektor svjedocima rekao da na pokažu na okrivljenog,te da okrivljenog oštećeni nisu vidjeli sprijeda, već samo u odlasku sa kapom,pa je zbog toga navedeno prepoznavanje manjkavo. Međutim,navedene primjedbe su neosnovane kada se imaju u vidu iskazi oštećenih-svjedoka J.,R. i P. koji su saglasno istakli da da su kritičnom prilikom u kafiću „P.“ vidjeli okrivljenog kako je šetao pored njihovog stola,a zatim nakon nekoliko dana primjetili na plaži,a zatim ga pratili.  .Osim toga,prepoznavanje okrivljenog od strane R. i P. je provedeno u zakonitoj proceduri u prisustvu zamjenika tužioca ,tako što su svjedoci prethodno opisali osumnjičenog,a zatim istog prepoznali među 4 lica čije su osnovne osobine slične onima koje su svjedoci naveli.</span>
</p>
<p class="p5"></p>
<p class="p4">
<span>Iz izvještaja ovog suda o kaznenoj evidenciji za okrivljenog proizilazi da je isti ranije osuđivan presudom Osnovnog suda u HN K.br.176/09 od 30.09.2009 godine,zbog krivičnog djela krađa iz čl.239.stav 1. KZ na kaznu zatvora od 3 mjeseca i presudom Osnovnog suda u HN K.176/09 od 30.09.2009 godine zbog krivičnog djela krađa iz čl.151 KZSRCG na kaznu zatvora u trajanju od 15 mjeseci.</span>
</p>
<p class="p4"></p>
<p class="p4">
<span>Sud nije prihvatio odbranu okrivljenog jer je neuvjerljiva, nelogična, opovrgnuta izvedenim dokazima-iskazima oštećenih i svjedoka,te navedenim pismenim dokazima zapisnicima o prepoznavanju lica i potvrdama o privremenom oduzimanju predmeta,pa je kao takva sračunata u cilju izbjegavanja krivice.</span>
</p>
<p class="p4">
<span>Naime,svjedoci R. i P. su sa sigurnošću prepoznali okrivljenog kao izvršioca krivičnog djela,a kod okrivljenog je policija pronašla i od istog privremeno oduzela mobilni telefon „Nokia 6300“ IMEI35681802822375, vlasništvo oštećenog L.S.,te mobilni telefon „Iphone“ za koji okrivljeni tvrdi da ga je pronašao na podu jednog lokala,kao i novac u iznosu od preko 600 eura i 170KM. Osim toga,okrivljeni P.M. je istakao da je u kritičnom periodu često dolazio u kafe „P.“,te da je često nosio kačket sa oznakom adidas,a isti je i ranije od strane ovog suda osuđivan zbog krivičnih djela krađe ,koje je vršio na identičan način,oduzimanjem stvari od oštećenih turista ,koristeći njihovu nepažnju na plaži,a kako to proizilazi iz njegovog iskaza. Pri tom,okrivljeni je u izjavi u istrazi (list spisa 25) za sebe dao podatke da je nezaposlen i da ga izdržava supruga i djeca,dok je na zapisniku o glavnom pretresu dao podatke da je zaposlen sa mjesečnom zaradom od 500 eura ,a što je sud cijenio kao sračunatu odbranu kojom bi dokazao porijeklo novca koji je pretresom policija pronašla kod istog u iznosu od preko 600,00eura i 170KM.</span>
</p>
<p class="p4">
<span>Stoga je,iz navedenih razloga neosnovana odbrana okrivljenog da nije izvršio predmetno krivično djelo,a osim toga njegova odbrana nije potvrđena niti jednim izvedenim dokazom.</span>
</p>
<p class="p5">
<span>	 </span>
</p>
<p class="p5">
<span>	Ocjenom izvedenih dokaza i to svakog pojedinačno i u njihovoj međusobnoj vezi, te dovodeći ih u vezu sa odbranom okrivljenog nesumnjivo je utvrdjeno da je okrivljeni P.M.  dana 19 jula 2012 godine oko 01,00časova u kafe baru „P.“ u HN,u namjeri da prisvajanjem tuđih pokretnih stvari pribavi protivpravnu imovinsku korist, iskoristivši nepažnju oštećenog J.L. iz K. koji je sa društvom stajao za stolom u navedenom lokalu,sa stola oduzeo mušku crnu platnenu torbicu ,vlasništvo oštećenog,u kojoj se nalazila lična karta izdata u Švedskoj na ime J.L. i njegov mobilni telefon „Samsung Galaxy S“,te pasoš Republike Srbije  izdat na ime oštećenog R.B. i novac u iznosu od 100,00eura,nakon čega se udaljio u nepoznatom pravcu ,zatim dana 22.07.2012 godine u popodnevnim časovima na plaži ispod Titove vile u Igalu,postupajući u istoj namjeri sa peškira na plaži oduzeo ranac sive boje  vlasništvo oštećenog L.S. iz T. koji se tada nalazio u moru,a u kojem je bio telefon marke „Nokia 6300“IMEI 35681802822375,fotoaparat marke „Cannon“ i novac u iznosu od 15,00eura,zatim dana 23.07.2012 godine na plaži ispod Titove vile u Igalu,postupajući u namjeri da prisvajanjem tuđih pokretnih stvari pribavi protivpravnu imovinsku korist ,iskoristivši nepažnju oštećenog T.M. iz D. koji je otišao na tuš,iz njegove torbe za plažu oduzeo mobilni telefon „Samsung“ crne boje i novčanik smeđe boje u kojem se nalazio novac u iznosu od 250 KM i 375,00 eura,lična dokumenta i službena legitimacija MUP-a Republike Srpske na ime oštećenog i bankovne kartice „Razvojne banke“ BiH.</span>
</p>
<p class="p4"></p>
<p class="p4">
<span>Pravno kvalifikujući ovako na nesumnjiv način utvrđeno činjenično stanje sud je našao da se u radnjama okrivljenog stiču sva bitna obilježja produženog krivičnog djela krađa iz čl.239.st.1. u vezi čl.49.stav 1.KZ .</span>
</p>
<p class="p5">
<span>	Ovo stoga jer je okrivljeni u namjeri da sebi pribavi protivpravnu imovinsku korist,na opisani način u mjesecu julu 2012 godine,u tri navrata oduzimao tuđe pokretne stvari i novac.</span>
</p>
<p class="p7">
<span>U konkretnom slučaju radi se o tri</span><span class="s1"> </span><span>istovrsna</span><span class="s1"> </span><span>krivična djela , koja su izvršena u vremenskoj povezanosti –u mjesecu julu 2012 godine,od strane istog učinioca i koja kao takva predstavljaju cjelinu zbog načina izvršenja-korišćenje iste situacije-nepažnje oštećenih,a sve radnje su izvršene su jednim jedinstvenim umišljajem okrivljenog-da pribavi protivpravnu imovinsku korist za sebe. </span>
</p>
<p class="p4">
<span>U odnosu na oblik vinosti,sud je utvrdio da je okrivljeni ovo krivično djelo počinio sa umišljajem, jer je  bio svjestan  svog djela i htio je  njegovo izvršenje, a to obzirom da je bio svjestan da prisvaja tuđe pokretne stvari a radi pribavljanja protivpravne imovinske koristi .</span>
</p>
<p class="p5"></p>
<p class="p5">
<span>	Odlučujući o vrsti i visini krivične sankcije koju okrivljenim treba izreći za počinjeno krivično djelo,sud je cijenio sve okolnosti iz čl.42 KZ,pa je od otežavajućih okolnosti okrivljenom cijenio raniju osuđivanost zbog istovrsnih krivičnih djela ,dok mu nije našao olakšavajućih okolnosti. Cijeneći navedene okolnosti,te imajući u vidu stepen krivice okrivljenog,jačinu ugrožavanja zaštićenog dobra i raniji život okrivljenog, sud je uvjerenja da će se opšta svrha krivičnih sankcija predvidjena čl.4.KZ ostvariti i  kaznom zatvora u trajanju od 6 mjeseci,a koja je adekvatna težini počinjenog krivičnog djela i stepenu krivice okrivljenog. Shodno čl.51.st.1 KZ sud je okrivljenom u navedenu kaznu zatvora uračunao vrijeme provedeno u pritvoru počev od 25.07.2012 godine pa nadalje.</span>
</p>
<p class="p5"></p>
<p class="p5">
<span>	Na osnovu čl.239.stav 2. ZKP-a okrivljeni je obavezan da na ime imovinsko pravnih zahtjeva oštećenom J.L. plati iznos od 200,00eura,a oštećenom T.M. iznos od 80,00 eura,dok je oštećeni R.B. radi ostvarivanja imovinskopravnog zahtjeva upućen na parnični postupak,kao i oštećeni J.L. i T.M. u preostalom dijelu imovinskopravnih zahtjeva .</span>
</p>
<p class="p4">
<span> Naime,provedenim ekonomskim vještačenjem je nesumnjivo utvrđeno da vrijednost mobilnog telefona „Samsung galaxy S“ vlasništvo J. iznosi 200,00 eura,te da oštećenom T. od ukupno oduzetog novca nije vraćen iznos od 80,00 eura. Obzirom da je oštećeni R. ,kao i oštećeni J. i T. u preostalom dijelu imovinskopravnih zahtjeva tražili nadoknadu za oduzete lične dokumente-pasoše,lične karte,to su u tom dijelu upućeni na parnični postupak,jer podaci u ovom postupku nisu pružali dovoljno osnova ni za djelimično presuđenje.</span>
</p>
<p class="p5"></p>
<p class="p5">
<span>	Na osnovu čl.112.stav 1 i čl.113.stav 1. KZ u vezi čl.482.stav 1 i 2. ZKP-a od okrivljenog P.M. se oduzima se novac u iznosu od 60,00 eura,kao imovinska korist pribavljena izvršenje predmetnog krivičnog djela na štetu oštećenog L.S.,kao iznos koji odgovara vrijednosti oduzetog fotoaparat marke „Cannon“. Naime,oštećeni L.S. nije postavio imovinskopravni zahtjev,a kako je okrivljeni od istog oduzeo navedeni fotoaparat,to se od istog oduzima navedeni iznos novca kao vrijednost fotoaparata,jer niko ne može zadržati korist pribavljenu krivičnim djelom.</span>
</p>
<p class="p5"></p>
<p class="p5">
<span>	Odluka o troškovima krivičnog postupka zasniva se na odredbi čl.229.st. 1.ZKP-a, pa je sud okrivljenog obavezao da plati troškove krivičnog postupka u iznosu od 27,50 eura koji se odnose na troškove provedenog ekonomskog vještačenja,kao i iznos od 50,00 eura na ime paušala,koji je odmjeren u skladu sa složenosti,dužinom trajanja krivičnog postupka i imovnim stanjem okrivljenog.</span>
</p>
<p class="p5"></p>
<p class="p5"></p>
<p class="p1">
<span class="s1">OSNOVNI SUD U HN</span>
</p>
<p class="p1">
<span>Dana 28.08.2012 godine.</span>
</p>
<p class="p5"></p>
<p class="p5"></p>
<p class="p5">
<span class="s1">Zapisničar	</span><span>				            </span><span class="s1">                  Sudija  </span>
</p>
<p class="p5">
<span>Milović Tereza     </span><span class="s1">				                    </span><span>Branislav Leković</span>
</p>
<p class="p5"></p>
<p class="p5"></p>
<p class="p5">
<span class="s3">Pravna pouka:</span>
</p>
<p class="p5">
<span>Protiv ove presude dozvoljena je žalba </span>
</p>
<p class="p5">
<span>u roku od 8 dana od dana prijema, </span>
</p>
<p class="p5">
<span>Višem sudu u Podgorici, a preko ovog suda. </span>
</p>
<p class="p5"></p>
<p class="p8">
<span>DNA: </span>
</p>
<p class="p8">
<span>-ODT H.Novi</span>
</p>
<p class="p8">
<span>-okrivljenom  </span>
</p>
<p class="p8">
<span>-braniocu adv.M.LJ.</span>
</p>
<p class="p8">
<span>- u spise </span>
</p>
<p class="p9"></p>


</body>
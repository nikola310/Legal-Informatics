<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-size:12pt;font-family:'Arial'}
.span3{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:center;">
<span class="span1">K. br. 86/15</span>
</p>
<p style="text-align:center;">
<span class="span1"></span><span class="span1"> </span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">Osnovni sud u Bijelom Polju prvostepeni krivični sud sudija pojedinac Dragan Mrdak, uz učešće samostalnog referenta-zapisničara Koviljke Lješnjak, u krivičnom predmetu protiv okrivljenog </span><span class="span1">Z.B.</span><span class="span1">a, iz Bijelog Polja, zbog krivičnog djela teška krađa iz čl. 240 st. 1 tač. 1. Krivičnog zakonika CG, rješavajući po optužnici ODT-a, iz Bijelog Polja,  Kt.br.34/15 od 04. 05. 2015 godine, nakon održanog usmenog, glavnog i javnog pretresa u prisustvu zamjenice ODT-a, iz Bijelog  Polja, Kljajević Katarine, okrivljenog </span><span class="span1">Z.B.</span><span class="span1">a, branioca okrivljenogi </span><span class="span1">A.Š.R.</span><span class="span1">a, a u odsustvu punomoćnika oštećenog </span><span class="span1">D.</span><span class="span1"> ''</span><span class="span1">O.</span><span class="span1">'' iz Podgorice,  dana 02. 12. 2015.  godine, donio je i javno objavio:</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni  </span><span class="span1">Z.B.</span><span class="span1">O JMB,</span><span class="span1">..</span><span class="span1">, od oca N</span><span class="span1">.</span><span class="span1"> i majke V</span><span class="span1">.</span><span class="span1">, rođene A</span><span class="span1">.</span><span class="span1">, rođen </span><span class="span1">....</span><span class="span1"> godine, u Bijelom Polju, sa prebivalištem u mjestu rođenja, Ul. </span><span class="span1">O.</span><span class="span1">a, državljanin Crne Gore, pismen, sa završenom srednjom školom, neoženjen, osuđivan i to: presudom Osnovnog suda u Bijelom Polju K. br.115/08 od 05.05.2008 godine, zbog krivičnog djela nasilničko ponašanje iz čl.195. st.2. u vezi st.1. KZ, na kaznu zatvora od  četiri mjeseca, uslovno na dvije godine; presudom Višeg suda u Bijelom Polju K. br.25/10 od 14.06.2010 godine, zbog krivičnog djela iz čl.300 st.1. KZ CG, na kaznu zatvora od jedne godine,</span>
</p>
<p>&nbsp;</p>
<p style="text-align:center;">
<span class="span1">K r i v    j e</span>
</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">-   ''Dana 03. 02. 2015 godine, oko 05,20 h, u Bijelom Polju, u Ul. </span><span class="span1">V.</span><span class="span1">a nakon što se upotrebom alkohola doveo u stanje da je njegova sposobnost da shvati značaj svog djela i da upravlja svojim postupcima, bila bitno smanjena u  namjeri da sebi pribavi protivpravnu imovinsku korist, obio objekat prodavnice, vlasništvo oštećene </span><span class="span1">D.</span><span class="span1"> ''</span><span class="span1">O.</span><span class="span1">'', na način što je upotrebom podesnog sredstva-pajsera dužine 0,5 m, polomio bravu na sporednim vratima na prednjoj strani objekta, da bi zatim upotrebom fizičke sile otvorio vrata, ušao u unutrašnjost objekta i iz registar kase oduzeo novac u iznosu od 100,00 eura, a iz fijoke stola na kojem se nalazila registar kasa, oduzeo novac u iznosu od 76,00 € nakon čega je, kada je zatečen od strane ovlašćenih policijskih službenika, dio novca u iznosu  od  77,50 eura sakrio iza monitora kompjutera, koji se nalazio na jednoj od polica, a drugi dio novca u iznosu  98,50 eura, razbacao između o</span><span class="span1">bor</span><span class="span1">enih stvari i  polica u objektu, pri čemu je okrivljeni bio svjestan svog djela i htio njegovo izvršenje,</span>
</p>
<p>&nbsp;</p>
<p>
<span class="span1">- čime je  izvršio krivično djelo teška krađa  iz čl. 240. st.1. tač.1. Krivičnog zakonika Crne Gore,  </span>
</p>
<p>
<span class="span1"></span><span class="span1"></span>
</p>
<li>
<span class="span2">- za koje ga sud primjenom citiranih zakonskih propisa, i čl. 2, 4, 5, 13,  14. st. 2, 15, 32, 36, 42, 45 i 46 Krivičnog zakonika  i čl. 226, 229 i 374 Zakonika o krivičnom postupku</span>
</li>
<p>&nbsp;</p>
<p>&nbsp;</p>
<li style="text-align:center;">
<span class="span2">O S U Đ U J E</span>
</li>
<p>&nbsp;</p>
<li>
<span class="span2">Na kaznu zatvora od </span><span class="span2">3 ( tri ) mjeseca</span><span class="span2">.</span>
</li>
<p>&nbsp;</p>
<li>
<span class="span2">Okrivljenom se primjenom i člana 71 i 72. KZ,  i z r i č u:</span>
</li>
<p>&nbsp;</p>
<p>&nbsp;</p>
<li style="text-align:center;">
<span class="span2">MJERE BEZBJEDNOSTI</span>
</li>
<p>&nbsp;</p>
<p>&nbsp;</p>
<li>
<span class="span2">Obavezno liječenje alkoholičara </span><span class="span2">koja će se  izvršavati u Ustanovi za izvršenje kazne zatvora ili u odgovarajućoj zdravstvenoj ili drugoj specijalizovanoj ustanovi i trajati dok postoji potreba za liječenjem ali ne duže od tri mjeseca koliko je okrivljenom i izrečena kazna zatvora.</span>
</li>
<p>&nbsp;</p>
<li>
<span class="span2">Obavezno liječenje narkomana koja će se </span><span class="span2">izvršavati u Ustanovi za izvršenje kazne zatvora ili u odgovarajućoj zdravstvenoj ili drugoj specijalizovanoj ustanovi  i trajati dok postoji potreba za liječenjem s tim što njeno ukupno trajanje može biti duže od tri mjeseca, ali ne duže od tri godine.</span>
</li>
<p>&nbsp;</p>
<p>
<span class="span1"> Okrivljeni se obavezuje da ovom sudu na ime paušala plati iznos od 30,00 €, €, i da plati  ostale troškove postupka u iznosu od 194,00 €,   na žiro račun br. 832 - 151 - 35, depozita novčanih kazni, troškova  postupka i  paušala</span><span class="span3">, </span><span class="span1">sve prednje u roku od 15 dana, od dana pravnosnažnosti presude pod prijetnjom prinudnog izvršenja, s tim što će dokaz o izvršenoj uplati dostaviti krivičnoj pisarnici ovog suda. </span>
</p>
<p>&nbsp;</p>
<li>
<span class="span1">   </span><span class="span2">Imovinsko pravnog zahtjeva nije bilo.  </span>
</li>
<p>
<span class="span1"></span><span class="span1"></span><span class="span1"></span>
</p>
<p>
<span class="span1">    </span>
</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">  </span><span class="span1">Optužnicom ODT-a, u B. Polju, KT. br. 34/15 od 04. 05. 2015 . godine, optužen je   </span><span class="span1">Z.B.</span><span class="span1">o iz Bijelog Polja, zbog krivičnog djela teška kradja iz čl. 240 st. 1 tač. 1 Krivičnog zakonika CG.</span>
</p>
<p>&nbsp;</p>
<p>
<span class="span1">Glavni pretres je održan i zaključen dana 02. 12. 2015. godine u prisustvu zamjenice ODT-a Kljajević Katarine, okrivljenog </span><span class="span1">Z.B.</span><span class="span1">a, njegovog branioca </span><span class="span1">A.Š.R.</span><span class="span1">a a u odsustvu obaviještenog zastupnika oštećene </span><span class="span1">D.</span><span class="span1"> ''</span><span class="span1">O.</span><span class="span1">'' iz Podgorice.</span>
</p>
<p>&nbsp;</p>
<p>
<span class="span1">Na glavnom pretresu zamjenica ODT-a je  izmjenila činjenični opis iz  optužnice u  pogledu subjektivnog elementa i istom dodala riječi: ''pri čemu je bio svjestan svog djela i njegove zabranjenosti i htio njegovo izvršenje'' u ostalom dijelu u pogledu činjeničnog opisa i pravne kvalifikacije optužnica  jeostala neizmijenjena.</span>
</p>
<p>&nbsp;</p>
<p>&nbsp;</p>
<p>
<span class="span1">U završnoj riječi zamjenca ODT-a Kljajević Katraina je istakla: '' da  cijeneći dokaze izvedene tokom postupka smatra da je činjenično stanje iz dispozitiva izmijenjene optužnice u potpunosti dokazano i samim tim utvrđeno da je okrivljeni </span><span class="span1">Z.B.</span><span class="span1">o, izvršio krivično djelo koje mu je optužnicom stavljeno na teret. Tražila je od suda da se za isto oglasi krivim a shodno nalazu vještaka neuropsihijatra dr. </span><span class="span1">LJ.M.</span><span class="span1">a predložila da mu sud u smislu čl. 67.  st.1.tač.3 i 4 Krivičnog zakonika, izrekne mjera obaveznog liječenja narkomana i obaveznog liječenja alkoholičara  na slobodi. </span>
</p>
<p>&nbsp;</p>
<p>
<span class="span1">Punomoćnik oštećene u toku postupka pridružio se krivičnom gonjenju s tim što nije istakao imovinsko pravni zahtjev.</span>
</p>
<p>
<span class="span1"></span>
</p>
<p>
<span class="span1">Okrivljeni </span><span class="span1">Z.B.</span><span class="span1">o u odbrani datoj u toku istražnog postupka u bitnom je istakao:  da sa roditeljima živi u </span><span class="span1">O.</span><span class="span1">oj ulici u Bijelom Polju. Dana 02.02.105 godine, </span><span class="span1">Bor</span><span class="span1">avio je u kafani u naselju Nikoljac gdje je pio pivo i rakiju jabukovaču.Tu je proveo čitav dan i dosta je popio. Po prethodnom dogovoru sa djevojkom oko 18,00 časova, otišao je iz kafane, pa su se našli u školskom dvorištu kod Gimnazije s tim što je njegova djevojka </span><span class="span1">J.</span><span class="span1">a, donijela jedan litar lozove rakije koju je on potom konzumirao. Ne sjeća se a misli da su se njih dvoje tu zadržali do 02,00 h, pa je </span><span class="span1">J.</span><span class="span1">a pošla u naselje iza Gimnazije kod tetke, a on je pošao u pravcu grada. Koliko se sjeća prolazeći pored prodavnice ''</span><span class="span1">O.</span><span class="span1">'' u </span><span class="span1">V.</span><span class="span1">oj ulici, spustio se niz stepenice s namjerom da pronađe toalet. Ne sjeća se kako je ušao u prodajni objekat prodavnice ''</span><span class="span1">O.</span><span class="span1">'', ali zna da je odmah nakon toga neko prišao ulaznim vratima i kazao mu ''izlazite napolje''. Začuo je zvuk repertiranja pištolja i odmah je legao na pod.Bio je na dnu poslovnog objekta  kada je u unutrašnjost istog ušla policija i upalila svijetlo. Do njega su stigla tri policajca, ustao je, oni su ga pretresli i u džep od gornjeg dijela trenerke pronašli mu 7,00 €. Pitali su ga ''otkud ti ovdje'', odgovorio im je da ne zna, jer je konzumirao veću količinu alkohola, a tada je čuo da se oglasio alarm. Nakon ovoga policajci su ga službenim vozilom priveli u prostorije CB Bijelo Polje.Ne sjeća se da je oduzeo bilo kakav novac iz prodavnice ''</span><span class="span1">O.</span><span class="span1">'', a kada je davao izjavu u policiji, pitali su ga ima li novca kod sebe, pošto je iz poslovnog prostora otuđeno nešto novca.Pitali su ga gdje je novac koji je oduzeo, koliko je razumio radilo se o nekom metalnom novcu, taj novac nije imao kod sebe, kazao im je da kod sebe ima samo 7,00 €. Žao mu je što je do ovoga došlo, što je sebe doveo u ovakvu situaciju, policija mu je prilikom saslušanja kazala da su pronašli otuđeni novac negdje unutar poslovnog objekta ''</span><span class="span1">O.</span><span class="span1">''u blizini mjesta gdje su njega zatekli.  Na glavnom pretresu od  18.06.2015  godine, priznao je djelo s tim što je istakao da se ne osjeća krivim i dodao je da je on kritičnog događaja bio u alkoholisanom stanju i da se ne sjeća šta se sve dešavalo pa iz tog razloga su neke stvari možda bile različite u odnosu na to kako je napisano u optuženju i kako su predstavili svjedoci. Dan prije kritičnog događaja </span><span class="span1">B.</span><span class="span1">avio je u kafanama da bi uveče došao kod Gimnazije gdje je popio jednu flašu rakije tako da se daljih dešavanja do momenta  kada su ga probudili repertirani pištolji najbolje ne sjeća, misli da je u momentu kritičnog događaja bio u jako alkoholisanom stanju jer je prethodno što preko dana što uveče kod Gimnazije popio dva litra alkohola.U predmetnom objektu je zaspao možda se probudio kada je čuo repertiranje pištolja i dernjavu, ne može se sjetiti zašto je došao u taj objekat.  Ne zna da li je iz predmetnog objekta uzimao neki novac. Ne zna i ne sjeća se da je kritične prilike uzimao neki novac iz kasa u predmetnom objektu možda jeste ali se ne sjeća, zna da se u objektu probudio kada je došla policija tamo je spavao možda minut dva a možda dan i dva. Upozoren na razlike u kazivanju u toku istražnog postupka i na </span><span class="span1">glavnom pretresu istakao je da je možda kritične prilike  svratio do predmetnog objekta da vrši nuždu, mada se nikako ne može sjetiti zašto je kritične prilike svratio u taj objekat. Sad se ne sjeća  kako se zvala djevojka sa kojom je kritične večeri pio kod Gimnazije i ta djevojka nikad neće doći do Bijelog Polja.  Zadnjih 20 do 25 godina konzumira alkohol, zadnjih pet do šest godina skoro svakodnevno pije alkohol u neograničenim količinama, i skoro svakodnevno je pijan.</span>
</p>
<p>
<span class="span1">I prije ovog događaja dešavalo mu se da bude alkoholisan u toj mjeri da ima prekid filma i da se ne sjeća detalja. Mada se  nakon tih dešavanja niko nije žalio da mu je uradio nešto loše. Nikad nije liječen od zavisnosti i smatra da nije zavisnik od alkohola, jer mu se dešavalo mjesec do dva da ne pije alkohol, najčešće pije sam kući. Na glavnom pretresu od 27. 11. 2015 godine, dodao je da duže vremena koristi i psihoaktivne supstance, bilo ga je sramota da to ranije kaže, nekad je koristio ''marihuanu'', a zadnjih pet godina ''heroin''.</span>
</p>
<p>&nbsp;</p>
<p>
<span class="span1">U završnoj riječi branilac okrivljenog je istakao da  izmijenjena optužnica u pogledu voljnog elementa – umišljaja ne može da stoji, iz razloga što njegov branjenik nije bio svjestan radnji koje je preduzimao jer se radi o licu koje je dugogodišnjii zavisnik od alkohola i narkotika i zbog te činjenice on sebe nije doveo u stanje alkoholisanosti i neuračunljivosti da bi izvršio krivično djelo već zbog zavisnosti. Takve činjenice su tokom postupka dokazane i sam okrivljeni je svjestan štetnosti svojih radnji pa je samoinicijativno započeo postupak liječenja i to onakav kakav tužilac predlaže kao mjeru. Tražio je od suda da primijeni zakon. </span>
</p>
<p>&nbsp;</p>
<p>
<span class="span1">U završnoj riječi okrivljeni </span><span class="span1">Z.B.</span><span class="span1">o  u potpunosti je usvojio završnu riječ svog branioca i dodao da se kaje zbog izvršenog  krivičnog djela, već se podvrgao liječenju po uputu ljekara Dispanzera za mentalno zdravlje iz B. Polja </span><span class="span1">K.G.</span><span class="span1">, liječi se u Bolnicu u Beranama kod dr </span><span class="span1">R.</span><span class="span1">a </span><span class="span1">R.</span><span class="span1">a.</span>
</p>
<p>&nbsp;</p>
<p>
<span class="span1">Radi utvrdjivanja odlučnih činjenica i donošenja pravilne i zakonite odluke, sud je na glavnom pretresu izveo sledeće dokaze: saslušao u svojstvu svjedoka   zastupnika oštećenog </span><span class="span1">D.</span><span class="span1"> ''</span><span class="span1">O.</span><span class="span1">'' </span><span class="span1">M.R.</span><span class="span1">a, pročitao iskaz svjedoka </span><span class="span1">M.V.</span><span class="span1">a sa zapisnika o saslušanju svjedoka pred zamjenicom ODT-a iz Bijelog Polja Kt. br. 34/15 od 30.04.2015 godine; pročitao nalaz i mišljenje vještaka medicinske struke dr </span><span class="span1">K.G.</span><span class="span1"> od 19.08. 2015 godine, saslušao vještaka dr. </span><span class="span1">K.G.</span><span class="span1">na glavnom pretresu, pročitao nalaz psihologa </span><span class="span1">V.N.</span><span class="span1">od 08.07.2015. godine, pročitao i to: zapisnik o uviđaju Uprave policije CB Bijelo Polje od 03. 02. 2015 godine; potvrdu  o povraćaju privremeno oduzetih predmeta  Uprave policije CB Bijelo Polje od 03.02.2015 godine izdata na ime </span><span class="span1">M.R.</span><span class="span1">a; službenu zabilješku Uprave Policije CB Bijelo Polje od 03. 02. 2015 godine, sačinjena u  formi zapisnika o uviđaju; medicinsku dokumentaciju izdatu na ime okrivljenog - izvještaj ljekara specijaliste Doma zdravlja Bijelo Polje br. protokola 3528 od 08.07.2015 godine; pročitao nalaz i mišljenje vještaka medicinske struke psihijatra dr </span><span class="span1">LJ.M.</span><span class="span1">a od 19.11.2015. godine;  saslušao na glavnom pretresu vještaka dr. </span><span class="span1">LJ.M.</span><span class="span1">a</span><span class="span3">;</span><span class="span1"> izvršio uvid u izvještaj ljekara specijaliste JZU Berane broj protokola 2583 od 17. 11. 2015 godine; uvid u  izvještaj ljekara specijaliste Doma zdravlja B. Polje br. protokola  6023 od 16. 11. 2015 godine; uvid u  izvještaj ljekara specijaliste Doma zdravlja B. Polje br. protokola  6205 od 16. 11. 2015 godine; izvršio uvid u Uvjerenje Ministarstva pravde CG br.132/2015 od 19.05.2015. godine; pročitao akt krivične pisarnice ovog suda od 01. 12. 2015 godine.</span>
</p>
<p>
<span class="span1"> </span>
</p>
<li>
<span class="span1">Cijeneći odbranu okrivljenog dokaze pojedinačno i u medjusobnoj vezi, a shodno čl. 370 Zakonika o krivičnom postupku, sud je utvrdio činjenično stanje i na osnovu istog zaključio da je okrivljeni izvršio krivično djelo stavljeno mu na teret i da je za isto kriv. </span>
</li>
<li>
<span class="span1">Odbranu okrivljenog u kojoj je isti priznao djelo a negirao krivicu, sud je cijenio kao jasno, potpuno i nedvosmisleno priznanje, potvrđeno svim izvedenim dokazima u toku postupka, s tim što sud nije prihvatio da na njegovoj strani ne postoji krivica iz razloga koji slijede:</span>
</li>
<p>
<span class="span1">Naime iz iskaza svjedoka </span><span class="span1">M.R.</span><span class="span1">a  datog u toku istražnog postupka proizilazi da je zaposlen u prodavnici ''</span><span class="span1">O.</span><span class="span1">'' u Bijelom Polju. Kritičnog dana oko 05,00 h, telefonskim putem ga je obavijestila  security firma ''Lab'' iz Nikšića da se   u njihovoj prodavnici ''</span><span class="span1">O.</span><span class="span1">'', u ul. </span><span class="span1">V.</span><span class="span1">oj aktivirao alarm i da su primijetili neko kretanje unutar objekta. Rekao im je da obavijeste policiju, on se spremio i za deset minuta bio je ispred prodavnice ''</span><span class="span1">O.</span><span class="span1">'', gdje je zatekao policiju. Vidio je da su obijena  sporedna vrata na objektu prodavnice jer su ista prije toga bila zavarena. Otključao je glavna vrata i ušao u objekat zajedno sa policijskim službenicima. Kada je uključio svijetlo,  primijetio je da su police u objektu bile o</span><span class="span1">bor</span><span class="span1">ene i stvari razbacane. U dnu prodavnice je ležalo neko lice sa kapuljačom na glavi i kada  su mu policijski službenici skinuli kapu, vidio je da se radi o </span><span class="span1">Z.B.</span><span class="span1">u. Vido je da je kasa otvorena, papiri u njoj razbacani, a nedostajao je novac. Tada je iza monitora - kompjutera pronašao novac u iznosu od 80,00 €, koji je predao policiji, novac je potom uz potvrdu vraćen. Preostali dio novca od  96,00 €, je pronašao u  toku dana u  objektu prodavnice  a bio je razbacan između o</span><span class="span1">B.</span><span class="span1">enih stvari i polica, to je prijavio policiji. Na glavnom pretresu  ostajući pri ovom iskazu dodao je da je   sav novac koji je bio u registar kasi nađen u objektu na mjestima  kako je to prethodno opisao. Nije se mogao izjasniti da li je okrivljeni imao novca kod sebe jer on nije  vršio njegov pretres već policija. Okrivljenog je prije kritičnog događaja poznavao, kritične prilike </span><span class="span1">Z.</span><span class="span1"> je djelovao dosta pijano u to ga je uvjerio njegov opšti izgled, nepovezana priča i ponašanje, nije se mogao izjasniti da li je okrivljeni bio svjestan gdje se nalazi i šta se dešava. Na stolu u njihovom objektu nalazi se registar kasa u kojoj stoji novac, na tom stolu ima jedna fioka. Kritične večeri prilikom zatvaranja prodavnice u kasi je ostavljeno 100 € a ostatak novca bio je u toj fioci. Radilo se o novcu porijeklom od mušterija kad ne uzmu kusur u kompletnom iznosu ili ih pak nešto časte. Na odjeljenju gdje stoji HTZ oprema odmah prilikom ulaska u objekat pronašao je dio tog novca nekih 70-tak  eura a drugi dio novca pronađen je ujutru oko 9 časova prilikom policijskog uviđaja, novac koji je bio kod HTZ opreme bio je razbacan, ne sjeća se u kojim apoenima su bile te novčanice, uglavno se radilo o papirnom novcu, mada je  bilo i nešto gvozdenog novca. Drugi dio novca bio je na jednom mjestu s tim što su te novčanice bile zgužvane djelovalo je kao da su stiskane u ruci. Registar kasa je bila otvorena, a takođe je bila otvorena i fioka u kojoj je bio ostali novac. Iz te fioke je bilo sve izvađeno kako novac tako i njihova dokumenta koja su bila rasturena po patosu oko stola. Te večeri nijesu narušavali lice mjesta osim što su policajci novac koji je nađen kod HTZ opreme uzeli, i ponijeli sa sobom   taj novac su im naknadno vratili.   Zadnji izlazi iz objekta, zaključava objekat i pali alarm i kritične večeri, ostavio je zatvorene kako registar kasu, tako i fioku od stola u kojoj se nalazio dio novca i dokumentacija. Na kritičnom mjestu zatekao je policiju koja je već bila ispred objekta  nakon što je otključao ulazna vrata u objekat su ušli  zajedno on i policija. Policajaca je bilo trojica jedan je ostao na vratima dvojica su ušli sa njim u unutrašnjost objekta, prvo su upalili jedan red svijetala, policajci su se potom predstavili i tražili da se javi ko je u radnji, repertirajući </span><span class="span1">pri tom pištolje, </span><span class="span1">Z.</span><span class="span1"> se nije javljao, njega su primijetili tek kada su prišli do njega, bio je budan, bio je u nekom čučećem položaju, kada su  mu skinuli kapuljaču gledao je malo uznevijereno. Misli da je tom prilikom policiji rekao nešto u smislu ''ne znam šta radim ovdje'', mada je bio udaljen od njih i dalje nije slušao da li je bilo neke priče između policajaca i </span><span class="span1">Z.</span><span class="span1">a. Policajci su ga potom sa lisicama na rukama sproveli u svoje službeno vozilo. Od tih 176,00 €, firma </span><span class="span1">O.</span><span class="span1"> je bila vlasnik 100,00 € koji novac je stajao na ime depozita a ostali novac je bilo takođe vlasništvo </span><span class="span1">O.</span><span class="span1">a s tim što je to bio novac koji je stajao u fioci od stola prikupljen na način kako je to prethodno opisao. Ne zna ko su bili policajci koji su kritične večeri postupali u predmetnom objektu prilikom lišavanja slobode okrivljenog. Iskaz ovog svjedoka, sud je u potpunosti prihvatio kao jasan, logičan i uvjerljiv, nesračunat na otežavanje ili pak olakšavanje krivično pravnog položaja okrivljenog.</span>
</p>
<p>&nbsp;</p>
<p>
<span class="span1">Iz iskaza svjedoka </span><span class="span1">M.V.</span><span class="span1">a – punomoćnika oštećenog </span><span class="span1">D.</span><span class="span1"> ''</span><span class="span1">O.</span><span class="span1">''  datog u toku istražnog postupka proizilazi da se on u ime oštećenog  pridružuje krivičnom gonjenju protiv osumnjičenog </span><span class="span1">Z.B.</span><span class="span1">a, s tim što ne postavlja imovinsko pravni zahtjev jer im je novac koji je otuđen iz kase u iznosu od 176,00 €, vraćen. UP CB Bijelo Polje, uz potvrdu o privremenom vraćanju oduzetih stvari predala im je iznos od 80,00 €, dok je preostali iznos do 176,00 €, pronašao poslovođa </span><span class="span1">M.R.</span><span class="span1">, istog dana nakon što je završen uviđaj.</span>
</p>
<p>&nbsp;</p>
<p>
<span class="span1">Iz nalaza i mišljenja vještaka medicinske struke dr </span><span class="span1">K.G.</span><span class="span1"> proizilazi  da je ona nakon urađenog psihijatrijskog pregleda i psihološkog tretiranja </span><span class="span1">Z.B.</span><span class="span1">a, obavljenog dana 08.07.2015 godine, u prostorijama Centra za mentalno zdravlje Bijelo Polje, te subjektivnih kazivanja iz spisa utvrdila sledeće: da </span><span class="span1">Z.B.</span><span class="span1">o ima 35 godina, završio Srednju školu, smjer trgovina, nezaposlen je, razveden, i živi sa roditeljima. Negirao je ranija tjelesna oboljenja, a sklon je uzimanju alkoholnih pića prema autoanamnestičkim podacima, pije od svoje 15 godine, naročito nakon pogibije brata 2003 godine. U  pijanom stanju zna da bude agresivan i da lomi i nakon toga se ničega ne sjeća. Povremeno je uzimao ''marihuanu'' poslednji put više mjeseci prije kritičnog događaja. Uzimao je ponekad i tablete za smirenje, naveo je da ''heroin'' nije uzimao. U porodičnoj anamnezi njegova majka je psihijatrijski liječena. Po vještaku u vrijeme pregleda kod </span><span class="span1">Z.B.</span><span class="span1">a vidljivi su znaci hronične zloupotrebe alkohola, sa razvijenim posledicama kako na tjelsnom tako i psihičkom i socijalnom stanju. Kod njega su prisutni i znaci psihotičnog procesa koji u trenutku pregleda nije bio manifestvovan. Primjećuju se simptomi sekundarnog akoholizma što podrazumijeva da su znaci  psihičkog poremećaja primarni a da je alkoholizam posledičan. U tim slučajevima osoba uzima alkohol da bi smirila unutrašnje doživljanje izazvanim simptomima duševne bolesti. Tako se vremenom razvija zavisnost od alkohola i druge posledice.  Za okrivljenog je neophodno psihijatrijsko liječenje pa bi se moglo sprovoditi na slobodi u Centru za mentalno zdravlje. Pojašnjavajući svoj nalaz na glavnom pretresu istakla je da joj se potkrala štamparska greška u osnovnom nalazu i mišljenju tako da sada u poslednjem pasusu mišljenja stoji: ''da predlaže mjeru obaveznog liječenja alkoholičara'', jer smatra da je okrivljeni krivično djelo stavljeno mu na teret izvršio zbog zloupotrebe alkohola u čijem temelju leži psihijatrijski poremećaj.</span><span class="span1"> Ista mjera bi se u </span><span class="span1">potpunosti mogla sprovoditi ambulantno u Centru za mentalno zdravlje, smatra da bi se efekat  liječenja u potpunosti postigao  i </span><span class="span1">Bor</span><span class="span1">avkom okrivljenog  na slobodi bez obaveznog smještanja  u zdravstvenu ustanovu, s obavezom redovnog javljanja  u Centar za mentalno zdravlje.  Pri tom je i neophodan </span><span class="span1">saradnik od strane porodice koji bi dolazio sa njim na kontrole i koji bi  učestvovao u programu liječenja. Nalaz i mišljenje vještaka sud je u potpunosti prihvatio.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">Iz nalaza i mišljenja vještaka medicinske struke psihologa </span><span class="span1">V.N.</span><span class="span1">proizilazi da pregled </span><span class="span1">Z.B.</span><span class="span1">a vrši po uputu psihijatra. Isti je prvo rođeni u porodici, negira teže povrede i bolesti iz djetinjstva. Psihomotorni razvoj protekao uredno, završio srednju školu, nije oženjen, živi sa roditeljima, žali se na nesanicu i nervozu, konzumira alkohol skoro 20 godina, povremeno uzima tablete za smirenje. Tokom pregleda kontakt se zadovoljavajuće uspostavlja. Dobijeni profil ukazuje na paranoidne ideje potiskivanje afekata inttoverzije, agresivne ispade povezane sa idejama proganjanja, lošu koncentraciju, karakteristike autističke logike i nesnalažanje u socijalnim situacijama. Ideje veličine i odnosa i nepredvidivog ponašanja. Premodbidno stidljiva, povučena i nepovjerljiva ličnost. Nalaz i mišljenje vještaka sud je u potpunosti prihvatio.</span>
</p>
<p>&nbsp;</p>
<p>
<span class="span1">Iz nalaza i mišljenja vještaka medicinske struke dr </span><span class="span1">LJ.M.</span><span class="span1">a proizilazi da je kod okrivljenog </span><span class="span1">Z.B.</span><span class="span1">a naglašena toksikomanska zavisnost ili zloupotreba od alkoholnih pića. Ne postoje podaci da je do sada tretiran zbog abuzusa alkohola, ambulantno ni hospitalno. U konkretnoj situaciji kako je prezentovano u spisima predmeta, optuženi je najvjerovatnije bio u  težem stepenu alkoholisanosti. Ako se prihvati izjava da je konzumirao oko jedan litar rakije za  relativno kratak vremenski period, onda je koncentracija alkohola u organizmu optuženog </span><span class="span1">B.</span><span class="span1">a bila najvjerovatnije u stepenu koji se opisuje kao alkoholisanost teškog stepena. Alkoholisanost ili pijanstvo ili akutna opijenost je prolazno psihičko i fizičko stanje u koje svaki čovjek može sam sebe da dovede pijenjem alkoholnih pića. Toksikomanski alkoholičar je osoba kod koje postoji i psihička i fizička zavisnost od alkohola. Alkohol u svom dejstvu na CNS (centralni nervni sistem) prvo otupljuje, inhibira više centre smještene u kori mozga gdje su smještene funkcije rasuđivanja, inteligencije i koordinacija motornih funkcija, oslobađajući niže centre koji se nalaze u jezgrima ispod kore mozga, u kojima su smješteni nagoni i emocije, pa zahvata i najniže  dijelove što može dovesti do gubitka svijesti pa i smrti. Kočenje, otupljenje viših centara znači gubitak njihove kontrole nad  nižim. Klinička slika može biti veoma različita i podložna je nizu individualnih, situacionih, egzogenih i endogenih faktora. Kod težeg stepena alkoholisanosti dolaze do izražaja psihički i tjelesni simptomi. To su teži motorni poremećaji u vidu zaplitanja jezikom sa otežanom koordinacija pokreta, smetnja vida, posrtanje pri hodu,  izrazito otežano izvođenje niza finih radnji i koordinacije pokreta, pospanost, gubitak kontrole ponašanja, izmjena svijesti sa kolebanjem do gubitka svijesti, amnezijom</span><span class="span3">. </span><span class="span1">Optuženi </span><span class="span1">Z.B.</span><span class="span1">o je u situaciji kako je opisano u spisima predmeta, najvjerovatnije bio u teškom stepenu alkoholisanosti, te zbog alkoholne intoksikacije, manifestvovao je privremenu duševnu poremećenost. </span><span class="span3"> </span><span class="span1">U takvoj</span><span class="span3"> </span><span class="span1"> situaciji optuženi nije mogao u potpunosti upravljati svojim postupcima i shvatiti značaj učinjenog djela, te je u konkretnoj situaciji, kako je opisano u spisima predmeta, njegova uračunljivost bila smanjena u bitnom stepenu. Po vještaku        obzirom na već opisanu fazu zloupotrebe alkoholnih pića sa promjenama u ponašanju, u fazi toksikomanskog alkoholizma, kod  </span><span class="span1">Z.B.</span><span class="span1">a, neophodna je obavezna mjera liječenja alkoholičara u zdravstvenoj ustanovi otvorenog tipa, u trajanju od  6(šest) mjeseci do godinu dana, o čemu bi odlučivao nadležni specijalista psihijatrije. Svako novo prekomerno opijanje i dovođenje sebe u stanje kada postoji mogućnost izmjenjenog ponašanja sa agresijom i konfiktnim </span><span class="span1">situacijama, ili preduzimanje kriminogenih radnji u takvom stanju da može učiniti krivično djelo, optuženi  </span><span class="span1">Z.B.</span><span class="span1">o bi bio svjestan svojih postupaka, tj. bio bi svjestan i dužan da u takvom stanju može učiniti krivično djelo. Na glavnom pretresu od 27. 11. 2015  godine, vještak je ostao pri svom nalazu i mišljenju od  19.11.2015 godine, a nakon što mu je predočena nova medicinska dokumentacija za okrivljenog dao je svoje dopunsko objašnjenje vezano za mentalni status i uopšte zdravstveno stanje optuženog </span><span class="span1">Z.B.</span><span class="span1">a. U navedenoj medicinskoj dokumentaciji tj.izvještaju ljekara specijaliste psihijatra dr. </span><span class="span1">G.K.</span><span class="span1">Doma zdravlja Bijelo Polje, konstatovano je na zadnji pregled optuženi dolazi sa majkom  i daje podatak da konzumira psiho aktivnu supstancu ''heroin'' još od 2010 godine, u poslednjih mjesec dana intezivno i to naročito u stanjima kada je manje konzumirao alkoholna pića. U pomenutom izvještaju konstatuje se takođe da optuženi koristi i terapiju koja se po medicinskoj terminologiji zove i svrstava u tzv.psihofarmako terapiju koja se u većini slučajeva daje pacijentima koji boluju i imaju mentalne poremećaje vezane za  promjenu  psihičkog statusa koje uglavnom ide u pravcu psihoze ili duševnog oboljenja. Takođe optuženi koristi i lijekove za smirenje i lijekove za depresiju. Obzirom da u Centru za mentalno zdravlje Doma zdravlja Bijelo Polje ne postoje terapijski uslovi za primjenu liječenja zavisnika od opijata </span><span class="span1">Z.B.</span><span class="span1">o je upućen u Dom zdravlja Berane, gdje mu je prepisana terapija sa Metadonom to jest lijekovima koji se koriste kao zamjena za heroin. U cilju odvikavanja i liječenja. U toku je taj terapijski tretman i </span><span class="span1">B.</span><span class="span1">o već koristi navedenu terapiju 11 dana. Vještak je u zaključku dodao da na osnovu situacije u kojoj je optuženi </span><span class="span1">Z.B.</span><span class="span1">o učinio krimonogenu radnju vezanu za uzimanje novca iz prodavnice kako je već opisano i navedeno u predmetu i u spisima predmeta, i gdje je dao nalaz i mišljenje da je bio u stepenu alkoholisanosti koji  se obzirom na količinu i koncentraciju alkoholnog pića   kategorizuje u jaki stepen alkoholisanosti, sada na osnovu novih pokazatelja tj.priložene medicinske dokumentacije proširio je svoj nalaz i  mišljenje u tom smislu da  je optuženi ne samo zavisnik kao toksikoman od alkoholnih pića, već je zavisnik i od psiho aktivnih supstanci i u konkretnoj situaciji od opojnih droga kao što je heroin. Ne postoje podaci da je kritične noći konzumirao neku od psihoaktivnih supstanci, ali obzirom na stepen alkoholisanosti ostaje pri svom prethodno datom nalazu i mišljenju da je optuženi  </span><span class="span1">B.</span><span class="span1">o kritične prilike bio u stepenu veoma jake alkoholisanosti i samim tim nije bio u potpunosti svjestan svojih radnji i postupaka te je njegova uračunljivost bila veoma bitno smanjena. Smatra da prema istom treba primijeniti mjere obaveznog liječenja od alkohola i liječenja od psihoaktivnih supstanci  na slobodi tj u psihijatrijskoj zdravstvenoj ustanovi otvorenog tipa. Vještak smatra da nema potrebe da se okrivljeni radi liječenja smješta u zdravstvenu ustanovu zatvorenog tipa, jer ako okrivljeni ima motiva da se liječi  liječenje se mnogo uspješnije može sprovoditi na slobodi nego sistemom izolacije. Nalaz i mišljenje kao i pojašnjenje nalaza i mišljenja vještaka, sud je u potupnosti prihvatio kao realne i objektivne, date po osnovu činjenica konstatovanih u medicinskoj dokumentaciji izdatoj za okrivljenog, po pravilima struke i nauke.</span>
</p>
<p>&nbsp;</p>
<p>
<span class="span1">Kako se u toku postupka postavilo pitanje uračunljivosti okrivljenog, to je sud angažovao vještaka psihijatra dr </span><span class="span1">K.G.</span><span class="span1">, psihologa </span><span class="span1">V.N.</span><span class="span1">i neuropsihijatra dr </span><span class="span1">LJ.M.</span><span class="span1">a. </span>
</p>
<p>&nbsp;</p>
<p>
<span class="span1">Vještak neuropsihijatar dr </span><span class="span1">LJ.M.</span><span class="span1"> je istakao da imajući u vidu situaciju opisanu u spisima predmeta optuženi </span><span class="span1">Z.B.</span><span class="span1">o je najvjerovatnije bio u teškom stepenu alkoholisanosti pa je zbog alkoholne intoksikacije manifestvovao privremenu duševnu poremećenost. U takvoj situaciji optuženi nije mogao u potpunosti upravljati svojim </span><span class="span1">postupcima i shvatiti značaj učinjenog djela te je njegova uračunljivost bila smanjena u bitnom stepenu. </span>
</p>
<p>&nbsp;</p>
<p>
<span class="span1">  Kako to slijedi iz nalaza vještaka dr </span><span class="span1">LJ.M.</span><span class="span1">a, da je okrivljeni </span><span class="span1">Z.B.</span><span class="span1">o prilikom izvršenja predmetnog krivičnog djela zbog alkoholne intoksikacije manifestvovao privremenu duševnu poremećenost to po ocjeni suda u odnosu na okrivljenog </span><span class="span1">Z.B.</span><span class="span1">a, ima mjesta primjeni čl.14.st.2. KZ CG, kojim je propisano: ''učinilac krivičnog djela čija je sposobnost da shvati značaj svog djela ili sposobnost da upravlja svojim postupcima, bila bitno smanjena usljed nekog stanja iz stava I ovog člana (bitno smanjena uračunljivost) može se blaže kazniti''. </span>
</p>
<p>&nbsp;</p>
<p>
<span class="span1">Iz odbrane okrivljenog i  izvedenih dokaza, sud je utvrdio činjenično stanje da je okrivljeni:  ''Dana 03. 02. 2015 godine, oko 05,20 h, u Bijelom Polju, u Ul. </span><span class="span1">V.</span><span class="span1">a nakon što se upotrebom alkohola doveo u stanje da je njegova sposobnost da shvati značaj svog djela i da upravlja svojim postupcima, bila bitno smanjena u  namjeri da sebi pribavi protivpravnu imovinsku korist, obio objekat prodavnice, vlasništvo oštećene </span><span class="span1">D.</span><span class="span1"> ''</span><span class="span1">O.</span><span class="span1">'', na način što je upotrebom podesnog sredstva-pajsera dužine 0,5 m, polomio bravu na sporednim vratima na prednjoj strani objekta, da bi zatim upotrebom fizičke sile otvorio vrata, ušao u unutrašnjost objekta i iz registar kase oduzeo novac u iznosu od 100,00 eura, a iz fijoke stola na kojem se nalazila registar kasa, oduzeo novac u iznosu od 76,00 € nakon čega je, kada je zatečen od strane ovlašćenih policijskih službenika, dio novca u iznosu  od  77,50 eura sakrio iza monitora kompjutera, koji se nalazio na jednoj od polica, a drugi dio novca u iznosu  98,50 eura, razbacao između o</span><span class="span1">bor</span><span class="span1">enih stvari i  polica u objektu, pri čemu je okrivljeni bio svjestan svog djela i htio njegovo izvršenje''.</span>
</p>
<p>&nbsp;</p>
<p>
<span class="span1">Postupajući na opisani način okrivljeni </span><span class="span1">Z.B.</span><span class="span1">o  ostvario sva bitna obilježja krivičnog djela teška krađa iz čl. 240 st. 1 tač. 1 KZ CG. Naime, oduzimajući pokretne stvari - novac bliže opisan u izreci presude iz registar kase i fijoke koji su se nalazili u unutrašnjosti  prodavnice ''</span><span class="span1">O.</span><span class="span1">'' u kojoj  je izvršio kradju s namjerom da prisvoji taj novac i da  sebi pribavi protivpravnu imovinsku korist, okrivljeni je svojim radnjama ostvario elemente krivičnog djela kradje, a kako je kradju pokretnih stvari izvršio provaljivanjem zatvorenih vrata prodavnice ''</span><span class="span1">O.</span><span class="span1">'', to je isti u svojim radnjama ostvario elemente krivičnog djela teška krađa. Okrivljeni je ovo krivično djelo izvršio sa umišljajem, jer je bio svjestan da su predmetne pokretne stvari - novac koji je oduzeo tuđe, ali je svojim postupanjem – oduzimanjem istog bio svjestan svog djela i htio njegovo izvršenje, te je kriv za izvršenje predmetnog krivičnog djela teška krađa iz čl. 240 st. 1. tač. 1. Krivičnog zakonika CG. </span>
</p>
<p>&nbsp;</p>
<p>
<span class="span1">Imajući u vidu navode iz iskaza svjedoka </span><span class="span1">M.</span><span class="span1">a ''da je on kritične večeri novac ostavio u registar kasi i fijoci od stola'' kao i to da je isti novac nađen razbacan u unutrašnjost lokala, okolnost da taj novac u momentu kada su policijski službenici sa svjedokom </span><span class="span1">M.</span><span class="span1">em ušli u predmetni objekat gdje su zatekli okrivljenog''. Činjenica da predmetni novac nije bio u posjedu okrivljenog, već razbacan u lokalu ne znači da ga okrivljeni nije prethodno prisvojio, naprotiv sud je uvjerenja da je okrivljeni prethodno oduzeo taj novac iz registar kase i fijoke, pa je nakon što je začuo otvaranje vrata, paljenje svijetla i repertiranje pištolja, isti odbacio od sebe po unutrašnjosti lokala, te da se ne radi o pokušaju, već o  svršenom krivičnom djelu teška krađa iz čl. 240. stav 1. tač.1. Krivičnog zakonika CG.</span>
</p>
<p>&nbsp;</p>
<li>
<span class="span2">Prema čl. 240 st. st.1. KZ, predvidjeno je da će se učinilac djela krađe kazniti zatvorskom kaznom od jedne do osam godina ako je krađa izvršena obijanjem ili provaljivanjem zatvorenih kasa soba, ormara, ili drugih zatvorenih prostorija ili drugim savlađivanjem većih prepreka. Za ovaj oblik krađe karakteristične su dvije okolnosti da se oduzimanje tuđe pokretne stvari vrši iz zatvorenog prostora i da se to čini obijanjem ili provaljivanjem ovih prostora. Zatvorenim prostorom smatra se svaki prostor u koji se ne može slobodno ući već je neophodno da se prethodno otklone prepreke čija je svrha upravo zatvaranje tog prostora. Zatvaranje se može izvršiti na različite načine zaključavanjem, stavljanjem katanca, podizanjem visokog zida ili visoke ograde ili na sličan način. Da su sporedna vrata na predmetnoj prodavnici bili zaključani proizilazi iz iskaza svjedoka </span><span class="span2">M.</span><span class="span2">a.   Sa navedenih razloga okrivljeni je ostvario sva bitna obilježja  krivičnog djela teška krađa iz čl. 240. st.1. tač.1. Krivičnog zakonika Crne Gore.</span>
</li>
<p>
<span class="span1"> </span>
</p>
<p>
<span class="span1">Iz izvoda iz KE za okrivljenog </span><span class="span1">Z.B.</span><span class="span1">a, utvrđuje se da je  isti osuđivan.  </span>
</p>
<p>&nbsp;</p>
<p>
<span class="span1">Članom 72 stav 1 KZ CG, propisano je: ''učiniocu koji je učinio krivično djelo usled zavisnosti od upotrebe alkohola i kod kojeg postoji ozbiljna opasnost da će usled ove zavisnosti i dalje da vrši krivična djela, sud će izreći obavezno liječenje''.</span>
</p>
<p>&nbsp;</p>
<li>
<span class="span1">Imajući u vidu nalaze i mišljenja vještaka dr </span><span class="span1">K.G.</span><span class="span1"> i dr </span><span class="span1">LJ.M.</span><span class="span1">a, te pojašnjenje nalaza vještaka </span><span class="span1">LJ.</span><span class="span1">a sa glavnog pretresa kao i činjenicu da je okrivljeni zbog alkoholne intoksikacije prilikom izvršenja predmetnog krivičnog djela manifestvovao privremenu duševnu poremećenost i krivično djelo izvršio u stanju bitno smanjene uračunljivosti to je sud usvojio predlog ODT-a i okrivljenom </span><span class="span1">Z.B.</span><span class="span1">u uz kaznu zatvora shodno čl.72 KZ, izrekao mjeru obaveznog lijčenja   alkoholičara.</span>
</li>
<li>
<span class="span1"> </span><span class="span1">Imajući u vidu pojašnjenje nalaza vještaka </span><span class="span1">LJ.M.</span><span class="span1">a sa glavnog pretresa koji je nakon što mu je prdočena dopunska medicinska dokumentacija za okrivljenog </span><span class="span1">Z.B.</span><span class="span1">a proširio svoj nalaz i mišljenje dodajući da je okrivljeni ne samo zavisnik kao toksikoman od alkoholnih pića, već je i zavisnik od psihoaktivnih supstanci , konkretno opojne droge ''heroin'', s tim što ne postoje podaci da je kritičnog događaja konzumirao neku od psihoaktivnih supstanci. Vještak smatra da prema optuženom </span><span class="span1">Z.B.</span><span class="span1">u, treba primijeniti mjeru obaveznog liječenja kako od alkohola, tako i od psihoaktivnih supstanci. Bez obzira što nema pouzdanih podataka da je kritične prilike optuženi </span><span class="span1">Z.</span><span class="span1"> bio pod dejstvom opojnih droga, sud je uvjerenja da kod istog postoji ozbiljna opasnost da će usled zavisnosti od opojnih droga-heroina, vršiti krivična djela, pa mu je sa navedenih razloga izrekao i mjeru obaveznog liječenja narkomana iz čl. 71 KZ CG.</span>
</li>
<p>
<span class="span1">Odlučujući u pogledu vrste i visine krivične sankcije, a cijeneći sve okolnosti iz čl. 42 Krivičnog zkonika, sud je kod okrivljenog </span><span class="span1">Z.B.</span><span class="span1">a kao olakšavajuće okolnosti našao da se radi o mlađem licu, lošeg imovnog stanja, koji se u toku postupka korektno držao, priznao djelo i pokazao kajanje po ocjeni suda iskreno, a na strani otežavajućih okolnosti, sud je  cijenio njegovu raniju osuđivanost, s tim što je imao u vidu da se radi o osudama za nesrodna krivična djela, pa u nedostatku drugih otežavajućih okolnosti sud je ove olakšavajuće okolnosti na strani okrivljenog </span><span class="span1">Z.B.</span><span class="span1">a, cijenio kao naročito olakšavajuće okolnosti i istom u smislu čl. 45 i 46 Zkp-a, ublažio kaznu, imajući pri tom u vidu i čl. 14. st.2. KZ CG, osuđujući ga na kaznu zatvora od 3 (tri) mjeseca, koja kazna je ispod zakonom propisanog minimuma kazne za ovo krivično djelo, smatrajući da će se i ovako ublaženom kaznom ostvariti  svrha </span><span class="span1">kažnjavanja iz čl. 32 Krivičnog zakonika i dovoljno uticati na okrivljenog da ne vrši ova i slična krivična djela i ostvariti se ciljevi specijalne prevencije a da će izrečena kazna uticati na ostale potencijalne izvršioce i ostvariti se ciljevi generalne prevencije. </span>
</p>
<p>&nbsp;</p>
<p>
<span class="span1">U smislu čl. 226 i 229 Zakonika o krivičnom postupku, odlučeno je da okrivljeni na ime paušala plati iznos od 30,00 €, pri čemu je sud cijenio složenost i trajanje krivičnog postupka, kao i imovinske prilike okrivljenog, kao i druge troškove postupka u iznosu od 194,00 € koji se odnose na troškove vještačenja po vještacima  medicinske struke dr. </span><span class="span1">K.G.</span><span class="span1"> u iznosu od 44,00 € , dr.     </span><span class="span1">LJ.M.</span><span class="span1">a  u iznosu od 150,00 €. </span>
</p>
<p>&nbsp;</p>
<p>
<span class="span1">Imovinsko pravnog zahtjeva nije bilo. </span>
</p>
<p>&nbsp;</p>
<p>
<span class="span1">Sa navedenih razloga shodno čl. 374 Zkp-a, odlučeno je kao u izreci presude.  </span>
</p>
<p>
<span class="span1"> </span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U BIJELOM POLJU</span>
</p>
<p style="text-align:center;">
<span class="span1">Dana, 02. 12. 2015. godine</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">Zapisničar,  </span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">  </span><span class="span1">                 S U D I J A,</span>
</p>
<p>
<span class="span1">Koviljka Lješnjak </span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">     Dragan Mrdak </span>
</p>
<p>&nbsp;</p>
<p>
<span class="span1">DN-a. Po primjerak presude sa pravnom poukom dostaviti:</span>
</p>
<p>
<span class="span1">1.  ODT-u Bijelom  Polje, </span>
</p>
<p>
<span class="span1">2.  Okrivljenom </span><span class="span1">Z.B.</span><span class="span1">u  - B. Polje, </span><span class="span1">Ul. </span><span class="span1">O.</span><span class="span1">a</span>
</p>
<p>
<span class="span1">3. Braniocu okrivljenog adv. Šuković Radivoju</span>
</p>
<p>
<span class="span1">3. Oštećenom   </span><span class="span1">D.</span><span class="span1"> ''</span><span class="span1">O.</span><span class="span1">'' Podgorica</span>
</p>
<p>&nbsp;</p>
<p>&nbsp;</p>
<p>
<span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">S u d i j a,</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
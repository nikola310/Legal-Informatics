<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span>K. br. 937/13</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span>U IME CRNE GORE</span>
</p>
<p>&nbsp;</p>
<p>
<span>OSNOVNI SUD U PODGORICI, kao prvostepeni, krivični, po sudiji Jovović Željki, uz učešće Rajković Danijele, kao zapisničara, u krivičnom predmetu protiv okrivljenog M</span><span>.</span><span>V</span><span>.</span><span>, iz Podgorice, zbog krivičnog djela zlostavljanje iz čl.166a Krivičnog zakonika, rješavajući po optužnom predlogu ODT Podgorica Kt. br. 467/13 od 18. 11. 2013. godine, nakon održanog glavnog i javnog pretresa u prisustvu zastupnika optužbe Vukasa Radonjića, zamjenika ODT Podgorica, okrivljenog i branioca okrivljenog advokata Š</span><span>.</span><span> M</span><span>.</span><span>, iz Podgorice, dana 14. 03. 2014. godine, donio je  i istog dana javno objavio </span>
</p>
<p>&nbsp;</p>
<p>&nbsp;</p>
<p style="text-align:center;">
<span>PRESUDU</span>
</p>
<p>&nbsp;</p>
<p>&nbsp;</p>
<p>
<span>Okrivljeni:</span>
</p>
<p>
<span>M.V.</span><span>, od oca D</span><span>.</span><span> i majke S</span><span>.</span><span>, rođene  T</span><span>.</span><span>, rođen </span><span>xx</span><span>. </span><span>xx</span><span>. 19</span><span>xx</span><span>. godine, u Podgorici, sa prebivalištem u mjestu rođenja ul. Drvarska br. </span><span>x</span><span>, državljanin Crne Gore, razumije crnogorski jezik koji je i njegov jezik, nezaposlen, oženjen, otac troje djece, pismen, završio srednju školu, srednjeg imovnog stanja, neosuđivan. </span>
</p>
<p>&nbsp;</p>
<p>&nbsp;</p>
<p style="text-align:center;">
<span>Kriv je</span>
</p>
<p>&nbsp;</p>
<p>
<span>Što je:</span>
</p>
<p>&nbsp;</p>
<p>
<span>Dana 06. 04. 2013. godine, oko 19:00 časova u Podgorici, u dvorištu Osnovne škole "Vladimir Nazor", svjestan svog djela čije je iz vršenje htio, i takođe svjestan da je  njegovo djelo zabranjeno, zlostavljao drugog - maloljetnog oštećenog S</span><span>.</span><span> D</span><span>.</span><span>, na način što ga je uhvatio rukama za uši i podigao ga, a potom mu zadao više udaraca otvorenim šakama šamarima u predjelu oba obraza,</span>
</p>
<p>&nbsp;</p>
<p>
<span>-čime je izvršio krivično djelo  zlostavljanje  iz čl.166a st.1 Krivičnog zakonika.</span>
</p>
<p>&nbsp;</p>
<p>
<span>Pa  mu sud  za navedeno krivično djelo primjenom čl.4 st.2, čl.42 st.1, čl.52 st.2, čl.53 i 54 Krivičnog zakonika i čl. 226, 229 i 374 Zakonika o krivičnom postupku, izriče</span>
</p>
<p>&nbsp;</p>
<p>&nbsp;</p>
<p style="text-align:center;">
<span>USLOVNU OSUDU</span>
</p>
<p>&nbsp;</p>
<p>
<span>Kojom mu prethodno utvrđuje kaznu zatvora u trajanju od 3 (tri) mjeseca i istovremeno određuje da se ista neće  izvršiti, ako okrivljeni u roku od 1 (jedne) godine po pravosnažnosti presude ne izvrši novo krivično djelo. </span>
</p>
<p>&nbsp;</p>
<p>
<span>Obavezuje se okrivljeni da plati na ime troškova krivičnog postupka iznos od 90,50 eura, u roku od 15 dana, po pravosnažnosti presude, pod prijetnom prinudnog izvršenja.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span>O b r a z l o ž e nj e </span>
</p>
<p>&nbsp;</p>
<p>
<span>Optužnim predlogom ODT Podgorica Kt. br. 467/13 od 18. 11. 2013. godine, stavljeno je na teret okrivljenom </span><span>M.V.</span><span> izvršenje krivičnog djela zlostavljanje iz čl. 166a Krivičnog zakonika. </span>
</p>
<p>
<span>Zastupnik optužbe je prije davanja završnih riječi  izmijenio pravnu kvalifikaciju djela i okrivljenom stavio na teret krivično djelo zlostavljanje iz čl. 166a st. 1 Krivičnog zakonika. U završnoj  riječi je izjavio  da je dokazima provedenim  pred sudom  u cjelosti dokazana optužba, prije svega iz iskaza maloljetnog oštećenog  koji je u skladu sa medicinskom dokumentacijom i nalazom i mišljenjem vještaka medicinske struke, a ni okrivljeni nije sporio da je u vrijeme i na mjestu kako je to predstavljeno optužbom preduzeo radnju izvršenja krivičnog djela zlostavljanje iz čl. 166a st.1 Krivičnog zakonika. Nalazeći da je krivica okrivljenog nesporna, predložio je da sud prilikom odlučivanja o krivičnoj sankciji posebno ima u vidu brojne olakšavajuće okolnosti na strani okrivljenog i to prije svega da je oženjen i otac troje malodobne djece, da ranije nije osuđivan a po stavu optužbe djelo je izvršio usled nepromišljenosti, koja do duše nije karakteristična za čovjeka u zreloj životnoj dobi, ali usled nekih okonosti koje se tiču pokušaja da roditeljski zaštiti svoju malodobnu djecu, dok na strani okrivljenog nema otežavajućih okolnosti, pa je konačno predložio sudu da okrivljenom izrekne što blažu krivičnu sankciju.</span>
</p>
<p>
<span>Okrivljeni </span><span>M.V.</span><span> je u svojoj odbrani datoj na zapisniku o saslušanju osumnjičenog  Kt. br. 467/13 od 08. 04. 2013. godine,  pred ODT-om Podgorica naveo da je dana 06. 04. 2013. godine, oko 14:00 časova  sa svoje tri kćerke i to M</span><span>.</span><span> starom 10 godina, I</span><span>.</span><span> starom 7 godina i A</span><span>.</span><span> starom 6 godina došao u dvorište OŠ "Vladimir Nazor", kako bi gledao svoje prijatelje kako igraju mali fudbal. Dok je gledao fudbal, u poluotvorenom balonu, njegove kćerke su se sa drugom djecom igrale na poligonu. Nakon nekih 40 minuta došla je njegova kćerka Iva i rekla mu kako neki dječak  koji se vozi na biciklu hoće  da poljubi M</span><span>.</span><span> u usta, i da joj šalje poljupce. Objasnio je da mu je sve to bilo simpatično, čak se i  nasmijao. Nakon toga  rekao je svojim kćerkama da se igraju ali da mu budu non stop na oku, kako bi mogao da ih vidi. Nakon sat vremena ponovo su došle njegove kćerke i to I</span><span>.</span><span> i A</span><span>.</span><span> koje su mu rekla da ih taj dječak ponovo ometa, da im biciklom preprečava  put i da hoće da poljubi M</span><span>.</span><span>. Na to  takođe nije reagovao,već je mislio da je to dječačka igra. Negdje oko 17:00 časova, kada su krenuli kući, kod njega su dotrčale A</span><span>.</span><span> i M</span><span>.</span><span>, A</span><span>.</span><span> je bila rasčupana i uplakana i rekla mu  da je dječak ponovo pokušao da poljubi M</span><span>.</span><span>, a da je nju ošamario i gurnuo u ogradu i da je boli glava jer je vjerovatno udarila glavom u ogradu. Takođe mu je rekla da je to lice ošamarilo I</span><span>.</span><span> i gurnulo je, od čega je pala na neku klupu. Tada mu se pomračilo, jer je vidio svoju djecu uplakanu i odmah je pošao u dvorište škole gdje je vidio  jednog dječaka kako na biciklu bježi iz dvorišta i kako nešto pjeva. Tada mu je prepriječio put jer je znao da mora proći između dvije zgrade i kada je naišao biciklom ispred njega uhvatio ga je rukom za okovratnik jakne a dječak se odmah uplašio i vidio je da se pomokrio. Pitao je zašto dira djevojčice, a on mu je odgovorio da je zaljubljen u M</span><span>.</span><span> i da je voli, pa mu je rekao kako je zaljubljen kad je vidi prvi put u životu jer žive na Koniku i tu nikad ne dolaze, a onda mu je opalio jedan šamar u predjelu lica, tačnije obraza. Nakon toga ga je, držeći ga za jaknu da ne pobjegne, doveo do njegovih kćerki i rekao mu "pogledaj šta si uradio" a zatim ga pitao kako se zove i ko mu je otac, a on mu je odgovorio da se preziva D</span><span>.</span><span>. Objasnio je  da su na licu  mjesta bile neke gospođe koje su mu rekle da ga pusti, što je i uradio, i dječak je odmah sa svojim biciklom pobjegao u nepoznatom pravcu. Zna  da je  svojim ponašanjem napravio glupost, ali jednostavno kad je vidio svoje kćerke uplakane pomračio mu se um i nije znao šta radi. Krivo mu je što nije odmah pošao da ga prijavi u policiju ali u početku je sve to smatrao dječačkom igrom. Na kraju je istakao da mu je žao zbog svega što se dogodilo a pogotovo ako je dijete pretrpjelo strah, jer je i on roditelj i zna kako je to. Na glavnom pretresu održanom dana 24. 01. 2014. godine je, ponavljajući odbranu koju je dao u prethodnom postupku, dodao da mu je iskreno žao zbog njegovog ponašanja, da je svjestan da nije napravio nikakvo herojsko djelo, ali je odreagovao u trenutku. Pokušao je da stupi u konktakt sa porodicom oštećenog preko zajedničkih kumova i prijatelja, ali u tome nije uspio.</span>
</p>
<p>
<span>Branilac okrivljenog advokat Š</span><span>.</span><span> M</span><span>.</span><span>, je u završnoj riječi naveo da se pridružuje završnoj riječi zastupnika optužbe i ukazao da je njegov branjenik prihvatio odgovornost za ono što je </span><span>zaista nepromišljeno učinio. Njegovo prihvatanje odgovornosti nije  izrečeno sa namjerom da se olakša položaj u postupku, već je iskreno priznanje uz izraženo kajanje. Ukazao je na brojne olakšavajuće okolnosti koje stoje na strani njegovog branjenika, koje je naveo i zastupnik optužbe, i ukazao na loše imovno stanje njegovog branjenika jer je u međuvremenu nakon predmetnog događaja ostao bez posla. Smatra da bi se i sa uslovnom osudom postigla svrha kažnjavanja. </span>
</p>
<p>
<span>Okrivljeni je u završnoj riječi naveo  da se još jednom iskreno izvinjava oštećenom S</span><span>.</span><span> i njegovom ocu G</span><span>.</span><span> i da bi više volio da je mrtav, obzirom na to što mu se dešava u zadnjih godinu dana. </span>
</p>
<p>
<span>Sud je u dokaznom postupku saslušao svjedoka oštećenog mldb D</span><span>.</span><span> S</span><span>.</span><span>, zakonskog zastupnika mldb. D</span><span>.</span><span> S</span><span>.</span><span> oca D</span><span>.</span><span> G</span><span>.</span><span>, izvršio uvid u medicinsku dokumentaciju na ime oštećenog mldb. S</span><span>.</span><span> D</span><span>.</span><span>, na saglasan predlog stranka pročitan je nalaz i mišljenje sudskog vještaka medicinske struke dr K</span><span>.</span><span> N</span><span>.</span><span> od 10. 09. 2013. godine i pročitan je Izvještaj Uprave policije CB iz kaznene evidencije za ime okrivljenog M</span><span>.</span><span> V</span><span>.</span><span> od 28. 11. 2013. godine. </span>
</p>
<p>
<span>Ocjenom navoda optužbe, odbrane, kao i svih provedenih dokaza sud je na nesumnjiv  način utvrdio da je okrivljeni izvršio krivično djelo stavljeno mu na teret, na način, u vrijeme i na mjestu kako je to predstavljeno izrekom ove presude, pa ga je sud oglasio krivim i izrekao mu sankciju kao u izreci presude, iz sljedećih razloga:</span>
</p>
<p>
<span>Svjedok oštećeni mldb. D</span><span>.</span><span> S</span><span>.</span><span> je u prethodnom postupku na zapisniku o saslušanju svjedoka pred ODT-om Podgorica Kt. br. 467/13 od 21. 06. 2013. godine, u prisustvu zakonskog zastupnika oca D</span><span>.</span><span> G</span><span>.</span><span> naveo da je dana 06. 04. 2013. godine oko 18:00 časova, sa svojim drugovima vozio biciklo u dvorištu osnovne škole "Vladimir Nazor" u Maslinama i zna da je tada sreo jednu djevojčicu koja je bila sa još dvije djevojčice mladje od nje. Prišao je toj djevojčici i pitao je kako se zove i u koju školu ide. Ona mu je odgovorila da se zove M</span><span>.</span><span> M</span><span>.</span><span>, ali nije htjela da mu kaže u koju školu ide. On je nakon toga nastavio da vozi biciklo sa svojim drugovima, koji  su ga nagovarali da joj pošalje jedan poljubac, što je on i uradio na način što je poljubio dlan svoje ruke i pokazao ga u njenom pravcu. Nakon toga vidio je kako jedan čovjek trči u njegovom pravcu, nije znao zbog čega zaustavio se jer je mislio da će da prođe van dovrišta škole, a on mu je  prišao i  uhvatio  ga rukama za uši i podigao  ga a zatim  ga više puta ošamario u predjelu oba obraza  a  činilo mu se da ga je ošamario sto puta. Nakon toga taj  čovjek mu je rekao da idu i krenuli su u pravcu M</span><span>.</span><span>, zna da su tada povikale neke žene da ga pusti a medju njima je prepoznao P</span><span>.</span><span> B</span><span>.</span><span> i D</span><span>.</span><span> M</span><span>.</span><span>.Objasnio je  da je tada zaplakao, nakon čega mu je rekao da podje kući i da dovede svoga oca. Nakon toga je pošao kući a zatim došao u školsko dvorište sa ocem ali tog čovjeka nije bilo. </span>
</p>
<p>
<span>Zakonski zastupnik oštećenog otac D</span><span>.</span><span> G</span><span>.</span><span> je  naveo da je kritičnom prilikom njegov sin S</span><span>.</span><span> kada je došao kući bio natečen  u  predjelu lica, a vidjelo mu se i crvenilo na obrazima i bio se uplašio. Dalje je naveo da se prestavio kada ga je vidio, pitao  ga je o čemu se radi, a  on  mu je sve objasnio, da bi nakon toga pošao zajedno sa njime u dvorište škole kako bi našao tog čovjeka, ali ga  nije našao. Nakon toga  je svoga sina odmah odveo u Urgentni blok gdje je pregledan i gdje mu je ukazana medicinska pomoć, i predloženo je  da posjećuje psihologa i neuropsihijatra zbog pretrpljelog šoka. Kao zakonski zastupnik svoga sina pridružio  se krivičnom godnjenju protiv okrivljenog i postavio odštetni zatjev koji će precizirati  tokom daljeg postupka. Na glavnom pretresu je naveo da su se sa okrivljenim u međuvremenu izmirili, pa se kao zakonski zastupnik mldb. sina S</span><span>.</span><span> ne pridružuje krivičnom gonjenju protiv okrivljenog i ne postavlja imovinsko pravni zahtjev. </span>
</p>
<p>
<span>Iz nalaza i mišljenja sudskog vještaka medicinske struke dr K</span><span>.</span><span> N</span><span>.</span><span> od 10. 09. 2013. godine sud je utvrdio da je oštećeni D</span><span>.</span><span> S</span><span>.</span><span> zadobio tjelesne povrede u vidu crvenila kože sa otokom u predjelu lica, naročito u predjelu lijeve strane lica, crvenilo kože sa otokom u predjelu oka lijevog oka. Navedene povrede predstavljaju u vrijeme nanošenja procijenjene kako pojedinačno, tako i u svom ukupnom djelovanju, laku tjelesnu povredu i nanešene su minimum dvokratnim dejstvom tupine aktivne zamahnutog mahaničkog oruđa, u što bi spadala otvorena šaka i slično, odnosno nastali su tzv šamarima. </span>
</p>
<p>
<span>Nalaz i mišljenje vještaka medicinske struke sud je u potpunosti prihvatio, ocijenivši ga kao stručan, jasan i zasnovan na pravilima struke. </span>
</p>
<p>
<span>Iz Izvještaja Uprave policije CB iz kaznene evidencije za ime okrivljenog M</span><span>.</span><span> V</span><span>.</span><span> od 28. 11. 2013. godine utvrđeno je da okrivljeni nije osuđivan. </span>
</p>
<p>
<span>Na osnovu naprijed izloženog sud je na nesumnjiv način utvrdio da je okrivljeni </span><span>M.V.</span><span> </span><span>dana 06. 04. 2013 godine, oko 19:00 časova u Podgorici, u dvorištu Osnovne škole "Vladimir Nazor", zlostavljao drugog - maloljetnog oštećenog S</span><span>.</span><span> D</span><span>.</span><span>, na način što ga je uhvatio rukama za uši i podigao ga, a potom mu zadao više udaraca otvorenim šakama šamarima u predjelu oba obraza, a što je utvrđeno iz svih provedenih dokaza na glavnom pretresu, prije svega iskaza svjedoka oštećenog mldb. D</span><span>.</span><span> S</span><span>.</span><span> koji je u svom iskazu na vrlo jasan i precizan način objasnio šta se predmetnom prilikom dešavalo u dvorištu Osnovne škole "Vladimir Nazor", a u čiji iskaz sud nije imao razloga da sumnja  i koji  je cijenio kao istinit a  koji je naveo da je sa drugovima vozio biciklo u dvorištu Osnovne škole "Vladimir Nazor" u Maslinama kada  je  sreo jednu djevojčicu koja je bila sa još dvije djevojčice mladje od nje, da joj  je prišao i pitao je kako se zove i u koju školu ide na što  mu je odgovorila da se zove M</span><span>.</span><span> M</span><span>.</span><span>, ali nije htjela da mu kaže u koju školu ide, nakon čega je nastavio da vozi biciklo sa drugovima koji su ga nagovarali da joj pošalje jedan poljubac što je i uradio na način što je poljubio dlan svoje ruke i pokazao ga u njenom pravcu. Nakon toga je vidio kako jedan čovjek trči u njegovom pravcu, nije znao zbog čega,  pa se  zaustavio jer je mislio da će da prođe van dvorišta škole, a on mu je  prišao i  uhvatio  ga rukama za uši i podigao  ga a zatim  ga više puta ošamario u predjelu oba obraza, a zatim  mu rekao da idu i krenuli su u pravcu M</span><span>.</span><span>, i  tada je zaplakao, nakon čega mu je rekao da podje kući i da dovede svog oca, zatim iskazom svjedoka D</span><span>.</span><span> G</span><span>.</span><span> koji je potvrdio da je njegov sin S</span><span>.</span><span>, kada je došao kući bio natečen  u  predjelu lica, a vidjelo mu se i crvenilo na obrazima i bio se uplašio, pa se kako je kazao bio  prestravio kada ga je vidio takvog, pitao  ga o čemu se radi, a  on  mu je sve objasnio. Da je oštećeni mldb. D</span><span>.</span><span> S</span><span>.</span><span> od udaraca koje mu je predmetnom prilikom nanio okrivljeni zadobio povrede utvrđeno je iz medicinske dokumentacije na ime oštećenog i nalaza i mišljenja vještaka medicinske struke dr K</span><span>.</span><span>N</span><span>.</span><span> od 10. 09. 2013. godine koji je objasnio da je oštećeni zadobio tjelesne povrede i to crvenilo kože sa otokom u predjelu lica, naročito u predjelu lijeve strane lica, crvenilo kože sa otokom u predjelu lijevog oka, koje povrede predstavljaju laku tjelesnu povredu i nanesene su minimum dvokratnim dejstvom tupine aktivno zamahnutog mahaničkog oruđa, u što bi spadala otvorena šaka i slično, odnosno nastali su tzv. šamarima, i konačno odbranom okrivljenog koji nije sporio, da je oko 17:00 časova u dvorištu škole "Vladimir Nazor", ošamario oštećenog, čime su se u radnjama okrivljenog stekli svi bitni objektivni i subjektivni elementi bića krivičnog djela zlostavljanje iz čl. 166a st. 1 Krivičnog zakonika. </span>
</p>
<p>
<span>Cijeneći pshički odnos okrivljenog M</span><span>.</span><span>V</span><span>.</span><span>, prema izvršenom krivičnom djelu sud je našao, da je okrivljeni, postupajući na prethodno opisani način bio svjestan svoga djela i htio je njegovo izvršenje, i svjestan  da je njegovo djelo zabranjeno, obzirom da je predmetnom prilikom u dvorištu Osnovne škole "Vladimir Nazor" oštećenog mldb. D</span><span>.</span><span> S</span><span>.</span><span> uhvatio rukama za uši i podigao ga a potom mu zadao više udaraca otvorenim šakama, šamarima u predjelu oba obraza, pa je to i htio postupajući sa direktnim umišljajem. </span>
</p>
<p>
<span>Sud je cijenio navode odbrane okrivljenog, da je svjestan, da je svojim ponašanjem napravio glupost, ali da mu se jednostavno kada je vidio svoje kćerke uplakane, kako je kazao, pomračio um i nije znao šta radi da mu je krivo, što odmah nije pošao u policiju i prijavio oštećenog, da je u početku sve to smatrao dječačkom igrom, te da mu je žao ako je oštećeni pretrpio neki strah, pa je našao da naprijed navedene okolnosti ne opravdavaju ponašanje okrivljenog u konkretnom slučaju, u smislu da ga oslobađaju krivice, obzirom da je, a kako je to naprijed navedeno, nakon što je vidio svoje kćerke uplakane, koje su mu se požalile na ponašanje oštećenog, reagovao na način što je oštećenom prepriječio put obzirom da je isti bio na biciklu, jer je znao da mora proći između dvije zgrade pa kada je naišao biciklom ispred njega uhvatio ga je rukom za okovratnih jakne, od čega se oštećeni uplašio i pomokrio, da bi ga nakon što mu je oštećeni rekao da je zaljubljem u M</span><span>.</span><span> i da je voli, uhvatio rukama za uši i podigao ga, a potom mu zadao više udaraca otvorenim šakama šamarima u predjelu oba obraza. Ovo tim prije što fizičko zlostavljanje podrazumijeva različite vidove upotrebe sile i direktnog napada na život i tijelo djeteta, ugrožavanje fizičkog zdravlja djeteta u konkretnom slučaju radilo se o šamaranju koje je kod oštećenog izazvalo osjećaj zastrašenosti, bojažljivosti, </span><span>ponašanja kao da je stalno na oprezu zbog čega je bio na terapiji a što se potvrđuje medicinskom dokumentacijom. Pri ovome sud je cijenio činjenicu da se okrivljeni kada je vidio svoje kćerke uplakane uplašio, pa je pokušao da roditeljski zaštiti svoje kćerke, a što  po nalaženju suda nije bio razlog da se prema oštećenom ponaša na naprijed opisani način, posebno što se radilo o djetetu starom dvanaest godina, koje je kao roditelj i otac troje djece  ako ne što drugo moralno obavezan zaštiti u bilo kojoj situaciji pa čak i u ovoj u kojoj se našao. </span>
</p>
<p>
<span>Odlučujući o krivičnoj sankciji za okrivljenog, sud je najprije u smislu čl. 42 Krivičnog zakonika cijenio sve okolnosti od kojih zavisi da kazna bude manja ili veća (olakšavajuće i otežavajuće okolnosti), u okviru zakonom propisanog minimuma i maksimuma za predmetno krivično djelo, pa je od olakšavajućih okolnosti </span><span>cijenio porodične i materijalne prilike u kojima živi, da je oženjen, otac toje djece, da je lošeg imovnog stanja,</span><span> </span><span>izražene osjećaje žaljenja i krivice zbog učinjenog, njegovo ranije dobro ponašanje i s tim u vezi neosuđivanost, a što je utvrđeno iz izvoda iz kaznene evidencije, dok otežavajućih okolnosti van elemenata bića krivičnog djela nije bilo, pa je sud okrivljenom primjenom čl. 53 i 54 Krivičog zakonika, najprije utvrdio kaznu zatvora u trajanju od 3 mjeseca i istovremeno odredio da se ova kazna neće izvršiti ukoliko okrivljeni u roku provjeravanja od jedne godine ne izvrši novo krivično djelo, nalazeći da će se i mjerom upozorenja – uslovnom osudom, a imajući u vidu stepen krivice  okrivljenog za izvršeno krivično djelo, u dovoljnoj mjeri uticati da ubuduće ne vrši krivična djela, čime će se sa uspjehom ostvariti svrha uslovne osude iz čl. 52 Krivičnog zakonika u okviru opšte svrhe izricanja krivičnih sankcija u smislu čl. 4 st. 2 Krivičnog zakonika.</span>
</p>
<p>
<span>Kako je okrivljeni oglašen krivim, sud ga je shodno odredbi čl. 229 Zakonika o krivičnom postupku obavezao na plaćanje torškova krivičnog postupka koji se u iznosu od 60,50 eura odnose na troškove nastale po osnovu medicinskog vještačenja, kao i na plaćanje sudskog paušala u iznosu od 30,00 eura, koji iznos je odredjen shodno trajanju i složenosti postupka, kao i imovinskom stanju okrivljenog. </span>
</p>
<p>
<span>Na osnovu izloženog, a shodno čl. 374 Zakonika o krivičnom postupku odlučeno je kao u izreci presude. </span>
</p>
<p>&nbsp;</p>
<p style="text-align:center;">
<span>OSNOVNI SUD U PODGORICI, dana 14. 03. 2014. godine</span>
</p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:2.7in;vertical-align:top">
<div>
<span>             ZAPISNIČAR:</span>
</div>
</td><td style="width:3.75in;text-align:center;vertical-align:top">
<div style="text-align:center;">
<span>S U D I J A:</span>
</div>
</td>
</tr>
<tr style="">
<td style="width:2.7in;text-align:center;vertical-align:top">
<div style="text-align:center;">
<span>Danijela Rajković,s.r.</span>
</div>
<p>&nbsp;</p>
</td><td style="width:3.75in;text-align:center;vertical-align:top">
<div style="text-align:center;">
<span>Željka Jovović,s.r.</span>
</div>
<p>&nbsp;</p>
</td>
</tr>
</tbody></table>
<p></p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:1.95in;text-align:right;vertical-align:top">
<div style="text-align:right">
<span>PRAVNA POUKA:</span>
</div>
</td><td style="width:3.5in;vertical-align:top">
<div>
<span>Protiv ove presude dozvoljena je žalba u roku od 8 dana od dana prijema pismenog otpravka iste, preko ovog suda Višem sudu u Podgorici. </span>
</div>
<p>&nbsp;</p>
</td>
</tr>
</tbody></table>
<p></p>
<p style="text-align:center;">
<span>ZTO Danijela Rajković</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:2.7in;vertical-align:top">
<div>
<span>                ZAPISNIČAR:</span>
</div>
</td><td style="width:3.75in;text-align:center;vertical-align:top">
<div style="text-align:center;">
<span>S U D I J A:</span>
</div>
</td>
</tr>
<tr style="">
<td style="width:2.7in;text-align:center;vertical-align:top">
<div style="text-align:center;">
<span>Danijela Rajković</span>
</div>
<p>&nbsp;</p>
</td><td style="width:3.75in;text-align:center;vertical-align:top">
<div style="text-align:center;">
<span>Željka Jovović</span>
</div>
<p>&nbsp;</p>
</td>
</tr>
</tbody></table>
<p></p>
<p>
<span>           DN-a: Po primjerak presude dostaviti:</span>
</p>
<p>
<span>- ODT Podgorica,</span>
</p>
<p>
<span>- Okrivljenom,  braniocu,</span>
</p>
<p>
<span>- A/a.</span>
</p>
<p>
<span>Postupljeno dana ______________</span>
</p>
<p>
<span>Radnik suda __________________</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
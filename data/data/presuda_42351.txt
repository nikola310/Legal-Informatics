<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span></span><span></span><span></span><span></span><span></span><span></span><span></span><span></span>
</p>
<p>&nbsp;</p>
<p>
<span></span><span></span><span></span><span></span><span></span><span></span><span></span><span></span><span>   K.br.193/11</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span>Osnovni sud u Pljevljima, kao prvostepeni krivični sud, po sudiji Branku Pejoviću uz sudjelovanje zapisničara Djondović Milenke u krivičnom predmetu protiv okrivljenog T. N. iz P. zbog krivičnog djela teška tjelesna povreda iz čl.151. st.1. Krivičnog zakonika, po optužnom predlogu ODT  Pljevlja Kt.br.144/11 od 11.10.2011. godine, nakon održanog glavnog i javnog pretresa u prisustvu zamjenika ODT Djurović Veljka, okrivljenog i svjedoka - oštećenog S. B., dana 26.10.2011. godine, donio je i javno objavio </span>
</p>
<p>
<span></span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span>Okrivljeni </span><span class="span1">T. N.</span><span>,  JMBG .... od oca D. i majke S. rodjena Lj., rodjen .... godine u P. gdje i živi, selo K., državljanin CG, ne zaposlen, ne oženjen, pismen, završio srednju školu ekonomski tehničar, vojsku nije služio, ne vodi se u  VE, izdržavaju ga roditelji, ranije ne osudjivan</span>
</p>
<p>&nbsp;</p>
<p style="text-align:center;">
<span class="span1">K r i v   j e</span>
</p>
<p>
<span>Što je:</span>
</p>
<p>
<span>dana 17.04.2011. godine oko 01,50 časova ispred lokala "C." u ul. T. u P., teško tjelesno povrijedio oštećenog S. B., na način što je nakon kraće prepirke, rukama gurnuo oštećenog S. koji je tom prilikom pao na ulicu, a potom nogom 2-3 puta udario oštećenog u predjelu tijela i desne ruke, nanijevši oštećenom S. tešku tjelesnu povredu - prelom pete kosti ručja desne šake,</span>
</p>
<p>
<span>čime je izvršio krivično djelo teška tjelesna povreda iz čl. 151. st.1. Krivičnog zakonika,</span>
</p>
<p>
<span>pa mu sud na osnovu već citiranog zakonskog propisa, a primjenom članova 4, 5, 13, 15, 32, 36, 42, 53. i 54. Krivičnog zakonika te članova 226. i 229. ZKP CG   i z r i č e</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span>S tim da mu utvrdjuje kaznu zatvora u trajanju od 6 mjeseci  (šest mjeseci) i istovremeno odredjuje da se ista neće izvršiti ukoliko okrivljeni u roku od dvije godine dana ne izvrši novo krivično djelo.</span>
</p>
<p>
<span>Okrivljeni se obavezuje da ovom sudu na ime troškova vodjenja krivičnog postupka plati iznos od 77,00 eura, a na ime paušala iznos od 55,00 eura.</span>
</p>
<p>
<span>Troškove krivičnog postupka i paušal okrivljeni će platiti ovom sudu u roku od 15 dana po pravnosnažnosti presude pod prijetnjom prinudnog izvršenja.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>
<span>Osnovno državno tužilaštvo u Pljevljima optužnim predlogom Kt.br.144/11 od 11.10.2011. godine optužilo je T. N. iz P.  zbog krivičnog djela teška tjelesna povreda iz čl. 151. st.1. Krivičnog zakonika navodeći da je okrivljeni krivično djelo izvršio na način, mjesto i vrijeme kako je to bliže opisano u izreci ove presude. </span>
</p>
<p>
<span>U završnoj riječi zamjenik ODT-a je u cjelosti ostao pri podnijetom optužnom predlogu i predložio da sud okrivljenog oglasi krivim i osudi po zakonu.</span>
</p>
<p>
<span>Svjedok - oštećeni S. B. u završnoj riječi nije se pridružio krivičnom gonjenju protiv okrivljenog niti je istakao imovinsko-pravni zahtjev.</span>
</p>
<p>
<span>Okrivljeni T. N. u svoju odbranu na glavnom pretresu je istakao kao i u predmetu istrage da je dana 16.04.2011. godine sa svojim drugovima M. D. i M. Nj. negdje oko 21,30 časova došao u lokal "C." te da su sjeli za jedn sto. U lokalu za drugim stolom bila je njegova djevojka K. J. sa svojim društvom, a vidio je da su u lokalu bili V. M., S. B., K. A., jedan momak koga Budžo i još jedan momak kojega zna izvidjenja i sa njima nikada nije imao nikakvih nesporazuma. Negdje oko 02,00 časova on je izašao sa svojim drugovima iz lokala, a izašla je i njegova djevojka sa svojim društvom i dok su bili u lokalu vidio je da V. nešto priča sa njegovom djevojkom i da joj se unosi u lice, pa je prišao i odgurnuo V. i uzeo svoju djevojku za ruku, pa su krenuli ka centru grada, a iza njih su išli njegovi drugovi D. i Nj. Samo što su krenuli iz lokala izlijeću K., S., B. i još taj jedan momak koji je sa njima bio u društvu i neko od njih je udario Nj. flašom pa je Nj. pao, a onda je neko od njih udario i D., pa je i D. pao ali on nezna koje i čime udario D. Tada je koliko se sjeća njega oštećeni udario pesnicom u predjelu čela iznad desnog oka i on je tada nekog od njih odgurnuo od sebe i počeo da bježi prema apoteci, a on su svih potrčali za njim i tada je neko od njih povikao "policija" i ovi su pobjegli. Dalje ističe da je tada otpratio J. do zgrade iznad Z. gdje joj stanuje sestra, a Nj. i D. su otišli put centra grada u jada he itoratui Jovanu čuo je da se neko iz pravca centra grada dere, pa je odmah pomislio na Nj. i D., pa je otričao i u parku kod fontane zatekao Nj. i D. i interventnu jedinicu policije. D. je bio krvav po liciju jer mu je bio povrijedjen nos pa mu je curila krv, a jedan zub mu je bio nalomljen i D. i Nj. su mu ispričali da su ih kolima zasreli S. i njegovo društvo, te da je auto vozio V., ali D. nije bio siguran da je V. izlazio iz auta, a ostali jedsu i napali su njega i Nj. i nanijeli D. povrede, dok se Njegoš izvukao bez povreda. Nakon toga oni su pobjegli, a on nezna koje zvao intervetnu jednicu koja je njega, D. i Nj. odmah privela u policiju, a dok su bili u policiji doveli su oštećenog i njegovo društvo. Dalje ističe da misli da je D. pesnicom u parku udario S. Još jedanput je istakao da nije ni udario ni gurnuo S. već je S. njega udario nakon što su izašli iz lokala, nakon što su on i njegovo društvo udarili Nj. i D. pred lokalom. Dalje ističe da nije nanio povrede S., dok je njemu S. nanio povredu iznad desnog oka, tačnije na slepočnici desnog oka pa se javio ljekaru i ima medicinsku dokumentaciju koju je predao policiji. Na glavnom pretresu je istakao da se u medjuvremenu pomirio sa oštećenim i da su sada u dobrim odnosima.</span>
</p>
<p>&nbsp;</p>
<p>
<span>U završnoj riječi je istakao da se osjeća krivim da priznaje krivicu, da se kaje što je ovako uradio jer su on i oštećeni bili u pijanom stanju pa moli sud da ga što blaže kazni i obećava da ništa ni slično više neće uraditi.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span>Sud je prihvatio odbranu okrivljenog gdje ističe da se osjeća krivim i da priznaje krivicu, dok je u ostalom dijelu njegovu odbranu sud odbacio, pošto je ista očigledno data sračunato na izbjegavanje krivične odgovornosti.</span>
</p>
<p>
<span>U dokaznom postupku sud je saslušao svjedoka - oštećenog S. B. kao i svjedoke M. D., K. A., V. M., B.A., V. D., i M. Nj., pročitao iskaz svjedokinje K. J., pročitao stručni nalaz i mišljenje vještaka sudske medicine dr. B. B. iz P., pročitao izvještaj ljekara specijaliste opšte bolnice P. od 17.04.2011. godine o povredama za oštećenog, pročitao izvještaj ljekara specijaliste O. bolnice P. odelenje H. br. protokola 244 o povredama za oštećenog kao i izvještaj broj protokola 1110, izvršio uvid u rengen snimak desne šake za oštećenog i pročitao izvještaj iz KE za okrivljenog izdat od strane UP PJ Pljevlja.</span>
</p>
<p>
<span>Nakon provedenog dokaznog postupka i nakon ocjene svih izvedenih dokaza kako pojedinačno tako i skupa i u njihovoj medjusobnoj povezanosti jednog sa drugim, sud je utvrdio da je okrivljeni T. N. iz P. izvršio krivično djelo koje mu je optužnim predlogom ODT-a stavljeno na teret, a na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na svim izvedenim dokazima kao i na priznanju okrivljenog.</span>
</p>
<p>
<span>Naime, svjedok - oštećeni S. B. u svom iskazu u predmetu istrage je istakao da je kritične noći bio sa svojim društvom u lokalu "C." i to sa K. A., V. M. i B. A. koga zovu B. U lokalu je bio i okrivljeni sa više momaka kojima nezna ime. Negdje oko 02,00 ili 02,30 časova V. je izašao ispred lokala i vidjeli su da priča sa okrivljenim i njegovom djevojkom i vidjeli su kada je okrivljeni pesnicom udario V. u predjelu lica, pa su oni izašli ispred lokala i tu je nastalo guranje i razvadjanje pa je okrivljeni njega odgurnuo i on je pao na trotoar i dočekao se na obje ruke, a onda ga je okrivljeni dok je na ledjima ležao na trotoaru i rukama štitio lice dva puta udario u predjelu nogu, a treći put u predjelu desne ruke i tada mu je slomio ruku, ali on to nije osjetio. Dalje je istakao da su svi bili pijani te da su se ponovo sreli u centru grada pored fontane sa društvom okrivljenog, ali tu nije bilo tuče. Nakon toga ih je policija privela u stanicu. Tu su zadržani u policiji pa je njega policija ujutru oko 06,00 časova odvela u bolnicu gdje je pregledan, a oko 08,00 časova snimio je ruku i konstatovan mu je prelom šake. Tvrdi da te večeri niti je on niti njegovo društvo nije nikoga udaralo, kao  ni okrivljenog ni njegovo društvo. U završnoj riječi je istakao da se ne prdružuje krivičnom gonjenju protiv okrivljenog niti traži da se okrivljeni šta kazni, pa na kraju ističe da ne ispostavlja imovinsko-pravni zahtjev prema okrivljenom. Posebno objašnjava da se izmirio sa okrivljenim, da su se znali i prije ovog dogadjaja, da su oba bili malo popili, pa na kraju moli sud da okrivljenog što blaže kazni. </span>
</p>
<p>
<span>Sud je u cjelosti prihvatio iskaz svjedoka - oštećenog smatrajući da je oštećeni veoma objektivno svjedočio, a njegovo svjedočenje se u cjelosti uklapa sa ostalim izvedenim dokazima, a posebno sa stručnim nalazom i mišljenjem vještaka sudske medicine.</span>
</p>
<p>
<span>Svjedok M. D. u svom iskazu nije potvrdio da je okrivljeni udario bilo čime oštećenog niti da ga je odgurnuo niti da je ovaj pao već da su se svi malo prepirali i gurali ispred lokala "C.", a zatim ispred fontane u centru grada. </span>
</p>
<p>
<span>Svjedok K. A. je u svom iskazu potvrdio da je kritične večeri bio u društvu sa oštećenim te da je vidio kada je okrivljeni odgurnuo oštećenog pa je oštećeni pao na trotoar i tada ga je okrivljeni udarao nogama u predjelu tijela, a u glavu ga nije udarao jer se oštećeni pokrio rukama po glavi. </span>
</p>
<p>
<span>Svjedok V. M. je takodje istakao da je kritične večeri bio u lokalu "C." u društvu sa oštećenim i drugim momcima koji su sa njima bili te da je vidio dok je bila gužva ispred lokala da je oštećeni pao izmedju ulicie i trotoara, ali nezna zbog čega je pao i dok je oštećeni</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span> </span>
</p>
<p>&nbsp;</p>
<p>
<span>ležao u položaju više na stomaku, okrivljeni ga je udarao nogama po ledjima i u desnu ruku te da ga je udario 3-4 puta. Pokušao je da ih razvadi ali ga je neko udario u potiljak sa ledja, ali nezna koga je udario. </span>
</p>
<p>
<span>Svjedok  B. A. je takodje istakao da je kritične večeri bio u društvu sa oštećenim i još nekoliko momaka te da je vidio ispred lokala "C." da je okrivljeni podapeo nogom oštećenog te da je oštećeni pao na trotoar, da je na trotoaru ležao u bočnom položaju i to na lijevom boku, a da je okrivljeni počeo da ga udara nogama u predjelu glave s tim što je oštećeni glavu štitio objema rukama. Okrivljeni ga je udario više puta nogom u predjelu glave s tim što je oštećeni svo vrijeme glavu štitio rukama. Nakon toga oštećeni je ustao sa asflata i oni su se razišli. </span>
</p>
<p>
<span>Svjedokinja K. J. je istakla u svom iskazu da je kritične večeri bila u lokalu "C." sa svojim društvom, da se ona zabavlja sa okrivljenim te da je okrivljeni kritične večeri bio u lokalu sa svojim društvom dok je ona bila za drugim stolom sa svojim drugaricama. Istakla je da nije vidjela da je okrivljeni udarao bilo čime oštećenog niti da je oštećeni padao na podlogu. Naprotiv ističe da je vidjela da je neko od prisutnih udarao okrivljenog i njegovo društvo. </span>
</p>
<p>
<span>Svjedok V. D. je istakao da je kritične večeri bio u lokalu "C." u društvu sa oštećenim i njegovim društvom. Jednog momenta su izašli iz lokala i došlo je do gužve i društvo okrivljenog je krenulo prema svjedoku i neko od njih je pokušao da ga udari pesnicom gdje se on izmakao u stranu i zaštitio lice rukama. Vidio je da oštećeni leži te da ga jedan momak nogama udara, ali nezna u kom predjelu i vidio je samo jedan udarac nogom tog momka da je udario oštećenog. Nakon toga su se smirile strasti i odatle su se razišli. </span>
</p>
<p>
<span>Svjedok M. Nj. je istakao da je kritične večeri bio u lokalu "C." te da je bio u društvu sa okrivljenim i njegovim društvom. Dalje je istakao da je ispred lokala došlo do prepirke izmedju okrivljenog i oštećenog i njegovog društva. Vidio je da u jednom momentu iz lokala izlijeću oštećeni kao i svjedoci K. i B. i još jedan momak sa njima i kreću put okrivljenog. Tada je njega neko udario flašom u predjelu čela sa lijeve strane pa je od tog udarca pao na asfalt i dok je ležao na asfalt neko ga je nogom udario, ali nezna ko, zatim je neko od prisutnih povikao "policija"  i svi su se razbjećali, a njega je neko podigao sa asfalta, dakle nije vidio da je okrivljeni udarao oštećenog. </span>
</p>
<p>
<span>Sud je u cjelosti prihvatio u cjelosti iskaze svjedoka K. A., V. M., B.A. i V. D. smatrajući da su ovi svjedoci veoma objektivno svjedočili jer su svi potvrdili da je okrivljeni više puta nogom udario oštećenog u predjelu glave, da je oštećeni bio pokrio glavu rukama te da ga je okrivljeni udarao nogama po rukama, a njihovi iskazi se u ptopunosti slažu sa iskazom svjedoka - oštećenog i sa stručnim nalazom i mišljenjem vještaka sudske medicine dr. B. B. </span>
</p>
<p>
<span>Sud je odbacio iskaze svjedoka M. D., M. Nj.  i K. J. jer su isti po mišljenju suda svjedočili kako bi pmogli okrivljenom da izbjegne krivično-pravnu odgovornost, a njihovi iskazi su obezvrijedjeni iskazima ostalih svjedoka, stručnim nalazom i mišljenjem vještaka sudske medicine dr. B. B. kao i iskazom - priznanjem okrivljenog da se osjeća krivim i da priznaje krivicu. </span>
</p>
<p>
<span>Iz stručnog nalaza i mišljenja vještaka sudske medicine dr. B. B. se zaključuje da je oštećeni imao sledeću povredu i to: povredu desne šake u vidu nagnječine kože i mekog tkiva spoljašnjeg brida šake te prelom pete kosti ručja u njenoj srednjoj trećini, a ista je nastala djelovanjem zamahnute tupo tvrde sile, ravne površine, srednjeg ili jačeg inteziteta djelovanja </span><span>koja sila je djelovala na šaku desne ruke, u jednom navratu, a u momentu kada je povrijedjeni spoljašnjim bridom šake i njegovom nadlanicom stranom ovog brida bio okrenut ka toj sili. Nakon djelovanja sile došlo je do nastanka pomenute povrede desne šake te nastajanja otoka mekog tkiva u predjelu prelomljene kosti ručja i šake u cjelini, te oslabljene pokretljivosti petog prsta desne šake. Ova povreda je mogla nastati djelovanjem zamahnute noge, ali se ne može sasvim isključiti i mogućnost nastanka ovake povrede djelovanjem zamahnute stisnute šake ili </span>
</p>
<p>
<span>prilikom pada pomenutim dijelom desne šake na tvrdu i  neravnu podlogu, (kao na primer ivičnjak ceste ili sl.) mada je za njega ovakva mogućnost nastanka ove povrede manja vjerovatna.</span>
</p>
<p>
<span> Na kraju ističe da na osnovu svega navedenog mišljenja je da se kod oštećenog S. B. radi o jednoj povredi koja je obična teška tjelesna povreda.</span>
</p>
<p>
<span>Sud je u cjelosti prihvatio stručni nalaz i mišljenje ovog vještaka iz čijeg vještačenja je sud zaključio da je vještak vještačio veom objektivno i stručno u skladu sa strukom i naukom, a inače radi se o stalnom sudskom vještaku. Mogućnost nastanka povrede kod oštećenog su potvrdili i svjedoci  i to svjedok - oštećeni S. B., kao i svjedoci K. A., V.M., B. A. i V. D. </span>
</p>
<p>&nbsp;</p>
<p>
<span>Iz izvještaja ljekara specijaliste O. bolnice P. od 17.04.2011. godine se zaključuje da se oštećeni toga dana javio na pregled, a takodje iz izvještaja ljekara i to 3 izvještaja se takodje zaključuje da je oštećeni u više navrata bio na pregledu kod ljekara.</span>
</p>
<p>&nbsp;</p>
<p>
<span>Iz izvještaja iz kaznene evidencije za okrivljenog sud je utvrdio da okrivljeni ranije nije osudjivan.</span>
</p>
<p>&nbsp;</p>
<p>
<span>Kod ovakvog činjeničnog stanja na osnovu navedenih dokaza kao i na osnovu stručnog nalaza i mišljenja vještaka sudske medicine dr. B.  B. i djelimičnim priznanjem okrivljenog sud je potvrdio da je okrivljeni T. N. iz P. izvršio krivično djelo koje mu se stavlja na teret, na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na izvedenim dokazima, posebno na osnovu stručnog nalaza i mišljenja vještaka sudske medicine. Iz tog nalaza sud je zaključio da je oštećeni pretrpio običnu tešku tjelesnu povredu upravo onako kako je to prestavio oštećeni i svjedoci koji su bili sa njim u društvu.</span>
</p>
<p>&nbsp;</p>
<p>
<span>Prilikom odredjivanja vrste kazne i prilikom odmjeravanja njene visine sud je u okviru optše svrhe krivičnih sankcija cijenio i svrhu uslovne osude, pa je sud mišljenja da u konkretnom slučaju nije bilo neophodno radi krivično-pravne zaštite protiv okrivljenog izricati drugu vrstu krivične sankcije osim uslovne osude jer se opravdano može očekivati da će samo upozorenje uz prijetnju kaznom dovoljno uticati na okrivljenog da više ne vrši krivična djela. Pri tome sud je mišljenja da na strani okrivljenog postoje osobito olakšavajuće okolnosti, a to su da se radi o veoma mladom čovjeku, koji je bio pod utacajem alkohola, da ranije nije osudjivan, te da se oštećeni na glavnom pretresu protiv njega nije pridružio krivičnom gonjenju već čak i molio sud da okrivljenom izrekne što blažu krivičnu sankciju napominjući da su se izmirili, da su u dobrim odnosima i da se druže, pa je sve te okolnosti sud cijenio kao osobito olakšavajuće okolnosti te da iste opravdavaju izricanje uslovne osude okrivljenom. Na strani okrivljenog sud nije našao nijednu otežavajuću okolnost jer je u završnoj riječi okrivljeni priznao svoju krivicu i izrazio iskreno kajanje ističući da je bio u pijanom stanju što je potvrdjeno i od strane oštećenog i ostalih svjedoka. Na kraju sud ističe da je izrečena krivična sankcija optuženom adekvatna i primjerena stepenu društvene opoasnosti, konkretno učinjenog djela, samog učinioca, kao i nastalim posledicama te da izrečena krivična sankcija prema okrivljenom predstavlja onu mjeru koja je </span><span>neophodna da bi se prema njemu postigla svrha kažnjavanja predvidjena u člnau 32. Krivičnog zakonika.</span>
</p>
<p>&nbsp;</p>
<p>
<span>U smislu članova 226. i 229. ZKP CG sud je obavezao okrivljenog da na ime troškova vodjenja krivičnog postupka plati ovom sudu iznos od 77,00 eura, a isti iznos predstavlja naknadu i nagradu vještaku sudske medicine za izvršeno vještačenje, a iznos paušla od 55,00 eura sud je odredio imajući u vidu dužinu trajanja i složenost krivičnog postupka kao i imovno stanje okrivljenog.</span>
</p>
<p>
<span>Sa iznijetih razloga odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U PLJEVLJIMA</span>
</p>
<p style="text-align:center;">
<span class="span1">dana 26.10.2011. godine</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">Zapisničar,</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">  S u d i j a,</span>
</p>
<p>
<span>Djondović Milenka</span><span></span><span></span><span></span><span></span><span></span><span></span><span>        Branko Pejović</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA</span><span>: protiv ove presude dozvoljena je žalba u roku od 8 dana po prijemu iste</span>
</p>
<p>
<span>                                  Višem sudu u Bijelom Polju, a preko ovog suda.</span>
</p>
<p>&nbsp;</p>
<p>&nbsp;</p>
<p>
<span class="span1">DOSTAVLJENO:</span>
</p>
<p>
<span>1x ODT Pljevlja</span>
</p>
<p>
<span>1x okrivljenom</span>
</p>
<p>
<span>4x u predmet</span><span></span><span></span><span></span><span></span><span></span><span></span><span></span><span></span><span></span><span></span><span></span><span></span><span></span>
</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p style="text-align:right">
<span class="span1">Posl.br. K...</span>
</p>
<p>&nbsp;</p>
<p>
<span class="span1">Osnovni sud u Kotoru kao nadležni prvostepeni krivični, po sudiji Danijeli Samardžić, uz učešće zapisničara Čolan Aleksandre, u krivičnom predmetu protiv okr. B. B. iz Tivta, zbog krivičnog djela teškog djela protiv opšte sigurnosti iz čl.338 st.3 u vezi krivičnog djela izazivanje opšte opasnosti iz čl.327 st.4 u vezi st.1 Krivičnog zakonika, koji se vodi po optužnom predlogu ODT-a Kotor Kt.broj 420/13 od .. godine, nakon održanog glavnog i javnog pretresa dana 28.01.2014. godine u prisustvu zamjenika ODT-a Kotor L. M., okrivljenog B. B., zakonskog zastupnika oštećene mal. K. D., njene majke K. D. i svjedoka K. M., i dana 31.01.2014. godine donio je i objavio sledeću </span>
</p>
<p>&nbsp;</p>
<p style="text-align:center;">
<span class="span1">P R E S U D U </span>
</p>
<p>&nbsp;</p>
<p>
<span class="span1">Okrivljeni B. B. JMBG . od oca T. i majke M., rođene Š., rođen .. godine u selu Rezevice, stalno nastanjen u T., S. bb, državljanin CG, policajac, oženjen, otac dvoje djece, sa završenom SSS, srednjeg imovnog stanja, osuđivan </span><span class="span1">i to presudom O.suda u K.K.. od .. godine zbog krivičnog djela iz čl. 161 st.3 KZ-a RCG, na kaznu zatvora u trajanju od jednog mjeseca, uslovno na jednu godinu, koja osuda je brisana rješenjem istog suda K..; Kv.. od .. godine i presudom Osnovnog suda u P. K.. od .. godine zbog krivičnog djela iz čl. 220 st.1 KZ CG na novčanu kaznu u iznosu od .,00 eura,</span><span class="span1"> </span><span class="span1">protiv kojeg se ne vodi postupak za drugo krivično djelo,</span>
</p>
<p>&nbsp;</p>
<p style="text-align:center;">
<span class="span1">Kriv je</span>
</p>
<p>&nbsp;</p>
<p>
<span class="span1">Što je,</span>
</p>
<p>
<span class="span1">Dana ..godine, oko . časova na dijelu ulice u naselju G. S., Opština T., opšteopasnom radnjom i opšte opasnim sredstvom, svjestan da svojom radnjom može učiniti krivično djelo, ali olako držeći da do toga neće doći, odnosno da će isto moći spriječiti, izazvao opasnost za život i tijelo ošt.mal. K. D. iz T., na način što je prilikom kretanja unazad svojim pmv marke "M."reg.ozn. ., prednjim desnim pneumatikom vozila prešao preko donje trećine desne potkoljenice i desnog stopala oštećene, koja je stajala uz ogradu kuće zajedno sa svojim roditeljima, kako bi propustili ovo vozilo, usled čega je ista zadobila tešku tjelesnu povredu u vidu pukotinastog preloma donjeg okrajka desne goljenjače sa nagnječenjem desnog stopala</span>
</p>
<p>&nbsp;</p>
<p>
<span class="span1">-čime je učinio krivično djelo teško djelo protiv opšte sigurnosti iz čl. 338 st.3 u vezi krivičnog djela izazivanje opšte opasnosti iz čl.327 st.4 u vezi st.1 Krivičnog zakonika.</span>
</p>
<p>&nbsp;</p>
<p>
<span class="span1">Pa mu sud na osnovu naprijed navedene krivičnopravne odredbe i čl. 3, 5, 8, 13, 16, 36, 42, 52, 53 i 54 KZ-a i čl.227, 229, 368 i 374 ZKP-a  izriče</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom utvrđuje kaznu zatvora u trajanju od 3 (tri) mjeseca i istovremeno određuje da se kazna neće izvršiti ukoliko okrivljeni za vrijeme od dvije godine od dana pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span class="span1">Dužan je okrivljeni na ime troškova krivičnog postupka uplatiti iznos od 49,50 eura i na ime sudskog paušala uplatiti iznos od po 50,00 eura u roku od 15 dana od dana pravosnažnosti presude u korist Budžeta Crne Gore na žiro račun broj 832-16-52.</span>
</p>
<p>&nbsp;</p>
<p>
<span class="span1">Oštećena mal.Kalezić Dušica se sa postavljenim imovinskopravnim zahtjevom upućuje na parnicu.</span>
</p>
<p style="text-align:center;">
<span class="span1">O b r a z l o ž </span><span class="span1">e nj</span><span class="span1"> e </span>
</p>
<p>&nbsp;</p>
<p>
<span class="span1">ODT iz Kotora podnio je ovom sudu optužni predlog Kt.broj . od .. godine protiv okr. B. B. stavljajući mu na teret izvršenje krivičnog djela </span><span class="span1">teško djelo protiv opšte sigurnosti iz čl. 338 st.3 u vezi krivičnog djela izazivanje opšte opasnosti iz čl.327 st.4 u vezi st.1 Krivičnog zakonika.</span>
</p>
<p>&nbsp;</p>
<p>
<span class="span1">U svojoj odbrani okrivljeni B. B. je negirao izvršenje krivičnog djela i krivicu za isto i objasnio da je kritičnog dana njegovo vozilo bilo prakirano na zemljanom parkingu ispred njegove kuće u T., u naselju S.. Krenuo je rikvercom i prije kretanja, pogledavši u retrovizor, a zatim i okrenuvši se nazad, uvjerio da nema nikoga i započeo radnju kretanja unazad. Dolaskom do bunara koji je izbačen odnosno koji zahvata dio puta širine . metra primjetio je tri lica u kretanju u suprotnom smjeru od njegovog pa je zaustavio vozilo. Svo troje su stali uz ogradu, i on ih je pričekao da prođu u svom pravcu pored njegovog vozila  sa njegove desne strane gledano unaprijed, a oni su bili pribijeni uz ogradu i dok su oni stajali, on je lagano krenuo unazad, a oni nastavili kretanje u svom pravcu i možda prešao rastojanje od 1,5 do 2 metra. Primjetio je da se djevojčica uhvatila za nogu. Nije osjetio da je vozilom prešao preko noge pješaka mal. K. D., a kada je vidio da se ista drži za nogu, zaustavio  je vozilo, kojim se kretao oko 2 km/h, i izašao iz vozila i prišao djevojčici i njenoj majci, a tu je bio i komšija V. koji je sve to vidio, obzirom da se kretao ulicom u pravcu kretanja vozila okrivljenog. Majka djevojčice se vratila, skinula patiku djevojčici zajedno sa Z. V. opipala prste djevojčice kako bi provjerili da li je on točkom prešao preko prstiju. Okrivljeni je naveo da im je predložio da dijete odveze u Dom zdravlja dva puta, ali su mu oni odgovorili da nema potrebe i nastavili kretanje. Okrivljeni je naveo da je rastojanje između njegovog vozila i njih troje dok su stajali uz ogradu bilo oko pola metra i da su se oštećena i njeni majka i otac, kada je namjeravao da krene unazad, krenuli u svom pravcu jedno po jedno i to otac prvi, pa majka, pa za njima djevojčica. Narednog dana odnosno .. godine je saznao da je djevojčica sa svojim roditeljima zatražila pomoć u Domu zdravlja T., a kasnije i u bolnici u R.. Žao mu je što se ovo desilo, a nije siguran da je točkom njegovog vozila prešao preko noge djevojčice. </span>
</p>
<p>&nbsp;</p>
<p>
<span class="span1">U cilju rasvjetljenja ove krivičnopravne stvari i krivice okrivljenog sud je u dokaznom postupku proveo sljedeće dokaze: pročitan je </span><span class="span1">iskaz svjedoka- oštećene mal.K. D. sa zapisnika pred ODT-a Kotor od ...godine dat u prisusustvu zakonskog zastupnika majke K. D. i saslušan je zakonski zastupnik, saslušan je svjedok K. M., pročitani su: iskaz svjedoka V. Z. sa zapisnika pred Prvim osnovnim sudom u B.. od ... godine, </span><span class="span1">izvještaj ljekara specijaliste Bolnice "V. Ć." Risan od ... godine na ime K. D.</span><span class="span1">, </span><span class="span1">zapisnik o uviđaju OB Tivat br. 68/13 od 04.07.2013. godine, sa skicom lica mjesta, na saglasnost stranaka pročitan je nalaz i mišljenje sudsko medicinskog vještaka dr Krsta Nikolica od 23.10.2013.godine, te pročitan izvod iz kaznene evidencije za okrivljenog Bulatović Branislava CB Berane- OB Plav od 28.11.2013.godine.</span>
</p>
<p>&nbsp;</p>
<p>
<span class="span1">Svjedok-oštećena mal. K. D. je izjavila da je kritične prilike bila sa roditeljima do grada i da su se vraćali kući. Ušli su u ulicu u kojoj žive, krećući se jedno pored drugog, njihovom desnom stranom i u jednom momentu vidjeli su džipa sive boje kako se kreće unazad, prema njima. Taj džip je u stvari, izlazio iz svog dvorišta u rikverc, i išao je velikom brzinom, pa je zbog toga sa roditeljima stala uz ogradu, čak se i pribila uz ogradu kako bi džip prošao. Majka joj je rekla da se pomjeri, ali joj je desna noga ostala na kolovozu, zatim ju je majka povukla prema sebi, ali pošto joj je desna noga ostala, prednjim desnim točkom krećući se unazad prešao preko noge odnosno preko stopala i potkoljenice, što ju je jako zaboljelo pa je vikala da ne osjeća nogu. Majka joj je skinula patiku i čarapu, a zatim su je odveli kući. Vozilo se zaustavilo par metara iza njih i njen otac je pošao prema vozilu i viknuo vozaču "Šta činiš, poubija nas". Oštećena je navela da su je roditelji odveli kući, a zatim u Dom zdravlja, odakle su ih uputili u bolnicu u Risan gdje joj je doktor rekao da joj je noga slomljena pa su joj naredni dan stavili gips. Vozilo koje joj je prešlo preko noge se uopšte nije zaustavilo već se kretalo unazad i oni su stali uz ogradu kako bi ga propustili da prođe, obzirom da je išao brzo, a ona misli da je i krivudao. Ona se nije sa tog mjesta pomjerala, a majka ju je držala. Kad ju je vozilo prešlo preko noge, na ulici je bila samo ona sa roditeljima, nakon što je povrijeđena, došao je jedan čovjek kojeg i ne poznaje. Pridružila se krivičnom gonjenju i postavila imovinsko pravni zahtjev. Njen </span><span class="span1">zakonski zastupnik, majka K. D., izjavila da je liječenje noge još u toku, da su ligamenti istegnuti i da ima vode u nozi, pa mora nastaviti sa fizikalnom terapijom, a obzirom da je djevojčica šećerni bolesnik, te da prima insulin iz tog razloga je i liječenje otežano. Takođe je navela da je od kritičnog dana pa do danas okrivljeni nije kontaktirao, već samo preko izvjesnog Z. iz Beograda i drugog komšije. Okrivljeni B., je inače njihov komšija, a nakon kritičnog događaja otišli su u policiju, a zatim u Dom zdravlja, a nisu bili u prisutni kada je vršen uviđaj.</span>
</p>
<p>&nbsp;</p>
<p>
<span class="span1">Svjedok K. M. je izjavio da se kritične prilike sa svojom suprugom D. i kćerkom D. vraćao iz grada kući, u naselje S., u Tivtu. Kretali su se ulicom koja je sa obije strane ograđena, odnosno to su ograde od kuća uz ulicu. Išli su jedno pored drugog, i u trenutku kada su ušli u jednu usku ulicu primjetio je jedno vozilo koje ide prema njima, u rikverc iz svog dvorišta i to većom brzinom. Svo troje su stali uz ogradu jedno iza drugog i to prvo on, pa supruga, pa njihova kćerka. Oni su stali leđima uz ogradu da bi propustili vozilo koje je nailazilo. U momentu kada su ugledali vozilo, isto je bilo udaljeno od njih desetak metara. Njegova supruga D. je povukla njihovu kćerku kako bi je sklonila od vozila, ali njoj je desna noga ostala na kolovozu i prednjim desnim pneumatikom vozilo je prešlo preko njene lijeve noge. Nakon toga što se desilo, to vozilo se zaustavilo na </span><span class="span1">nekih 5-6 metara od njih, i u tom momentu vozač tog vozila odnosno njihov komšija B. nije izašao iz kola već je upitao šta se desilo, na šta mu je svjedok koji mu je prišao odgovorio "Pogazi nas sve", nakon čega je isti izašao iz vozila. U momentu kada se sve to desilo, nije bilo nikoga na ulici, osim njih troje, a kasnije  kada je D. plakala došao je njihov komšija V. Svjedok je napomenuo da su se njih troje kretali svojom desnom stranom, a da se vozač dok se kretao u rikverc nijednom nije zaustavio, već da se prvi put zaustavio kada je prošao pored njih i prešao preko noge djevojčice, na nekih 5-6 metara od njih. </span>
</p>
<p>&nbsp;</p>
<p>
<span class="span1">Svjedok V. Z. je izjavio da poznaje okrivljenog B. kao i porodicu K., obzirom da su svi njegove komšije u Tivtu, u naselju G. S.. Kritičnog dana bio je na desetak metara od mjesta na kojem se to dogodilo, tako da je vidio cijeli događaj. Okrivljeni B. je otpočeo kretanje u rikverc ulicom koja je dvosmjerna, ali jako uska i koja nema trotoar za kretanje pješaka. Njemu u susret naišli su mal. D. sa svojom majkom i još jednim čovjekom. B. je zatim zaustavio vozilo jer je imao namjeru da ih propusti, obzirom da je uzan prostor, prošao je svojim zadnjim djelom vozila pored njih a zatim se zaustavio, a u tom trenutku su se ovi ljudi nalazili negdje kod srednjeg dijela njegovog vozila, gdje su se zaustavili. Svjedok pretpostavlja da su i njih troje se zaustavili kako bi propustili vozilo, tako da u jednom momentu i oni stajali uz ogradu, a i vozilo je bilo zaustavljeno. Zatim je okr. Bulatović otpočeo kretanje veoma malom brzinom i svojim prednjim desnim pneumatikom nagazio na lijevu stranu lijevog stopala ove djevojčice, a zatim su se svi zaustavili. Svjedok je naveo da je on prišao djevojčici koja je plakala i bila vidno uplašena. Skinuo joj je patiku i na stopalu se nisu vidjele nikakve povrede, čak ni crvenilo. Podigao je djevojčicu i predložio joj da se osloni na stopalo jer nije vidio nikakve povrede, što je ona i učinila. Nakon toga, uslijedila je rasprava između okr. Bulatovića i majke mal. D., odnosno okr. B. se branio riječima da nije namjerno i sl. Zatim su se njih troje udaljili sa lica mjesta, uputili se ka svojoj kući koja je udaljena oko 200 metara od kritičnog mjesta, a djevojčica je tada sama koračala, oslanjajući se na majku.</span>
</p>
<p>&nbsp;</p>
<p>
<span class="span1">Iz izvještaja ljekara specijaliste JZU Specijalne bolnice "V. Ć." R. </span><span class="span1">od .. godine na ime K. D. </span><span class="span1">proizilazi </span><span class="span1">da je imenovana primljena u navedenu ustanovu zbog zadobijenih povreda nakon što joj je vozilo prešlo preko stopala, te da su joj konstatovane povrede, utvrđena dijagnoza i propisana odgovarajuća terapija.</span>
</p>
<p>&nbsp;</p>
<p>
<span class="span1">Iz zapisnika o uviđaju sa skicom lica mjesta OB Tivat br.68/13 od 15.06.2013. godine, sa skicom lica mjesta proizilazi da se saobraćajna nezgoda dogodila dana 15.06.2013. godine na dijelu ulice u naselju G. S. u Tivtu, koja ulica je bez trotoara i pješačke staze, te da su učesnici iste vozač vozila "M." reg. oznaka ., B. B., i pješak mal. K. D., koja je teško povrijeđena.  </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">Iz nalaza i mišljenja vještaka medicinske struke dr K. N. od 23.10.2013. godine proizilazi da je K. D. zadobila pukotinasti prelom donjeg okrajka desne goljenjače sa nagnječenjem desnog stopala, te da navedena povreda u  vrijeme nanošenja </span><span class="span1">predstavlja tešku tjelesnu povredu koja je nastala usled pregaženja, odnosno, uslijed prelaska motornog vozila preko donje trećine desne potkoljnice i desnog stopala K. D..</span>
</p>
<p>&nbsp;</p>
<p>
<span class="span1">Iz izvoda iz kaznene evidencije za okrivljenog Odjeljenja bezbjednosti P. proizilazi da je isti osuđivan i to presudom Osnovnog suda u K. K.. od .. godine zbog krivičnog djela iz čl. 161 st.3 KZ-a RCG, na kaznu zatvora u trajanju od jednog mjeseca, uslovno na jednu godinu, koja osuda je brisana rješenjem istog suda K..; Kv.. od .. godine i presudom Osnovnog suda u P. K.. od .. godine zbog krivičnog djela iz čl. 220 st.1 KZ CG na novčanu kaznu u iznosu od .,00 eura. </span>
</p>
<p>&nbsp;</p>
<p>
<span class="span1">Cijeneći sve izvedene dokaze pojedinačno, kao i u njihovoj povezanosti i u odnosu na odbranu okrivljenog sud je utvrdio činjenično stanje navedeno u izreci presude. </span>
</p>
<p>&nbsp;</p>
<p>
<span class="span1">Ovakvo činjenično stanje sud je utvrdio iz iskaza svjedoka- oštećene mal. K. D., navoda odbrane okr. B., svjedoka K. M. i V.Z., te ostalih pismenih dokaza. Naime, nesporno je da je dana ... godine, u naselju G. S., u T., okr. B. upravljajući svojim pmv marke "M." reg. oznaka ..,</span><span class="span1"> opšte opasnim sredstvom </span><span class="span1">doveo u opasnost život oštećene mal. K. D.na način što je krećući se u rikverc velikom brzinom</span><span class="span1"> prednjim desnim pneumatikom vozila prešao preko donje trećine desne potkoljenice i desnog stopala oštećene, koja je stajala uz ogradu kuće zajedno sa svojim roditeljima, kako bi propustili ovo vozilo, usled čega je ista zadobila tešku tjelesnu povredu u vidu pukotinastog preloma donjeg okrajka desne goljenjače sa nagnječenjem desnog stopala. Svjedok- oštećena mal. K.D. je objasnila da je kritične prilike vraćajući se sa svojim roditeljima iz grada i idući ka svojoj kući u naselju S. u T., ugledala vozilo koje je izlazilo u rikverc iz svog dvorišta i išlo ka njima unazad, pa su se kako bi propustili vozilo pribili uz ogradu, međutim, čak ju je i majka povukla, ali ona nije uspjela da skloni desnu nogu pa joj je navedeno vozilo prešlo preko stopala. </span><span class="span1">Ovakav slijed kritičnog događaja potvrđen je zapisnikom o uviđaju sačinjenim od strane </span><span class="span1">OB Tivat br. . od .. godine čiji su ovlašćeni službenici izašli na lice mjesta, gdje su konstatovali stanje istog koje su naveli u zapisniku i sačinili skicu lica mjesta, a isto nije sporio ni o</span><span class="span1">krivljeni B. B. koji je u svojoj odbrani negirao izvršenje krivičnog djela,  međutim isti je objasnio da nije osjetio da je vozilom prešao preko noge djevojčice i da mu je žao što se to desilo, dakle nije izjavio da je siguran da nije prešao  preko noge djevojčice, već samo da nije osjetio da je to učinio. </span>
</p>
<p>&nbsp;</p>
<p>
<span class="span1">Sud nije poklonio vjeru iskazu svjedoka V. Z. koji je naveo da se okr. B.nakon što je, krećući se u rikverc ugledao djevojčicu i njene roditelje koji mu dolaze iz suprotnog smjera, zaustavio, a zatim nakon što su se i njih troje zaustavili i pribili uz ogradu kako bi ga propustili, on nastavio kretanje malom brzinom, jer je to u suprotnosti sa iskazom svjedoka oštećene mal. D. i svjedoka K. M., koje dokaze je sud prihvatio, a koji su naveli da se vozilo kretalo unazad i to velikom brzinom i da se nije zaustavljalo, već tek kada je prešao djevojčici preko noge. Takođe, navodi svjedoka V. da nakon kritičnog događaja kada je prišao djevojčici i izuo joj patiku na njenom stopalu nije bilo znakova povreda pa čak ni crvenila, po mišljenju suda su netačni, a što se može utvrditi iz izvještaja ljekara specijaliste Specijalne bolnice"V. Ć." u R. i nalaza i mišljenja vještaka medicinske struke dr K. N. obzirom da iz istih proizilazi da je djevojčica usled pregaženja stopala pneumatikom zadobila teške tjelesne povrede, pa je nemoguće da ije bilo baš nikakvih tragova tih povreda ili bar crvenila u vrijeme nanošenja istih, pa ja za sud očigledno da </span><span class="span1">ovakvo svjedočenje svjedoka Vlahovića usmjereno na umanjenje krivice okr. B. obzirom da su komšije. </span>
</p>
<p>&nbsp;</p>
<p>
<span class="span1">Da je usljed ovakvog postupanja okrivljenog, ošt. mal. K. D. zadobila tjelesne povrede nesporno proizilazi iz medicinske dokumentacije oštećene na osnovu koje je vještak medicinske struke utvrdio da je ošt. mal. K. D. kritične prilike zadobila povredu i to: </span><span class="span1">pukotinasti prelom donjeg okrajka desne goljenjače sa nagnječenjem desnog stopala, koja je nastala usled pregaženja, odnosno, uslijed prelaska motornog vozila preko donje trećine desne potkoljnice i desnog stopala K. D.</span><span class="span1">, a koju je vještak medicinske struke kvalifikovao kao tešku tjelesnu povredu. </span><span class="span1">Sud je nalaz i mišljenje vještaka medicinske struke prihvatio jer je dat na osnovu pravila nauke i struke.</span>
</p>
<p>&nbsp;</p>
<p>
<span class="span1">Dakle, u radnjama okrivljenog ostvarila su se sva bitna obilježja bića krivičnog djela teškog djela protiv opšte sigurnosti iz čl.338 st.3 u vezi krivičnog djela izazivanje opšte opasnosti iz čl.327 st.4 u vezi st.1 Krivičnog zakonika, s obzirom  da je </span><span class="span1">opšteopasnom radnjom i opšte opasnim sredstvom, izazvao opasnost za život i tijelo ošt.mal. K. D., na način što je prilikom kretanja unazad svojim PMV, prednjim desnim pneumatikom vozila prešao preko donje trećine desne potkoljenice i desnog stopala oštećene, koja je stajala uz ogradu kuće zajedno sa svojim roditeljima, kako bi propustili ovo vozilo, usled čega je ista zadobila tešku tjelesnu povredu</span><span class="span1">  kako to proizilazi iz nalaza vještaka medicinske struke koji nalaz je sud u potpunosti prihvatio. </span>
</p>
<p>
<span class="span1">Okrivljeni je postupio iz nehata, jer je bio svjestan da radnjom može učiniti krivično djelo, odnosno da </span><span class="span1">kretanjem unazad svojim PMV, može izazvati opasnost za život i tijelo ošt.mal. K. D. koja je stajala uz ogradu kuće zajedno sa svojim roditeljima kako bi propustili ovo vozilo,  </span><span class="span1">ali je olako držao da do toga neće doći ili da će to moći spriječiti.</span>
</p>
<p>&nbsp;</p>
<p>
<span class="span1">Prilikom odluke o vrsti i visini krivične sankcije sud je shodno čl. 42 KZ-a cijenio sve okolnosti koje utiču da kazna bude veća ili manja, pa je kao olakšavajuće okolnosti na strani okrivljenog cijenio da je isti porodičan čovjek, otac dvoje djece, da je izrazio žaljenje zbog svega što se dogodilo, dok je kao otežavajuću okolnost kod okrivljenog sud cijenio to što je isti ranije osuđivan, pa mu je utvrdio kaznu zatvora u trajanju od tri mjeseca i istovremeno odredio da se kazna neće izvršiti ukoliko okrivljeni u roku od dvije godine od dana pravosnažnosti presude ne učini novo krivično djelo. Sud je mišljenja da će se uslovnom osudom dovoljno uticati na okrivljenog da više ne vrši ovakva, kao ni slična krivična djela, odnosno da će se uticati na okrivljenog da bude obazriviji prilikom upravljanja motornim vozilom, a cijeneći njegovu ličnost i stepen krivice, te da će se ostvariti svrha iz čl.52 KZ-a u okviru opšte svrhe krivičnih sankcija iz čl.4 KZ-a. </span>
</p>
<p>&nbsp;</p>
<p>
<span class="span1">Sud je shodno čl.227 i 229 ZKP-a obavezao okrivljenog da na ime troškova krivičnog postupka uplati iznos od 49,50 eura (troškovi vještaka medicinske struke), a na ime sudskog paušala iznos od 50,00 eura, u roku od 15 dana od dana pravosnažnosti presude u korist Budžeta Crne Gore na žiro račun broj 832-16-52, a dokaz o uplati da dostavi ovom sudu s pozivom na br. K.391/13/13.</span>
</p>
<p>&nbsp;</p>
<p>
<span class="span1">Imajući u vidu naprijed navedeno, shodno čl. </span><span class="span1">3, 5, 8, 13, 16, 36, 42, 52, 53 i 54 KZ-a i čl.227, 229, 368 i 374 ZKP-a, </span><span class="span1">sud je riješio kao u izreci. </span>
</p>
<p>&nbsp;</p>
<p>
<span class="span1">Shodno čl.239 ZKP-a sud je oštećenu sa postavljenim, a nepreciziranim imovinskopravnim zahtjevom uputio na parnicu, s obzirom da činjenice utvrđene u ovom krivičnom postupku ne pružaju pouzdan osnov ni za potpuno, ni za djelimično presuđenje, a njihovo utvrđivanje bi vodilo znatnom odugovlačenju postupka. </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U KOTORU</span>
</p>
<p style="text-align:center;">
<span class="span1">Dana, .... godine</span>
</p>
<p>&nbsp;</p>
<p>
<span class="span1">Zapisničar</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">S U D I J A</span>
</p>
<p>
<span class="span1">Aleksandra Čolan  </span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">Danijela Samardžić,s.r.</span>
</p>
<p>&nbsp;</p>
<p>
<span class="span1">PRAVNA POUKA: Protiv ove presude dozvoljena je žalba Višem sudu u Podgorici, u roku od 8 dana od dana prijema iste, a preko ovog suda. </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
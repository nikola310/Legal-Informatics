<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Times New Roman;font-size:12pt;}
.p2{text-align:start;hyphenate:auto;font-family:Times New Roman;font-size:13pt;}
.p3{text-align:center;hyphenate:auto;font-family:Times New Roman;font-size:13pt;}
.p4{text-align:justify;hyphenate:auto;font-family:Times New Roman;font-size:13pt;}
.p5{text-indent:0.5in;margin-left:0.975in;text-align:start;hyphenate:auto;font-family:Times New Roman;font-size:13pt;}
.p6{text-indent:-0.975in;margin-left:0.975in;text-align:center;hyphenate:auto;font-family:Times New Roman;font-size:13pt;}
.p7{text-indent:0.5in;margin-left:0.975in;text-align:center;hyphenate:auto;font-family:Times New Roman;font-size:13pt;}
.p8{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p9{text-indent:0.5in;text-align:start;hyphenate:auto;font-family:Times New Roman;font-size:13pt;}
.p10{text-indent:0.5in;margin-left:-0.125in;text-align:center;hyphenate:auto;font-family:Times New Roman;font-size:13pt;}
.p11{margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p12{margin-left:-0.125in;text-align:justify;hyphenate:auto;font-family:Times New Roman;font-size:12pt;}
.p13{margin-left:-0.125in;text-align:start;hyphenate:auto;font-family:R;font-size:13pt;}
.p14{text-align:start;hyphenate:auto;font-family:Times New Roman;font-size:12pt;}
.s1{color:black;}
.s2{font-weight:bold;color:black;}
.s3{font-weight:bold;}
</style>
<meta content="ana.stanisic" name="author">
</head>
<body class="b1 b2">
<p class="p1">
<span>                                                                                                                                 K.br.105/10</span>
</p>
<p class="p2"></p>
<p class="p3">
<span class="s1">U IME NARODA</span>
</p>
<p class="p3"></p>
<p class="p4">
<span>OSNOVNI SUD U BARU, kao prvostepeni krivični, sudija Aleksandra Leković, kao sudija pojedinac, sa zapisničarom Anom Stanišić, u krivičnom predmetu okrivljenih K. A. i Z. M., zbog krivičnog djela – ugrožavanje sigurnosti iz čl. 168 st.1. KZ, po optužnom predlogu  ODT-a u Baru Kt.br. 89/10 od 23.03.2010. godine, nakon održanog glavnog javnog pretresa dana 14.06.2010. godine u prisustvu zastupnika optužbe Danijele Božović i okrivljenih K. A. i Z. M., dana 16.06.2010. godine  donio je i javno  objavio </span>
</p>
<p class="p4"></p>
<p class="p3">
<span class="s1">P R E S U D U</span>
</p>
<p class="p2"></p>
<p class="p4">
<span>Okrivljeni:</span>
</p>
<p class="p4"></p>
<p class="p4">
<span>1. K. A., od oca S. i majke R., rodjene V., rodjen ............ godine u Podgorici sa prebivalištem u Baru, ul. .............., ugostitelj, neoženjen, srednjeg imovnog stanja, neosudjivan</span>
</p>
<p class="p4"></p>
<p class="p4">
<span>2. Z. M., od oca P. i majke D., rodjene M., rodjen ................ godine u Priboju, R. Srbija, sa prebivalištem u Londonu br. ........., sa boravištem u Baru, ul. J.a Tomaševića .........., neosudjivan,</span>
</p>
<p class="p4"></p>
<p class="p5">
<span class="s1">                             </span>
</p>
<p class="p6">
<span class="s1">KRIVI  SU</span>
</p>
<p class="p7"></p>
<p class="p8"></p>
<p class="p4">
<span class="s1">Zato što su :</span>
</p>
<p class="p4"></p>
<p class="p8">
<span class="s2">Okrivljeni K. A., </span>
</p>
<p class="p8"></p>
<p class="p8">
<span class="s1">Dana 16.02.2010. godine oko 11,00 časova  u sudnici br. 17. Osnovnog suda u Baru, na glavnoj raspravi zakazanoj u predmetu P.br. 240/09, ugrozio sigurnost oštećenog Z. M.a, na način što je istom uputio riječi ozbiljne prijetnje ''ubiću vas, tebe i svu tvoju porodicu, </span><span>doći ću u London i sa vama se obračunati detaljno"</span>
</p>
<p class="p8"></p>
<p class="p4">
<span class="s1">- čime je izvršio krivično djelo  - ugrožavanje sigurnosti iz čl. 168 st. 1.  Krivičnog zakonika Crne Gore</span>
</p>
<p class="p4"></p>
<p class="p4">
<span class="s2">	Okrivljeni Z. M., </span>
</p>
<p class="p4"></p>
<p class="p4">
<span class="s1">	Dana 16.02.2010. godine oko 11,00 časova, u sudnici broj 17 Osnovnog suda u Baru, na glavnoj raspravi zakazanoj u predmetu P.br. 240/09, ugrozio sigurnost oštećenog K. A. na način što je istom uputio riječi ozbiljne prijetnje ''ja imam tri sina od kojih je jedan kik bokser koji će nekome šutnuti glavu sa ramena".</span>
</p>
<p class="p4">
<span class="s1">- čime je izvršio krivično djelo  - ugrožavanje sigurnosti iz čl. 168 st. 1.  Krivičnog zakonika Crne Gore</span>
</p>
<p class="p4"></p>
<p class="p4">
<span class="s1">Pa im sud primjenom čl  4, 32, 36, 42, 52 , 53 i 54  KZ  i čl. 359, 360 i 364 ZKP-a  izriče</span>
</p>
<p class="p4"></p>
<p class="p3">
<span class="s1">USLOVNU OSUDU</span>
</p>
<p class="p3"></p>
<p class="p4"></p>
<p class="p4">
<span class="s1">Kojom im utvrdjuje kaznu zatvora u trajanju od po 30 /trideset/ dana  i istovremeno određuje da se kazna neće izvršiti ukoliko okrivljeni u roku od 1 /jedne/ godine ne izvrše novo krivično djelo.</span>
</p>
<p class="p4"></p>
<p class="p4">
<span class="s1">Okrivljeni su dužni da plate troškove krivičnog postupka u iznosu od po 30,oo eura, u roku od 15 dana od dana pravosnažnosti presude pod prijetnjom izvršenja.</span>
</p>
<p class="p4"></p>
<p class="p4"></p>
<p class="p3">
<span class="s1">O b r a z l o ž e n j e</span>
</p>
<p class="p3"></p>
<p class="p3"></p>
<p class="p4">
<span>Optužnim predlogom ODT u Baru Kt br. 89/10 od 23.03.2010. godine, okrivljenima je stavljeno na teret da su izvršili po jedno krivično djelo </span><span class="s1">ugrožavanje sigurnosti iz čl. 168 st. 1.  Krivičnog zakonika Crne Gore</span>
</p>
<p class="p4"></p>
<p class="p4">
<span>Okrivljeni K. A. je u svojoj odbrani pred Upravom policije u prisustvu branioca izjavio da su njegovi roditelji duži vremenski period u parničnom sporu sa Z. M., a radi tužbe koju je on podnio radi raseljenja iz stana. Oni su preko agencije M. brata, Z. J.a, prodali svoj stan i cjelokupan iznos kupoprodajne cijene - 29.000,oo eura predali Z. J.u, a sve to po predlogu Z. J. koji im je rekao da će za taj iznos kupiti stan u starijoj zgradi u Makedonskom naselju u Baru. Od tada je prošlo gotovo tri godine i za to vrijeme su bili podstanari, a onda su se prije oko dvije godine uselili u stan J. Z., koji se nalazi u ul. J.a Tomaševića br. ....u Baru. Predmetni stan je vlasništvo Z. J., Z. M. i njihovog sestrića, a inače u tom stanu stanuju on i njegovi roditelji, kao i Z. M. koji povremeno dolazi zbog sudjenja i korišćenja godišnjeg odmora. Dana 16.02.2010. godine u 11,00 časova održano je sudjenje pred sudijom Š., kojem su prisustvovali njegovi roditelji i on, njihov punomoćnik, kao i Z. M.. Tokom svoje izjave Z. je u nekoliko navrata na vrlo drzak i bezobrazan način vrijedjao njegovu porodicu, upućujući im riječi da su prevaranti, da potplaćuju policiju i inspektore da ne dolaze na sudjenje, da su prije živjeli u baraci i da nijesu imali ništa. U tom momentu Z. je iznenada ustao sa stolice, a zatim krenuo prema njemu držeći uperen kažiprst i nastavio sa vrijedjanjem. Više puta je ponovio iste riječi, a onda je on, izritiran, Z.a pitao zašto govori neistine. Z. mu se na ovo provokativno nasmijao, pa je A., iznerviran, rekao "ovo vam nije uredu što radite, doći ću u London i sa vama se obračunati detaljno, i ovako ste me ostavili na ulicu, jer nemam ništa". Tada je M., dok je A. izlazio iz sudnice, uputio prijetnju njemu i njegovim roditeljima, " ja imam tri sina, jedan je kik bokser i kada ga dovedem odrubiće vam glave". Pred istražnim sudijom je naveo da je, nakon što je izašao iz sudnice, rekao Z.u da će se obračunati i ako treba da će doći u London, ali da mu nije rekao da će ga ubiti, već da će ga slomiti. Nakon toga je njemu Z. rekao da ima tri sina u Londonu, da je jedan kik bokser i da će kada dodje odrubiti njemu i njegovoj porodici glave. Okrivljeni K. A. je u svojoj odbrani na glavnom pretresu naveo da je Z. rekao da će se obračunati sa njim i njegovim bratom, a da mu nije uputio riječi ''ubiću tebe i svu tvoju porodicu'', te da nije tačno da je rekao da će da dodje u London da ga ubije niti da će ga ubiti ispred sudskog praga. Riječi u kojima je rekao da će se obračunati sa Z.em i njegovim bratom je izjavio pošto je Z. rekao da će dovesti svoje sinove i da će mu odrubiti glavu. Takodje je dodao da sa svojim ocem i majkom živi u predmetnom stanu u ul. J.a Tomaševića, da koristi svoj dio stana, da svak koristi svoje prostorije i da tu nema nikakvih problema. Takodje je rekao da je predmetne riječi izgovorio u afektu i da sigurno ne bi ništa napravio i ni sa kim ne bi ulazio u sukobe. </span>
</p>
<p class="p4"></p>
<p class="p4">
<span>Okrivljeni Z. M. u svojoj odbrani je izjavio da su K.i nasilno ušli u  njegov stan u ul. J.a Tomaševića br. 16. K.i su imali nekog posla sa njegovim bratom, a znao je da tu neko nekome duguje pare. Dao im je šest mjeseci rok da rasprave te poslovne odnose sa njegovim bratom. Pošto je prošao rok podigao je tužbu da izadju iz stana. K.i su dali izjavu da su nasilno ušli u stan jer im njegov brat duguje pare, a to je bilo u septembru 2008 godine.  Ovaj predmet za iseljenje je prvo bio kod sudije Ivanovića, a posle je prešao kod sudije Š.a. Bilo je puno odlaganja i sudija Š. nije htio da pribavi njihovu izjavu iz policije u kojoj kažu da su nasilno ušli u stan. Dalje je naveo da je prije spornog dogadjaja u dva navrata nasilno izbačen iz svog stana od strane porodice K.. K.i su zauzeli preko 60 m2 stana a on je koristio samo 20 m2. Dana 16.02.2010. godine održano je sudjenje kod sudije Š.a. Na sudjenju je rekao da je čuo razne glasine po Baru i to da su K.i dali pare njegovom bratu na kamatu, a njegov brat je rekao da su mu dali pare na čuvanje. K. A. je na tom sudjenju skočio na njega da mu prijeti da će djecu da mu ubije. On je na to rekao sudiji Š.u ''pa šta sad ovo treba da me izbacuju iz stana tri puta, moj sin je kik bokser da dodje na ljetovanje i koji ne bi trpio ovakve napade''. Tek kada je deseti put insistirao, sudija je stavio ove riječi u zapisnik. Nije tačno da je rekao da će jedan od njegovih sinova odrubiti glavu A. i njegovoj porodici, već je rekao da će njegov sin šutnuti glavu A., a ne njegovoj porodici, tj. da ako se ovakvi napadi budu nastavili da će njegov sin, kada dodje, šutnuti A. glavu sa ramena. Mislio je samo na A., a ne na njegovu porodicu. Objasnio je da kako dugo žive u Engleskoj, da u engleskom jeziku postoji fraza ''šutnuti glavu sa ramena',' a što zapravo znači nekoga nokautirati, a ne nekoga ubiti. </span>
</p>
<p class="p4"></p>
<p class="p4">
<span>Sud je u dokaznom postupku pročitao iskaze svjedoka Č.N. iz prethodnog postupka sa zapisnika od 16.03.2010. godine, pročitao zapisnik o glavnoj raspravi P.br. 240/09 od 16.02.2010. godine, pročitao izvod iz KE za okrivljenog Z. M.a pribavljen od MUP-a Republike Srbije - Priboj od 13.04.2010. godine, pročitao izvod iz KE za okrivljenog K. A.ra pribavljen od Uprave policije PJ Bar od 09.04.2010. godine. </span>
</p>
<p class="p4"></p>
<p class="p4">
<span>Svjedok Č.N. je izjavio da se kritičnog dana nalazio na redovnim zadacima obezbjedjenja suda, da ga je zapisničarka M. iz sudnice broj 17 kod sudije Š.a obavjestila telefonom da je u sudnici došlo do svadje izmedju stranaka. Odmah je dotrčao do sudnice, a tamo je bila u toku svadja i prepirka, i sudija Š. mu je rekao da udalji K. A. iz sudnice i pokazao je prstom na njega. Odmah je prišao K., istog uhvatio za ruku, a ovaj je nenasilno i bez pružanja otpora pošao sa njim iz sudnice. K. je tom prilikom bio veoma ljut, a tokom odvodjenja je govorio '' Z. ćeme zapamtiti, šta je uradio meni i mojoj porodici''. </span>
</p>
<p class="p4"></p>
<p class="p4">
<span>Iz zapisnika o glavnoj raspravi P.br. 240/09 od 16.02.2010. godine proizilazi da je isti sačinjen dana 16.02.2010. godine pred Osnovnim sudom u Baru i to pred sudijom D.Š. uz učešće zapisničara M.A., upredmetu tužioca Z. M.a protiv tuženih K. R. i dr. U zapisniku je navedeno " Sud konstatuje  da su od strane tuženog K. A. upućene prijetnje tužiocu da će ubiti njega i njegovu porodicu, dok su prijetnje tužioca tuženom bile da će dovesti sinove od kojih je jedan kik bokser, koji će nekome šutnuti glavu sa ramena, obraćajući se K. S.". Sudija je takodje konstatovao da je nakon prijetnje K. A.ra udaljio iz sudnice uz prisustvo sudskog obezbjedjenja. </span>
</p>
<p class="p4"></p>
<p class="p4">
<span>Iz izvoda iz KE za okrivljenog Z. M.a pribavljen od MUP-a Republike Srbije - Priboj od 13.04.2010. godine, proizilazi da isti ne prolazi kroz kaznenu evidenciju ovog centra. </span>
</p>
<p class="p4"></p>
<p class="p4">
<span>Iz izvoda iz KE za okrivljenog K. A.ra pribavljen od Uprave policije PJ Bar od 09.04.2010. godine, proizilazi da isti ne prolazi kroz kaznenu evidenciju ovog centra. </span>
</p>
<p class="p4"></p>
<p class="p4">
<span class="s1">Ocjenom izvedenih dokaza utvrdjeno je da su okrivljeni izvršili krivično djelo bliže opisano u izreci presude.</span>
</p>
<p class="p4"></p>
<p class="p4">
<span class="s1">Nesporno je utvrđeno da je dana 16.02.2010. godine oko 11,00 časova u sudnici br. 17 Osnovnog suda u Baru, na glavnoj raspravi zakazanoj u predmetu P.br. 240/09 došlo do verbalnog sukoba izmedju okrivljenih K. A. i Z. M.a. Sud je u postupku nedvosmisleno utvrdio da je okrivljeni K. A. Z. M.u uputio riječi ozbiljne prijetnje ''ubiću vas, tebe i svu tvoju porodicu </span><span>doći ću u London i sa vama se obračunati detaljno"</span><span class="s1">. Takodje sud je nedvosmisleno utvrdio da je okrivljeni Z. M. kritičnom prilikom uputio riječi ozbiljne prijetnje ''ja imam tri sina od kojih je jedan kik bokser koji će nekome šutnuti glavu sa ramena". Ovakvo činjenično stanje, sud je utvrdio iz jasne, precizne i objektivne konstatacije sudije D. Š. na zapisniku od 16.02.2010. godine u kojoj stoji da je K. A. uputio prijetnje Z. M.u da će ubiti njega i njegovu porodicu, te da je takodje drugookrivljeni Z. M. uputio prijetnje da će dovesti sinove od kojih je jedan kik bokser koji će nekome šutnuti glavu sa ramena. Da je zaista došlo do verbalne svadje potvrdjuje u svom iskazu i svjedok Č.N., koji je u bitnom  naveo da je odmah otrčao do sudnice i da je tamo u toku bila svadja i prepirka, te da mu je sudija Š. rekao da K. A.ra udalji iz sudnice i pokazao mu prstom na njega. Okrivljeni K. A. je u svojoj odbrani izjavio da nije tačno da je uputio riječi prijetnje ''ubiću tebe i tvoju porodicu ''. Sud je ovakvu odbranu okrivljenog K.a cijenio kao neosnovanu i sračunatu na izbjegavanje krivice.  Odbrana okrivljenog u ovom dijelu je opovrgnuta konstatacijom sudije D.a Š.a na zapisniku sa glavne rasprave iz kojeg se nedvosmisleno utvrđuje da je prvookrivljeni K. A.ar uputio riječi prijetnje drugookrivljenom da će ubiti njega i njegovu porodicu. Takođe, iz same odbrane prvookrivljenog se nesporno utvrđuje da je rekao Z. M.u da će </span><span>doći u</span><span class="s3"> </span><span>London i sa njima se obračunati detaljno. Prema tome, dovodeći u vezi odbranu okrivljenog i to onu koju je dao pred Upravom policije u prisustvu branioca, sa zapisnikom sa glavne rasprave u predmetu P br. 240/09 nesporno je utvrđeno da je okrivljeni K. Z. M.u uputio riječi prijetnje </span><span class="s1">''ubiću vas, tebe i svu tvoju porodicu </span><span>doći ću u London i sa vama se obračunati detaljno"</span><span class="s1">. U tom dijelu je sud i precizirao izreku presude shodno utvrđenom činjeničnom stanju. Naime, optužnim predlogom je K.u stavljeno na teret da je Z.u rekao i "doći ću u London da vas pobijem, a tebe kad se ovo završi ubiću ispred sudskog praga". Međutim, tokom postupka nisu dokazani ovi navodi optužnog predloga, to se ne može zaključiti ni iz odbrane okrivljenog Z.a, niti iz zapisnika sa glavne rasprave, niti iz bilo kojeg drugog dokaza provedenog na glavnom pretresu. Takođe je tokom postupka nesporno utvrđeno da je okrivljeni Z. kritičnom prilikom uputio riječi ozbiljne prijetnje ''ja imam tri sina od kojih je jedan kik bokser koji će nekome šutnuti glavu sa ramena". Ovo nesporno proizilazi kako iz zapisnika sa predmetne glavne rasprave, tako i iz same odbrane okrivljenog Z.a koji nije sporio da je izgovorio ove riječi, pojašnjavajući  da u engleskom jeziku postoji fraza koja znači nekoga nokautirati, a ne nekoga ubiti, te da se to odnosilo samo na A.ra, a ne i na njegovu porodicu. Međutim, cijeneći konstataciju sa glavne rasprave nesporno je da se ovakva prijetnja odnosila kako na A.ra tako i na njegovu porodicu. Takođe je i u ovom dijelu sud precizirao izreku presude shodno utvrđenom činjeničnom stanju. </span>
</p>
<p class="p4"></p>
<p class="p4">
<span class="s1">Radnja krivičnog djela ugrožavanje sigurnosti je prijetnja da će se napasti na život ili tijelo. Prijetnja se mora odnositi na lišavanje života ili na povredu tjelesnog integriteta. Takva prijetnja mora biti ozbiljna odnosno podobna da kod onoga kome prijeti izazove osjećaj straha ili uopšte nesigurnosti. Po mišljenju suda, prijetnje koju su okrivljeni uputili jedan drugome, jesu takve prirode da izazivaju strah. Za postojanje ovog djela, nije potrebno da je  učinilac i stvarno hito svoju prijetnju da ostvari. Dijelo postoji i kada je onaj kome je prijetnja upućena osnovano vjeruje u ostvarljivost iste. U konkretnom slučaju s obzirom da su i prvo i drugookrivljeni  odgovarali prijetnjama jedan drugome, osnovano su vjerovali u ostvariljivost prijetnji. </span>
</p>
<p class="p4">
<span class="s1"> </span>
</p>
<p class="p4">
<span class="s1">Prema tome, po mišljenju suda u radnjama okrivljenih stekli su se objektivni elementi bića krivičnog djela ugrožavanje sigurnosti. Takodje sud smatra da su u konkretnom slučaju okrivljeni postupali sa umišljajem, odnosno da su bili svjesni da drugome prijete i da se ta prijetnja odnosi na njihove živote.</span>
</p>
<p class="p4"></p>
<p class="p4">
<span>Odlučujući se za krivičnu sankciju na strani okrivljenih sud je cijenio sve olakšavajuće i otežavajuće okolnosti iz čl. 42 Krivičnog Zakonika CG. Od olakšavajućih okolnosti na strani okrivljenog K. A.ra, sud je cijenio njegove lične prilike, da je u pitanju mlada osoba, te raniju neosudjivanost. Od olakšavajućih okolnosti na strani okrivljenog Z. M.a sud je takodje cijenio njegove lične prilike, da je u pitanju otac troje djece, kao i njegovu raniju neosudjivanost. Otežavajućih okolnosti na strani okrivljenih nije bilo. Imajući u vidu težinu krivičnog djela, te zaprijećenu kaznu, sud je okrivljenima izrekao uslovnu osudu kojom im je utvrdio kaznu zatvora u trajanju od po 30 dana i istovremeno odredio da se kazna neće izvršiti ukoliko okrivljeni u roku od 1 godine ne izvrše novo krivično djelo. Po mišljenju suda izrečena uslovna osuda odgovara težini krivičnog djela i krivičnoj odgovornosti okrivljenih i predstavlja mjeru kojom će se svrha izricanja uslovne osude u potpunosti postići. </span>
</p>
<p class="p4"></p>
<p class="p4">
<span>Odluka o troškovima krivičnog postupka zasniva se na odredbi čl.202 st.1.ZKP. Okrivljeni su dužni da plate troškove krivičnog postupka u iznosu od po 30 €, a koji su određeni prema trajanju, složenosti krivičnog postupka i imovinskim prilikama okrivljenih.</span>
</p>
<p class="p2"></p>
<p class="p9">
<span>Na osnovu izloženog odlučeno je kao u izreci presude.</span>
</p>
<p class="p9"></p>
<p class="p9"></p>
<p class="p10">
<span>OSNOVNI SUD U BARU</span>
</p>
<p class="p10">
<span>Dana 16.06.2010.godine</span>
</p>
<p class="p11"></p>
<p class="p12">
<span>ZAPISNIČAR,				                                                       S U D I  J A</span>
</p>
<p class="p13">
<span>Ana Stanišić	                                                                                 Aleksandra Leković	</span>
</p>
<p class="p13">
<span>			                 Goran Šćepanović</span>
</p>
<p class="p2"></p>
<p class="p2">
<span>PRAVNA POUKA: Protiv ove presude može se izjaviti žalba Višem sudu u Podgorici u roku od 8 dana od dana prijema pismenog otpravka, preko ovog suda u dva primjerka.</span>
</p>
<p class="p4">
<span> </span>
</p>
<p class="p14"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.s1{font-family:Arial;}
.s2{color:red;}
.s3{display: inline-block; text-indent: 0; min-width: 0.4861111in;}
.p1{text-align:end;hyphenate:auto;font-family:Times New Roman;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{margin-left:0.25in;text-align:justify;hyphenate:auto;font-family:Arial;font-size:12pt;}
.p7{margin-left:0.25in;text-align:center;hyphenate:auto;font-family:Arial;font-size:12pt;}
.p8{margin-left:0.25in;text-align:start;hyphenate:auto;font-family:Arial;font-size:12pt;}
.p9{text-align:center;hyphenate:auto;keep-with-next.within-page:always;font-family:Arial;font-size:12pt;}
.p10{text-align:justify;hyphenate:auto;font-family:Arial;font-size:14pt;}
.p11{text-align:justify;hyphenate:auto;font-family:Georgia;font-size:12pt;}
.p12{text-align:start;hyphenate:auto;font-family:Times New Roman;font-size:12pt;}
</style>
<meta content="a" name="author">
</head>
<body class="b1 b2">
<p class="p1">
<span class="s1">K.br.12/819</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p3">
<span>U IME CRNE GORE</span>
</p>
<p class="p4"></p>
<p class="p4"></p>
<p class="p4"></p>
<p class="p4">
<span>OSNOVNI SUD U PODGORICI, prvostepeni krivični, po sudiji Larisi Mujušković -Stamatović, uz učešće Valentine Vukašinović kao zapisničara, u krivičnom predmetu protiv okrivljenog M.M. iz P. zbog dva krivična djela nedavanje izdržavanja iz čl. 221 st. 1 Krivičnog zakonika, odlučujući o optužnom predlogu ODT Podgorica Kt.br.674/12 od 11.07.2012. godine, koju je na glavnom pretresu zastupala Marija Kažić, savjetnik ODT-a Podgorica, nakon glavnog i javnog pretresa održanog dana 18.01.2013. godine u prisustvu stranaka, donio je, a dana 21.01.2013. godine i javno objavio</span>
</p>
<p class="p4"></p>
<p class="p4"></p>
<p class="p3">
<span>P R E S U D U</span>
</p>
<p class="p3"></p>
<p class="p5">
<span>Okrivljeni:</span>
</p>
<p class="p5"></p>
<p class="p4">
<span>M.M., od oca M. i majke M., rođene L., rođen...godine u P.i, sa prebivalištem u P., crnogorski državljanin, pismen, završio Osnovnu školu, otac dvoje mldb. djece, nezaposlen, lošeg imovnog stanja, ranije neosuđivan</span>
</p>
<p class="p4"></p>
<p class="p4"></p>
<p class="p3">
<span>K R I V   J E</span>
</p>
<p class="p3"></p>
<p class="p5">
<span>Zato što: </span>
</p>
<p class="p5"></p>
<p class="p4">
<span>Od 11.05.2009. godine, pa do 11.07.2012. godine, u Podgorici, svjestan svojih djela</span><span class="s2"> </span><span>čije izvršenje je htio, znajući da je njegovo djelo zabranjeno,</span><span class="s2"> </span><span>nije davao izdržavanje za lica koja je po zakonu dužan da izdržava – svoju maloljetnu djecu M.L. i M.K., a koja dužnost mu je utvrđena sudskom odlukom – pravosnažnom i izvršnom presudom Osnovnog suda u Podgorici P.broj 2979/08 od 11.05.2009. godine, u iznosu i na način kako je to istom odlukom utvrđeno i to svakomjesečnom uplatom iznosa u visini od 110,00 eura, najkasnije do petog u mjesecu za tekući mjesec, na žiro račun broj ..., otvorenog kod P. banke Crne Gore, na ime M.I. – zakonske zastupnice maloljetnih M.L. i M.K. </span>
</p>
<p class="p4"></p>
<p class="p4">
<span class="s3">-​&nbsp;</span><span>čime je izvršio dva krivična djela nedavanje izdržavanja iz čl. 221 st. 1 Krivičnog zakonika,</span>
</p>
<p class="p4">
<span>- pa mu Sud, primjenog citiranog zakonskog propisa, te čl. 2, 3, 4, 5,13, 15, 33, 36, 42 i 48 Krivičnog zakonika Crne Gore prethodno utvrđuje:</span>
</p>
<p class="p6"></p>
<p class="p4">
<span>- za krivično djelo nedavanje izdržavanja iz čl. 221 st. 1 Krivičnog zakonika izvršeno na štetu oštećenog M. L. kaznu zatvora u trajanju od 45 (četrdesetpet) dana, </span>
</p>
<p class="p6"></p>
<p class="p4">
<span>- za krivično djelo nedavanje izdržavanja iz čl. 221 st. 1 Krivičnog zakonika izvršeno na štetu oštećene M.K. kaznu zatvora u trajanju od 45 (četrdesetpet) dana,</span>
</p>
<p class="p6"></p>
<p class="p4">
<span>- za ovim Sud, primjenom citiranih zakonskih propisa, te odredbi čl. 48 st. 2 tačka 3, te čl. 32, 53 i 54 Krivičnog zakonika Crne Gore, te čl. 226, 229, 239 i 374 Zakonika o krivičnom postupku, okrivljenom i z r i č e </span>
</p>
<p class="p6"></p>
<p class="p7">
<span>USLOVNU OSUDU</span>
</p>
<p class="p7"></p>
<p class="p4">
<span>Kojom mu prethodno utvrđuje jedinstvenu kaznu zatvora u trajanju od 2 (dva) mjeseca i istovremeno određuje da se ista neće izvršiti ako okrivljeni u roku od 1 (jedne) godine po pravnosnažnosti presude ne učini novo krivično djelo.</span>
</p>
<p class="p8"></p>
<p class="p4">
<span>Dužan je okrivljeni da na ime imovinsko-pravnog zahtjeva uplati iznos od po 110,00 eura (sto deset eura) za svaki mjesec počev od 11.05.2009. godine pa do 11.07.2012. godine, na žiro račun br. ... otvorenog kod P. banke Crne Gore, a na ime M.I. – zakonske zastupnice maloljetnih M.L.  i M.K. </span>
</p>
<p class="p4">
<span>	</span>
</p>
<p class="p4">
<span>Kazna utvrđena stavom 1 izreke presude će se izvršiti ukoliko okrivljeni u roku od 6 (šest) mjeseci, od dana pravosnažnosti presude, ne uplati na ime imovinsko pravnog zahtjeva iznos određen u st. 2 izreke ove presude. </span>
</p>
<p class="p6"></p>
<p class="p4">
<span>Obavezuje se okrivljeni da na ime troškova krivičnog postupka uplati na račun budžetskih sredstava Crne Gore iznos od 137,50 eura, kao i iznos od 50,00 eura na ime sudskog paušala, sve u roku od 15 dana po pravnosnažnosti ove presude, pod prijetnjom prinudnog izvršenja.</span>
</p>
<p class="p4"></p>
<p class="p3">
<span>O b r a z l o ž e n j e</span>
</p>
<p class="p3"></p>
<p class="p4">
<span>Optužnim predlogom ODT Podgorica Kt.br.674/12 od 11.07.2012. godine okrivljenom M.M. stavljeno je na teret da je izvršio dva krivična djela nedavanje izdržavanja iz čl. 221 st. 1 Krivičnog zakonika. Zastupnik optužbe je prije završne riječi precizirala dispozitiv optužnog akta kao u izreci presude i u završnoj riječi ostala pri ovako izmijenjenom optužnom predlogu predlažući Sudu da okrivljenog oglasi krivim i osudi po zakonu. </span>
</p>
<p class="p4"></p>
<p class="p4">
<span>Okrivljeni je u svojoj odbrani tokom postupka naveo da je u novembru mjesecu 2000. godine sklopio brak sa suprugom M.I., koji brak je razveden 2009. godine kada je okrivljeni obavezan da na ime izdržavanja svoje maloljetne djece, sina L. i kćerke K., svakomjesečno plaća iznos od 110,00 eura na žiro račun svoje bivše supruge. Upravo u tom periodu okrivljeni se zaposlio u firmi „I. - B." i davao je svojoj bivšoj supruzi na ime izdržavanja određeni dio zarade, ali je doživio povredu na radu tako da su morali da mu amputiraju jedan dio prsta, a ubrzo je i firma prestala da mu daje platu. Okrivljeni je dalje naveo da je zbog te povrede bio spriječen da obavlja bilo kakve poslove godinu dana, a nije mogao ni da otplaćuje rate za kredit za koji je njegova bivša supruga bila žirant. Poslije oporavka okrivljeni se zaposlio u jednoj privatnoj firmi i u tom periodu je davao izdržavanje za svoju djecu tako što je davao na ruke novac svojoj bivšoj supruzi, nekada 30, a nekada 50 eura, ali se opet povrijedio i od tada je nezaposlen. Okrivljeni je pojasnio da je po struci stolar i da sa tjelesnim povredama koje je doživio na radu, za koje ima uredu dokumentaciju, nije u mogućnosti da radi na poslovima koji zahtijevaju fizičku snagu, dok drugi posao ne može da pronađe jer se njegova radnja knjižica i dalje nalazi u firmi „I. - B." koja je pod stečajem. </span>
</p>
<p class="p4">
<span>U završnoj riječi okrivljeni je naveo da u potpunosti ostaje pri navodima svoje odbrane. </span>
</p>
<p class="p4"></p>
<p class="p4">
<span>Sud je u dokaznom postupku saslušao M. I., zakonskog zastupnika mldb. oštećenih, pročitao presudu Osnovnog suda u Podgorici P.br. 2979/08 od 11.05.2009. godine, izvršio uvid u izvod sa žiro računa otvorenog kod P. banke Crne Gore na ime M.I. br. ..., pročitao nalaz i mišljenje sudskog vještaka medicine rada dr. Perović Vere od 24.12.2012. godine, pročitao dopis firme AD "I." B. broj 694 od 31.10.2012. godine i izvod iz KE na ime okrivljenog.</span>
</p>
<p class="p4"></p>
<p class="p4">
<span>M.I. zakonski zastupnik mldb.oštećenih, je u svom iskazu u toku postupka navela da je nakon razvoda braka sa svojim suprugom 2009. godine isti obavezan da na ime izdržavanja njihove mldb. djece uplaćuje svakomjesečno iznos od 110,00 eura na njen žiro račun kod P. banke. Međutim, okrivljeni nije postupao po navedenoj presudi i nije uplaćivao novac na žiro račun, a uvijek je govorio da pokušava da nađe posao. Tačno je da joj je okrivljeni ponekad davao na ruke iznos od 20,00 -  30,00 eura pa i 100,00 eura, ali su te uplate bile rijetke, možda sve u ukupnoj visini dovoljnoj za tri alimentacije, dok se nije mogla sjetiti kada je zadnji put okrivljeni dao novac. Svjedok je navela da joj je teško da sama izdržava svoje dvoje djece koji su đaci, jer još otplaćuje kredit od 8.000 eura za koji je bila žirant svom bivšem suprugu. </span>
</p>
<p class="p4"></p>
<p class="p4">
<span>U završnoj riječi zakonski zastupnik mldb. oštećenih se pridružila krivičnom gonjenju i postavila je imovinsko pravni zahtjev u iznosu neplaćenih mjesečnih dugovanja.</span>
</p>
<p class="p4"></p>
<p class="p4">
<span>Iz presude Osnovnog suda u Podgorici P.br. 2979/08 od 11.05.2009. godine utvrđuje se da je predlagač drugog reda – M.M. obavezan da na ime doprinosa za izdržavanje mldb. djece L. i K., svakomjesečno, do petog u mjesecu za tekući mjesec, uplaćuje na tekući račun predlagača I reda M.I. kod P. banke Crne Gore br. 535-0400100315732-76 iznos od 110,00 eura počev od dana presuđenja pa ubuduće dok za to budu postojali zakonski uslovi. </span>
</p>
<p class="p4"></p>
<p class="p4">
<span>Iz izvoda sa žiro računa otvorenog kod P. banke Crne Gore na ime M.I. br. ... proizilazi da na navedeni račun od 12.05.2009. godine do 12.10.2012. godine nije bilo uplata od strane okrivljenog. </span>
</p>
<p class="p4"></p>
<p class="p4">
<span>Iz dopisa firme „AD I.“ B. broj 694 od 31.10.2012. godine proizilazi da je okrivljeni sa navedenim poslodavcem zasnovao radni odnos  01.01.2009. godine na period od 6 mjeseci, a koji radni odnos je produžen za još 6 mjeseci počevši od 01.07.2009. godine. </span>
</p>
<p class="p4"></p>
<p class="p4">
<span>Iz nalaza i mišljenja sudskog vještaka medicine rada dr. Perović Vere od 24.12.2012. godine utvrđuje se da kod okrivljenog M.M. ne postoji trajno smanjenje radne sposobnosti i da je isti trenutno sposoban da obavlja poslove stolara, jer ispunjava medicinske kriterijume za utvrđivanje opšte radne sposobnosti u okviru svoje kvalifikacije. </span>
</p>
<p class="p4"></p>
<p class="p4">
<span>Iz izvoda iz KE na ime okrivljenog proizilazi da isti ranije nije osuđivan.</span>
</p>
<p class="p4"></p>
<p class="p4">
<span>Sud je nakon ocjene navoda optužbe, odbrane okrivljenog, te ostalih provedenih dokaza, kako pojedinačno tako i u njihovoj ukupnosti, nesumnjivo utvrdio da je okrivljeni izvršio krivična djela stavljena mu na teret.</span>
</p>
<p class="p4"></p>
<p class="p4">
<span>Naime, u postupku je utvrđeno da okrivljeni M.M. u periodu od 11.05.2009. godine, pa do 11.07.2012. godine, nije davao izdržavanje za svoju maloljetnu djecu M.L. i M.K., a koja dužnost mu je utvrđena sudskom odlukom – pravosnažnom i izvršnom presudom Osnovnog suda u Podgorici od 11.05.2009. godine, u iznosu i na način kako je to istom odlukom utvrđeno. Naime, iz presude Osnovnog suda u Podgorici P.br. 2979/08 od 11.05.2009. godine proizilazi da je okrivljeni obavezan da na ime doprinosa za izdržavanje mldb. djece L. i K. svakomjesečno, do petog u mjesecu za tekući mjesec, uplaćuje na tekući račun predlagača I reda M. I. kod P. banke u iznosu od 110,00 eura, počev od dana presuđenja pa ubuduće dok za to budu postojali zakonski uslovi, a koju obavezu okrivljeni nesumnjivo nije izvršio, jer je svjedok M. I.  u svom iskazu navela da okrivljeni uopšte nije vršio uplatio na njen žiro račun, a koji navodi su u potpunosti potvrđeni uvidom u izvod žiro računa otvorenog kod P. banke Crne Gore na ime M. I.  br. ... iz koga proizilazi da u navedenom periodu nije bilo uplata od strane okrivljenog. </span>
</p>
<p class="p4"></p>
<p class="p4">
<span>Okrivljeni u svojoj odbrani i nije sporio da u navedenom periodu nije uplaćivao novac na žiro račun, ali je naveo da je uvijek kada je imao novca davao svojoj bivšoj supruzi 20, 30 ili 100 eura na ime izdržavanja, kao i to da je u međuvremeno ostao bez posla i da  zbog tjelesne povrede nije u mogućnosti da radi na poslovima koji zahtijevaju fizičku snagu. </span>
</p>
<p class="p4"></p>
<p class="p4">
<span>Krivično djelo nedavanje izdržavanja postoji onda kada učinilac ne daje izdržavanje u iznosu i na način kako je to utvrđeno izvršnom sudskom odlukom, pa se navedeno postupanje okrivljenog van ispunjenja obaveze utvrđene izvršnom presudom – povremeno davanje novca na ruke svjedoka M.I., što ni ona nije sporila u svom iskazu, ne može smatrati kao ispunjenje obaveze utvrđene sudskom odlukom, već se ima cijeniti generalno kao doprinos obavezi izdržavanja maloljetne djece ili kao poklon, što je i uobičajno da roditelji čine svojoj djeci. Navodi okrivljenog da je isti zbog tjelesne povrede nesposoban za rad obesmišljeni su nalazom i mišljenjem vještaka medicine rada Perović dr. Ivane od 24.12.2012. godine iz koga se utvrđuje da kod okrivljenog ne postoji trajno smanjenje radne sposobnosti i da je isti trenutno sposoban da obavlja poslove stolara, jer ispunjava medicinske kriterijume za utvrđivanje opšte radne sposobnosti u okviru svoje kvalifikacije, a koji nalaz je sud u potpunosti prihvatio kao stručan i objektivan, izrađen u skladu sa pravilima struke.  Takođe, pozivanje okrivljenog na nezaposlenost za ovaj sud je u potpunosti neosnovano i neprihvatljivo, budući da okrivljeni, koji je nesumnjivo sposoban za rad, bi trebalo da radi i preduzme maksimalne napore radi ostvarivanja prihoda, kako bi doprinio izdržavanju svoje djece, a koja obaveza ne predstavlja samo zakonsku već i moralnu obavezu. </span>
</p>
<p class="p4"></p>
<p class="p4">
<span>Osim toga, okrivljeni ni u periodu 2009. godine, kada je bio zaposlen kao domar i  primao platu, kako to proizilazi iz dopisa firme „AD I.“ B. broj 694 od 31.10.2012. godine, nije davao izdržavanje za svoju maloljetnu djecu, tako da su njegovi navodi o teškom materijalnom stanju i nesposobnosti za rad usmjereni isključivo na izbjegavanje krivice. </span>
</p>
<p class="p4"></p>
<p class="p4">
<span>Prema tome, time što okrivljeni nije davao izdržavanje u iznosu i na način kako je to predviđeno izvršnom sudskom odlukom u njegovim radnjama su se stekla sva zakonska obilježja bića dva krivična djela nedavanje izdržavanja iz čl. 221 st. 1 KZ-a učinjenih na štetu mldb. M. L. i M.K., pri čemu je okrivljeni bio svjestan svojih djela i htio je njihovo izvršenje, postupajući sa direktnim umišljajem kao oblikom krivice, čime su se stekla i subjektivna obilježja bića krivičnih djela stavljenih mu na teret. </span>
</p>
<p class="p4"></p>
<p class="p4">
<span>Prilikom izbora vrste i visine krivične sankcije sud je cijenio sve okolnosti iz čl. 42 Krivičnog zakonika koje su od uticaja da kazna bude veća ili manja, pa je od olakšavajućih okolnosti cijenio njegovu raniju neosuđivanost, a što je sud utvrdio iz izvoda iz KE na ime okrivljenog, dok otežavajućih okolnosti nije bilo, pa je sud okrivljenom prethodno utvrdio pojedinačne kazne zatvora za svako djelo primjenom čl. 48 st. 1 Krivičnog zakonika i to za jedno krivično djelo nedavanje izdržavanja kaznu zatvora u trajanju od 45 dana i za drugo krivično djelo nedavanje izdržavanja takođe kaznu zatvora u trajanju od 45 dana, a zatim je okrivljenom primjenom čl. 48 st. 2 Krivičnog zakonika istom izrekao jedinstvenu kaznu zatvora u trajanju od 2 mjeseca i istovremeno odredio da se ova kazna neće izvršiti ukoliko okrivljeni u roku od jedne godine po pravosnažnosti presude ne izvrši novo krivično djelo. Sud je našao da će se uslovnom osudom, kao mjerom upozorenja, u dovoljnoj mjeri uticati na okrivljenog da ubuduće ne vrši krivična djela, odnosno da će se u svemu ostvariti svrha kažnjavanja iz čl. 32 Krivičnog zakonika, a u okviru opšte svrhe krivičnih sankcija iz čl. 4 st. 2 KZ-a, smatrajući da je uslovna osuda adekvatna sankcija za okrivljenog, jer u slučaju da je sud izrekao okrivljenom kaznu zatvora, to bi istog omelo u njegovom radu i nalaženju načina da zaradi novac i tako doprinosi izdržavanju svoje djece. </span>
</p>
<p class="p4"></p>
<p class="p4">
<span>Takođe, kako je zakonski zastupnik oštećenog M.I. postavila imovinsko pravni zahtjev to je sud, shodno čl. 239 ZKP-a, a u vezi čl. 53 st. 2 Krivičnog zakonika, odredio da će se utvrđena kazna izvršiti ukoliko okrivljeni u roku od 6 (šest) mjeseci, po pravosnažnosti presude, na ime imovinsko pravnog zahtjeva ne uplati iznos od po 110,00 eura (sto deset eura) za svaki mjesec počev od 11.05.2009. godine pa do 11.07.2012. godine, na žiro račun br. ... otvorenog kod P. banke Crne Gore. </span>
</p>
<p class="p4"></p>
<p class="p4">
<span>Kako je Sud okrivljenog oglasio krivim to je istog, shodno čl. 226 i 229 ZKP-a, obavezao na plaćanje troškova krivičnog postupka i to iznosa od 137,50 eura na ime izrade nalaza i mišljenja sudskog vještaka medicine rada od 24.12.2012. godine, kao i iznosa od 50,00 eura na ime sudskog paušala, koji iznos je odmjeren shodno trajanju postupka i imovinskim prilikama okrivljenog. </span>
</p>
<p class="p4"></p>
<p class="p4">
<span>Na osnovu izloženog, a shodno čl. 374 ZKP-a odlučeno je kao u izreci presude. </span>
</p>
<p class="p4"></p>
<p class="p3">
<span>OSNOVNI SUD U PODGORICI</span>
</p>
<p class="p3">
<span>Dana, 21.01.2013 godine</span>
</p>
<p class="p4"></p>
<p class="p4"></p>
<p class="p4">
<span>        ZAPISNIČAR                                                                 SUDIJA</span>
</p>
<p class="p4">
<span>Valentina Vukašinović, s.r.                            	  Larisa Mijušković-Stamatović, s.r.</span>
</p>
<p class="p4"></p>
<p class="p4"></p>
<p class="p5">
<span>PRAVNA POUKA:</span>
</p>
<p class="p4">
<span>Protiv ove presude može se izjaviti žalba u roku</span>
</p>
<p class="p4">
<span>od 8 (osam) dana od dana prijema pismenog otpravka </span>
</p>
<p class="p4">
<span>iste, Višem sudu u Podgorici, a preko ovog suda.</span>
</p>
<p class="p5"></p>
<p class="p9">
<span>ZTO:  Valentina Vukašinović</span>
</p>
<p class="p10"></p>
<p class="p4"></p>
<p class="p11"></p>
<p class="p4"></p>
<p class="p12"></p>
<p class="p12"></p>
<p class="p12"></p>


</body>
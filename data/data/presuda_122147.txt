<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<li style="text-align:right">
<span></span><span class="span1">K.br. 15/14</span>
</li>
<p>&nbsp;</p>
<p>&nbsp;</p>
<p>&nbsp;</p>
<li style="text-align:center;">
<span class="span1">U IME CRNE GORE</span>
</li>
<p>&nbsp;</p>
<p>&nbsp;</p>
<li>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće Valentine Vukašinović, kao zapisničara, u krivičnom predmetu protiv okrivljenih M.M. i V.A., iz Podgorice, zbog krivičnog djela teška tjelesna povreda iz čl.151 st. 1 u vezi čl.23  Krivičnog zakonika, odlučujući o optužnom predlogu ODT-a Podgorica Kt. br. 1312/13 od 13.01.2014. godine, kojeg je na glavnom pretresu zastupala Ivanović Danijela, savjetnik na radu kod ODT-a Podgorica, nakon glavnog i javnog pretresa održanog dana 30.01.2015. godine, u prisustvu zastupnika optužbe i okrivljenih sa braniocem Đurišić Aleksandrom, advokatom iz Podgorice, donio je, a dana 02.02.2015. godine i javno objavio,</span>
</li>
<p>&nbsp;</p>
<li style="text-align:center;">
<span class="span1">P R E S U D U</span>
</li>
<p>&nbsp;</p>
<li>
<span class="span1">Okrivljeni:</span>
</li>
<p>&nbsp;</p>
<li>
<span class="span1">1.M.M., od oca S. i majke K., rođene T., rođen *****.godine u P., sa prebivalištem u mjestu rođenja, ul. M. S. br.*, državljanin Crne Gore, nezaposlen, neoženjen, bez djece, pismen, sa završenom srednjom trgovinskom školom, srednjeg imovnog stanja, ranije osuđivan presudom Višeg suda u Podgorici K.br.22/06 od 13.11.2008.godine zbog krivičnog djela iz čl.242 i krivičnog djela iz čl.413 st.1 KZCG, na kaznu zatvora u trajanju od četiri godine,</span>
</li>
<p>&nbsp;</p>
<li>
<span class="span1">2.V.A., od oca Slobodana i majke Vasiljke, rođene Knežević, rođen 26.10.1979.godine u Podgorici, sa prebivalištem u mjestu rođenja, ul. Vijenci Danila Kiša br.2, po zanimanju ugostitelj, oženjen, bez djece, pismen, sa završenom srednjom trgovinskom školom, lošeg imovnog stanja, ranije neosuđivan,</span>
</li>
<p>&nbsp;</p>
<li style="text-align:center;">
<span class="span1">K R I V I   S U</span>
</li>
<p>&nbsp;</p>
<li>
<span class="span1">Zato što su:</span>
</li>
<p>&nbsp;</p>
<li>
<span class="span1">Dana 15.oktobra 2013.godine oko 11,00 časova, u Podgorici, na Bulevaru Džordža Vašingtona, svjesni svog djela čije su izvršenje htjeli iako su znali da je njihovo djelo zabranjeno, teško tjelesno povrijedili oštećenog S.I., na način što mu je okrivljeni M.M. zadao jedan udarac pesnicom u predio lijeve strane lica, nakon čega mu je okrivljeni V.A. prišao s leđa i rukama uhvatio za vrat kako bi ga snagom svog tijela spustio prema zemlji, u kojem trenutku mu je okrivljeni M. zadao više udaraca pesnicama u predjelu glave, od kojih je oštećeni pao na trotoar, pa su oštećenom dok je ležao, obojica okrivljenih zajedno zadali više udaraca nogama u predjelu nosa nanoseći mu tešku tjelesnu povredu u vidu nagnječenja u desnom sljepoočnom predjelu praćeno prelomom desne sljepoočne kosti, oguljotine u čeonom predjelu i nagnječenja u predjelu nosa,</span>
</li>
<p>&nbsp;</p>
<li>
<span class="span1">-čime su kao saizvršioci izvršili krivično djelo teška tjelesna povreda iz čl.151 st.1 u vezi čl.23 Krivičnog zakonika,</span>
</li>
<p>&nbsp;</p>
<li>
<span class="span1">Pa im Sud, primjenom citiranih zakonskih propisa, te čl. 3, 4, 5, 13, 15, 32, 36, 42, 52, 53 i 54 Krivičnog zakonka, te čl. 226, 227, 229, 239 i  374 Zakonika o krivičnom postupku, i z r i č e,</span>
</li>
<p>&nbsp;</p>
<li style="text-align:center;">
<span class="span1">USLOVNE OSUDE</span>
</li>
<p>&nbsp;</p>
<li>
<span class="span1">Kojim im utvrđuje kazne zatvora u trajanju od po 6 (šest) mjeseci, i istovremeno određuje da se utvrđene kazne neće izvršiti ukoliko okrivljeni u roku od 2 (dvije) godine po pravnosnažnosti presude ne izvrše novo krivično djelo.</span>
</li>
<p>&nbsp;</p>
<li>
<span class="span1">Obavezuju se okrivljeni da na račun budžetskih sredstava Crne Gore, na ime troškova krivičnog postupka, solidarno uplate iznos od 104,50 € (stotinučetirieurapedesetcenti), kao i paušale u iznosima od po 50,00 € (pedeseteura), sve prednje u roku od 15 dana po pravnosnažnosti presude pod prijetnjom prinudnog izvršenja.</span>
</li>
<p>&nbsp;</p>
<li>
<span class="span1">Oštećeni S.I. se, radi ostvarivanja imovinsko-pravnog zahtjeva upućuje na redovnu građansku parnicu.</span>
</li>
<p>&nbsp;</p>
<li style="text-align:center;">
<span class="span1">O b r a z l o ž e n j e</span>
</li>
<p>&nbsp;</p>
<li>
<span class="span1">Optužnim predlogom ODT-a Podgorica Kt.br. 1312/13 od 13.01.2014 godine, kojeg je na glavnom pretresu zastupala Ivanović Danijela, savjetnik na radu kod ODT-a Podgorica, okrivljenom M.M.u i V. A., stavljeno je na teret izvršenje krivičnog djela teška tjelesna povreda iz čl. 151 st. 1 u vezi čl. 23 Krivičnog zakonika, bliže opisanog izrekom ove presude. </span>
</li>
<p>&nbsp;</p>
<li>
<span class="span1">Zastupnik optužbe je do kraja glavnog pretresa ostala pri podnijetom optužnom predlogu i u završnoj riječi predložila sudu da okrivljene M.M. i V.A. oglasi krivim za krivično djelo stavljeno im na teret, i osudi po Zakonu u granicama propisanim za predmetno krivično djelo. </span>
</li>
<p>&nbsp;</p>
<li>
<span class="span1">Okrivljeni M.M. je u navodima odbrane pred ODT-om u Podgorici i na glavnom pretresu naveo da mu je lice S. I. poznato samo iz sudskog postupka koji je protiv njega vodjen u Višem sudu u Podgorici, a u kojem je on osudjen na višegodišnju kaznu zatvora, sa razloga što je tada S., da bi zaštitio nekog svog druga, sada pok. R., njega neosnovano uvukao u cijelu priču, zbog čega je nepravedno osudjen, i zbog čega je robijao.  Istakao je da, što se tiče predmetnog dogadjaja od 15.10.2013 godine, on je tog dana bio u društvu V.A., gdje su se iz pravca groblja "Čepurci" pješke kretali, zatim prošli Krivi most i pješačili pored Dječije bolnice. Pojasnio je da su negdje prije semafora, na tom prostoru sreli S.I., koji je stajao na trotoaru, i tada mu je on prišao bez ikakve namjere da se sukobljava sa njim, upitao ga da li može da ga pogleda u oči. Dalje je naveo da se S. tada malo okrenuo u njegovom pravcu, i odmah bez povoda uz riječi "Mogu pičko", zamahnuo prema njemu, koliko mu se čini pesnicom desne ruke, kojom je uspio da ga zakači u lijevo rame. Izjavio je da je tek nakon te njegove radnje on, da bi se odbranio, S.u zadao dva udarca pesnicama njegove obije ruke, u predio glave, ali nije mogao precizirati koji je to dio njegove glave bio. Naglasio je da je nakon toga S. pao na zemlju, dok V. nije učestvovao u njegovom udaranju, niti mu je zadao ni jedan udarac tom prilikom. Napomenuo je da su oni nakon što je S. pao produžili prema svojim kućama, te da osim dva udarca u glavu S.a, ni jedan udarac više njemu nije zadat. </span>
</li>
<li>
<span class="span1">Odgovarajući na pitanje svog branioca izjavio je da je razlog zbog kojeg se predmetnom prilikom obratio S.u taj što je zbog njegove neistinite priče, kako bi zaštitio druga, koji je sada pokojni, ležao u zatvoru pet godina, i zato što je S. time ukaljao ime njegove porodice, zbog čega mu roditelji i dan danas boluju. Dodao je da mu je predmetnom prilikom S. odgovorio na način kako je to rekao, to je njega uvrijedilo, i izazvalo kod njega takvu reakciju, te da nije bilo te uvrede, on S.a ne bi ni napao. </span>
</li>
<p>&nbsp;</p>
<li>
<span class="span1">Okrivljeni V.A. je u navodima odbrane pred ODT-om u Podgorici izjavio da nijesu tačni navodi krivične prijave koja mu je predočena, te da predmetnog dana nije zadao ni jedan udarac osobi koja se zove S.I.. Pojasnio je da su se predmetnog dana, negdje oko 11,00 časova, on i M. vraćali sa groblja Čepurci, gdje su njihovom drugu izjavili saučešće i kretali se pješice trotoarom u pravcu Bloka V. Istakao je da su na prostoru blizu nekadašnje Medicinske škole, ispred njih ugledali mušku osobu, koja je u tim trenucima pričala na telefon, i bila licem okrenuta prema ulici. Pojasnio je da se taj momak, kada su mu se približili, okrenuo u njihovom pravcu, dok je njegova pozicija tada u odnosu na M. bila takva da je stajao malo iza njega, sa desne strane gledano sa mjesta gdje je on stajao. Naglasio je da tada nije znao ko je taj momak, ali da mu se M. obratio riječima "Možeš li da me pogledaš u oči, pičko?", na šta se taj momak okrenuo prema njemu, odgovorio "Mogu", i odmah zamahnuo pesnicom da udari M.  i to moguće desnom pesnicom, koliko se mogao sjetiti. Dalje je naveo da se M. tada izmakao, da ga je taj momak zakačio u predjelu nekog od ramena, pa mu je tek nakon toga M. prišao i koliko je on vidio zadao mu dva udarca pesnicom u glavu, ne mogavši da opredijeli tačno u koji dio glave ga je pogodio. Pojasnio je da je stajao na istoj poziciji iza M., dakle, malo desno bočno iza njega, da tom momku nije prilazio, niti mu zadao bilo koji udarac. Dodao je da je taj momak od M.ovih udaraca pao na beton, te da je vidio kada je glavom udario o beton. On i M. su se nakon toga uputili dalje prema Bloku, i tek tada mu je M. objasnio ko je momak, njegov odnos sa njim od ranije, pojasnivši da se radilo o nekom sudjenju u ranijem periodu, te da je to sve što on zna. </span>
</li>
<li>
<span class="span1">Na glavnom pretresu, okrivljeni V.A. je izjavio da se sa M.om M.om predmetnog dana vraćao sa saučešća, te da su išli kući, preko Krivog mosta  pored stare medicinske škole. Napomenuo je da su odjednom naletjeli na S.a, kojeg on čak nije ni registrovao, pa ga je M. tada upitao "Možeš li da me pogledaš u oči poslije svega?", da bi mu S. istovremeno odgovorio "Mogu pičko". Objasnio je da je S. tada krenuo da udari M., i zahvatio ga u predjelu ramena ili glave, što on nije dobro vidio, jer je bio sa strane. Dodao je da je M. tada izbjegao udarac, i jednom ili dva puta ga udario šakom u predjelu glave, što on nije dobro vidio, jer se sve brzo odigralo i trajalo je svega dvije sekunde. Od tih udaraca M. S. je pao dolje, niko ga više nije dirao, a on i M. su pješke nastavili svoje kretanje prema kući. </span>
</li>
<li>
<span class="span1">Upoznat sa razlikama u kazivanju iz prethodnog postupka pred ODT-om i na glavnom pretresu, izjavio je da je tačno ono što je rekao na glavnom pretresu, a odnosi se na riječi koje je S. uputio M.u. Ustvrdio je da je M. S.a predmetnom prilikom upitao onako kako je to naveo na glavnom pretresu, S. je njemu odgovorio "Mogu pičko" i krenuo da ga udari, a zašto je tako navedeno pred tužiocem u njegovoj izjavi, on ne zna. Dodao je da nije čitao izjavu pred tužiocem, ali da misli da su mu je pročitali.</span>
</li>
<p>&nbsp;</p>
<li>
<span class="span1">Branilac okrivljenih Đ.A., adv iz Podgorice, je u završnoj riječi naveo da je pred Sudom dokazano da okrivljeni V. niti je učestvovao u povrijedjivanju S.a, niti je dao bilo kakav doprinos. Izjavio je da, iako je Sud odbio dokazni predlog da se pročita njegov iskaz dat 15.10.2013 godine, taj iskaz se ipak nalazi u spisima, i može mu se povjeriti potpuna vjera, jer je identičan njegovom iskazu pred Sudom. Dalje je naveo da se sa druge strane iskaz M. u bitnom poklapa sa iskazom svjedoka B., pa imajući u vidu te činjenice i utvrdjene dokaze, istina je sljedeća: M. i V. kretali su se ulicom u kojoj se dogodio kritični dogadjaj, i sreli su S.a. Licem su bili okrenuti jedni prema drugom, M. ga je upitao "Zar možeš da me pogledaš u oči?", a S. mu je odgovorio "Mogu pičko". Nakon toga, tačno je da je M. udario S.a, odnosno u istom trenutku S. je zamahnuo prema njemu, došlo je do medjusobne razmjene udaraca, u kojoj je više udaraca zadao M., da je sam dogadjaj veoma kratko trajao, i da je to sva istina o tome. Pojasnio je da bi u svojih nekoliko iskaza datih pred Sudom S. u krivičnoj prijavi, kao i na zapisniku o obavještenju od 21.10. koji je dat šest dana poslije kritičnog dogadjaja, svaki pravnik, bez obzira što to nije izvedeno kao dokaz, uočio krupne kontradiktornosti. Izjavio je da je u svom prvom iskazu rekao da ga je M. pozivao i poslije dogadjaja, prijetio mu i slično. Sa druge strane, pred Sudom je </span><span class="span1">S. tvrdio potpuno suprotno, da nije imao nikakvog kontakta nakon kritičnog dogadjaja, te da je potpuna neistina da mu je M. zadao s ledja prvi udarac u lijevu stranu njegovog lica. Objasnio je da je takvo nešto fizički nemoguće, jer bi udarac s ledja završio u potiljačnom dijelu glave, odnosno na strani njegovog lica, nikako na lijevoj, što sve ukazuje da je S. svojim iskazima pokušao da ima osvetnički i revanšistički odnos, i da jednako odgovorno predstavi i okrivljenog V.a. Dalje je naveo da je tim povodom njegov iskaz dat u policiji takodje kontradiktoran, jer u uvodnom dijelu kaže da ne poznaje drugookrivljenog, a kasnije kaže više puta da ga poznaje. Dodao je da je činjenica da je oštećeni S. dobio povredu, što odbrana ne spori, pa moli Sud, ukoliko nadje da kod okrivljenih postoji neki stepen odgovornosti pažljivo odmjeri sve izvedene dokaze, pošteno i nepristrasno, kao i objektivno ih ocijeni, jer odbrana vjeruje da je M. izazvan, a da V. nema nikakvog učešća i nikakve odgovornosti. Tražio je troškove postupka na ime prisustva i odbrana na glavnim pretresima. </span>
</li>
<p>&nbsp;</p>
<li>
<span class="span1">Okrivljeni M.M. je u završnoj riječi ostao pri navodima odbrane i prihvatio završnu riječ svog branioca. </span>
</li>
<p>&nbsp;</p>
<li>
<span class="span1">Okrivljeni V.A. je u završnoj riječi ostao pri navodima odbrane i prihvatio završnu riječ svog branioca. </span>
</li>
<p>&nbsp;</p>
<li>
<span class="span1">Sud je u dokaznom postupku: saslušao svjedoka - oštećenog S.I., saslušao svjedoka Banjević Pericu, pročitao medicinsku dokumentaciju na ime oštećenog S.I., pročitao nalaz i mišljenje stalnog sudskog vještaka medicinske struke dr. Radojević Nemanje od 26.12.2013 godine, i istog neposredno saslušao na glavnom pretresu 12.12.2014 godine, pročitao izvod iz KE za V.A. izdat od UP CB Podgorica pod br. 29-245/14-1017/2-144 od 29.01.2014 godine, pročitao izvod iz KE za okrivljenog M.M. izdat od UP CB Podgorica pod br. 29-245/14-1016/2-162 od 29.01.2014 godine. </span>
</li>
<p>&nbsp;</p>
<li>
<span class="span1">Sljedstveno izloženom, a na osnovu rezultata cjelokupne dokazne gradje, Ovaj sud je mišljenja da činjenični navodi optuženja imaju pouzdanog uporišta i oslonca u svim provedenim dokaznim sredstvima tokom postupka, pa je Sud prvenstveno utvrdio krivičnu odgovornost okrivljenih, a potom vrednujući prirodu, karakter, značaj, te medjusobni odnos olakšavajućih i otežavajućih okolnosti na njihovoj strani, istima izrekao krivične sankcije kao u dispozitivu presude.</span>
</li>
<p>&nbsp;</p>
<li>
<span class="span1">Svjedok - oštećeni S.I. je u prethodnom postupku pred ODT-om izjavio da M.M. i V.A. zna od ranije, više iz vidjenja, mada se u nekom prethodnom periodu družio sa M.om. Naveo je da u pogledu predmetnog dogadjaja zna da je kritičnog dana, usljed neke svoje povrede koju je zadobio ljetos, bio na kontroli u Ambulanti neurohirurgije, koja se nalazi u prostorijama stare medicinske škole. Napomenuo je da je predmetnog dana oko 11,15 časova izašao iz ambulante na trotoar gdje je okrenut licem prema kolovozu krenuo da telefonom pozove svog druga M.D., kako bi došao za njega. Dok je pokušavao da ga dobije, njemu se sa lijeve strane odnekud stvorio M. M., pa kada je okrenuo svoje lice u njegovom pravcu, bez ikakve priče ni sa njegove, ni sa M.ove strane, zadao mu je jedan jak udarac pesnicom  u predio lijeve strane njegovog lica, da bi mu odmah u tom trenutku druga osoba prišla s ledja. Istakao je da se to desilo velikom brzinom, da ga je ta druga osoba koja mu je došla s ledja, uhvatila za vrat u tzv. grif, i počela da ga snagom svog tijela spušta prema dolje. Izajvio je da su mu ruke bile spuštene, i da nakon što ga je ta druga osoba s ledja uhvatila i počela da ga saginje prema zemlji, njemu je M. zadao veliki broj udaraca pesnicama po glavi, najviše po desnom sljepoočnom predjelu, jer mu je taj dio lobanje bio i polomljen. Izjavio je da dok ga je M. tako udarao pesnicama po glavi, ta druga osoba ga je cijelo vrijeme držala u grif, sve dok nije uspio da se nekako oslobodi, i tada je pao na zemlju. Napomenuo je da je i dok je bio na zemlji, dobio dva - tri udarca nogom u nos, od strane njih obojice naizmjenično, da bi nakon toga M. i ta druga osoba </span><span class="span1">koja je bila sa njim otišli trčeći. Pojasnio je da je naknadno pošto je završio liječenje u bolnici, saznao identitet druge osobe, odnosno da se radi o V.u, obzirom da je predmetnog dana, kada je napadnut ta druga osoba njemu prišla direktno s ledja i tada nije mogao da je vidi. Naglasio je da predmetnom prilikom nikakvog povoda nije dao njima dvojici da ga udaraju, odnosno nije uopšte kretao da napadne M.M., niti ga je udario bilo koji put. Izjavio je da se dogadjaj odigrao onako kako je on opisao, te da nikakve riječi prije udarca nije upućivao ni M.u, ni M. njemu. </span>
</li>
<li>
<span class="span1">Saslušan na glavnom pretresu, svjedok - oštećeni je izjavio da je predmetnog dana bio na kontroli u staroj medicinskoj školi, pa kada je izašao odatle stao je na trotoar kako bi sačekao druga M.D.. Pojasnio je da kako je licem bio okrenut ka asfaltu, njemu s ledja prišao M., rekao mu "Dje si" ili tako nešto, i odmah ga udario pesnicom u predjelu glave. Objasnio je da ga je tada s ledja drugo lice uhvatilo u grif i svo vrijeme ga je držalo dok ga je M. udarao pesnicama u predjelu glave. Dodao je da nije brojao koliko je to udaraca bilo, te da se ne sjeća da li ga je to drugo lice udaralo ili samo držalo, a onda su ga pustili, on je pao na asfalt, a onda su oni pošli. Pojasnio je da su lica koja su ga predmetnom prilikom napala upravo okrivljeni M.M. i V.A.. </span>
</li>
<li>
<span class="span1">Odgovarajući na pitanja branioca okrivljenih svjedok - oštećeni je pojasnio da mu je M. prišao s ledja i zadao mu prvi udarac s njegove lijeve strane, dok ga je V. prišavši mu s ledja uhvatio u grif. Napomenuo je da osim onoga što je rekao da mu se M. predmetnom prilikom obratio sa "Dje si" ili nešto slično, ni u toku, ni nakon udarca, nikome od njih nije ništa govorio. Izjavio je da nije pokušao da se brani, nije ni mogao, i ništa nije rekao. </span>
</li>
<li>
<span class="span1">Upitan da pojasni razlike u kazivanju iz postupka pred ODT-om u Podgorici i na glavnom pretresu, izjavio je da je tačno i ono što je rekao pred tužilaštvom, i ono što je rekao na glavnom pretresu, te da je pred tužilaštvom zaboravio da kaže da mu se M. obratio riječima kako je to naveo, a na glavnom pretresu je zaboravio da kaže da su ga udarali pošto je pao na zemlju.</span>
</li>
<p>&nbsp;</p>
<li>
<span class="span1">Izjavio je da se pridružuje krivičnom gonjenju protiv okrivljenih i da traži naknadu štete čiji iznos nije mogao precizirati. </span>
</li>
<p>&nbsp;</p>
<li>
<span class="span1">Svjedok B.P. je saslušan na glavnom pretresu pojasnio da okrivljene poznaje iz vidjenja kao dobre momke iz Bloka, jer su dolazili u jednu radnju, gdje je pomagao jednom prijatelju. Izjavio je da je i predmetnog dana, kao i puno puta do tada, zbog svojih zdravstvenih problema išao u Klinički centar. Pojasnio je da je to bila sredina oktobra pretprošle godine, negdje oko 11,00 - 11,30 časova, pa kada je prelazio ulicu koja se, koliko se može sjetiti, zove ul. Džordža Vašingtona, vidio je kako ka njemu idu okrivljeni, i vidio je jednog trećeg, njemu nepoznatog momka, koji je njemu bio ledjima okrenut, i koji je bio visočiji od njih. Napomenuo je da je predmetnom prilikom prelazio ulicu, da je vidio da su oni medju sobom razgovarali na pola semafora, a kada je prešao na drugu stranu, izbila je tuča izmedju njih. Objasnio je da on nije vidio  ko je koga udario, da je samo vidio kako je taj treći momak pao dolje, i tu se sve završilo. Dodao je da nakon toga od ograde nije mogao vidjeti jesu li oni njemu pomogli što, ili su otišli u drugom pravcu. </span>
</li>
<li>
<span class="span1">Odgovarajući na pitanja Suda, svjedok je izjavio da je izmedju njega i njih udaljenost predmetnom prilikom bila nekih 20-30 metara. </span>
</li>
<p>&nbsp;</p>
<li>
<span class="span1">Iz nalaza i mišljenja stalnog sudskog vještaka medicinske struke dr. Radojević Nemanje od 26.12.2013 godine, sa medicinskom dokumentacijom, proizilazi da je S.I. u predmetnom dogadjaju zadobio sljedeće povrede: nagnječenje u desnom sljepoočnom predjelu praćeno prelomom desne sljepoočne kosti, koja povreda je posljedica dejstva tupine mehaničke sile i nastala je usljed direktnog dejstva tupine aktivno zamahnutog mehaničkog orudja - udarca, moguće i pesnicom ili nogom, a koja se u vrijeme nanošenja kvalifikuje kao teška tjelesna povreda; oguljotina u čeonom predjelu, koja povreda je posljedica dejstva tupine mehaničke sile, odnosno mogla je nastati usljed direktnog dejstva tupine aktivno zamahnutog mehaničkog orudja - udarca, moguće i pesnicom ili </span><span class="span1">nogom, ali i usljed pada i udara o tvrdu i neravnu podlogu, a koja se u vrijeme nanošenja kvalifikuje kao laka tjelesna povreda; nagnječenje u predjelu nosa, koja povreda je posljedica dejstva tupine mehaničke sile, odnosno mogla je nastati usljed direktnog dejstva tupine aktivno zamahnutog mehaničkog orudja - udarca, moguće i pesnicom ili nogom, ali i usljed pada i udara o tvrdu i neravnu podlogu, a koja se u vrijeme nanošenja kvalifikuje kao laka tjelesna povreda. Nadalje proizilazi da zbirno posmatrano sve zadobijene povrede kod S.I. se u vrijeme nanošenja kvalifikuju kao teška tjelesna povreda. </span>
</li>
<li>
<span class="span1">Izjašnjavajući se na glavnom pretresu, stalni sudski vještak je pojasnio da je S.I. u predmetnom dogadjaju zadobio povredu u vidu nagnječenja u desnom sljepoočnom predjelu praćeno prelomom desne sljepoočne kosti, a koja povreda je posljedica direktnog dejstva sile, odnosno udarca moguće pesnicom, ili nogom. Istakao je da pored te povrede, kod S.I. su dijagnostikovane i povrede u vidu oguljotine u čeonom predjelu i nagnječenja nosa, pa te povrede mogu biti posljedica direktnog dejstva sile, odnosno udarca, moguće pesnicom ili nogom, ali s obzirom na anatomsku lokalizaciju, odnosno isturenost tih predjela glave, moguće je da su iste nastale i usljed pada i udara o tvrdu i neravnu podlogu. Objasnio je da, ukoliko se radilo o samo jednom padu, onda je vjerovatnije da je samo jedna povreda od ove dvije (oguljotina u čeonom predjelu i nagnječenje predjela nosa) posljedica pada, dok je u tom slučaju, druga posljedica udarca. Pojasnio je da u zavisnosti od intenziteta sile svaki udarac ne mora da dovede do spolja vidljive tjelesne povrede, ukoliko je ta sila blaža, pa imajući u vidu mogućnost i nanošenje udarca  tzv. pečat na pečat, odnosno da postoji mogućnost da se u jedan isti predio tijela u kratkom vremenskom intervalu zada više udaraca, takva situacija može da se klinički manifestuje samo  kao jedna povreda u datom predjelu tijela. </span>
</li>
<p>&nbsp;</p>
<li>
<span class="span1">Iz izvoda iz KE za okrivljenog M.M. izdatog od UP CB Podgorica pod br. 29-245/14-1016/2-162 od 29.01.2014 godine, proizilazi da je isti ranije osuđivan presudom Višeg suda u Podgorici K.br.22/06 od 13.11.2008.godine zbog krivičnog djela iz čl.242 i krivičnog djela iz čl.413 st.1 KZCG, na kaznu zatvora u trajanju od četiri godine. </span>
</li>
<p>&nbsp;</p>
<li>
<span class="span1">Iz izvoda iz KE za V.A. izdatog od UP CB Podgorica pod br. 29-245/14-1017/2-144 od 29.01.2014 godine, proizilazi da je isti ranije neosudjivan. </span>
</li>
<p>&nbsp;</p>
<li>
<span class="span1">Branilac okrivljenih Đ.A., advokat iz Podgorice je, s aspekta svoje pozicije u postupku sasvim legitimno istrajavao da se u predmetnom postupku, kao dokaz provede krivična prijava M.M. od 15.10.2013.godine, zapisnik o obavještenju prikupljenom od građanina S.I. od 21.10.2013.godine, kao i zapisnik o obavještenjima od V.A. od 15.10.2013.godine.Međutim, prema ocjeni Ovog suda, krivična prijava po svojoj suštini, predstavlja samo pretprocesnu aktivnost policije u fazi izviđaja, koja eventualno može da posluži državnom tužiocu, uz ostala prikupljena potrebna obavještenja, kao indikativni izvor, odnosno osnov sumnje koji  može upućivati na krivično djelo i izvršioca.Dakle, i krivična prijava i zapisnici o obavještenjima prikupljenim od građana, predstavljaju samo orjentaciju u radu državnog tužioca, na osnovu kojih isti usmjerava svoje dalje radnje, određuje se prema istima, ali nikako kao dokaz prilikom suđenja.Jednako tako, prema ocjeni Ovog suda, policija nema procesnih mehanizima, osim po odredbama Zakonika o krivičnom postupku, ili po izričitom odobrenju državnog tužioca i kad su za to ispunjeni zakonom propisani uslovi, da građanina sasluša u bilo kom svojstvu koje mu, sa aspekta ZKP-a, daje procesno pravni značaj, bilo da se radi o osumnjičenom, svjedoku ili slično, tako da navedeni predlozi odbrane ni po svom sadržaju, ni po svojoj kategoriji,  ni po načinu njihovog pribavljanja, a ni po stadijumu u kojem su prikupljeni, ne mogu nikako imati doka</span><span class="span1">zni kredibilitet</span><span class="span1"> u krivičnom postupku, pa je sa tih razloga sud odbio predlog branioca okrivljenih da se citirana krivična prijava i zapisnici o obavještenju prikupljenom od građana provedu kao dokaz.</span>
</li>
<p>&nbsp;</p>
<li>
<span class="span1">Okrivljeni M. i okrivljeni V. su u svim stadijumima postupka imali tendenciju da odlučne činjenice predmetnog događaja predstave na način za koji su smatrali da je za njih najpovoljniji.Naime, okrivljeni M. se branio da je odnosnom prilikom zajedno sa V. Aleksandrom</span><span class="span1"> negdje prije semafora, u blizini stare Medicinske škole, sreo S.I., koji je stajao na trotoaru, prišao mu bez ikakve namjere da se sukobljava sa njim, upitao ga da li može da ga pogleda u oči, nakon čega  se S. tada malo okrenuo u njegovom pravcu, i odmah bez povoda uz riječi "Mogu pičko", zamahnuo prema njemu, koliko mu se čini pesnicom desne ruke, kojom je uspio da ga zakači u lijevo rame, pa je tek tada da bi se odbranio, S.u zadao dva udarca pesnicama njegove obije ruke, u predio glave.Sa druge strane, okrivljeni V. je tokom postupka navodio da je kritične prilike zajedno sa M.M.om na prostoru blizu nekadašnje Medicinske škole, ispred njih ugledao mušku osobu, koja je u tim trenucima pričala na telefon, i bila licem okrenuta prema ulici, pa se  taj momak, kada su mu se približili, okrenuo u njihovom pravcu, dok je njegova pozicija tada u odnosu na M. bila takva da je stajao malo iza njega, sa desne strane gledano sa mjesta gdje je on stajao.Branio se da tada nije znao ko je taj momak, ali da mu se M. obratio riječima "Možeš li da me pogledaš u oči, pičko?", na šta se taj momak okrenuo prema njemu, odgovorio "Mogu", i odmah zamahnuo pesnicom da udari M.  i to moguće desnom pesnicom, koliko se mogao sjetiti, pojašnjavajući da se M. tada izmakao, da ga je taj momak zakačio u predjelu nekog od ramena, pa mu je tek nakon toga M. prišao i koliko je on vidio zadao mu dva udarca pesnicom u glavu, ne mogavši da opredijeli tačno u koji dio glave ga je pogodio.</span>
</li>
<p>&nbsp;</p>
<li>
<span class="span1">U formiranju i utvrđivanju činjenične osnove predmetne krivično-pravne stvari, a u kontekstu odlučnih i raspoloživih činjenica,  suprotno navodima odbrane okrivljenih M.M. i V.A., svjedok-oštećeni S.I. je tokom postupka predstavljao da mu je predmetnom prilikom, dok je na telefon pokušavao dobiti druga, okrivljeni M.M. zadao jedan jak udarac pesnicom  u predio lijeve strane njegovog lica, da bi mu odmah u tom trenutku druga osoba prišla s ledja, uhvatila ga za vrat u tzv. grif, i počela da ga snagom svog tijela spušta prema dolje, pa kada je pao, M. mu je u predjelu glave zadao još nekoliko udaraca, ali i da, dok je bio na zemlji, zadobio  je dva - tri udarca nogom u nos, od strane njih obojice naizmjenično, pojašnjavajući da je naknadno, pošto je završio liječenje u bolnici, saznao identitet druge osobe, odnosno da se radi o V.u.Po nalaženju Ovog suda, iskazom svjedoka-oštećenog S.I., u potpunosti su obesnaženi i opovrgnuti navodi odbrane okrivljenih M. i V.a, obzirom da je izvor saznanja o odlučnim činjenicama manifestovan u vidu iskaza oštećenog S.a, objektivan, pouzdan i vjerodostojan, pa ga je sud kao takvog prihvatio, poklonivši mu svoju punu vjeru.Stoji činjenica da je oštećeni S. u prethodnom postupku pred Osnovnim državnim tužilaštvom izjavio da mu je M. bez bilo kakve prethodne priče zadao udarac u predjelu glave, a na glavnom pretresu da mu se prije udarca okrivljeni Mešer obratio riječima „Đe si“, ili nešto slično, međutim, pamćenje, prema ocjeni Ovog suda predstavlja selektivan i uvijek subjektivan proces, a od svjedoka, posebno od oštećenog, čije dobro je krivičnim djelom u datoj situaciji ugroženo, opravdano se ne može očekivati da sve što je stvar određenog događaja, naročito događaja koji po svojoj karakteristici poprima elemente nasilja, do najsitnijih detalja u formi iskaza kasnije reprodukuje, naročito u situaciji kada se zbog napada na njegov fizički integritet nalazi u stanju koje je, u svakom slučaju, u najmanju ruku suprotno uobičajenom i svakodnevnom.Jednako tako, iskaz svjedoka-oštećenog S.I. potvrđuju i materijalna dokzana sredstva, u vidu nalaza i mišljenja sudskog vještaka medicinske struke i njegovog neposrednog izjašnjenja iz kojih nedvosmisleno proizilazi da su povrede kod oštećenog S.a u vidu nagnječenja u desnom sljepoočnom predjelu praćeno prelomom desne sljepoočne kosti, oguljotina u čeonom predjelu, nagnječenje u predjelu nosa, predstavljaju povrede koje su nastale kao posljedica direktnog dejstva aktivno zamahnutog mehaničkog oruđa u šta spada i pesnica i noga kakva je npr. povreda u vidu nagnječenja u desnom sljepoočnom predjelu praćena prelomom desne sljepoočne kosti, dok su ostale povrede u vidu oguljotina u čeonom predjelu i nagnječenje u predjelu nosa </span><span class="span1">koje povrede su mogle nastati kao posljedica udarca, moguće i pesnicom ili nogom, ali i usljed pada i udara o tvrdu i neravnu podlogu.Naime, ako se uzme u obzir da je oštećeni S. po sopstvenom kazivanju od zadobijenih udaraca i pao, da ga je okrivljeni V., kako to navodi oštećeni, snagom svog tijela vukao prema dolje, a okrivljeni M. zadavao udarce u predjelu glave, da bi obojica okrivljenih u trenutku dok se oštećeni S. nalazio na zemlji, istom nogama, zajednički zadali nekoliko udaraca, personalni dokaz u vidu saslušanja oštećenog S.a, potpomognut nalazom i mišljenjem sudskog vještaka medicinske struke i njegovim neposrednim izjašnjenjem na glavnom pretresu, koje je sud cijenio stručnim, jasnim, preciznim, te u svemu zasnovanim na pravilima medicinske struke i nauke, omogućavaju, da se činjenični navodi optuženja razviju u cjelovitu, utvrđenu i s aspekta odlučnih i pravnorelevantnih činjenica, zaokruženu, skladnu i vjerodostojnu dokaznu cjelinu.</span>
</li>
<li>
<span class="span1"> </span>
</li>
<li>
<span class="span1">Kod naprijed navedenih različitih dokaznih segmenata između, sa jedne strane odbrana okrivljenih M. i V.a, i iskaza oštećenog S.a, sa druge strane, simptomatičan je i iskaz svjedoka B.P. koji je prema ocjeni Ovog suda, pokušao da predstavi okrivljene kao dobre momke iz Bloka, što svakako predstavlja njegov lični stav i utisak na koji bez ikakve dileme ima pravo, ali za genezu predmetnog događaja, svjedok Banjević, iako očevidac koji se odnosnom prilikom nalazio na suprotnoj strani ulice, nije vidio  ko je koga udarao iako se, kako se sam izjasnio nalazio na udaljenosti od 20-30 metara.Svjedok Banjević  je uspio da vidi kako je taj treći momak pao dolje, te da se nakon toga sve završilo. Iskaz ovog svjedoka, sa stanovišta odlučnih činjenica irelevantan je, jer isti ne predstavlja nikakvu činjeničnu potporu na bazi koje bi sud stvarao jasniju konstrukciju u pogleduodvijanja predmetnog događaja.Ipak, Ovaj sud je uvjerenja da je kritični događaj rezultat neraščišćenih odnosa iz ranijeg perioda, i pokušaj prevashodno okrivljenog M., da oštećenom S.u "vrati" primjenom fizičkog nasilja prema njemu, za vrijeme koje je okrivljeni M., kako je sam isticao tokom postupka,  nepravedno robijao.</span>
</li>
<p>&nbsp;</p>
<li>
<span class="span1">Rezimirajući činjenične i pravne aspekte predmetne krivično pravne stvari, Ovaj sud nalazi da su se u naprijed utvrđenim radnjama okrivljenih M.M. i V.A. ostvarili svi subjektivni i objektivni elementi bića krivičnog djela teška tjelesna povreda iz čl. 151 st.1 u vezi čl. 23 Krivičnog zakonika, pa su okrivljeni, kao saizvršioci, na subjektivnom planu postupali sa direktnim umišljajem kao oblikom krivice, budući da su bili svjesni svog djela i htjeli njegovo izvršenje, te obzirom da su djelo htjeli kao svoje, i kao zajedničko.</span>
</li>
<p>&nbsp;</p>
<li>
<span class="span1">Vrjednujući sve okolnosti iz čl. 42 Krivičnog zakonika koje su od uticaja da kazna bude veća ili manja, Sud je u odsustvu olakšavajućih okolnosti, kao otežavajuću na strani okrivljenog M. cijenio njegovu raniju osuđivanost, dok je na strani okrivljenog V.a kao olašavajuće okolnosti cijenio njegovu raniju neosuđivanost koja ukazuje da se radi o osobi koja nije sklona vršenju krivičnih djela, njegove imovinske prilike, odnosno loše imovno stanje, dok otežavajućih okolnosti na njegovoj strani nije bilo, pa je Sud imajući uz navedeno u vidu i stepen krivice okrivljenih, istima utvrdio kazne zatvora u trajanju od po 6 (šest) mjeseci, a zatim nalazeći da radi krivično-pravne zaštite nije neophodno da utvrđene kazne zatvora i efektivno izdržavaju, iste uslovio sa rokom probacije u trajanju od po 2 (dvije) godine, u uvjerenju da će se upravo tako odmjerenim krivičnim sankcijama ostvariti svrha propisivanja i izricanja uslovne osude iz čl.52 Krivičnog zakonika, a u okviru opšte svrhe propisivanja i izricanja krivičnih sankcija iz čl.4 st.2 Krivičnog zakonika.Sud se, prilikom izbora vrste i visine krivične sankcije za okrivljenog M.a M. rukovodio činjenicom da je proteklo pet godina od pravnosnažnosti presude kojom je okrivljeni M. osuđen na kaznu za umišljajno krivično djelo, pa prema ocjeni Ovog suda, izrečene krivične sankcije adekvatne su kako težini izvršenog krivičnog djela,  tako i ličnostima okrivljenih, kao izvršilaca.</span>
</li>
<p>&nbsp;</p>
<li>
<span class="span1">Sud je oštećenog S.I., radi ostvarivanja imovinsko-pravnog zahtjeva uputio na redovnu građansku parnicu, obzirom da činjenice utvrđene u ovom postupku nijesu pružile pouzdanog osnova ni za potpuno, ni za djelimično dosuđenje istog, a njihovo utvrđivanje vodilo bi odugovlačenju postupka, sve saglasno članu 239 Zakonika o krivičnom postupku.</span>
</li>
<p>&nbsp;</p>
<li>
<span class="span1">Odluku o troškovima krivičnog postupka, Sud je donio primjenom odredbi čl.226, 227 i 229 Zakonika o krivičnom postupku, i obavezao okrivljene da na račun budžetskih sredstava Crne Gore, na ime troškova krivičnog postupka, solidarno uplate iznos od 104,50 eura, a koji troškovi se odnose na izradu nalaza i mišljenja vještaka medicinske struke i njegovog neposrednog izjašnjenja na glavnom pretresu, dok je paušal od po 50,00 eura, odmjeren shodno složenosti predmeta,dužini trajanja postupka i imovinskim prilikama okrivljenih.</span>
</li>
<p>&nbsp;</p>
<li>
<span class="span1">Sljedstveno izloženom, a u smislu člana 374 Zakonika o krivičnom postupku, odlučeno je kao u dispozitivu presude.</span>
</li>
<p>&nbsp;</p>
<p>&nbsp;</p>
<li style="text-align:center;">
<span class="span1">OSNOVNI SUD U PODGORICI</span>
</li>
<li style="text-align:center;">
<span class="span1">Dana, 02.02.2015.godine</span>
</li>
<p>&nbsp;</p>
<li>
<span class="span1">    ZAPISNIČAR                                                                                      SUDIJA</span>
</li>
<li>
<span class="span1">Valentina Vukašinović, s.r.</span><span class="span1"></span><span class="span1"></span><span class="span1"></span><span class="span1"></span><span class="span1">   Larisa Mijušković-Stamatović, s.r.</span>
</li>
<p>&nbsp;</p>
<p>&nbsp;</p>
<li>
<span class="span1">Pravna pouka:</span>
</li>
<li>
<span class="span1">Protiv ove presude može se izjaviti žalba </span>
</li>
<li>
<span class="span1">u roku od 8 (osam) dana od dana prijema </span>
</li>
<li>
<span class="span1">pisanog otpravka, Višem sudu u Podgorici, </span>
</li>
<li>
<span class="span1">a preko Ovog suda.</span>
</li>
<p>&nbsp;</p>
<li style="text-align:center;">
<span class="span1">ZTO: Valentina Vukašinović</span>
</li>
<p>&nbsp;</p>
<li>
<span class="span1">DN-a</span>
</li>
<li>
<span class="span1">Primjerak presude dostaviti:</span>
</li>
<li>
<span class="span1">- ODT-u Podgorica</span>
</li>
<li>
<span class="span1">- Okrivljenima</span>
</li>
<li>
<span class="span1">- Braniocu okrivljenih</span>
</li>
<li>
<span class="span1">- Oštećenom nakon pravnosnažnosti</span>
</li>
<li>
<span class="span1">     S u d i j a, </span>
</li>
<li>
<span class="span1">___________________</span>
</li>
<li>
<span class="span1">Postupljeno dana______________</span>
</li>
<li>
<span class="span1">Namještenik__________________</span>
</li>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
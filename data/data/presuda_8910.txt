<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-family:Arial;}
.s2{font-weight:bold;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
</style>
<meta content="milosav.zekic" name="author">
</head>
<body class="b1 b2">
<p class="p1">
<span class="s1">OSNOVNI SUD U ROŽAJAMA</span>
</p>
<p class="p2">
<span>K.br. 36/12</span>
</p>
<p class="p3"></p>
<p class="p3">
<span>U IME CRNE GORE</span>
</p>
<p class="p2"></p>
<p class="p2">
<span>	Sudija Osnovnog suda u Rožajama Zekić Milosav, uz učešće zapisničara Aide Luboder , rješavajući po optužnom predlogu Osnovnog državnog tužilaštva iz Rožaja Kt.br. 128/11 od 01.08.2011.g. podnijeta protiv okrivljenih S. A., S. K., S. I. iz Rožaja, kao saizvršilaca, zbog krivičnog djela laka tjelesna povreda iz čl. 152.st.2.u vezi st.1.u vezi  čl.23. st. 2. Krivičnog zakonika, T. I. i T.Dž. iz Rožaja, kao saizvršilaca, zbog krivičnog djela laka tjelesna povreda iz čl. 152.st.2. u  vezi st.1. u vezi čl.23. st. 2. Krivičnog zakonika i okrivljenog T. A. zbog krivičnih djela nedozvoljeno držanje oružja i eksplozivnih materija iz čl. 403. st. 1. Krivičnog zakonika i ugrožavanje sigurnosti iz čl. 168. st. 1. Krivičnog zakonika, nakon održanog glavnog i javnog pretresa u prisustvu Osnovnog državnog tužioca Kalač Hajrana, okrivljenih, i branioca okrivljenih T. I., Dž. i A. adv. M. R., donio je i  dana  29.08.2012.g.  javno objavio</span>
</p>
<p class="p2"></p>
<p class="p3">
<span>P R E S U D U</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>	Okrivljeni S. A., JMB  . od oca H. i  majke Š., rod. D., rodjen ..g., u selu Balotiće, Opština Rožaje, živi u Rožajama, državljanin  CG, razumije crnogorski jezik a njegov jezik je bosanski, pismen, završio VŠS, nezapošljen,  oženjen, otac šestoro djece od kojih je petoro maloljetno, siromašnog imovnog stanja, osuđivan presudom Osnovnog suda  Rožaje K.br. 4/09 od 16.02.2009.g. za krivično djelo krijumčarenje čl. 265/1 KZ, na  kaznu zatvora u trajanju od 6 mjeseci uslovno za jednu godinu i novčanu kaznu u iznosu od 1.200,00 eura. </span>
</p>
<p class="p2"></p>
<p class="p2"></p>
<p class="p2">
<span>	Okrivljeni S. K., JMB  . od oca A.  i  majke H. , rod. Š., rodjen 09.10.1981.g., u Rožajama gdje i  živi, državljanin CG, razumije crnogorski jezik a njegov jezik je bosanski, pismen, završio SSS, zapošljen, prima platu u iznosu od 400,00 eura, neoženjen,siromašnog imovnog stanja, neosuđivan.</span>
</p>
<p class="p2"></p>
<p class="p2"></p>
<p class="p2">
<span>	Okrivljeni S. I.</span><span class="s2"> </span><span>, JMB .od oca A.  i  majke E., rod. Š., rodjen ..g., u Rožajama gdje i  živi, državljanin CG, razumije crnogorski jezik a njegov jezik je bosanski, pismen, završio SSS, nezapošljen, neoženjen, siromašnog imovnog stanja,  neosuđivan. </span>
</p>
<p class="p2"></p>
<p class="p2">
<span>	Okrivljeni T. I.  JMB 0.,  od oca A.  i  majke N. , rod. K., rodjen ..g., u Rožajama gdje i  živi, državljanin  CG, razumije crnogorski jezik a njegov jezik je bosanski, pismen, završio VSS, zapošljen, prima platu u iznosu od 450,00, oženjen, otac troje maloletne djece, srednjeg  imovnog stanja, neosuđivan. </span>
</p>
<p class="p2"></p>
<p class="p2">
<span>	Okrivljeni </span><span class="s2"> </span><span>T. DŽ.,</span><span class="s2"> </span><span>JMB .,  od oca A.   i  majke N. , rod. K., rodjen ..g., u Rožajama gdje i  živi, državljanin  CG, razumije crnogorski jezik a njegov jezik je bosanski, pismen, završio SSS, nezapošljen, neoženjen, siromašnog imovnog stanja, neosuđivan. </span>
</p>
<p class="p2"></p>
<p class="p2"></p>
<p class="p2">
<span>	Okrivljeni T.A.</span><span class="s2"> </span><span>, JMB  ., od oca A. i  majke A., rod. M., rodjen ..g., u selu Biševo, Opština Rožaje, živi u Rožajama, državljanin CG, razumije crnogorski jezik a njegov jezik je bosanski pismen, završio osnovnu školu, penzioner, prima penziju u iznosu od 250,00 eura,  oženjen, otac šestoro djece, siromašnog imovnog stanja, osuđivan presudom Opštinskog suda Smederevo K.br. 341/79 od 20.05.1981.g. po čl. 273.st. 4. u vezi čl. 271.st. 3. u vezi st. 1 KZ, na novčanu kaznu u iznosu od 20.000 dinara. Odlukom presedništva R. Srbije PR.br. 145 od 26.04.1983.g. novčana kazna je zamijenjena uslovnom osudom za vrijeme od dvije godine, a rješenjem Opštinskog suda u Smederevu osuda je brisana 29.04.1987.g. </span>
</p>
<p class="p2"></p>
<p class="p2"></p>
<p class="p2">
<span>					K R I V I    S U</span>
</p>
<p class="p2"></p>
<p class="p2">
<span>	Što su:  </span>
</p>
<p class="p2">
<span>	</span>
</p>
<p class="p4">
<span class="s2">S. A., S. K.i S. I.,</span><span> dana 21. 06. 2011. godine, oko 23 h, u Rožajama, u ul.»Karavanski put», zajednički lako tjelesno povrijedili T. Dž., na način što su ga naizmenično više puta udarali po glavi i tijelu drvenim predmetima-sredstvima podobnim da tijelo teško povrijede ili zdravlje teško naruše, nanoseći mu lake tjelesne povrede- krvni podliv ili nagnječenje u predjelu lijeve jagodične kosti promjera 4x2 cm, dvije oguljotine u predjelu desnog lakta, promjera  3x1 i 2x1 cm, oguljotinu u predjelu donjeg dijela desne podlaktice sa spoljašnje strane, promjera 4x3 cm, oguljotinu u predjelu grudi sa prednje strane, promjera 4x3 cm, krvni podliv u predjelu lijeve nadlaktice sa spoljašnje strane promjera 4x1 cm, oguljotinu u predjelu desne potkoljenice sa spoljašnje strane promjera 3x1 cm i nagnječenje i crvenilo u desnom lopatičnom predjelu promjera 5x1,5 cm</span>
</p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4">
<span>-čime su kao saizvršioci izvršili krivično djelo laka tjelesna povreda iz čl. 152. st 2. u vezi st. 1. u vezi čl. 23. st. 2. Krivičnog zakonika. </span>
</p>
<p class="p2"></p>
<p class="p2">
<span>	</span><span class="s2">T. I. i T. Dž.</span><span> istog dana u pomenutom vremenu i mjestu zajednički lako tjelesno povrijedili S.A. na način što ga je prvo T. I. dohvatio sa obje ruke za njegove ruke i povukao ga od čega je posrnuo i desnom potkoljenicom udario od betonski zid - sredstvo podobno da tijelo teško povrijedi ili zdravlje teško naruši, nakon čega ga je Dž. udario metalnom štangom dužine oko 1 m i debljine oko 2 cm- sredstvom podobnim da tijelo teško povrijedi ili  zdravlje teško naruši u predjelu tijela, dok ga je Irfan udario nogama obuvenim u cipele u predjelu tijela, nanoseći mu lake tjelesne povrede- nagnječenje u predjelu lijeve strane grudnog koša u donjem dijelu promjera 3,5x10 cm sa oguljotinom u istom predjelu, promjera 3x3 cm, krvni podliv u predjelu desne strane grudnog koša - bočno promjera 2x10 cm prema desnoj dojci sa krvnim podlivom u istom predjelu promjera 4x3 cm, oguljotinu u predjelu slabinskog djela kičme promjera 4x1 cm, nagnječenje sa otokom u predjelu lijevog ručnog zgloba ( ili podlaktice) i dvije oguljotine u predjelu prednje strane desne potkolenice, promjera 3x1,5 cm i 3 x 2 cm.  </span>
</p>
<p class="p2"></p>
<p class="p2">
<span>	-čime su kao saizvršioci izvršili krivično djelo laka tjelesna povreda iz čl. 152 st. 2. u vezi st. 1. u vezi čl. 23. st. 2. Krivičnog zakonika. </span>
</p>
<p class="p2"></p>
<p class="p4">
<span>T. A. dana 21. 06. 2011. godine, oko 23 h, u Rožajama u ul. «Karavanski put», Opština Rožaje, neovlašćeno na javnom mjestu, protivno odredbama čl. 11. i čl. 39. st. 1. Zakona o oružju (Sl. List RCG br. 49/2004 od 22.07.2004. godine) nosio vatreno oružje-pištolj marke «Bereta» kalibra 7,65 mm, fabričkog broja 17949, </span>
</p>
<p class="p4"></p>
<p class="p4">
<span>-čime je izvršio krivično djelo nedozvoljeno držanje oružja i eksplozivnih materija iz čl. 403. st. 1. Krivičnog zakonika. </span>
</p>
<p class="p4"></p>
<p class="p4">
<span>Istog dana u pomenutom vremenu i mjestu ugrozio sigurnost S. A. prijetnjom da će napasti na život ili tijelo istog, na način što se sa uperenim pištoljem, koji je držao u rukama, kretao prema njemu.</span>
</p>
<p class="p4"></p>
<p class="p4">
<span>-čime je izvršio krivično djelo ugrožavanje sigurnosti iz čl. 168. st. 1. Krivičnog zakonika.</span>
</p>
<p class="p2"></p>
<p class="p2">
<span>	pa sud okrivljene  S. A., S. K., S. I., T. I. i  T.  Dž.</span><span class="s2">  </span><span>primjenom pomenutih zakonskih propisa i čl. 4, 13, 15, 32, 39, stav 2 tač 5, 42, 45 i 46 stav 1. tač. 6. Krivičnog zakonika i čl. 374. Zakonika o krivičnom postupku </span>
</p>
<p class="p2"></p>
<p class="p2"></p>
<p class="p2"></p>
<p class="p3">
<span>O S U Đ U J E</span>
</p>
<p class="p2"></p>
<p class="p2"></p>
<p class="p2">
<span>	NA NOVČANU KAZNU u iznosu od po  1.200,00 (hiljadu i dvije stotine) eura. Ako osudjeni ne plati novčanu kaznu u roku od 3 (tri ) mjeseca po pravosnažnosti ove presude, ista će se zamijeniti kaznom zatvora, tako što će se za svakih započetih 25,00 eura novčane kazne odrediti  jedan dan kazne zatvora. </span>
</p>
<p class="p2">
<span>	Da plate ovome sudu na ime troškova krivičnog postupka iznos od po 81,10  eura.</span>
</p>
<p class="p2"></p>
<p class="p2">
<span>	Da plate ovome sudu na ime paušala  iznos od po 50,00 eura, sve u roku od 15 dana po pravosnažnosti presude. </span>
</p>
<p class="p2"></p>
<p class="p2">
<span>	Okrivljenom</span><span class="s2"> </span><span>T. A., sud primjenom pomenutih zakonskih propisa i čl. 4, 13, 15, 32, 36, 42, i 48 Krivičnog zakonika utvđuje: </span>
</p>
<p class="p2"></p>
<p class="p2">
<span>	- za krivično djelo nedozvoljeno držanje oružja i eksplozivnih materija  iz čl. 403. st. 1. Krivičnog zakonika kaznu zatvora u trajanju od tri mjeseca,</span>
</p>
<p class="p2">
<span>	</span>
</p>
<p class="p2">
<span>	- za krivično djelo ugrožavanje sigurnosti iz čl. 168. st. 1. Krivičnog zakonika kaznu zatvora u trajanju od 2  mjeseca.</span>
</p>
<p class="p2">
<span>	Pa mu sud primjenom pomenutih zakonskih propisa i čl. 52,53, 54 krivičnog zakonika i čl. 374. Zakonika o krivičnom postupku izriče </span>
</p>
<p class="p2"></p>
<p class="p3">
<span>USLOVNU OSUDU</span>
</p>
<p class="p3"></p>
<p class="p2"></p>
<p class="p2">
<span>	Kojom mu utvrđuje jedinstvenu kaznu zatvora u trajanju od četiri mjeseca i istovremeno određuje da se kazna neće izvršiti ukoliko isti u roku od dvije godine ne izvrši novo krivično djelo. </span>
</p>
<p class="p2"></p>
<p class="p2">
<span>	Da plati ovome sudu na ime troškova krivičnog postupka paušalni iznos od 50,00 eura, u roku od 15 dana po pravosnažnosti presude.</span>
</p>
<p class="p2"></p>
<p class="p2">
<span>	Od okrivljenog T. A. se oduzima pištolj marke "Bereta" kalibra 7,65 mm fab.br. 17949 koji je upotrijebljen kao predmet  izvršenja krivičnog djela. </span>
</p>
<p class="p2"></p>
<p class="p3">
<span>O b r a z l o ž e nj e</span>
</p>
<p class="p2"></p>
<p class="p2">
<span>	Osnovno Državno tužilaštvo iz Rožaja podnijelo je ovome sudu optužni predlog Kt.br. 128/11 od 01.08.2011.g. protiv okrivljenih S.A., S. K., S. I. iz Rožaja, kao saizvršilaca, zbog krivičnog djela laka tjelesna povreda iz čl. 152.st.2.u vezi st.1.u vezi  čl.23. st. 2. Krivičnog zakonika (KZ), okrivljenih  T.I. i T. Dž. iz Rožaja, kao saizvršilaca, zbog krivičnog djela laka tjelesna povreda iz čl. 152.st.2. u  vezi st.1. u vezi čl.23. st. 2. KZ i okrivljenog T. A. zbog krivičnih djela nedozvoljeno držanje oružja i eksplozivnih materija iz čl. 403. st. 1. KZ i ugrožavanje sigurnosti iz čl. 168. st. 1. KZ. </span>
</p>
<p class="p2">
<span>	Na glavnom pretresu ODT Kalač Hajran je precizirao  činjenični opis djela, kao u dispozitivu ove presude, te je predložio da sud okrivljene oglasi krivim zbog krivičnih djela koja su im optužbom stavljena na teret i da okrivljene S. A., S. K., S. I., T.I. i T.Dž. osudi na novčanu kaznu u iznosu od po 1.200,00 eura, kao ublaženu kaznu a da okrivljenom T. A. izrekne uslovnu osudu u trajanju od tri mjeseca za godinu dana za oba djela, te da se od istog oduzme pištolj koji je upotrijebljen kao predmet izvršenja krivičnog djela. </span>
</p>
<p class="p2">
<span>	Branilac okrivljenih T. I., Dž.  i A. adv. M. R. je u završnoj riječi predložio da sud njegove branjenike oslobodi od optužbe jer u njihovim radnjama nema elemenata bića krivičnih djela za koja su optuženi, obzirom da je Dž. bio napadnut od strane okrivljenih S. A.,K. i I., te ukoliko je zadao neki udarac S. A. , to je učinio u  nužnoj odbrani, a da je okrivljeni I. samo  pokušao da otrgne svog brata  Dž. iz ruku napadača-S., te da se okrivljeni  T. A.   nije mašio pištolja  u kritičnom momentu jer nijednim izvedenim dokazom to nije utvrđeno </span>
</p>
<p class="p2">
<span>	Okrivljeni S. A. u svojoj odbrani je istakao, da živi u Rožajama u Ul. "Karavanski put". Okrivljeni T. A.i njegovi sinovi I. i Dž. su mu prvi susedi i sa njima  od ranije nije  bio u lošim  odnosima. Pošto mu I. ne dozvoljava da parkira vozilo na ulici ispred njegovog placa i kuće, te pošto su mu se i  djeca žalila da im on ne dozvoljava da se igraju na ulici naspram njihovih kuća, pošao je kod njegove kuće  dana 21.06.2011.g. u 17,30 h da bi ga zamolio da mu ne uznemirava djecu i ne brani da parkira vozilo na ulici. Kod kuće nije zatekao I., već njegovu majku i brata Dž.zv. Dž. koje je zamolio da prenesu I.da ne tera decu sa ulice, na šta su mu oni odgovorili da će mu prenijeti poruku i da se više to neće dešavati, rekavši mu da on tuče i sestrinu djecu, te da treba da ima razumijevanje zbog toga. Tada među njima nije došlo do svađe već su lijepo razgovarali, nakon čega je on otišao u grad sa dva sina. Kada se je vratio iz grada oko 23 h parkirao je vozilo na ulici naspram svoje kuće i pošao da uzme paket drvenih ljusaka iz šupe, dok su sinovi ušli u kuću. Kada je došao ispred svoje kuće u svom dvorištu kod njega je došao okrivljeni Dž. i kazao mu da je razgovarao sa I. i da je on ostao pri stavu da ne može da parkira vozilo na ulici,  pokazujući mu među  do koje može parkirati vozilo. Vidio je da je do njegovog ulaza stajao I.. Kada je pošao prema stepeništu i došao do I. on mu se obratio povišenim tonom "šta imaš ti da se žališ mojoj majci na mene" zatim je ispružio obe ruke i pošao prema njemu, pa je spustio paket koji je držao u rukama. Tada ga je I. dohvatio sa obje ruke za njegove ruke i povukao  ga,  pa  je  posrnuo da padne i desnom potkolenicom udario od betonski zid visine oko 20 cm i zadobio povrede a zatim pao na zemlju okrivljenih T.,  nakon čega ga je Dž. udarao metalnom štanglom dužine oko 1 m i debljine oko 2 cm po tijelu, a zatim ga je Irfan  nastavio udarati nogama  obuvenim u cipele sa tvrdim đonom. Tu su došli njegovi sinovci K. i I., koji su povukli  Dž. od njega, da ga ne bi više tukao, kojom prilikom je on pao leđima na drvenu ogradu-tarabe i verovatno se povrijedio. Tada je iz kuće izašao i okrivljeni T. A., koji je u rukama držao pištolj crne boje i pošao prema njemu sa uperenim pištoljem, nakon čega su se  okrivljeni I., Dž. i A. vratili prema svojoj kući. Istakao je da ni on ni okrivljeni K. i I. nijesu imali nikakve predmete u rukama , tako da okrivljenog Dž. nijesu udarali ni drvenim niti drugim predmetima i nijesu mu nanijeli telesne povrede, već je on povrede zadobio kada je pao na ogradu. Sa okrivljenim T.  I., Dž. i A. se izmirio i sada su u dobrim odnosima.  Predložio je da ga sud oslobodi od optužbe, jer nije izvršio djelo za koje je optužen.</span><span class="s2"> </span>
</p>
<p class="p2"></p>
<p class="p2">
<span>	Okrivljeni S. K. u svojoj odbrani je istakao, da su mu okrivljeni T. A. i njegovi sinovi Dž. i I.prvi susjedi. Da se dana 21.06.2011.g. vraćao  iz grada oko 23 h, sa S. I. i kada su došli u blizini kuće čuli su neku galamu i da I. govori "ti ne smiješ na moju ulicu da se parkiraš i ne mogu djeca da ti se igraju", što je ponavljao  i Dž.. Kada su ušli u avliju vidio je na stepenicama  S. A. i  T.  I. i Dž.. Da je I. dohvatio sa obje ruke S.  A. i  povukao ga preko zida od stepenica visine oko 20 cm, gdje je zakačio nogom i pao na zemlju tj. na placu T. i povrijedio se, nakon čega ga je Dž. udarao metalnom štanglom po tijelu, dok ga je I. udarao nogama obuvenim u cipele sa tvrdim đonom.  Da su on i Ibrahim pokušali da istrgnu svog strica A. iz njihovih ruku i povuku ispred njihove kuće na njihovu zemlju, dok su ga I. i Dž. udarali i vukli prema njihovoj kući, pokušavajući da ga zadrže na njihovoj zemlji, pa im se on istrgao, dohvatio se rukama sa I. i Dž.  i zajedno su pali na drvene tarabe, kojom prilikom je verovatno Dž. zadobio povrede. Da je tada kod njih došao T. A. sa pištoljem u ruci, koji je uperio u pravcu njih i prijetio im da će ih sve pobiti i iseliti. Nakon toga su došle supruge okrivljenih T. A. i .I. i njegova sestra i spriječile da ne dođe do težih posledica, tako što su ih odvele u kuću. Tada je sa  terase viknuo  i M. A. tako da  više nije bilo svađe i tuče. Istakao je da ni on ni okrivljeni S.A. i I. nijesu imali drveni predmet u rukama te nijesu udarali okrivljenog Dž., niti su mu nanijeli povrede. Sa okrivljenim T.  I., Dž. i A. se izmirio i sada su u dobrim odnosima Predložio je da ga sud oslobodi od optužbe, jer nije izvršio djelo za koje je optužen. </span>
</p>
<p class="p2"></p>
<p class="p2">
<span>	Okrivljeni S. I. u svojoj odbrani je istakao, da su mu okrivljeni T. A. i njegovi sinovi Dž. i I. komšije.Da se dana 21.06.2011.g. oko 23 h, vraćao iz grada sa S. K. i kada su bili u blizini kuće čuo je  neku galamu. Kada su prišli do kuće vidio je  na stepenicama njihove kuće T.  I.  i Dž.  i S. A.. Da je tada I.  dohvatio  sa obje ruke S. A.  i povukao ga tako da je isti pao preko zida od stepenica visine oko 20 cm, udario nogom u zid i  povrijedio se, Da  ga je nakon toga  Dž.udarao metalnom štanglom  po tijelu a I. nogama na kojima je imao cipele sa tvrdim đonom, pa su  on i K.  prišli  do njih  i pokušali da izvuku A. koji se u jednom momentu dohvatio rukama sa  I. i Dž. te  su svi trojica pali  na drvene tarabe. Nakon toga iz kuće je izašao T. A. i uputio se prema S. A. sa upernim pištoljem prema njemu, te kada je bio na udaljenosti oko dva metra od njega,  iz kuće su izašle njegova supruga, ćerka i I. supruga, koje su  počele da plaču i molile ga da ne puca iz pištolja. Istakao je da ni on ni okrivljeni S. A. i K. nijesu kod sebe imali drveni predmet, te da nijesu udarali T. Dž. i nijesu mu nanijeli povrede. Sa okrivljenim T.  I., Dž. i A. se izmirio i sada su u dobrim odnosima Predložio je da ga sud oslobodi od optužbe, jer nije izvršio djelo za koje je optužen.  </span>
</p>
<p class="p2">
<span>	Okrivljeni T. I. u svojoj odbrani je istakao,  da živi sa porodicom  u Rožajama, u prizemlju kuće u kojoj na spratu žive i njegovi roditelji i brat Dž.. Da je dana 21.06.2011.g. oko 23 h dok je bio u svom stanu čuo galamu do prozora, pa je izašao da vidi o čemu se radi. Vidio je da je S. A.rukom dohvatio-držao njegovog brata Dž. oko vrata "pod špic" na zemlju , dok su ga S. I. i K. udarali drvenim predmetima - motkama dužine oko 1 m i debljine nekoliko santimetara slučnih kolju, pa ih je upozorio da prestanu da ga tuku i odgurnuo je I. i K. od  Dž., dok ga je A. i dalje držao. U tom momentu su došle njegova supruga, sestra i majka, koje su vrištale, a iz kuće su izašli  M. I.  i A.koji je povikao  "šta je ovo", nakon čega je A. pustio Dž.,uzeo jedan drveni predmet i udaljavao se od njih, tako da više nije bilo svađe i tuče.</span><span class="s2"> </span><span>Istakao je da je tada  ispred kuće izašao njegov otac u pidžami  jer je  predhodno spavao i molio ih da se ne svađaju, a u rukama nije imao nikakv predmet niti pištolj, tako da se nije mašio pištolja u kritičnom momentu. Takođe je istakao je da ni on ni  njegov brat Dž. nijesu  nanijeli S. A. tjelesne povrede, jer ga on nije vukao i gurao rukama na zid  niti je  udario nogom-potkolenicom u betonski zid, jer se događaj desio ispred prozora njegove kuće a ne na stepenicama ispred kuće okrivljenog S. A., niti ga je udarao nogama, niti ga je njegov brat Dž. udarao metalnom štanglom.</span><span class="s2"> </span><span>Kasnije mu je pričao Dž.da ga je S.  A. udarao drvenim predmetom prije nego što ga je sa  I. i K. oborio i držao pod "špic"na zemlju i što je on došao na lice mjesta. Takođe mu je pričao da je S. A.dolazio oko sat vremena prije nego što ga je napao kod njihove kuće na vratima i prijetio pred Dž. i njegovom majkom, da ponašanje na ulici moraju prilagoditi njegovim kriterijumima Naglasio je da mu je u kritičnom periodu brat A. bio na liječenju u Beogradu i u životnoj opasnosti, te mu nije padalo na pamet  da se svađa sa bilo kime, već da bratu obezbijedi  krv za operaciju. Takođe je istakao da nije branio S. da parkiraju auto na ulici ispred njihovih kuća, i nije branio djeci da se igraju na ulici. Sa okrivljenim S. A., K. i I. se izmirio i sada su u dobrim odnosima.  Predložio je da ga sud oslobodi od optužbe, jer nije izvršio djelo za koje je optužen. </span>
</p>
<p class="p2">
<span>	Okrivljeni T. Dž. u svojoj odbrani je istakao da su mu okrivljeni S. A., I. i K. komšije. Dana 21.06.2011.g., bio je u svom stanu sa majkom i gledao TV program, dok je njegov otac A.otišao  na spavanje a brat Irfan je bio u selu Biševo. Oko 22 h čuo je zvonce, pa je izašao ispred kuće i vidio da je ispred vrata bio A.. Sa njim je izašla i njegova majka. Kada ih je A. vidio počeo je glasno da viče "neće niko da tuče moju djecu, pobiću Vas sve". Pošto je bio iznenađen na ovakvo njegovo  ponašanje, te pošto se i majka uplašila zatvorio je vrata i vratio se u sobu. Nakon oko pola sata čuo je galamu, pa je izašao i ispred ulaznih vrata  i primjetio S. A., I. i K. koji su u rukama imali drvene predmete i odmah počeli da galame na njega i da ga udaraju ovim drvenim motkama koje su ličile na kolje dužine oko 1 m i debljine oko 5 cm po njegovoj proceni od kojih udaraca je pao na zemlju ispod prozora, nakon čega su nastavili da ga udaraju. U jednom momentu kod njih je došao njegov brat I.kao i majka, sestra i snaha koje su vrištale a čuo je glas i komšije M. A.,  pa su se oni razbežali a I. ga je podigao sa zemlje i poveo u stan. Nije vidio svog oca A. na lice mjesta jer je bio ošamućen, tako da nije mogao da zapazi sve detalje događaja a kasnije je saznao da je A. izlazio iz kuće u pidžami i da kod sebe nije imao pištolj. Istakao je da ni on ni Irfan nijesu udarali bilo čime okrivljenog S. A. te mu nijesu nanijeli povrede, a moguće je da se sam povrijedio ili su ga povrijedili njegovi  sinovci nehotično dok su tukli njega. Sa okrivljenim S. A., K. i I. se izmirio i sada su u dobrim odnosima.  Predložio je da ga sud oslobodi od optužbe, jer nije izvršio djelo za koje je optužen. </span>
</p>
<p class="p2">
<span>	Okrivljeni T.  A.u svojoj odbrani je istakao da su mu okrivljeni S.A., K. i I. komšije. Živi u  istoj kući  sa svojim sinovima Dž. i I.. Dana 21.06.2011.g. oko 22 h je pošao na spavanje i čuo neku galamu i vrisku ispred kuće, pa je u pidžami  izašao na terasi da vidi šta se dogodilo. Vidio je da S. A., K. i I.  drvenim predmetima udaraju njegove sinove I. i Dž., pa je pošao niza stepenice i kada je došao do ulaznih vrata oni su se udaljili sa lica mjesta. Istakao je da poseduje pištolj marke Bereta, kalibra 7,65 mm, crne boje, ali ni ovaj ni drugi pištolj nije nosio na javnom mjestu tj. nije iznosio iz kuće kritične noći, niti je pištolj  uperio u pravcu okrivljenog S. A.. Sa okrivljenim S. A., K. i I. se izmirio i sada su u dobrim odnosima.  Predložio je da ga sud oslobodi od optužbe, jer nije izvršio djelo za koje je optužen. </span>
</p>
<p class="p2">
<span>	Po ovoj krivičnopravnoj stvari sud je izveo dokaze: po saglasnosti stranaka pročitao iskaze svedoka M. A., M. I., T. N., T. A.dati na pretresu od 03.11.2011.g. i  K. A. dat na pretresu 06.04.2012.g., pročitao nalaz i mišljenje vještaka  medicinske struke dr. K. C., dat na zapiniku Ki.br. 105/11 od 28.07.2011.g. i na pretresu 24.11.2011.g., pročitao nalaz i mišljenje vještaka medicinske struke prof. dr D. Č. - specijalista  za sudsku medicinu  od 10.06.2012.g.,  pročitao izvještaje ljekara jedinice HMP Rožaje na ime S. A. od 22.06.2011.g. i na ime T. Dž. od 22.06.2011.g., potvrdu o privremeno oduzetom pištolju, municiji i ispravama o oružju broj 35/03-sl. od 22.06.2011.g.,  izvršio uvid u pištolj marke "Bereta" kalibra 7,65 mm, fabričkog broja 17949 i oružni list za ovaj pištolj na ime T. A. broj evidencije 297, i uvid u izvode iz kaznenih evidencija na ime okrivljenih. </span>
</p>
<p class="p2">
<span>	Svjedok M. A. je posvedočio da je komšija sa okrivljenima. Da je negde u ljeto 2011.g. oko ponoći čuo jaku vrisku ženske osobe, pa je ustao iz kreveta, izašao na terasu  i vidio da ova galama i vriska dolazi sa druge strane ulice između kuća okrivljenih S. i T., koje mjesto se nije vidjelo  , jer nije bilo osvijetljeno, a osvetljenje od ulice su zaklanjala stabla  od   jabuka na škarpi iznad ulice, tako da nije mogao da vidi šta se dešavalo i ko se i  sa kim svađa i  tuče. Tada je viknuo "šta je to, dosta" nakon čega je prestala galama i vriska, a zatim je vidio I., koji je bio u donjem vešu i njegovu suprugu kako idu prema njihovoj kući, na kojoj u prizemlju postoje dva prozora ali se događaj nije desio ispred ovih prozora već između ove kuće i kuće S.koje su udaljene od 5 do 6 m, stim što je kuća T. uvučena unutar placa tj. više udaljena od ulice a kuća Salihovića je bliže ulici. Istakao je da je kasnije saznao da je do svađe između okrivljenih došlo u vezi parkinga i djece S. i drugih komšija koja su bacila loptu na vozilo okrivljenog I..</span>
</p>
<p class="p2">
<span>	Svjedok   M.I. je posvedočio da je komšija sa okrivljenima. Da je  negde u ljeto 2011.g.  oko 23,15  h, čuo veliku galamu i viku, pa je  izašao iz kuće i vidio u dvorištu T. A.gužvu i galamu i više ljudi ali nije mogao da vidi o kojim ljudima se radilo, jer mu je vidik zaklanjalo jedno stablo. U tom momentu čuo je glas M.A., nakon čega je prestala galama i svađa, te se vratio u kuću.  Ne zna ko je učestvovao u ovoj svađi i tuči  i da li je  neko povrijeđen. </span>
</p>
<p class="p2">
<span>	Svjedok T. N. je posvjedočila da  živi  sa suprugom i sinom Dž. na spratu kuće, a I. sa porodicom u prizemlju u Ul. "Karavanski put" u Rožajama. Da je dana  21.06.2011.g.  oko 22 h  na vrata njihovog stana došao S. A.,  te kada je   izašla sa Dž., pomislila je da će da ponudi krv za njenog bolesnog sina A.  koji je tih dana  trebao da se operiše u Beogradu. Međutim, on je počeo da prijeti njenom sinu I., koji nije bio kod kuće već u selo Biševo, govoreći da će ga ubiti, iseliti i dr., nakon čega je otišao, dok su ona i Dž.ušli u kuću. Kada je nakon pola sata Dž.  izašao iz kuće da vidi da li je došao I. iz Biševa, čula je njegov glas   "ubiše me, ubiše me" pa je pogledala kroz prozor i vidjela da su njihove komšije S.A., K. i I.  oborili na zemlju Dž. ispred kuće tj. između prozora u prizemlju u kojem živi Irfan i da ga udaraju drvenim predmetima. Da je iz prizemlja kuće izašao i Irfan koji je došao iz Biševa prije nego što je Dž. izašao iz kuće i branio  Dž. od S. i molio ih da ga ne udaraju. Tada je i ona  istrčala iz kuće i zajedno sa svojom snahom A.  pokušavala da ih razvade. U tom momentu čula je glas M. A. a zatim i M. I., te su S. pobjegli u  njihovu avliju, dok su one uvele Dž. u kuću. Istakla je da ni Dž. ni I. kod sebe nijesu imali bilo kakav predmet, tako da okrivljene S. nijesu udarali ni metalnom štanglom, ni nogama, ni bilo čime drugim. Takođe je istakla da je njen muž A.  izašao iz kuće, nakon što se sve završilo, jer je predhodno spavao, a kod sebe nije imao ni pištolj.	</span>
</p>
<p class="p2">
<span>	Svjedok T.A. je posvjedočila da  živi  sa suprugom i djecom  u prizemlju kuće  Ul. "Karavanski put" u  Rožajama. Da su kritičnog dana bili u s. Biševo da obezbijede krv za njenog devera A.koji je trebalo da se operiše tih dana u Beogradu. Da su kući došli oko 22,30 h i ušli u stan, nakon čega je I. pošao da spava.  Nakon toga čula je neku galamu u dvorištu ispred kuće i obavijestila I. o tome, pa je on istrčao u donjem vešu ispred kuće, a za njim i ona i njena svekrva koja je došla sa sprata. Vidjela je da je Dž.bio u ležećem položaju na zemlji i da su okrivljeni S.A., K. i I. bili nad njim. Do njih je prišao I. i povukao K., koji je pošao prema svojoj kući, dok su S. A.i I. udarali Dž. drvenim letvama i pesnicama. K. je sa zida koji se nalazi između njihovih avlija  uzeo jednu letvu dužine oko 1 m i ponovo se vratio kod njih, ali nije vidijela  da li je nekog udario, jer je nju neko odgurnuo pa je pala na zemlju. Da je tada M. A. glasno povikao "šta radite to sram vas bilo" a pomenuo je i policiju pa su S. otišli ka svojoj kući, uzeli kratka drva i  gađali prema njima. Nakon toga na lice mjesta je došao njen svekar A., koji je predhodno spavao a nije  imao kod sebe pištolj. Istakla je da Dž. i I.  kod sebe nijesu imali bilo kakav predmet te nijesu udarali S. A.  bilo čime.</span>
</p>
<p class="p2">
<span>	Svedok K. A. je posvedočio da je komšija sa okrivljenim. Da je kritične noći sjedio u svom stanu na spratu kuće, te pošto su prozori od sobe bili otvoreni čuo je vrisku žena koje su govorile "nemojte, nedajte, hoće da se ubiju i sl.", "imaju oružje, ubiće se" pa je izašao iz kuće i vidio gužvu i čuo galamu  na ćošku kuće S. ispred stepenica njihove kuće. Događaj je posmatrao sa oko 30 do 35 m, sa ulice koja je bila osvijetljena. Vidio je da su tu bile supruge T.I. i A. i čini mu se I. sestra, koje su otišle prema kući T.. Na tom mjestu je vidio Tahirović Irfana, Dž. i A. kao i S. A. i još dva-tri lica koja nije  prepoznao a moguće je da su bili S. K. i I.. Vidio je da se T. I., Dž. i A. udaljavaju  od kuće S. i idu prema njihovoj kući koja je udaljena od tog mjesta oko 20 m i da Dž. nosi u ruci jedno drvo dužine oko 1,20 m i debljine moguće je oko 5-6 cm. Nije vidio da su se okrivljeni međusobno tukli, niti mu je poznato šta se dešavalo prije nego što je on izašao iz kuće. Nije vidio ni kod jednog okrivljenog pištolj.  Da je A. T. imao pištolj u toj gužvi verovatno ga nebi vidio a da ga je držao u ruci kada je išao ka svojoj kući vidio bi ga, ali ga nije vidio. Istakao je da je I. bio obučen u trik majicu bijele boje i pantalone. Naglasio je da mu je poznato da I. nedozvoljava komšijskoj djeci, pa ni djeci S.  A. da se igraju na ulici i trotoare.</span><span class="s2"> </span>
</p>
<p class="p2"></p>
<p class="p2">
<span>	Iz izvještaja ljekara jedinice za HMP Rožaje na ime T. Dž. i S. A. i nalaza i mišljenja vještaka medicinske struke dr K. C. proizilazi da se T. Dž.  javio na pregled kritične noći zbog povreda zadobijenih u tuči i kod istog su nađene povrede  i to: krvni podliv u predjelu lijeve jagodične kosti, promjera 4x2 cm, oguljotina u predjelu desnog lakta veličine 3x1cm i 2x1 cm, oguljotina u predjelu desne podlaktice sa prednje strane veličine 4x3 cm, oguljotina u predjelu grudi poprečno velične 4x3 cm, krvni podliv u predjelu lijeve nadlaktice sa spoljašnje strane promjera 4x1 cm, oguljotina u predjelu desne potkoljenice sa spoljašnje strane 3x1 cm, i crvenilo u predjelu desne lopatice promjera 5x1,5 cm, koje povrede se kvalifikuju pojedinačno i skupno kao lake telesne povrede i mogle su biti nanijete udarom tupotvrdog predmeta kao što je drveni predmet-letva,kolac i sl.. Vještak je istakao da su  povrede koje su nanijete u predjelu zadnjeg dijela tijela - desnog lakta lijeve nadlaktice, desne potkolenice i desne lopatice  mogle biti nanijete pri padu leđima na drvenu ogradu-tarabu a ostale povrede nijesu mogle biti nanijete na taj način, a povreda u predjelu jagodične kosti je mogla biti nanijeta i nogom obuvenom u obuću.  Iz navedene dokumentacije i nalaza i mišljenja vještaka medicinske struke takođe proizilazi da se S. A. kritične noći javio na pregled zbog povreda zadobijenih u tuči, te da je isti zadobio povrede i to: crvenilo u predjelu grudnog koša lijevo u donjem dijelu veličine 3,5 x 10 cm, oguljotina u istom predjelu veličine 3x3 cm, crvenilo u predjelu grudnog koša desno sa spoljašne strane veličine 2,5 x 10 cm, krvni podliv prema desnoj dojci u istoj regiji promjera 4x5 cm, oguljotina u predjelu slabinskog dijela kičme promjera 4x1 cm, oteklina  u prodjelu lijevog ručnog zgloba i oguljotine u predjelu prednje strane potkolenice promjera 3x1,5 i 3x2 cm, koje povrede se pojedinačno i skupno kvalifikuju kao lake telesne povrede koje su mogle biti nanijete udarom tupotvrdog predmeta kao što je drvena letva, palica, kolac, metalna štangla, dok je povreda u vidu oguljotine u predjelu prednje strane potkoljenice veličine 3x1,5 cm i 3x2 cm mogla biti nanijeta udarom od betonski zid visine do 30-40 cm, ukoliko je povrijeđeni udario nogom od taj zid. </span>
</p>
<p class="p2">
<span>	Iz nalaza  i mišljenja vještaka medicinske struke dr prof. Č. D.,  proizilazi da je na osnovu izvještaja ljekara HMP u Rožajama na ime  T. Dž. i S. A., našla  da je T. Dž. kritične noći   zadobio povrede i to:  lake tjelesne povrede- krvni podliv ili nagnječenje u predjelu lijeve jagodične kosti promjera 4x2 cm, dvije oguljotine u predjelu desnog lakta, promjera  3x1 i 2x1 cm, oguljotinu u predjelu donjeg dijela desne podlaktice sa spoljašnje strane, promjera 4x3 cm, oguljotinu u predjelu grudi sa prednje strane, promjera 4x3 cm, krvni podliv u predjelu lijeve nadlaktice sa spoljašnje strane promjera 4x1 cm, oguljotinu u predjelu desne potkoljenice sa spoljašnje strane promjera 3x1 cm i nagnječenje i crvenilo u desnom lopatičnom predjelu promjera 5x1,5 cm. Navedene povrede su nastale višekratnim dejstvom tupine zamahnutog mehaničkog oruđa. Sve navedene povrede nijesu mogle nastati prilikom pada na zemlju i drvene tarabe, a to prije svega na osnovu lokalizacije povrede i njihove vrste. Nije moguće zadobiti povrede na svim navedenim lokalizacijama prilikom pada. Moguće je da su neke povrede nastale mehanizmom pada na tvrdu podlogu (lakat). Ostale navedene povrede nastale su višekratnim djelovanjem tupine mehaničkog oruđa, najverovatnije udarcima, gdje spada "drveni predmet" i druga tupa sredstva. Povreda na desnom lopatičnom predjelu. promjera 5 x 1,5 cm nastala je djelovanjem predmeta izduženog oblika (moguće drvo) ili padom na takav predmet. Povrede su najverovatnije nanijete od više lica.  Da je S. A.zadobio povrede i to: nagnječenje u predjelu lijeve strane grudnog koša u donjem dijelu promjera 3,5x10 cm sa oguljotinom u istom predjelu, promjera 3x3 cm, krvni podliv u predjelu desne strane grudnog koša - bočno promjera 2x10 cm prema desnoj dojci sa krvnim podlivom u istom predjelu promjera 4x3 cm, oguljotinu u predjelu slabinskog djela kičme promjera 4x1 cm, nagnječenje sa otokom u predjelu lijevog ručnog zgloba ( ili podlaktice) i dvije oguljotine u predjelu prednje strane desne potkolenice, promjera 3x1,5 cm i 3 x 2 cm. Navedene povrede, u vrijeme nanošenja, pojedinačno i zbirno kvalifikuju se kao laka tjelesna povreda. Sve navedene povrede nastale su višekratnim djelovanjem  tupine zamahnutog mehaničkog oruđa. Nagnječenje u predjelu lijeve strane grudnog koša u donjem dijelu, promjera 3,5 x 10 cm, kao i krvni podliv na bočnoj desnoj strani grudnog koša promjera 2,5 x 10 cm, prema dimenzijama i lokalizaciji ukazuju da su nastali predmetom izduženog oblika, kakav je, šipka, letva i sl. ili ivica obuće. Oguljotine na prednjoj strani desne potkoljenice mogle su nastati prilikom pada na betonski zid, ali i direktnim udarcima tupim mehaničkim oruđem kakvo je stopalo obuveno u obuću. Ostale navedene povrede (oguljutina u slabinskom predjelu i povreda lijevog ručnog zgloba ili podlaktice) mogle su nastati kako udarcima, tako i mehanizmom pada na tvrdu podlogu.</span>
</p>
<p class="p2">
<span>	Iz potvrde o privremeno oduzetom pištolju,municiji i ispravama o oružju od 22.06.2011.g. i oružnog lista za pištolj br. 297, te uvida u isti,  proizilazi da je od okrivljenog T. A.  oduzet pištolj marke "Bereta" kal. 7,65 mm, fab. br. 17949 koji se vodi na njegovo ime. </span>
</p>
<p class="p2">
<span>	Cijeneći odbrane okrivljenih i sve izvedene dokaze kako pojedinačno, tako i u međusobnoj vezi u smislu čl. 370. st. 3. Zakona o krivičnom postupku (ZKP), a postupajući po primedbama iz ukidnog rješenja Višeg suda u Bijelom Polju Kž.br. 154/12 od 22.02.2012.g., sud je nesumljivo utvrdio sledeće činjenično stanje:</span>
</p>
<p class="p2">
<span>	  Da su okrivljeni S. A., K. i I. komšije sa okrivljenim T. I., Dž. i A. i da žive u Ul. "Karavanski put" u Rožajama. </span>
</p>
<p class="p2">
<span>	Ove činjenice su utvrđene iz iskaza okrivljenih i dokaza izvedenih u postupku. </span>
</p>
<p class="p2">
<span>	Utvrđeno je  da je dana 21.06.2011.g. S. A. pošao  kod kuće okrivljenih T. da bi I. upozorio da mu ne uznemirava djecu i ne brani im  da se igraju na ulicu  i ne brani da se parkiraju vozila na ulicu   do njihovih kuća,te  pošto  I. nije našao kod kuće te činjenice je saopštio njegovoj majci N. i bratu Dž.. Da su nakon toga, oko 23 h, ispred kuće okrivljenog S. A.došli T. I. i Dž., kojom prilikom je došlo do prepirke između njih, u vezi  parkiranja vozila i igre  djece  na ulici   ispred njihovih kuća.	</span>
</p>
<p class="p2">
<span>	Ove činjenice utvrđuju se iz iskaza okrivljenog S. A. koji nalazi oslonca i u iskazima okrivljenih S. K.i I. i svjedoka M. A. a djelimično i svjedoka T. N., K. A. i okrivljenog T. Dž. . </span>
</p>
<p class="p2">
<span>	Naime, iz iskaza  okrivljenog S.  A. proizilazi da mu je okrivljeni I. u kritičnom periodu branio da parkira vozilo i da se djeca igraju  na ulici naspram njihovih kuća, pa je  kritičnog  dana  pošao kod njegove kuće da ga zamoli da ne tjera djecu sa ulice, te pošto ga nije našao kod kuće, zamolio je njegovu majku i brata Dž. da mu prenesu ovu molbu, nakon čega su okrivljeni I. i Dž. kasnije tj. oko 23 h došli kod njegove kuće, da bi raspravili to pitanje, što se zaključuje i iz iskaza okrivljenih  K. i I.  i  svjedoka M. A., iz kojih proizilazi da je do svađe  između okrivljenih došlo vezano za parkiranje vozila i igru djece na ulici ispred njihovih kuća, što se da zaključiti i iz iskaza svjedoka T. N. i okrivljenog Dž. iz kojeg proizilazi i da je okrivljeni S.  A.  došao kod njihove kuće da bi se raspravljao sa I., koji nije bio kod kuće. Da okrivljeni I. nije dozvoljavao djeci da se igraju na ulicu zaključuje se i iz iskaza svedoka K. A. Iskaze imenovanih okrivljenih i  svedoka u ovom dijelu, sud je prihvatio kao objektivne i međusobno saglasne u bitnom. Međutim,  iskaz okrivljenog  Dž. i svedoka N. u dijelu u kojem ističu da je okrivljeni A. S. prijetio I.  da će ga ubiti, iseliti  i da će sve pobiti, sud nije prihvatio obzirom da su njihovi iskazi u ovom dijelu neobjektivni, neuvjerljivi i ne nalaze oslonca u  iskazu okrivljenog A. S..</span>
</p>
<p class="p2">
<span>	Sa navedenih razloga sud nije prihvatio iskaz okrivljenog T.I.  da kritičnog dana do svađe nije došlo zbog toga što je branio da se vozila parkiraju i djeca igraju na ulici, kao i njegov iskaz i iskaz okrivljenog Dž. i svedoka T. N. i A., u dijelu u kojem ističu,   da do svađe i tuče nije došlo ispred kuće S., već ispred prozora  njihove kuće, tim prije što su njihovi iskazi, u ovom dijelu ,neobjektivni, neuvjerljivi i opovrgnuti iskazima okrivljenih S. koji nalaze oslonca i u  iskazima svedoka M. A., I. i K. A..</span>
</p>
<p class="p2">
<span>	Takođe je  utvrđeno  da su na kritičnom mjestu bili i sinovci okrivljenog A.  K. i I.,i da je tada okrivljeni I. sa obje ruke dohvatio okrivljenog A. i povukao ga, tako da je on posrnuo i desnom potkoljenicom udario od betonski zid i pao preko zida na zemlju-avliju T.,   između kuća S. i T., nakon čega ga je Dž. udarao metalnom štanglom a I. nogama obuvenim u cipele sa čvrstim đonom, koji (zid, štangla i noga obuvena u cipelu) predstavljaju sredstva podobna da tijelo teško povrijede ili zdravlje teško naruše  i nanijeli mu lake telesne povrede - nagnječenje u predjelu lijeve strane grudnog koša u donjem dijelu promjera 3,5x10 cm sa oguljotinom u istom predjelu, promjera 3x3 cm, krvni podliv u predjelu desne strane grudnog koša - bočno promjera 2x10 cm prema desnoj dojci sa krvnim podlivom u istom predjelu promjera 4x3 cm, oguljotinu u predjelu slabinskog djela kičme promjera 4x1 cm, nagnječenje sa otokom u predjelu lijevog ručnog zgloba ( ili podlaktice) i dvije oguljotine u predjelu prednje strane desne potkolenice, promjera 3x1,5 cm i 3 x 2 cm.  </span>
</p>
<p class="p2">
<span>	Ove činjenice utvrđuju se iz iskaza okrivljenih S.A., K. i I., koji nalaze oslonca u nalazu i mišljenju vještaka medicinske struke K. C. i prof.dr D. Č., a djelimično i u iskazima svjedoka M. A. i I..  Iskaze imenovanih okrivljenih i svedoka, kao i nalaze i mišljenja imenovanih vještaka medicinske struke, sud je prihvatio kao jasne, uvjerljive, međusobno saglasne  u bitnom, a nalaze i mišljenja vještaka i kao stručne. </span>
</p>
<p class="p2">
<span>	Naime,  iz iskaz okrivljenih  S. A., K. i I., jasno se utvrđuje da je u kritičnom momentu okrivljeni I. dohvatio A. sa obje ruke i povukao ga, tako da je on posrnuo i desnom potkolenicom udario od betonski zid, a zatim je pao na zemlju između kuća S. i T., nakon čega ga je okrivljeni Dž. udarao metalnom štanglom dužine oko 1 m debljine oko 2 cm, a Irfan nogom obuvenom u cipelu sa tvrdim đonom i nanijeli mu povrede. Dovodeći u vezu njihove iskaze sa iskazima svjedoka M. A. i I.  iz kojih  se zaključuje da su u kritičnom momentu čuli galamu i vrisku, te kada su izašli  iz kuće  vidjeli su gužvu između kuća okrivljenih, na placu okrivljenih T., a ne ispred  prozora njihove kuće, te da je A. vidio I. kako ide ka svojoj kući nakon završetka tuče,  kao i u vezu sa nalazom i mišljenjem vještaka medicinske struke prof. dr Č. D. koji nalazi oslonca i u nalazu i mišljenju vještaka dr. K.  C.  iz kojih se utvrđuje da je okrivljeni S. A.kritičnog dana zadobio povrede- nagnječenje u predjelu lijeve strane grudnog koša u donjem dijelu promjera 3,5x10 cm sa oguljotinom u istom predjelu, promjera 3x3 cm, krvni podliv u predjelu desne strane grudnog koša - bočno promjera 2x10 cm prema desnoj dojci sa krvnim podlivom u istom predjelu promjera 4x3 cm, oguljotinu u predjelu slabinskog djela kičme promjera 4x1 cm, nagnječenje sa otokom u predjelu lijevog ručnog zgloba ( ili podlaktice) i dvije oguljotine u predjelu prednje strane desne potkolenice, promjera 3x1,5 cm i 3 x 2 cm koje se pojedinačno i skupno kvalifikuju kao lake telesne povrede i iste su  mogle biti nanijete  višekratnim djelovanjem tupine zamahnutog mehaničkog oruđa, te da su povrede u vidu nagnječenja u predjelu lijeve strane grudnog koša i krvnog podliva na bočnoj desnoj strani grudnog koša nastale predmetom izduženog oblika, kakav je šipka, letva i sl. ili ivica obuće, a oguljotina na prednjoj strani desne potkolenice je mogla nastati prilikom pada na betonski zid ili direktnim udarcima tupim mehaničkim oruđem, a ostale povrede su takođe mogle nastati udarcima tupim mehaničkim oruđem ili padom od tvrdu podlogu, tako da nema sumnje u drugačije činjenično stanje. </span>
</p>
<p class="p2">
<span>	Sa navedenih razloga sud nije prihvatio iskaze okrivljenih T.I. i Dž. u dijelu u kojem ističu da I. nije povukao A.preko zida, niti ga je udario nogom obuvenom u cipelu, niti ga je Dž. udario metalnom šipkom, te mu nijesu nanijeli povrede,kao ni iskaze svedoka T.N. i A. koje potvrdjuju njihove iskaze u ovom dijelu, tim prije sto su isti neobjektivni i ne nalaze oslonca u iskazima okrivljenih S. A., K. i I.kao i ostalim izvedenim dokazima, tako da je očigledno da isti  sa ovakvim iskazima nastoje da okrivljeni I. i Dž. izbjegnu krivično pravnu odgovornost.</span>
</p>
<p class="p4">
<span>Nadalje je utvrđeno da su okrivljeni S. A., K. i I. u ovoj tuči naizmenično udarali drvenim predmetima - sredstvima podobnim da tijelo teško povrijedi ili zdravlje teško naruši,  okrivljenog T. Dž. više puta po raznim djelovima tijela  i nanijeli mu  lake tjelesne povrede- krvni podliv ili nagnječenje u predjelu lijeve jagodične kosti promjera 4x2 cm, dvije oguljotine u predjelu desnog lakta, promjera  3x1 i 2x1 cm, oguljotinu u predjelu donjeg dijela desne podlaktice sa spoljašnje strane, promjera 4x3 cm, oguljotinu u predjelu grudi sa prednje strane, promjera 4x3 cm, krvni podliv u predjelu lijeve nadlaktice sa spoljašnje strane promjera 4x1 cm, oguljotinu u predjelu desne potkoljenice sa spoljašnje strane promjera 3x1 cm i nagnječenje i crvenilo u desnom lopatičnom predjelu promjera 5x1,5 cm.</span>
</p>
<p class="p2">
<span>	Ove činjenice utvrđuju se iz iskaza  okrivljenih T. I. i Dž. koji nalaze oslonca i u nalazu i mišljenju vještaka medicinske struke prof. dr Č. D. i dr K. C. i  iskazima  svedoka T. N. i A.. Iskaze imenovanih okrivljenih i svedoka u ovom dijelu i nalaza i mišljenja vještaka medicinske struke koje je prihvatio kao jasne, objektivne i  uvjerljive a nalaze i mišljenje vještaka i kao stručne i međusobno saglasne u bitnom. </span>
</p>
<p class="p4">
<span>	Naime, iz iskaza okrivljenih T. I. i Dž. jasno se utvrđuje da su u kritičnom momentu  okrivljeni S. A., K. i I. udarali Dž. više puta u predjelu glave i tijela  drvenim predmetima dužine oko 1 m i debljine oko 5 cm i nanijeli mu povrede, koje činjenice su u bitnom potvrdili i svjedoci T. N. i A.,  a dovodeći to u vezu sa nalozom i mišljenjem vještaka medicinske struke prof. dr Č. D. koji nalazi oslonca i u iskazu vještaka dr  K. C. iz kojih se utvrđuje da je Dž. kritičnog dana zadobio povrede i to:  krvni podliv ili nagnječenje u predjelu lijeve jagodične kosti promjera 4x2 cm, dvije oguljotine u predjelu desnog lakta, promjera  3x1 i 2x1 cm, oguljotinu u predjelu donjeg dijela desne podlaktice sa spoljašnje strane, promjera 4x3 cm, oguljotinu u predjelu grudi sa prednje strane, promjera 4x3 cm, krvni podliv u predjelu lijeve nadlaktice sa spoljašnje strane promjera 4x1 cm, oguljotinu u predjelu desne potkoljenice sa spoljašnje strane promjera 3x1 cm i nagnječenje i crvenilo u desnom lopatičnom predjelu promjera 5x1,5 cm. koje se kvalifikuju pojedinačno i skupno kao lake telesne povrede i nastale su višekratnim djelovanjem tupine zamahnutog mehaničkog oruđa, najverovatnije udarcima, gdje spada i drveni predmet i druga tupa sredstva, a povreda u desnom lopatičnom dijelu je nastala djelovanjem predmeta izduženog oblika (moguće drvo) ili padom na takav predmet, te da je moguće da su neke povrede nastale mehanizmom pada na tvrdu podlogu (lakat), a sve povrede nijesu mogle nastati prilikom pada na zemlju i drvene tarabe, zaista se nedvosmisleno utvrđuje prednje činjenično stanje. </span>
</p>
<p class="p4"></p>
<p class="p2">
<span>	Sud je cijenio iskaze okrivljenih S. A., K. i I. u dijelu u kojem ističu da nijesu udarali okrivljenog Dž. drvenim predmetima i nijesu mu nanijeli povrede, već je vjerovatno  povrede zadobio kada je pao leđima  na drvenu ogradu, ali njihove iskaze, u ovom dijelu, nije prihvatio, obzirom da su isti neobjektivni, neuvjerljivi i ne nalaze oslonca u iskazima okrivljenih T. I. i Dž. i  nalazu i mišljenju vještaka medicinske struke prof. dr Č. D. i dr K.C. iz kojih  proizilazi da sve  povrede,  tj. povrede na prednjoj strani tijela  nijesu mogle nastati prilikom pada na drvenu ogradu, već samo neke kao što je povreda  (lakat), a dovodeći to u vezu sa iskazima svjedoka T. N. i A. i iskazima okrivljenih I. i Dž. iz kojih proizilazi da su Dž. navedene povrede nanijeli okrivljeni A., K. i I., očigledno je da ovi okrivljeni  sa ovakvim odbranama  nastoje da izbjegnu krivičnopravnu odgovornost, pa sud njihove iskaze, u ovom dijlu nije ni mogao prihvatiti.  </span>
</p>
<p class="p2">
<span>	Takođe  u postupku je  utvrđeno  da je okrivljeni T. A. kritičnog dana neovlašćeno na javnom mjestu, a protivno odredbama čl. 11. i 39. st. 1. Zakona o oružju, nosio vatreno oružje - pištolj, marke "Bereta" kalibar 7,65 mm, fab. br. 17949 i ugrozio sigurnost okrivljenog S. A. prijetnjom da će napasti na njegov život i tijelo, tako što je  sa uperenim pištoljem, koji je držao u rukama, pošao prema njemu upućujući mu prijetnje. </span>
</p>
<p class="p2">
<span>	Ove činjenice utvrđuju se iz iskaza okrivljenih S. A., K. i I. koji su veoma jasno, objektivno i uvjerljivo prestavili događaj u tom dijelu, a dovodeći iste u vezu sa navodima iz potvrde o privremeno oduzetom pištolju i oružanom listu,te iskazima okrivljenih T. I., Dž. i A. i iskazima svjedoka T. N. A., koji ne spore da je okrivljeni A. u kritičnom momentu došao na lice mjesta, zaista se nesumljivo utvrđuje da  se mašio pištolja na navedeni način.</span>
</p>
<p class="p2">
<span>	Sa navedenih razloga sud nije prihvatio iskaze okrivljenih T. I. Dž. i A., kao ni iskaze svjedoka T.N. i A., u dijelu u kojem ističu da  se okrivljeni A.  nije mašio pištolja kritičnog dana i nije ga uperio prema okrivljenom S. A., tim prije što su njihovi iskazi, u ovom dijelu,  neobjektivni, neuvjerljivi i  ne nalaze oslonca u iskazima okrivljenih S. A., K. i I. kojim je sud poklonio punu vjeru, tako da je očigledno da isti  sa ovakvim iskazima nastoje da okrivljeni A. izbjegne krivičnopravnu odgovornost. Nema uticaja na drugačiji zaključak to što svedok K. A. navodi da nije vidio pištolj u ruci kod  okrivljenog A.T. kada je išao prema svojoj kući, obzirom da se tada tuča  završila i  okrivljeni  T. A. se  sa  svojim sinovima I. i Dž., vraćao ka svojoj kući, te je pištolj  mogao staviti za pojasom, predati sinovima, odbaciti i sl., a da isti ne nosi u ruci ili ga je nosio u drugoj ruci koja nije bila na vidiku svedoku.</span>
</p>
<p class="p2">
<span>	Cijeneći psihički odnos okrivljenih prema učinjenim krivičnim djelima , sud je našao da su isti bili svjesni svog djela tj. svjesni da preduzimaju opisane radnje u cilju nastupanja zabranjene posledice, znajući za protivpravnost radnje i posledice, i to su hteli, te da su okrivljeni S. A., K. i I. sa jedne strane   i okrivljeni T. I. i Dž. sa druge strane , bili svjesni i da zajednički vrše krivično djelo, pa su  postupali sa umišljajem kao saizvršioci, dok je  okrivljeni T. A. postupao kao izvršilac.  </span>
</p>
<p class="p2">
<span>	Pravnom ocjenom utvrđenog činjeničnog stanja sud je našao da su u radnjama okrivljenih S.A., K. i I., sadržani svi bitni elementi krivičnog djela laka tjelesna povreda iz čl. 152. st. 2. u vezi st. 1. u vezi čl. 23. st. 2. KZ, a u radnjama okrivljenih T. I. i Dž. su sadržani svi bitni elementi krivičnog djela laka tjelesna povreda iz čl. 152. st. 2. u vezi st. 1. u vezi čl. 23. st. 2. KZ, dok su u radnjama okrivljenog T. A. sadržani svi bitni elementi kriv. djela nedozvoljeno držanje oružja i eksplozivnih materija iz čl. 403. st. 1. KZ i ugrožavanje sigurnosti iz čl. 168. st. 1. KZ.</span>
</p>
<p class="p2">
<span>	Sa navedenih razloga sud nije prihvatio tezu odbrane branioca okrivljenih T. I., Dž.i A. da u radnjama njegovih branjenika nema elemenata bića kriv. djela za koja su optuženi, jer je okrivljeni Dž.bio napadnut od strane  okrivljenih S. A., K. i I., te je  postupao u nužnoj odbrani a okrivljeni I. je samo pokušao da otrgne svog  brata iz ruku napadača, te da se okrivljeni A. nije mašio pištolja u kritičnom momentu. Ovo zbog toga  što je u postupku utvrđeno da su okrivljeni S.A., K. i I. sa jedne strane i T. I. i Dž. sa druge strane, nakon svađe međusobno i istovremeno potukli na navedeni način, tako da se niko od njih ne može pozivati na nužnu odbranu. To što se događaj desio ispred kuće okrivljenog A.S., nema uticaja na drugačiji zaključak, kod činjenice da je A. predhodno tražio okrivljenog I. kod njegove kuće da bi ga upozorio da ne uznemirava njegovu djecu i ne brani da se vozila parkiraju na ulici, te pošto ga nije našao  vratio se kod svoje kuće gdje je kasnije došao I. sa svojim bratom da bi obavili razgovor sa njim, kojom prilikom je došlo do međusobne svađe, a zatim i tuče, tako da se u konkretnom slučaju, bez obzira na mjesto gdje se dogodila tuča, niko od njih nemože pozivati na nužnu odbranu. Takođe u postupku je nesumljivo utvrđeno da je okrivljeni T. A. nosio pištolj na javnom mjestu i isti uperio u pravcu okrivljenog S. A., pa je teza odbrane i u tom dijelu neosnovana.  </span>
</p>
<p class="p2">
<span>	Za izvršena krivična djela, sud je okrivljene oglasio krivim i okrivljene S. A., K., I., T. I. i Dž. osudio na novčane kazne u iznosu od po 1.200,00 eura, kao ublažene kazne, primenom čl. 45 i 46 st. 1. tač. 6. KZ ,  dok je okrivljenom T. A.  utvrdio pojedinačne kazne zatvora kao u dispozitivu ove presude i izrekao mu uslovnu osudu kojom mu je utvrdio jedinstvenu kaznu zatvora u trajanju od četiri mjeseca i istovremeno odredio da se kazna neće izvršiti ukoliko isti u roku od dvije godine ne izvrši novo krivično djelo.</span>
</p>
<p class="p2">
<span>	Prilikom odlučivanja o izboru vrste i visine kazne okrivljenim S. A., K., I., T. I. i Dž. i vrste krivične sankcije okrivljenom T. A., sud je cijenio sve okolnosti, koje utiču da kazna bude veća ili manja iz čl. 42. KZ, pa je okrivljenima od olakšavajućih okolnosti cijenio i to: okrivljenom S. A. porodične prilike- otac šestoro djece od kojih petoro maloletno i siromašno imovno stanje, okrivljenim S. K., I. i T. Dž. njihovu raniju neosuđivanost i siromašno imovno stanje, okrivljenom T. I., njegove porodične prilike otac troje maloletne djece i raniju neosuđivanost i okrivljenom T.A.njegovu životnu dob jer se radi o relativno starijem čovjeku  i siromašno imovno stanje, dok raniju osuđivanost okrivljenih S. A. i T. A. nije cijenio kao  otežavajuću  okolnost, obzirom da se ne radi o istovrsnim krivičnim djelima, a osim toga okrivljenom T. A. je brisana osuda, a  na strani okrivljenih K., I., I. i Dž. otežavajućih okolnosti nije bilo.</span>
</p>
<p class="p2">
<span>	Cijeneći navedene olakšavajuće okolnosti koje je sud okrivljenima S. A., K., I., T. I. i Dž.cijenio kao naročito olakšavajuće okolnosti, kao i okolnosti pod kojima su djela izvršena i  držanje okrivljenih nakon izvršenih djela, sud je okrivljene S.A., K., I., T. I. i Dž.  osudio na novčane kazne u naznačenom iznosu, kao ublažene kazne, ubijeđen da su iste srazmjerne težini učinjenih krivičnih djela i stepenu krivice okrivljenih i da su dovoljne za ostvarenje svrhe kažnjavanja iz čl. 32. KZ u okviru opšte svrhe krivičnih sankcija iz čl. 4. istog zakona, dok je okrivljenom T. A. izrekao uslovnu osudu, ubijeđen da će upozorenje uz prijetnju kazne u dovoljnoj mjeri uticati na njega da u buduće ne vrši bilo kakva krivična djela i da će vaspitno djelovati na druge da ne čine ista ili slična djela.</span>
</p>
<p class="p2">
<span>	Na osnovu čl. 229. u vezi čl. 226. st. 2. tač. 1. ZKP, sud je obavezao okrivljene S. A., K., I., T. I. i Dž. da plate ovome sudu na ime troškova krivičnog postupka iznos od po 81,10 eura, koji troškovi se odnose na ime troškova za vještačenje. </span>
</p>
<p class="p2">
<span>	Na osnovu čl. 229. u vezi čl. 226. st. 2. tač. 9. i st. 3., sud je obavezao sve okrivljene da plate ovome sudu na ime paušala iznos od po 50,00 eura. </span>
</p>
<p class="p2">
<span>	Na osnovu čl. 75. KZ od okrivljenog T. A. se oduzima pištolj marke "Bereta" kalibra 7,65 mm fab.br. 17949 koji je upotrijebljen kao predmet  izvršenja krivičnog djela. </span>
</p>
<p class="p2">
<span>	Sa izloženog odlučeno je kao u dispozitivu ove presude. </span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>	OSNOVNI SUD U ROŽAJAMA, dana 29.08.2012.godine </span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>Zapisničar, 								 SUDIJA,</span>
</p>
<p class="p2">
<span>Aida Luboder s.r. 							 Milosav Zekić s.r.</span>
</p>
<p class="p2"></p>
<p class="p2"></p>
<p class="p2">
<span>PRAVNA POUKA: Protiv ove presude može se izjaviti žalba u roku od 8 dana od dana prijema iste i to Višem sudu u Bijelom Polju, a preko ovog suda.</span>
</p>
<p class="p2"></p>
<p class="p2"></p>
<p class="p5"></p>
<p class="p5"></p>
<p class="p5"></p>


</body>
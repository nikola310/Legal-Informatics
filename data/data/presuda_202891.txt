<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span>
</p>
<p style="text-align:right">
<span>K. br. 829/15</span>
</p>
<p style="text-align:center;">
<span>U IME CRNE GORE</span>
</p>
<p>&nbsp;</p>
<p>
<span>Osnovni sud u Podgorici, sudija Rade Ćetković, uz učešće zapisničara Edine Kraje, u krivičnom postupku protiv okrivljenog S. I., zbog krivičnog djela ugrožavanje sigurnosti iz čl. 168 st. 1 Krivičnog zakonika Crne Gore, nakon održanog javnog glavnog pretresa dana </span><span>28.03.2016.</span><span> godine, u prisustvu zastupnice optužbe državne tužiteljke Snežane Šišević i okrivljenog, dana </span><span>31.03.2016. </span><span>godine izrekao je i objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span>P R E S U D U</span>
</p>
<p>
<span></span>
</p>
<p>&nbsp;</p>
<p>
<span>Okrivljeni: S. I., JMB …………., od oca I. i majke M., rođene B., rođen .. .. …. godine u P., sa prebivalištem u P. – V. R. K. . kontejner br. …, državljanin R. S., razumije crnogorski jezik, njegov jezik je albanski, nezaposlen, oženjen, otac sedmoro djece, nepismen, završio četiri razreda osnovne škole, lošeg imovnog stanja, ranije neosuđivan, protiv kojeg se ne vodi postupak za drugo krivično djelo.</span>
</p>
<p>
<span>&nbsp;</span>
</p>
<p>
<span>&nbsp;</span>
</p>
<p style="text-align:center;">
<span>Kriv je</span>
</p>
<p>&nbsp;</p>
<p>
<span>&nbsp;</span>
</p>
<p>
<span>Što je:</span>
</p>
<p>
<span>Dana .. .. …. godine oko 15,00 časova, u P., u ul. V. R., svjestan svog djela čije izvršenje je htio i znajući da je isto zabranjeno, prijetnjom da će napasti na život i tijelo tog ili njemu bliskog lica, ugrozio sigurnost oštećene T. V., na način što je uputio prijetnje „kurvo, bićeš moja, ja ću tebe uraditi ono što radim mojoj supruzi, ako budem živ, ja ću te uzeti i bićeš moja“, „silovaću ti ćerke“, nakon čega je gađao nožem, koje riječi i radnja su kod oštećene izazvale osjećaj nesigurnosti i straha.  </span>
</p>
<p>&nbsp;</p>
<p>
<span>- čime je izvršio krivično djelo ugrožavanje sigurnosti iz čl. 168 st. 1 Krivičnog zakonika Crne Gore. </span>
</p>
<p>
<span>&nbsp;</span>
</p>
<p>
<span>Pa mu sud za navedeno krivično djelo primjenom&nbsp; čl. 4 st. 2, čl. 42 st. 1, čl. 52 st. 2, čl. 53 i 54 Krivičnog zakonika Crne Gore i čl. 226, 229 i 374 Zakonika o krivičnom postupku, izriče </span>
</p>
<p>
<span>&nbsp;</span>
</p>
<p style="text-align:center;">
<span>USLOVNU OSUDU</span>
</p>
<p>
<span>&nbsp;</span>
</p>
<p>
<span>Kojom mu utvrđuje kaznu zatvora u trajanju od 3 (tri) mjeseca i istovremeno određuje da se ona neće izvršiti, ako okrivljeni u roku od 1 (jedne) godine po pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span>Obavezuje se okrivljeni da plati na ime troškova krivičnog postupka iznos od 30,00 €, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>&nbsp;</p>
<p style="text-align:center;">
<span>O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span>Optužnim predlogom Osnovnog državnog tužilaštva u P. Kt. br. …/.. od .. .. …. godine, okrivljenom S. I. stavljeno je na teret da je učinio krivično djelo ugrožavanje sigurnosti iz čl. 168 st. 1 Krivičnog zakonika Crne Gore. Zastupnica optužbe je u završnoj riječi u cjelosti ostala pri podnijetom optužnom predlogu i predložila sudu da okrivljenog oglasi krivim i osudi po zakonu. </span>
</p>
<p>
<span>Okrivljeni S.I. u odbrani datoj u prethodnom postupku naveo je da se tri mjeseca prije kritičnog događaja posvađao sa A. R., mužem V. T., zbog djece i od tada su u lošim odnosima. Kritičnog dana njegova ćerka A. je pošla na česmu kako bi napunila bocu vode, a on i njegova žena su sjedjeli ispred kontejnera. Vidio je kako je A. uzela crijevo da napuni bocu sa vodom, kada je reagovao A. R., tako što je oteo A. crijevo iz ruku i nije joj dao da napuni bocu, jer je on prao svoje auto pored te česme. Njegova žena je pošla do česme kako bi pričala sa R. oko toga zašto ne da vodu i u tome je došlo do svađe, pa je i sam prišao i tražio od R. da im pusti vodu, što je isti odbijao, govoreći da će im to dozvoliti tek kada opere auto. Između njih dvojice je tada došlo do svađe, psovali su jedan drugoga, ali nisu prijetili, niti su se međusobno udarali. Dok se svađao sa A. R., prišle su im L. K.i, njena snaha S. P. i A. žena V., ali se nisu miješale u njihovu raspravu, niti je istima išta kazao, već dok su se svađali, njegova žena je počela da ga gura od A., dok je V. gurala svog muža u drugu stranu, i tako su se razdvojili. Nije prijetio L. S. i V., niti im se obraćao, već se samo svađao sa A.. Takođe, negirao je da je kritičnom prilikom imao nož i da je gađao nožem. Na glavnom pretresu je dodao da se protiv A. R. vodi krivični postupak zbog ranije svađe koju su imali, te da ga je nakon tog sukoba A. R. pitao da mu oprosti, što on nije htio, pa je zato R. nagovorio svoju suprugu V. T., svoju snahu S. P. i svoju majku Lj. K., da ga prijave da im je prijetio, iako on to nije uradio i tim ženama se prilikom svađe sa A. R. nije obraćao. Tačno je da se psovao sa A. i da mu je psovao majku, a imenovani je psovao i njega na isti način, a osim njega i tih žena, tu su bila prisutna i A. braća, a njih ukupno ima petoro braće i potpuno je nelogično da napada njih sa nožem, jer bi u tom slučaju oni svi skočili na njega i dobio bi batine. Tačno je da je tog dana popio jedno pivo, ali nije bio pijan i sjeća se svega šta se desilo i šta je radio. Nakon tog događaja, kod njega je došla S. P. da mu se izvini što ga je prijavila i tada mu je rekla da je to morala da uradi, jer je na to natjerao A. R.. Kritičnom događaju, odnosno svađi sa A. R. su prisustvovale i njegova žena A. S. i sestra N. I., a istakao je da S. P. nije bila prisutna. U završnoj riječi je naveo da se ne osjeća krivim za djelo koje mu se stavlja na teret i ponovo je istakao da nije imao nikakav kontakt sa oštećenom, niti joj je upućivao bilo kakve prijetnje, pa je predložio sudu da ga oslobodi od optužbe, imajući u vidu da ima sedmoro djece i da o svima njima vodi računa.</span>
</p>
<p>
<span>Sud je u dokaznom postupku saslušao svjedoka oštećenu V. T., svjedoke A. R., Lj. Lj. S. P., A. S. i N. I..</span>
</p>
<p>
<span>Svjedok oštećena V. T. je u iskazu datim pred državnim tužiocem navela da živi u izbjegličkom kampu na V. R., sa mužem A. R. i njihovo četvoro djece, kao i da je okrivljeni S. I. njihov komšija, sa kojim od ranije imaju nesporazume i probleme. </span><span>Kritičnog dana se nalazila ispred kuće Lj. K., zajedno sa istom i S. P., koje su sjedjele, dok se ona nalazila u blizini česme, koju koriste svi koji žive u izbjegličkom kampu. Imala je namjeru da napuni flašu sa vodom i tada je došao S. I., koji je u ruci držao nož, vikao je i odmah je krenuo prema njoj, govoreći "kurvo bićeš moja i ja ću tebi uraditi ono što ja radim mojoj supruzi, ako budem živ, ja ću te uzeti i bićeš moja". Tom prilikom joj je S. I. psovao ćerke, govoreći da će ih jebati i silovati, a nakon toga je gađao nožem, ali je nije pogodio. Zatim je uhvatio rukom za njenu ruku, i držao je, a drugom rukom je pokušao da uzme nož, koji se tada nalazio na zemlji, a u tome su ga spriječile njegova sestra N. i supruga A., koje su mu oduzele taj nož, a zatim su ga njih dvije povukle i na taj način odvojile. Nož kojim je gađao S. I. bio je sive boje oko 20-25 cm oštrice sječiva i u trenutku kad je okrivljeni gađao, nalazila se na udaljenosti od istog na oko 2 - 3 metra. Kada je S. I. uzeo za ruku, vukao je prema svom kontejneru, prijeteći joj da će joj uraditi ono što radi svojoj ženi. Nakon što su okrivljenog njegova sestra N. i žena A. povele kući, pojavio se njen suprug koji je pozvao policiju. Nakon što je okrivljeni gađao nožem i uputio joj navedene prijetnje, nasrnuo je na tetku njenog muža, Lj. K., govoreći joj "jebaću ti majku u grob i to ću uraditi na dan Bajrama", a obzirom da je Lj. lošeg zdravstvenog stanja, ista se nakon toga onesvijestila. U tom trenutku Lj. je prišla njena snaha S. P. da joj pruži pomoć, kada je okrivljeni počeo i na S. da viče, ponižavajući je na nacionalnoj osnovi i ističući kako ima djecu sa "gabeljom". Takođe, navela je da S. I. mnogo pije i da stalno pravi probleme, a istakla je da je zbog prednje navedenih prijetnji i opisanog ponašanja okrivljenog, osjetila veliki strah i ugroženost, da je drhtala tom prilikom, obzirom da je okrivljeni konstantno vikao, psovao i prijetio, a tome su prisustvovala i njena djeca, koja su se usled svađe prepala i ista su počela da plaču. Na glavnom pretresu je dodala da njen muž kritičnog dana nije prao kola pored česme, već da je isti došao iz grada nakon incidenta koji je imala sa okrivljenim. Kritičnom događaju su prisustvovale pored S. P. i Lj. K., i supruga okrivljenog A. S. i njegova sestra N. I.. Kritičnog dana nije vidjela da su se njen suprug A.R. i okrivljeni S. I. svađali. Njen muž je došao iz grada nakon predmetnog događaja koji je imala sa okrivljenim, pa je nakon toga otišao kod okrivljenog da ga pita u čemu je problem i da rasprave nesporazum, ali okrivljeni nije htio da se nesporazum razjasni, već je psovao njenog muža, nakon čega je njen muž pozvao policiju. Pridružila se krivičnom gonjenju protiv okrivljenog, a nije postavila imovinskopravni zahtjev.</span>
</p>
<p>
<span>Svjedok Lj. K. u iskazu datom u prethodnom postupku navodi da se kritičnog dana nalazila ispred svoje kuće na V. R. sa S. P. i V. T.. Sa S. je sjedjela ispred kuće, dok je V. otišla do česme, koju inače koriste svi koji stanuju u kampu, da napuni vodu. U tom trenutku kad je V. otišla da napuni vodu, došao je S. I., koji je bio pijan i odmah je počeo da psuje i da viče, i odmah je krenuo prema V., a u ruci je imao nož. Vidjela je da je okrivljeni sa tim nožem gađao u pravcu Valjentine, ali je nije pogodio, obzirom da se ista izmakla u stranu, pa je nož pao na zemlju, dok se ne sjeća šta se kasnije dešavalo, jer se usled straha onesvijestila. Takođe, čula je da je okrivljeni dok je gađao V., istoj prijetio govoreći joj "jebaću tebe i tvoje ćerke", a obratio se i njoj riječima "jebem ti majku u grobu, jebem ti ćerke, jebem ti sve". Vidjela je i da nakon što je okrivljeni gađao V. nožem, koji je pao na zemlju, da je isti pokušavao jednom rukom da ga dohvati, dok je drugom rukom držao V., te da su nakon toga došle S. supruga i sestra, koje su ga spriječile da dohvati nož i potom su ga odvele kući. Primjetila je da je V. tom prilikom bila vidno uznemirena, da se prepala i da je drhtala, kao i da je čula kako njena djeca plaču. Na glavnom pretresu je dodala da njeni sinovi kritičnog dana nisu bili prisustni na licu mjesta, obzirom da se radilo o ljetnjem periodu, kada oni i njen suprug rade u B., kao i da njen sestrić A. </span><span>R. kritičnog dana nije prao svoje vozilo na česmi ispred kontejnera, već je njegovo vozilo samo tu bilo parkirano, te da isti nije bio prisutan kritičnom događaju.</span>
</p>
<p>
<span>Svjedok S. P. je u iskazu pred državnim tužiocem navela da se predmetnom prilikom nalazila kod svoje svekrve Lj. K. i da je tada došla V. T., kako bi napunila boce sa vodom na česmi, koja se nalazi ispred kuće. U tom trenutku naišao je S. I., koji je bio pijan i koji je počeo da viče i da psuje, pa je tako prišao V. i tada je jednom rukom uhvatio za ruku, dok je u drugoj držao nož sive boje, kada je i gađao nožem u njenom pravcu, ali istu nije pogodio. S.I. je rekao V. "jebem ti majku i oca, oću da te jebem, bićeš moja, ja ću da te silujem, ima da ti radim svašta kao mojoj ženi". Nakon što je okrivljeni gađao nožem V. i uputio joj prijetnje, njenoj svekrvi Lj. je pozlilo, odnosno ista se onesvijestila, pa joj je prišla da pomogne. Rekla je okrivljenom da ne mora tako da se ponaša i da ne mora da viče kad su tu same žene, na šta je isti počeo da je psuje, govoreći joj "ti si srpkinja, da ti jebem krst što imaš na ruci, zovi policiju, ti imaš vezu sa njima, ja ih se ne plašim, ne možeš mi ništa, tvoja djeca su pola gabelji pola srbi", a takođe joj je uputio i prijetnje "dok sam ja živ bićeš sa mnom i radiću sa tobom, kao i sa mojom ženom, bićeš moja druga žena". Nije vidjela gdje je tada bio nož kojim je okrivljeni gađao V., ali je vidjela da su okrivljenom odmah nakon što je gađao nožem prišle njegova sestra i žena i odvojile ga od V.. Prije nego što se Lj. onesvijestila, okrivljeni se i njoj obratio govoreći joj "jebaću ti majku u grobu, što si išla da je posjetiš, jebem ti sve i djecu". Vidjela je da je V. bila vidno uznemirena i preplašena, ista je drhtala, a čula je i kako joj djeca plaču. Nakon toga, došao je V. muž A. R., koji je pozvao policiju. Na glavnom pretresu je dodala da joj je u kritičnoj prilici okrivljeni upućivao psovke, ali ne i prijetnje.</span>
</p>
<p>
<span>Svjedok R. A. u iskazu datom u prethodnom postupku navodi da je kritičnog dana oko 15,00 časova došao iz grada i da je vidio gužvu ispred svoje kuće, nedaleko od zajedničke česme, koju koristi zajedno sa komšijama i da je njegova žena V. uplakana, te da su oko nje bila i njihova djeca, koja su takođe bila uplakana. Vidio je nedaleko od česme S. I. koji je držao nož u ruci i koji je vikao na V., a tom prilikom govorio je da će da je siluje i da će da bude njegova žena i takođe joj je uputio riječi "jebaću ti ćerke". Svo to vrijeme je u ruci držao nož, koji je bio okrenut prema V., a u jednom trenutku S. je gađao nožem u pravcu V., ali je nije pogodio, pa je nož pao na zemlju. Nakon toga, S. je prišao i lijevom rukom uzeo nož i potom uhvatio desnom rukom V., kada je počeo da je vuče prema svom kontejneru, govoreći joj "ti ćeš biti moja, ima da te silujem", pa su tada pritrčale S. supruga A. i sestra N., koje su ga odvojile od V.. Dok su njih dvije gurale S. prema kontejneru, isti je prijetio S.P., govoreći joj u smislu da ona ne treba da se miješa, da će i nju da siluje, da je ona srpkinja, da je njeno dijete polusrbin, jer se udala za gabelja. Kasnije je čuo od svoje supruge V., da je prije nego što se pojavio, okrivljeni istim riječima prijetio S.i da je takođe mahao nožem u njenom pravcu, ali je istakao da se sve to dogodilo prije nego što je on došao, pa o tome ima saznanja na osnovu onoga što mu je ispričala njegova supruga. U kritičnoj prilici tu je bila prisutna i Lj. K., koju je S. takođe vrijeđao, psujući joj grob njene majke. Kada se pojavio ispred kuće i kada je vidio svađu i galamu, upitao je S. da mu objasni o čemu se radi, na šta je isti počeo da ga psuje i poziva da se potuku. Na glavnom pretresu je naveo da je kritičnog dana bio u gradu, a kada se vratio u kamp vidio je gužvu ispred svog kontejnera i tada je vidio svoju ženu V., koja je bila uznemirena i koja je plakala, a vidio je i svoju djecu koja su takođe plakala. Vidio je gužvu koja je bila ispred kontejnera okrivljenog, a tu su mu bili sestra i žena i zbog te gužve nije vidio ima li okrivljeni nož u ruci. Prišao je okrivljenom i pitao ga zašto mu je napao ženu, a S. je počeo da ga psuje, nakon čega se vratio u svoj kontejner i pozvao patrolu policije. Nije prisustvovao događaju u </span><span>kojem je okrivljeni prijetio njegovoj ženi V., a sve što zna o tom događaju je ono što mu je žena ispričala, a ista mu je rekla da je S. imao nož u ruci i da je gađao tim nožem, ali da je nije pogodio i da je psovao, rekla mu je i da je S. uhvatio svojom rukom za njenu ruku i da je htio da je povuče prema svom kontejneru, ali da je ona uspjela da se otrgne i da je tom prilikom dobila ogrebotinu na ruci, nakon čega su došle sestra i supruga od okrivljenog i makli su ga od njegove žene. Nakon što nije uspio da se sporazumije sa okrivljenim, uzeo je svoju ženu i djecu i otišao ispred svog kontejnera i tom prilikom osim njih ispred tog kontejnera nije bilo nikoga, a zna da je Lj. K. bila ispred svog kontejnera, koji je oko 6 metara udaljen od njegovog kontejnera i vidio je da je Lj. K. bila u nesvijesti, te da joj pomaže njena snaha S. P.. Objašnjavajući razliku u iskazu koji je dao pred državnim tužiocem i na glavnom pretresu, pojasnio je da nije vidio da je okrivljeni kritičnom prilikom držao nož u ruci i da je vikao na njegovu ženu V., jer to ne bi tolerisao niti bi to istrpio, te da je pred tužiocem rekao samo ono što mu je rekla njegova žena, kao i da ne zna zašto je na zapisniku konstatovano da je rekao da je vidio nož. Sve što je na zapisniku kod tužioca konstatovano da je vidio nije tačno, jer je sve to rekao po kazivanju svoje žene. </span>
</p>
<p>
<span>Svjedok A. S. je u iskazu datom na glavnom pretresu navela da je njen muž kritičnog dana poslao njihovu ćerku staru 6 godina da mu napuni vodu, jer je bio žedan. Njihova ćerka je otišla na česmu koja se nalazi ispred kontejnera i vratila se uplakana, jer joj nisu dali da napuni vode. Tada je njen muž S. izašao da vidi u čemu je problem i došlo je do rasprave sa A. R., koji je u tom trenutku prao kola. Tada su njen muž i A. R. razmijenili neke riječi, došlo je do svađe koja se završila samo na riječima i nije bilo nikakvog fizičkog kontakta između njih. Tu su ona i okrivljeni sa jedne strane i A. R. i njegova supruga V., sa druge strane, razmijenili po nekoliko psovki i odmah nakon tih psovki je taj događaj prestao, nakon čega je svako krenuo prema svom kontejnru. Nakon toga je došla policija i odvela njenog muža. Čitavom događaju su osim nje, supruga S., A. R. i V., prisustvovali i sestra njenog supruga N. I., te braća, majka i otac A. R. i njegova tetka Lj.. Imajući u vidu da je njen muž bio sam, ne razumije zašto su oni njega prijavili, jer je na strani A. R. bilo još pet muškaraca, koji su mogli da izbiju okrivljenog, ali nikakve tuče nije bilo. Za vrijeme kritičnog događaja nije bila prisutna S. P. i njen muž, ali je S. naknadno došla kada je došla i policija, pa je išla u stanicu da daje izjavu. Kritičnom prilikom i jedna i druga strana su psovali majke jedni drugima, a toga dana njen muž je popio manje od jedne flaše piva, i uopšte nije bio pijan. Okrivljeni nije bio ljut kada je vidio da njihovoj ćerki nisu dali da napuni vodu, a do psovki je došlo tek kada je A. R. rekao da će oni napuniti vodu, tek kad on završi sa pranjem kola, a njen muž se u prvi mah sasvim normalnim tonom obratio A. R.. Između nje i muža S. sa jedne strane i A. i njegove supruge sa druge strane je bila razdaljina od otprilike 10-ak metara i niko se nikome nije približavao. Okrivljeni nije prilazio A. R., jer kako je već rekla oko njega je bilo još pet - šest muškaraca, tako da njen muž ne bi imao nikakve šanse da mu se približi. Nakon toga, odgurnula je svoga muža prema njihovom kontejneru, a to je isto uradila V. sa A.. Nakon što je njen muž izašao iz policije, isti se sreo sa S. P. i pitao je šta je to tako uradio da ista tako o njemu priča, a naknadno je saznala da je Lj. nagovorila S. da dođe i kaže da je okrvljeni i nju psovao, iako to nije istina.</span>
</p>
<p>
<span>Svjedok N. I. je u iskazu datom na glavnom pretresu navela da je njen brat S. I. kritičnog dana došao sa posla i njegova žena A. je dala njihovoj ćerki bocu da ode da je napuni na česmu koja se nalazi u dvorištu. A. R. joj nije dozvolio da napuni vodu, jer je isti prao auto, nakon čega je A. pitala zašto joj to ne dozvoljava i zašto je ne pušta da napuni vodu. Čula je da je nakon tog pitanja došlo do razmjene psovki </span><span>između S. i A., sa jedne strane i ostalih koji su tu bili prisutni sa druge strane. Imajući u vidu da ima problem sa nogama i da se slabo kreće, nije uspjela da vidi ko su sve bili ljudi sa druge strane, a jedino što je primjetila je da ih je tu bilo puno. Prilikom razmjene tih psovki okrivljeni se nije približavao nikome od tih ljudi sa druge strane i stajali su daleko jedni od drugih, svako u svom dvorištu. Nije zapamtila koje su riječi tačno izgovorene, a jedino se sjeća da se radilo o psovkama, te da se sve završilo tako što je njena snaha A. odgurala njenog brata S. da ide prema svojoj kući. Okrivljeni je jedini muškarac u njihovoj familiji, a na drugoj strani ima mnogo muškaraca i oni su brojna porodica, a kritičnog dana tu je bio prisutan A. otac i nekoliko njegove braće, a osim A. braće tu su bili prisutni i neki drugi muškarci. Prije nego što je došlo do kritičnog događaja sjedjela je ispred kontejnera, a okrivljeni je bio blizu nje u dvorištu, kao i A., s tim što nije mogla da precizira koliko su bili udaljeni od te druge grupe ljudi. Sa druge strane, primjetila je suprugu A. R. V., njegovu majku i jednu ili dvije njegove sestre, a tu je bila i njegova tetka, i sjeća se da je tu bilo puno ljudi. Za vrijeme kritičnog događaja nije primjetila da je bila prisutna S. P. i ne sjeća se da je tog dana uopšte vidjela S..</span>
</p>
<p>
<span>Nakon savjesne ocjene svakog dokaza pojedinačno i svih dokaza zajedno, dovodeći ih u vezu sa odbranom okrivljenog, sud je na nesumnjiv način utvrdio da je okrivljeni</span><span> S. I. dana .. .. …. godine oko 15,00 časova, u P., u ul. V. R., prijetnjom da će napasti na život i tijelo tog ili njemu bliskog lica, ugrozio sigurnost oštećene V. T., na način što je uputio prijetnje „kurvo, bićeš moja, ja ću tebe uraditi ono što radim mojoj supruzi, ako budem živ, ja ću te uzeti i bićeš moja“, „silovaću ti ćerke“, nakon čega je gađao nožem, koje riječi i radnja su kod oštećene izazvale osjećaj nesigurnosti i straha.  </span>
</p>
<p>
<span>Činjenično stanje sud je utvrdio prevashodno iz iskaza svjedoka oštećene V. T., koja se u svim fazama postupka na saglasan i identičan način izjašnjavala u pogledu odlučnih činjenica. Naime, svjedok oštećena je navela da kada je predmetnog dana imala namjeru da napuni flašu sa vodom, do nje je došao okrivljeni S. I., koji je u ruci držao nož, istovremeno vičući i govoreći joj "kurvo, bićeš moja i ja ću tebi uraditi ono što ja radim mojom supruzi, ako budem živ, ja ću te uzeti i bićeš moja", a takođe tom prilikom joj je rekao da će joj jebati i silovati ćerke, nakon čega je gađao nožem, ali je nije pogodio, te da su navedene riječi i radnja okrivljenog kod nje izazvale osjećaj nesigurnosti i straha. Sud je iskaz svjedoka oštećene cijenio kao jasan, ubjedljiv i istinit, te mu je kao takvom poklonio vjeru u potpunosti, imajući pritom u vidu da je oštećena tokom čitavog trajanja postupka na dosledan način predstavila kritični događaj. Osim toga, iskaz svjedoka oštećene je potvrđen i iskazima svjedoka Lj. K. i S. P., koje su se i u prethodnom postupku i na glavnom pretresu na saglasan način izjašnjavale u pogledu odlučnih činjenica, navodeći da su se predmetnog dana nalazile ispred kuće Lj. K., da je u trenutku kada je V. T. otišla da napuni flašu vode na česmi, došao okrivljeni S. I., koji je počeo da psuje i da viče na V., govoreći joj da će da je siluje i da će da joj radi svašta kao svojoj ženi i da će da joj siluje ćerke, nakon čega je gađao nožem, ali je nije pogodio. Imajući u vidu da su iskazi navedenih svjedoka saglasni po pitanju bitnih činjenica sud ih je prihvatio kao istinite. Takođe, iz iskaza navedenih svjedoka, kao i svjedoka A. R. sud je utvrdio da je nakon kritičnog događaja oštećena bila vidno uznemirena i uplakana zbog ovakvog ponašanja okrivljenog.</span>
</p>
<p>
<span>Za postojanje krivičnog djela ugrožavanje sigurnosti iz čl. 168 st. 1 Krivičnog zakonika Crne Gore, koje se okrivljenom u konkretnom slučaju stavlja na teret, neophodno je utvrditi da je učinilac uputio prijetnje da će napasti na život ili tijelo oštećenog ili njemu bliskog lica, da su te prijetnje objektivno podobne da kod onoga </span><span>kome su upućene izazovu osjećaje straha ili nesigurnosti, da je oštećeni te prijetnje ozbiljno shvatio i da su iste kod njega izazvale osjećaj ugroženosti.</span>
</p>
<p>
<span>O naprijed navedenim činjenicama detaljno se izjasnila svjedok oštećena V. T., a što su potvrdile i svjedoci Lj. K. i S. P., pa je sud iz njihovih iskaza utvrdio da je okrivljeni S. I. kritičnom prilikom oštećenoj V. T. uputio prijetnju da će napasti na njen tijelesni integritet, kao i na tjelo njoj bliskih lica govoreći joj „kurvo, bićeš moja, ja ću tebe uraditi ono što radim mojoj supruzi, ako budem živ, ja ću te uzeti i bićeš moja“, „silovaću ti ćerke“, nakon čega je gađao nožem, koja radnja se nesumnjivo može tretirati kao prijetnja da će napasti na život oštećene, a koje prijetnje i radnju je oštećena ozbiljno shvatila. Upućivanje navedenih prijetnji i gađanje nožem su po nalaženju suda bili objektivno podobni da u kritičnoj prilici kod oštećene izazovu osjećaj straha i ugroženosti, koji se u konkretnom slučaju manifestovao kroz uznemirenost oštećene, njeno drhtanje i uplakanost, koje su osim oštećene potvrdili i svjedoci Lj. K., S. P. i A. R.. Iz navedenih razloga sud nalazi da je okrivljeni svojim postupanjem u kritičnom događaju ugrozio sigurnost oštećene.</span>
</p>
<p>
<span>Cijeneći subjektivni odnos okrivljenog prema izvršenom krivičnom djelu sud nalazi da je isti bio svjestan svog djela, odnosno da ugrožava sigurnost oštećene prijetnjom da će napasti na život i tijelo nje i njoj bliskih lica, što je u konkretnom slučaju i htio, čime je postupao sa direktnim umišljajem kao oblikom vinosti, pa su se u njegovim radnjama osim objektivnih, stekli i subjektivni elementi bića krivičnog djela ugrožavanje sigurnosti iz čl. 168 st. 1 Krivičnog zakonika Crne Gore.</span>
</p>
<p>
<span>Sud je cijenio i odbranu okrivljenog koji je negirao izvršenje krivičnog djela stavljenog mu na teret, u bitnom navodeći da predmetnom prilikom nije prijetio oštećenoj V. T., S. P. i Lj. K., koje su prišle dok se on svađao sa A. R., te da se istima uopšte nije obraćao, niti je imao nož, ali sud nalazi da je ista neistinita i očigledno sračunato data u cilju izbjegavanja krivice, obzirom da je ista opovrgnuta prije svega iskazom oštećene V. T., te iskazima Lj. K. i S. P., kojima je sud kako je to naprijed navedeno poklonio punu vjeru, tako i iskazom svjedoka A. R. koji je naveo da nije bio prisutan za vrijeme kritičnog događaja. Takođe, odbrana okrivljenog da se nije obraćao oštećenoj V. T. S. P. i Lj. K., koje su prišle dok se on svađao sa A. R., je protivrječna sa njegovom odbranom sa glavnog pretresa kada je bio izrčit da S. P. uopšte nije prisustvovala kritičnom događaju, pa sud njegovu odbranu nije prihvatio i iz tog razloga.</span>
</p>
<p>
<span>Takođe, sud je cijenio i iskaze svjedoka A. S. i N. I., ali iste nije prihvatio, jer su po nalaženju suda iste kritični događaj prikazale na način kako bi to pogodovalo okrivljenom, koji je njihov suprug, odnosno brat, te da su kao takvi neobjektivni i sračunato dati kako bi okrivljeni izbjegao krivicu. Iskazi ovih svjedoka nisu međusobno saglasni u pogledu činjenice između koga je prvo došlo do svađe i psovki, tako je svjedok A I navela da je do rasprave došlo između okrivljenog i A. R. koji nije dozvolio njihovoj ćerki da sipa vodu, dok je svjedok N. I. navela da je upravo A. I. bila ta koja je tražila objašnjenje od A. R. zašto nedozvoljava da njihova ćerka napuni vodu, nakon čega se u raspravu uključio okrivljeni. I sam okrivljeni je u odbrani naveo da je do svađe prvo došlo između njegove supruge A. i A. R., te da se on tek nakon toga uključio u raspravu. Imajući u vidu navedenu nedoslednost, očigledno je da je svjedok N. I. svojim iskazom htjela da potvrdi odbranu svog brata, okrivljenog S. I., ali je na taj način njen iskaz u pogledu navedene činjenice postao kontradiktoran iskazu svjedoka A. S., koja bi, da se događaj zaista tako i desio, potvrdila tu činjenicu, pogotovo jer bi na taj način potvrdila suprugovu odbranu, a ne bi različito navela da je do svađe upravo prvo došlo između okrivljenog i A. R.. Pored navedenog, obije svjedokinje su navele da je kritičnom događaju prisustvovao veći </span><span>broj ljudi i da su osim njih i okrivljenog svi oni bili na suprotnoj strani, očigledno želeći da na taj način obesmisle ono što se okrivljenom stavlja na teret, odnosno da prikažu da nije logično da okrivljeni sam prijeti većem broju lica. Ovi njihovi iskazi su opovrgnuti iskazima svjedoka oštećene V. T., i svjedoka S. P. i Lj. K. koje su saglasno navele da kritičnom događaju osim njih, okrivljenog i njegove supruge i sestre nije niko drugi prisustvovao. Takođe, obije svjedokinje su navele da S. P. nije prisustvovala kritičnom događaju, ali sud nije prihvatio ni te njihove navode, jer osim toga što su u tom dijelu opovrgnuti iskazima svjedoka oštećene V. T., i svjedoka S. P. i Lj. K., isti su i u suprotnosti sa odbranom okrivljenog koji je u prethodnom postupku naveo da mu je dok se svađao sa A. R., između ostalih prišla i S. P., kojoj se tom prilikom nije obraćao.</span>
</p>
<p>
<span>Sud je cijenio i iskaz svjedoka A. R., ali je našao da isti nije od uticaja na drugačije presuđenje, a ovo kod činjenice da se sam svjedok izjasnio da nije bio očevidac događaja, već da je i u prethodnom postupku i na glavnom pretresu iznosio samo one činjenice koje mu je prethodno saopštila njegova supruga. Pritom je sud imao u vidu da je i na zapisniku o saslušanju ovog svjedoka u prethodnom postupku konstatovano da isti o kritičnom događaju „ima saznanja na osnovu onoga što mu je ispričala njegova supruga“, pa je iz tog razloga njegovo pojašnjenje ukazanih mu razlika u iskazima za sud bilo prihvatljivo. Osim navedenog, dio njegovog iskaza da nije bio prisutan kritičnom događaju, te da je po dolasku primjetio da mu je supruga bila uznemirena, da je drhtala i da je bila uplakana, je prihvatljiv za sud iz razloga jer je saglasan sa prihvaćenim iskazima svjedoka oštećene V. T., i svjedoka S. P. i Lj. K.. </span>
</p>
<p>
<span>Sud nije pribavljao izvod iz kaznene evidencije na ime okrivljenog, obzirom da je tužilac odustao od takvog predloga, kao i zbog činjenice da je sud pokušao da pribavi isti i da je na odogovor od nadležnog organa R. K. bezuspješno čekao više od dva mjeseca, pa je sud našao da bi dalje istrajavanje na pribavljanju tog dokaza vodilo samo nepotrebnom odugovlačenju postupka, iz kojih razloga je prihvatio navode okrivljenog o njegovoj ranijoj neosuđivanosti, a shodno čl. 3 st. 3 Zakonika o krivičnom postupku.</span>
</p>
<p>
<span>Prilikom odlučivanja o krivičnoj sankciji, sud je u smislu čl. 42 st. 1 Krivičnog zakonika Crne Gore cijenio sve okolnosti koje utiču da kazna bude manja ili veća, pa je od olakšavajućih okolnosti na strani okrivljenog cijenio, njegove lične i porodične prilike, </span><span>odnosno činjenicu da je nezaposlen i lošeg imovnog stanja, da je</span><span> oženjen, otac sedmoro djece, njegov raniji život i s tim u vezi raniju neosuđivanost, pa je u odsustvu otežavajućih okolnosti, sud okrivljenom shodno čl. 53 i 54 Krivičnog zakonika Crne Gore izrekao uslovnu osudu, kao u izreci presude, nalazeći da prema okrivljenom nije nužno primjeniti kaznu radi krivično pravne zaštite, jer se može očekivati da će se i sa upozorenjem uz prijetnju kazne zatvora u trajanju od 3 (tri) mjeseca i vremenom provjeravanja u periodu od 1 (jedne) godine, na okrivljenog u dovoljnoj mjeri uticati da ubuduće ne vrši krivična djela, čime će se sa uspjehom ostvariti svrha uslovne osude iz čl. 52 st. 2 Krivičnog zakonika Crne Gore, a u okviru opšte svrhe krivičnih sankcija u smislu čl. 4 st. 2 Krivičnog zakonika Crne Gore.</span>
</p>
<p>
<span>Kako je okrivljeni oglašen krivim, sud ga je obavezao na plaćanje troškova krivičnog postupka i to sudskog paušala u iznosu od 30,00 eura, koji iznos je odmjeren shodno dužini trajanja postupka, njegovoj složenosti i imovinskim prilikama okrivljenog, a na osnovu čl. 226 i 229 Zakonika o krivičnom postupku.</span>
</p>
<p>
<span>Sa iznijetih razloga, a shodno odredbi čl. 374 Zakonika o krivičnom postupku, sud je odlučio kao u izreci presude.</span>
</p>
<p>&nbsp;</p>
<p style="text-align:center;">
<span>OSNOVNI SUD U PODGORICI</span>
</p>
<p style="text-align:center;">
<span>Dana 31.03.2016. </span><span>godine.</span>
</p>
<p>&nbsp;</p>
<p>
<span>ZAPISNIČAR                                                                                           S U D I J A </span>
</p>
<p>
<span> Edina Kraja                                                                                          Rade Ćetković</span>
</p>
<p>&nbsp;</p>
<p>
<span>Po primjerak presude dostaviti:</span>
</p>
<p>
<span>- ODT Podgorica</span>
</p>
<p>
<span>- Okrivljenom</span>
</p>
<p>
<span>- Oštećenoj po pravosnažnosti,</span>
</p>
<p>
<span>- a/a</span>
</p>
<p>
<span>Postupljeno dana ________________</span>
</p>
<p>
<span>Namještenik suda_________________</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
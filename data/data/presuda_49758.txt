<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:start;hyphenate:auto;font-family:Times New Roman;font-size:14pt;}
.p2{text-align:center;hyphenate:auto;font-family:Times New Roman;font-size:14pt;}
.p3{text-align:justify;hyphenate:auto;font-family:Times New Roman;font-size:14pt;}
.s1{font-weight:bold;}
</style>
<meta content="mirjana.cepic" name="author">
</head>
<body class="b1 b2">
<p class="p1">
<!--Image link to '0.png' can be here-->
</p>
<p class="p1">
<span class="s1">                                                                                                         K.59/11</span>
</p>
<p class="p1">
<span>                                </span>
</p>
<p class="p1"></p>
<p class="p1"></p>
<p class="p2">
<span class="s1">U IME CRNE GORE</span>
</p>
<p class="p3"></p>
<p class="p3">
<span class="s1">OSNOVNI SUD U KOLAŠINU</span><span>,kao prvostepeni krivični po sudji Mirjani Čepić kao sudiji pojedincu,uz učešće zapisničara Vrhovac Nade ,u krivičnom predmetu ptoztiv okrivljenog B. M. iz K.,zbog krivičnog djela šumska kradja iz čl.324 st2 u vezi st.1 Krivičnog zakonika,postupajućo po optužmom predlogu ODT iz Kolašina,kt.br.9/11od 22.09.2011.godine ,nakon odžanog glavnog javnog pretresa u prisustvu zastupnika optužnog akta ODT Kolašin Vojislava Grujića,okrivljenog I oštećenog donio je I javno objavio dana 09.11.2011.godine </span>
</p>
<p class="p3"></p>
<p class="p1"></p>
<p class="p1"></p>
<p class="p2">
<span class="s1">P R E S U D U</span>
</p>
<p class="p3">
<span class="s1">OKRIVLJENI</span><span>:</span>
<br>
<span>B. M.,od oca B. I majke S. rodjene r.,rodjen .. godine u K. gdje je I nastanjen selom T. ,Crnogorac,dravljanin Crne Gore ,nezaposlen,neoženjen,srednjeg imovnog stanja do sada osudjivan </span>
</p>
<p class="p3"></p>
<p class="p3">
<span>					K R I V J E </span>
</p>
<p class="p3"></p>
<p class="p3">
<span>	Zato što je:</span>
</p>
<p class="p3">
<span>	dana 04.11.2010.godine u mjestu B. ,opština K. ,na katastarskoj parceli  br...,knjiženoj u listu nepokretnosti br.. KO  R. T.,u šumi vlasništvo B.M. ,radi karadje oborio 38 stabala bukve ukupne bruto mase 29,87 m3</span>
</p>
<p class="p3">
<span>-čime je izvršio krivično djelo šumska kradja iz čl.324 st 2 u vezi st1 Krivičnog zakonika</span>
</p>
<p class="p3"></p>
<p class="p3">
<span>Pa ga  sud  primjenom citirane zakonske odredbe I čl.2,4,32,39,42 Krivičnog zakonika I čl.229 I čl.374 ZKP-a</span>
</p>
<p class="p3">
<span> </span>
</p>
<p class="p2">
<span class="s1">OSUDJUJE</span>
</p>
<p class="p3">
<span class="s1">	Na novčanu kaznu u iznosu od 400€ koju okrivljeni ima platiti u roku od 3 /tri/mjeseca,ukoliko okrivljeni ne plati naznačeni iznos u ostavljenom roku ista će biti zamijenjena kaznom zatvora ,tako što će za svakih započetih 25€ novčane kazne sud odrediti jedan dan kazne zatvora</span>
</p>
<p class="p3"></p>
<p class="p3">
<span class="s1">	Na osnovu čl 52,53 I 54 Krivičnog zakonika I čl.374 ZKP-a sud okrivljenom izriče:</span>
</p>
<p class="p3"></p>
<p class="p2">
<span class="s1">USLOVNU OSUDU</span>
</p>
<p class="p2"></p>
<p class="p3">
<span class="s1">	Kojom okrivljenom utvrdjuje kaznu zatvora u trajanju od 4/četiri/ mjeseca I istovremeno odredjuje da se ista neće izvršiti ukoliko okrivljeni u roku od jedne godine ne počini novo krivično djelo.</span>
</p>
<p class="p3"></p>
<p class="p3">
<span class="s1">	OBAVEZUJE SE okrivljeni da na ime troškova krivičnog postupka uplati iznos od 269,50 €ura  €ura, te da na ime sudskog paušala uplati iznos od 30,00 € , prednje u roku od 15 dana od dana pravosnažnosti presude, pod prijetnjom prinudnog sudskog izvršenja, na žiro račun br. 832-196-94 koji se vodi na ime Osnovnog suda – Kolašin.</span>
</p>
<p class="p3"></p>
<p class="p3">
<span class="s1">	Oštećeni B. M., radi ostvarivanja imovinsko-pravnog zahtjeva UPUĆUJE SE na parnicu.</span>
</p>
<p class="p3"></p>
<p class="p3">
<span class="s1">				O b r a z l o ž e nj e</span>
</p>
<p class="p3"></p>
<p class="p3"></p>
<p class="p3">
<span class="s1">	</span><span>ODT</span><span class="s1"> </span><span> - Kolašin svojim optužnim aktom Kt.br. 9/11 od 22.09.2011. godine, stavio je na teret okrivljenom B. M. da je počinio krivično djelo šumska kradja iz čl. 324 st. 2 u vezi st. 1 Krivičnog Zakonika, na način, mjesto I vrijeme činjenično I pravo opisano izrekom presude. Pri podnijetom optužnom predlogu ODT Kolašin Vojislav Grujić ostao je do okončanja glavnog pretresa, predlažući u završnoj riječi dasud okrivljenog oglasi krivim I osudi po Zakonu.</span>
</p>
<p class="p3"></p>
<p class="p3">
<span>	Okrivljeni je prisustvovao glavnom pretresu, u cjelosti negirao je izvršenje krivičnog djela  I istakao da ne prihvata krivicu za djelo koje mu se stavlja na teret, u svojoj odbrani ostao je pri iskazu datom na zapisnik pred istražnim sudijom od 28.02.2011.godine, gdje je u bitnom naveo da je početkom novembra 2010.godine, tovario drva u mj.,,B.,, u jednom potoku a pomagao mu je B. Ž.. Mjesto gdje je vršio utivar drva bio je lager na koje je sturao drva posječena u sobstvenoj šumi. Tom prilikom tuda je naišao oštećeni koji je pitao okrivljenog zašto nije tražio dozvolu da prodje ovim putem, našta mu okrivljeni nije ništa odgovorio, a M. je pošao kući. Naznačio je da je sječu izvršio u šumi svog oca, koja se nalazi na oko 200 m, uz potok od mjesta gdje su drva tovarena, takodje je istakao da se šuma njegovog oca graniči u jednom dijelu sa šumom oštećenog, a u drugom dijelu sa šumom u državnoj svojini. Naveo je da nije izvršio sječu u šumi B.M., već da je sječu izvršio njegov sin M.. Nakon ovog dogadjaja oštećeni je dolazio kod oca okrivljenog I tražio da mu se nadoknadi šteta u iznosu od 500,00 €, poručivao je da okrivljeni dodje da se dogovore medjutim, okrivljeni nije pošao, da bi kasnije bio obaviješten da je oštećeni protiv njega podnio krivičnu prijavu. Naglasio je da je u svojoj šumi posjekao 19 stabala, koje je evidentirao B. R.. Naznačio je da u dijelu državne šume takodje postoji sječa, ali da tu sječu nije izvršio okrivljeni, već samo ono što je pokazao šumaru prilikom izlaska na lice mjesta. U završnoj riječi istakao je da ne prihvata krivicu za djelo koje mu  se stavlja na teret, te traži da ga sud oslobodi krivične odgovornosti.</span>
</p>
<p class="p3"></p>
<p class="p3">
<span>	U dokaznom postupku sud je saslušao oštećenog B. M., svjedoka B.R., M. P., pročitao zapisnik o kontroli sačinjen od strane UP za šume – Kolašin br. 4, od 12.11.2010.godine, sa pregledom bespravno posječenih stabala, pročitao foto elabotrat sačinjen od strane UP – Ispostave Kolašin br. 19/3-150/10 od 12.11.2010.godine, izvršio uvid u list nepokresti br. .. KO – R. T., pročitao nalaz I mišljenje vještaka šumarske struke F.A. od 31.08.2011.godine ,kao I nalaz I mišljenje vještaka geodetske struke G. V., izvršio uvid u spise ostavinskog predmeta O.br. 108/10 iza smrti poč. B. M., izvršio uvid u izvod iz KE izdat na ime okrivljenog od strane UP – Ispostave Kolašin br. 245/11-219/2 od 7.02.2011.godine, te na saglasan predlog stranaka pročitao iskaze svedoka B. M., B. Ž., B. R., B.. B. I B. M..</span>
</p>
<p class="p3"></p>
<p class="p3">
<span>	Iz iskaza oštećenog B. M. utvrdjuje se da isti ostaje ucjelosti pri iskazu datom na zapisnik pred istražnim sudijom od 28.02.2011. godine gdje je u bitnom istakao da je 25.09.2010.godine B. B. pored njegove kuće protjerao prikolicom 5-6 tura bukovog ogrevnog drveta, a nakon toga 3-4 ture. Oštećeni nije znao u čijoj šumi je izvršena sječa, pa ga to nije ni interesovalo. Nakon 10 dana B. R. je traktorom pored kuće oštećenog prevezao 3 ture bukovih kloceva, što je oštećenom bilo sumnjivo, jer u tom reonu isti posjeduje šumu, te je negdje oko 14,00 časova, pošao u mj.,,B.,, I na putu koji je njegovo vlasništvo ispod njegove livade zatekao okrivljenog sa B. Ž. I B. R., koji mu je rekao da drva tjera za B. M.. Oštećeni je pitao okrivljenog zašto nije tražio dozvolu da drva tjera preko njegovog puta našta mu okrivljeni nije odgovorio. Sledećeg dana kada je pošao u šumu vidio je da je tu izvršena bespravna sječa I da je tu prebrojao oko 30 bukovih panjeva. Nakon toga pošao je kod M. oca, pokušao da se sa njim nagodi oko naknade štete, medjutim, M. nije došao da se dogovore. Sva posječena drva okrivljeni je lagerovao kod svoje kuće. Posebno je istakao da okrivljeni I njegov otac na tom mjestu nemaju svoju šumu nego samo livadu. Dodao je da je iza poč. B. M. vodjen ostavinski postupak te da je on oglašen za naslednika na predmetnoj šumi obzirom da M. nije imao direktnih potomaka. Predmetna šuma po katastru zove se ,,M.,,. Takodje je naglasio da  uz njegovu šumu ne postoji državna šuma, a dio šume za koju okrivljeni tvrdi da je pripadala izvjesnom B. B., naveo je da je njegov otac 1953. godine kupio od vlasnika.  Takodje je naglasio da je na lice mjesta izašaao sa šumarom M., isti je isčekićao bespravnu sječu I premjerio 32 m bukovih oblica. U završnoj riječi pridružio se krivičnom gonjenju I istakao imovinsko-pravni zahtjev.</span>
</p>
<p class="p3"></p>
<p class="p3">
<span>	Iz iskaza svjedoka M. P. utvrdjuje se da je isti postupao po prijavi B. M., te je zajedno sa policijom I krim. Tehničarem izašao na lice mjesta, gdje im je oštećeni pokazao mjesto sječe. Svjedok je izvršio premjer posječenih stabala, izračunao kubaturu I takodje sačinio zapisnik o izvršenoj kontroli sa pregledom bespravno posječenih stabala, tako da podaci koji su unijeti u ovaj zapisnik I pregled su ono što je ovaj svjedok konkretnom prilikom našao. Naznačio je da on I B. R.pokrivaju reon R. T., stim što R. više obilazi ovo područje. Prilikom izlaska na lice mjesta nije bio prisutan okrivljeni, a takodje nije bio prisutan ni prilikom izlaska suda sa vještacima. Prilikom kontrole na panjevima nije bilo žita ŠŠ, već je svjedok lično na panjeve stavio taj žig br. 26. Nije mu poznato da li je B. R. kontrolisao ovo mjesto.</span>
</p>
<p class="p3"></p>
<p class="p3">
<span>	Iz iskaza svjedoka B. R.utvrdjuje se da je kao reonski lugar po pozivu inspektora Isotave – Kolašin Z.Dj. izašao na lice mjesta, pozvao je okrivljenog I izašao sa njim da izvrši premjer panjeva.  Svjedok je obavio ono što se od njega tražilo I o tome sačinio zapisnik. Jedino što može da tvrdi je činjenica da je riječ o šumi privatne svojine te da blizu mjesta sječe nema državne šume. Naveo je da je izašao na lice mjesta u cilju provjere navoda okrivljenog koji je tvrdio da je sječu izvršio u svojoj šumi, a da su drva sturana niz šumu vlasništvo oštećenog.  Kao reonski lugar nije u obavezi da poznaje granice privatnog posjeda.  Na panjeve je stavio svoj čekić ŠŠ br. 28. Koliko se sječa okrivljeni mu je pokazao 17-18 panjeva koji nijesu bili doznačeni, dakle riječ je o bespravnoj sječi, ova drva sturana su niz šumu Mila Bulatovića. </span>
</p>
<p class="p3"></p>
<p class="p3">
<span>	Iz iskaza svjedoka B. M. datog na zapisnik pred istražnim sudijom od 28.02.2011.godine utvrdjuje se da je svjedokov otac M.dao prijavu protiv okrivljenog, te da je u šumi njegovog oca posječena veća količina bukovog drveta.  Naveo je da je I on išao u B., da je oborio jedno drvo u državnoj šumi koje je palo tačno u potok I čije su grane porušile 2 ili 3 bukova stabla u njegovoj šumi, te je sva ta stabla isjekao na kloceve. Vratio se kući kada je naišao brat okrivljenog M. koji ga je pitao da li su drva koja se nalaze u potoku njegova I kada mu je svjedok potvrdno odgovorio rekao je da bi ih trebao maći kako bi on iz svoje šume mogao da spremi kamion drva. Svjedok je sjutra dan pošao u šumu I dotjerao drva koja je posjekao . Nije mu poznato kada je B. M. spremao drva ali je vidio kada je prevozio vozilom F. U.. Neđšto kasnije nekih mjesec ipo dana od ovoga vidio je R. B. da vozi drva u klocevima, ali tada nije znao da su ta drva posječena u šumi njegovog oca. </span>
</p>
<p class="p3"></p>
<p class="p3">
<span>	Iz iskaza svjedoka B. Ž. datog na zapisnik pred istražnim sudijom od 28.02.2011. godine utvrdjuje se da ga je početkom novembra pozvao okrivljeni da mu pomogne da utovari neka drva, što je svjedok I učinio.  U društvu okrivljenog I B. R. pošao je u mj.,,B.,, gdje su se u jednom potoku na lageru već nalazili bukovi klocevi.  Kada su se vratili po drugu turu naišao je tuda B.M. pitajući okrivljenog zašto nije tražio dozvolu I zašto vrši sječu bez njegovog znanja, našta mu okrivljeni nije odgovorio ništa. Nakon ovoga pošli su u T. istovarili drva I svjedok više nije pomagao okrivljenom oko utovara.  Takodje je naveo da mu nije poznato gdje je vršena sječa bukovog drveta, jer kada su došli na lice mjesta drva su bila na lageru.</span>
</p>
<p class="p3"></p>
<p class="p3">
<span>	Iz iskaza B.R.datog na zapisnik pred istražnim sudijom 28.02.2011.godine utvrdjuje se da ga je negdje u novembru 2010. godine piozvao okrivljeni da mu pomogne da u mj.,,B.,, utovari kloceve, našta mu je svjedok odgovorio da će mu pomoći oko prevoza, ali mu ne može pomagati oko utovara. Na lageru u B.i bilo je oko 3-4 metra bukovih kloceva I ista su tovarili M. I Ž., pa je svjedok prvu turu prevezao traktorom, vratili su se po drugu turu, kada je naišao oštećeni I pitao okrivljenog zašto ga nije pitao za dozvolu da tjera tim putem . Nakon što su utovarili drva otjerali su ih do kuće okrivljenog. Toga dana kada je vozio drva okrivljeni niti je sjekao drva, niti ih je sturao već su ista bila lagerisana blizu puta.  Vidjelo se da su klocevi ranije posječeni bili su prljavi zbog daljine odakle su sturana. Svjedoku nije poznato ko je vršio sječu u šumi B. M. jer to nije vidio. </span>
</p>
<p class="p3"></p>
<p class="p3">
<span>	Iz iskaza svjedoka B. B. datog na zapisnik pred istražnim sudijom od 28.02.2011. godine utvrdjuje se da je okrivljeni svjedok u septembru 2010. godine pomagao da prevozi sijeno, pa ga je pitao da ovaj njemu pomogne da iz B. pretjera neka drva, svjedok je na to pristao na svoje vozilo prikačio je prikolicu I pošli su u B. do jednog lagera koji se nalazio u blizini potoka, gdje su se već nalazila spremljena drva u klocevima. Sa tog mjesta okrivljeni je tovario drva u prikolicu I ista su pretjerana do njegove kuće u T.. Toga dana svjedok je prevezao tri ture, obzirom da je prikolica dosta mala. Nije mu poznato gdje je M. vršio sječu I u čijoj šumi.</span>
</p>
<p class="p3"></p>
<p class="p3">
<span>	Iz iskaza svjedoka B. M. datog na zapisnik pred istražnim sudijom od 28.02.2011.godine utvrdjuje se da je u septembru mjesecu svjedok otišao u B. gdje njegov otac posjeduje šumu, jer je imao namjeru da tamo spremi drva. Visoko iznad potoka vidio je spremljena drva za koje je znao da ih je posjekao B.M.. Istog je pitao kada će da stura drva da bi I svjedok mogao iz svoje šume da stura drva do potoka gdje se nalazi lager I put. Naglasio je da on nije sjekao u šumu vlasništvo B. M., a takodje drva nije sjekao ni u svojoj šumi, već je to radio njegov brat ovdje okrivljeni. Vidio je da je njegov brat sjekao drva u šumi I obzirom na to da isti poznaje medjaše, smatra da nije posjekao nijedno drvo u šumi tudjeg vlasništva. Takodje ja naglasio da njegov brat nikada nije branio šumskim kontrolorima da izvrše uvid u sječu šume.</span>
</p>
<p class="p3"></p>
<p class="p3">
<span>	Iz zapisnika o izvršenoj kontroli sa pregledom posječenih stabala od 12.11.2010.godine a koje je sačinio reonski lugar M. P. utvrdjuje se da je isti postupao po prijavi B. M., da je riječ o sječi u mj.,,B. b.,, -,,M.,, da je lugar izašao uz prisustvo policije, te da je izvršen obilazak lica mjesta, gdje je oštećeni prijavio da je sječu izvršio B. M.. Konkretnom prilikom izvršen je premjer posječenih bukovih stabala, stabla su žigosana šumskim žigom ŠŠ-26. Utvrdjeno je da je posječeno 38 stabala ukupne mase 29,65 m3.</span>
</p>
<p class="p3"></p>
<p class="p3">
<span>	Na foto elaboratu vidljivo je mjesto tovarenja drva, potok kojim je vršeno sturanje kloceva, fotografisani su zaostali klocevi u šumi, te posječeni panjevi. </span>
</p>
<p class="p3"></p>
<p class="p3">
<span>	Iz nalaza I mišljenja vještaka geodetske struke G. V. utvrdjuje se da je bespravna sječa izvršena na katas. Parceli br. ... označenoj kao šuma IV klase, površine ... m2, ista se nalazi u KO – R. T. dešifrovana na FS br. 53.Predmetna parcela upisana je na vlasnika B. Mi. u listu nepokretnosti br. ...</span>
</p>
<p class="p3"></p>
<p class="p3">
<span>	Iz lista nepokretnosti br. .. KO – R. T. utvrdjuje se da je kat. Parcela ... mjesto ,,B.,, šuma IV klase, upisana na B. M. u obimu prava 1/1. </span>
</p>
<p class="p3"></p>
<p class="p3">
<span>	Vršeći uvid u spise ostavinskog predmeta O.br. 108/2010 vodjenog iza smrti poč. B. M. utvrdjuje se da je pravosnažnim rješenjem Osnovnog suda – Kolašin dana 19.10.2010.godine B.M. oglašen za naslednika na predmetnoj parceli. </span>
</p>
<p class="p3"></p>
<p class="p3">
<span>	Iz nalaza I mišljenja vještaka F. A. utvrdjuje se da se predmetna nepokretnost nalazi u mj. zvanom ,,B.,, KO – R. T., da se na istoj nalaze panjevi posječenih bukovih stabala ukupno 38 stabala bruto mase 29,87 m3, ukupne vrijednosti 556,18 €ura.  </span>
</p>
<p class="p3"></p>
<p class="p3">
<span>	Iz izvoda iz KE izdatog na ime okrivljenog od strane UP – Ispostave Kolašin utvrdjuje se da je isti do sada osudjivan presudom Osnovnog suda – Kolašin br. 168/07 od 20.02.2008.godine za isto krivično djelo šumska kradja iz čl. 324 st. 2 u vezi st. 1 Krivičnog Zakonika, izrečena mu je kazna zatvora u trajanju od tri mjeseca uslovno za jednu godinu I novčana kazna u iznosu od 200,00 €ura.</span>
</p>
<p class="p3"></p>
<p class="p3">
<span>	Cijeneći sve izvedene dokaze kako pojedinačno tako I u njiohovom medjusobnom odnosu na nesumnjiv način je utvrdjeno da su se u radnjama okrivljenog B. M. stekli svi elementi bića kriv. djela šumska kradja iz čl. 324 st. 2 u vezi st. 1 Krivičnog Zakonika, naime, nesporno je da je okrivljeni dana 04.11.2010.godine u mjestu B. ,opština K. ,na katastarskoj parceli br.1081/1,knjiženoj u listu nepokretnosti br.78 KO  R. T.,u šumi vlasništvo B. M. ,radi karadje oborio 38 stabala bukve ukupme bruto mase 29,87 m3.Ovakav zaključak suda temelji se na provedenim dokazima prvenstveno iskazu oštećenog koji se decidno izjasnio da je kritičnom prilikom izašao na lice mjesta I u svojoj  šumi utvrdio da je izvršena bespravna sječa, te da je kritičnom prilikom vidio B.M. koji je niz njegov put I niz potok sturao posječena drva.  U ovom pravcu izjasnio se I svjedok M. P. koji je kao reonski lugar izvršio premjer I izračunao kubaturu posječene drvne mase, te je u prisustvu najprije policije , a potom I sudskih vještaka izašao na lice mjesta. U skladu sa ovim zaključivanjem suda je I nalaz vještaka geodetske struke koji je predmetnu parcelu na kojoj je izvršena sječa identifikovao kao parcelu u svojini B.M.. Činjenica je da je u posjedovnom listu br. 78 – R. T. ova parcela egzistira kao vlasništvo B. M..  Nesporno je tokom postupka utvrdjeno, a kroz spise ostavinskog predmeta da je za naslednika na parceli na kojoj je izvršena bespravna sječa pravosnažno oglašen oštećeni B. M.. Identičan nalaz vezano za broj posječenih stabala I lokalitet na kom je vršena sječa dao je I vještak šumarske struke, a čiji nalaz se poklapa sa zapisnikom I iskazom svjedoka M. P..  Sud nije mogao prihvatiti kao relevantan iskaz svjedoka B. R., obzirom da je isti izvršio žigosanje panjeva I pregled bespravne sječe u šumi vlasništvo okrivljenog, a po kazivanju istog, u konkretnom slučaju prilikom izlaska Boškovića na lice mjesta nije bio prisutan ni oštećeni, pa se samim tim ovakav iskaz nije mogao prihvatiti kao osnov za eventualno oslobadjanje okrivljenog krivične odgovornosti.Činjenica koja je tokom postupka utvrdjena kao nesporna je da je kritičnom prilikom okrivljeni sturao drva putem koje je vlasništvo oštećenog, a što potvrdjuju navodi svjedoka B. M., B. Ž., B. R., B. B. I B. M.. Svi ovi svjedoci uglavnom imali su ulogu pomaganja okrivljenog da se drva koja je posjekao okrivljeni utovare, odnosno prevezu do njegove kuće, a svjedok B. M. sin oštećenog potvrdio je I činjenicu da su se I njegova drva , prije nego što je svoja drva lagerovao okrivljeni ,nalazila na ovom mjestu, odnosno u potoku. Medjutim, ovi svjedoci nijesu se mogli izjasniti gdje je I kada okrivljeni vršio bespravnu sječu, pa samim tim njihovi iskazi nijesu mogli biti prihvaćeni kao relevantni za presudjenje same stvari.</span>
</p>
<p class="p3"></p>
<p class="p3">
<span>	Posebno cijeneći odbranu okrivljenog sud je istu odbacio kao sračunatu na umanjenje krivično pravne odgovornosti, tim prije što je ista u suprotnosti sa utvrdjenim činjenicama,jer okrivljeni tokom postupka nije pružio nijedan valjan dokaz kojim bi opravdao svoju tvrdnju da je bespravnu sječu izvršio u sopstvenoj šumi. Tim prije što je njegova odbrana usmjerena na tvrdnju  da se njegova šuma, odnosno šuma njegovog oca graniči sa šumom oštećenog,koju činjenicu je oštećeni  negirao, ističući da sa okrivljenim nije pomedjaš, a takodje da u neposrednoj blizini nema državne šume koju činjenicu je potvrdio I lugar B., koji je istakao da  se u ovom dijelu nalazi isključivo šuma u privatnom vlasništvu,ali da on kao reonski lugar nije u obavezi da poznaje granice privatnih posjeda.</span>
</p>
<p class="p3"></p>
<p class="p3">
<span>	Opredjeljujući se za krivičnu sankciju kod okrivljenog sud je cijenio sve okolnosti od značaja za individualizaciju iste, a tiču se ličnosti okrivljenog I  djela stavljenog mu na teret, sud je činjenicu da je okrivljeni ranije osudjivan za isto krivično djelo uzeo kao otežavajuću. Kako je za ovo krivično djelo predvidjena kumulativno I novčana I zatvorska kazna sud je okrivljenog osudio na plaćanje novčane kazne u iznosu od 400,00 €ura,shodno čl39KZ obavezujući ga da istu isplati u roku od tri mjeseca, a takodje izrekao uslovnu osudu kojom je utvrdio okrivljenom kaznu zatvora u trajanju od četiri mjeseca I istovremeno odredio rok od jedne godine kao rok provjere ponašanja počinioca. Ovakve krivične sankcije su po mišljenju suda adekvatne težini pričinjenog krivičnog djela, te će se istim postići svrha kažnjavanja predvidjena čl. 32 Krivičnog Zakonika.</span>
</p>
<p class="p3"></p>
<p class="p3">
<span>	Kako je okrivljeni oglašen krivim to ga je sud obavezao na plaćanje troškova krivičnog postupka u ukupnom iznosu od 269,50 €ura, a koji se odnose na naknadu za dati nalaz I mišljenje vještaku šumarske struke F. A. iznos od 121,00 €uro, vještaku geodetske struke G. V.za dati nalaz I mišljenje iznos od 148,50 €ura, te obavezao na plaćanje sudskog pauašala u iznosu od 30,00 €ura, prednje shodno čl. 229 u vezi čl. 226 ZKP-a.</span>
</p>
<p class="p3"></p>
<p class="p3">
<span>	Kako je okrivljeni oglašen krivim, a oštećeni istakao imovinsko-pravni zahtjev čiju visinu nije precizirao to je sud shodno čl. 239 st. 2 u vezi st. 1 ZKP-a oštećenog B.M. radi ostvarivanja imovinsko-pravnog zahtjeva uputio na parnicu.</span>
</p>
<p class="p3"></p>
<p class="p3">
<span>	Sa svega naprijed iznijetog odlučeno je kao u izreci presude shodno čl. 374 ZKP-a.</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span>				OSNOVNI SUD U KOLAŠINU,</span>
</p>
<p class="p3">
<span>				Dana, 09.11.2011. godine.</span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3">
<span>Zapisničar,								S U D I J A,</span>
</p>
<p class="p3">
<span>Vrhovac Nadas.r.						  Mirjana Čepić s.r.</span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3">
<span class="s1">PRAVNA POUKA: Protiv ove presude dozvoljena je žalba Višem sudu – Bijelo Polje I to u roku od 8 dana, od dana prijema iste. Žalba se podnosi preko Ovog suda.	 </span>
</p>
<p class="p3"></p>
<p class="p2"></p>
<p class="p1"></p>


</body>
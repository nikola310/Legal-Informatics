<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1">Posl.br. K. 289/16/15</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U KOTORU, kao nadležni prvostepeni krivični sud, po sudiji Sanji Čakanović, uz učešće zapisničara Jadranke Golub, u krivičnom postupku protiv okrivljenog M.A.zbog krivičnog djela falsifikovanje isprava iz čl. 412 st. 2 u vezi st.1 Krivičnog zakonika, koji se vodi po optužnom predlogu ODT-a Kotor Kt. br 299/15 od 20.05.2015 godine, nakon održanog glavnog I javnog pretresa dana 09.02.2017 godine u prisusutvu DT-a Žarka Pajkovića, te adv. V.V. kao branioca okrivljenog po službenoj dužnosti, a u odsustvu okrivljenog  kojem se  shodno rješenju krivičnog vanraspravnog vijeća ovog suda Kv. ll8/l6 od o5.o4.2ol6. godine, sudilo u odsustvu, donio je i dana 14.02.2017.g. javno objavio sljedeću:</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U </span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni  M. A.od oca A. i majke M., rođene M.rođen …. godine u M., K.i, U., sa posljednjim prebivalištem u B., M. p. … državljanin Ruske Federacije, menadžer prodaje, neoženjen, bez djece, sa završenom SSS, srednjeg imovnog stanja, ranije navodno neosuđivan, protiv kojeg se navodno ne vodi postupak za drugo krivično djelo.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">K r i v  j e</span>
</p>
<p>
<span class="span1">Što je </span>
</p>
<p>&nbsp;</p>
<p>
<span class="span1">Neutvrđenog dana, tokom mjeseca februara 2014. godine u B., napravio radi upotrebe lažnu javnu ispravu - vozačku dozvolu navodno izdatu u R.F. pod brojem... koju lažnu ispravu je i upotijebio kao pravu, koristeći je u javnom saobraćaju do dana 16.05.2015. godine, kada mu je prilikom kontrole saobraćaja, ista bila oduzeta od strane OSL UP CB Budva, pri čemu je bio uračunljiv, svjestan svoga djela  i njegove zabranjenosti, a čije izvršenje je htio.</span>
</p>
<p>&nbsp;</p>
<p>
<span class="span1">- Čime je učinio krivično djelo falsifikovanje isprava iz čl. 412 st. 2 u vezi stava 1. Krivičnog zakona.</span>
</p>
<p>&nbsp;</p>
<p>
<span class="span1">Pa ga sud primjenom navedene krivičnopravne odredbe te odredbi čl. </span><span class="span1">2, 3,  4, 5, l3, l5, 32, 33, 36, 42. KZ CG, te čl. 226, 368 i 374. ZKP-a, </span>
</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na kaznu zatvora u trajanju od 3 ( tri ) mjeseca, </span><span class="span1">koju će kaznu okrivljeni izdržati nakon pravosnažnosti presude.</span>
</p>
<p>&nbsp;</p>
<p>
<span class="span1">Dužan je okrivljeni da na ime troškova  krivičnog postupka uplati iznos od 87,lo eura, te na ime sudskog paušala  uplati iznos od 30,00 eura  u korist Budžeta Crne Gore, na žiro račun broj 832-16-52, a sve u roku od 15 dana od dana pravosnažnosti presude, s pozivom na broj K.  289/l6.</span>
</p>
<p>&nbsp;</p>
<p>
<span class="span1">Prema okrivljenom se shodno čl. 67 I 75 KZ CG izriče</span>
</p>
<p>&nbsp;</p>
<p style="text-align:center;">
<span class="span1">MJERA BEZBJEDNOSTI</span>
</p>
<p>&nbsp;</p>
<p>
<span class="span1">Oduzimanja predmeta krivičnog djela I to vozačke dozvole br. 50 HTn066084 na ime M. A.. </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>&nbsp;</p>
<p>
<span class="span1">ODT Kotor je ovom sudu podnijelo optužni predlog Kt.br 299/15 od 20.05.2015. godine protiv okrivljenog M. A.,  zbog krivičnog djela   falsifikovanja isprava iz čl. 412 st.2 u vezi stava 1 Krivičnog zakona.</span>
</p>
<p>&nbsp;</p>
<p>
<span class="span1">Postupajući po navedenom optužnom aktu sud je donio presudu K.br.186/15 od 11.05.2016.g. kojom je okrivljenog M. oglasio krivim zbog predmetnog krivičnog djela te mu je izrekao kaznu zatvora u trajanju od tri mjeseca I mjeru bezbjednosti oduzimanja predmeta krivičnog dela, medjutim navedena presuda ukinuta je  Rješenjem Višeg suda u Podgorici Kž.br.832/16 od 06.09.2016.g.</span>
</p>
<p>&nbsp;</p>
<p>
<span class="span1">Rješavajući u ponovnom postupku sud je vodio računa o ukidnim razlozima Višeg suda u Podgorici u naprijed navedenom ukidnom rješenju pa je održan glavni pretres  u prisustvu DT-a Jovanke Čizmović, te branioca okrivljenog po službenoj dužnosti adv. V. V., a u odsustvu okrivljenog  jer je istom rješenjem krivičnog vanraspravnog vijeća ovog suda K. l86/l5 - Kv. ll8/l6 od o5.o4.2ol6. godine, odredjeno sudjenje u odsustvu.</span>
</p>
<p>&nbsp;</p>
<p>
<span class="span1">Okrivljeni M. A. je u svojoj odbrani u prethodnom postupku naveo da ga je dana 16.05.2015. godine prilikom kontrole saobraćaja zaustavila policija za vrijeme dok je upravljao motociklom marke “…” reg. ozn. BD AF … I da su mu tada tražili da im stavi na uvid vozačku I saobraćajnu dozvolu, pa da je nakon što im je isto dao na uvid policija posumnjala u autentičnost vozačke dozvole. Objasnio je da je njegovoj saobraćajnoj dozvoli  istekao rok prije nekih 7-8 dana, a da vozačka dozvola za vozača A I B kategorije nije izdata od nadležnog organa, već da je on odlučio da taj document sam sačini, I da je to učinio tako što je na kompjuter istu odštampao, a da je potom  plastificirao taj dokument da bi izgledao kao autentična isprava. Dalje je </span><span class="span1">objasnio da nikad nije polagao vozački ispit za vozača B kategorije, a I da nikad nije upravljao putničkim vozilom, već isključivo motociklom koji je njegovo vlasništvo, a za koji takođe nema dozvolu obzirom da nije polagao za vozača A kategorije. Dalje je naveo da je predmetni dokument sačinio negdje tokom februara 2014. godine te da ga je koristio u javnom saobraćaju I to isključivo vozeći motocikl, ali da do kritičnog dana iako ga je zaustavljala policija I vršila kontrolu dokumenata, nije utvrđeno da je isti falsifikovan. Na postavljeno pitanje je naveo da je motor kupio u Avgustu 2014. godine, I da se potom raspitivao za polaganje vozačkog ispita za vozača A kategorije, ali da mu je rečeno da po ovim zakonima do 24 godine ne može da vozi motor više od 125 kubika, a da njegov motor ima 625 kubika. Takodje je naveo da mu je žao što je to učinio  I da se kaje  što je na tajj način pribavio dokumenta,I da do sada nije činio nikakva krivična djela te je obećao da to više neće činiti ni ubuduće.</span>
</p>
<p>&nbsp;</p>
<p>
<span class="span1">Sud je u dokaznom postupku radi utvrđenja činjeničnog stana I krivice okrivljenog proveo sledeće dokaze: pročitana je potvrda o privremeno oduzetim predmetima UP CB Budva br. 73-02-240/15 -4768 od 18.05.2015 godine, izvršen je uvid u priloženu vozačku dozvolu,  uz saglasnost stranaka pročitan je nalaz i mišljenje sudskog vještaka grafološke struke Veselinke Nikčević od 23.11.2016 godine, a ista je I neposredno saslušana na glavnom pretresu održanom dana 09.02.2017 godine. </span>
</p>
<p>&nbsp;</p>
<p>
<span class="span1">U dokaznom postupku nije izvodjen dokaz izvoda iz kaznene evidencije za okrivljenog jer isti nije pribavljen do početka glavnog pretresa, a kako se ne bi odugovlačio krivični postupak. </span>
</p>
<p>&nbsp;</p>
<p>
<span class="span1">Iz potvrde o privremeno oduzetim predmetima UP CB Budva br. 73-02-240/15 -4768 od 18.05.2015 godine proizilazi da je od lica A. M. privremeno oduzeta vozačka dozvola br. 50 HT066084 koja glasi na njegovo ime.</span>
</p>
<p>&nbsp;</p>
<p>
<span class="span1">Iz priložene vozačke dozvole proizilazi da je vozačka dozvola navodno izdata u R.F. pod brojem … na kojoj su istaknuti podaci okrivljenog kao I njegov potpis na istoj, te da  okrivljeni posjeduje kategoriju A,B .</span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka grafološke struke Veselinke Nikčević od 23.11.2016. godine proizilazi da pod uticajem UV  svijetla sporni obrazac- vozačka dozvola (R. F.) serijskog broja … koja glasi na ime A. M., daje neodgovarajuću reakciju –“bliješti”, a da na prednjoj strani i poleđini nema zaštitne UV štampe (sl.br. 1), te da pod uticajem IR svijetla sporni obrazac ne daje odgovarajuću reakciju (slika br.2), da se kod originala slika postavlja (lijepi) na obrazac, dok je kod spornog ista odštampana, te da kvalitet štampe spornog obrasca ne zadovoljova potrebne kriterijume kvaliteta štampe originalnog dokumenta. U konačnom iz istog proizilazi da obrazac dostavljenje vozačke dozvole (Ruska Federacija) serijskog broja 50 HT066084, koja glasi na ime A. M., nije autentičan obrazac, odnosno da je isti falsifikovan.</span>
</p>
<p>&nbsp;</p>
<p>
<span class="span1">Sudski vještak grafološke struke Veselinka Nikčević je prilikom neposrednog saslušanja na glavnom pretresu dana 09.02.2017. godine navela da njen zaključak dat u mišljenju da  obrazac dostavljene vozačke dozvole ser. br. … koja glasi na ime A. M.  nije autentičan obrazac, podrazumjeva da se u konkretnom slučaju radi o tzv. totalnom falsifikatu, odnosno da čitav obrazac, tj dokumenat u cijelosti nije autentičan. Dalje je objasnila da totalni falsifikat podrazumjeva da je cijeli obrazac </span><span class="span1">falsifikat, za razliku od na primjer djelimičnog falsifikata, gdje obrazac jeste autentičan, ali je na istom izvršena npr. neka izmjena, promjenjena slika, podatak i sl. Vještak je objasnila da je sporni obrazac upoređivan sa specimenom iz elektronske baze Argus, a da u konkretnom  slučaju, s obzirom na način izrade i štampe kojom su unijeti podaci I pozadinska šema spornog obrazca, misli da je korišćen printer za izradu istog, dok kod originalnog obrasca postoji upotreba drugih tipova štampe.</span>
</p>
<p>&nbsp;</p>
<p>
<span class="span1">Na osnovu rezultata  cjelokupnog dokaznog postupka, cijeneći sve provedene dokaze kako pojedinačno tako I u uzajamnoj povezanosti te u odnosu na odbranu okrivljenog sud je nesumnjivo utvrdio da su se u radnjama okrivljenog ostvarila sve bitna obilježja krivičnog djela falsifikovanje isprave iz čl. 412 st 2 u vezi st 1 KZ-a.</span>
</p>
<p>&nbsp;</p>
<p>
<span class="span1">Naime,  okrivljeni je u svojoj odbrani priznao da nikada nije polagao vozački ispit za vozača B kategorije,  I da nikada nije ni upravljao putničkim vozilom već motociklom za koje nema dozvolu I da je predmetni dokumenat sam sačinio tokom februara 2ol4. I koristio u javnom saobraćaju vozeći motocikl. Naveo je da mu je žao  što je to učinio I da se kaje a da je taj dokumenat sačinio tako što ga je odštampao na kompjuteru, a potom plastificirao. Objasnio je da je predmetni dokumenat koristio I ranije u javnom saobraćaju, te da je I ranije više puta zaustavljen od strane policije kada mu je vršena kontrola dokumenata  ali nije utvrdjeno da se radi o falisifikatu.  </span>
</p>
<p>&nbsp;</p>
<p>
<span class="span1">Sud je prihvatio odbranu okrivljenog jer je ista bila saglasna sa činjenicama koje proizilaze iz potvrde o privremeno oduzetim predmetima UP CB Budva br.73-02-240/15 -4768 od 18.05.2015 godine, te nalaza I mišljenja sudskog vještaka grafološke struke  Veselinke Nikčević,a koji nalaz I mišljenje je ista pojasnila na glavnom pretresu.  </span>
</p>
<p>&nbsp;</p>
<p>
<span class="span1">Naime, u predmetnoj potvrdi o privremeno oduzetim predmetima UP CB Budva br.73-02-240/15 -4768 od 18.05.2015 godine, konstatuje se da je od okrivljenog oduzeta vozačka dozvola na njegovo ime br. …, a sud je izvršio uvid u predmetnu vozačku dozvolu  te je utvrdjeno  da  ista nema službeni pečat na njoj već samo potpis okrivljenog, te da  u istoj nije naznačena kategorija  vozila za koju je izdata.  </span>
</p>
<p>&nbsp;</p>
<p>
<span class="span1">Dalje, na osnovu nalaza i mišljenja sudskog vještaka grafološke struke sud je utvrdio da je obrazac dostavljene vozačke dozvole (R. F.) serijskog broja …, koja glasi na ime A. M., falsifikat, odnosno da obrazac nije autentičan, a što je vještak utvrdio na osnovu toga što pod uticajem UV  svijetla sporni obrazac- vozačka dozvola (. F.) serijskog broja … koja glasi na ime A. M., daje neodgovarajuću reakciju –“bliješti”, zatim što pod uticajem IR svijetla sporni obrazac ne daje odgovarajuću reakciju (slika br.2), te zbog toga što se kod originala slika postavlja (lijepi) na obrazac, dok je kod spornog ista odštampana, te da kvalitet štampe spornog obrasca ne zadovoljova potrebne kriterijume kvaliteta štampe originalnog dokumenta.  Sudski vještak je na glavnom pretresu prilikom neposrednog saslušanja dodatno pojasnila da se u konkretnom slučaju radi o tzv. totalnom falsifikatu I da čitav obrazac odnosno dokumenat u cjelosti nije autentičan, a da je sporni obrazac uporedila sa specimenom iz elektronske baze Argus. Objasnila je da misli da je korišten printer za izradu tog obrasca, čime su se potvrdili navodi odbrane okrivljenog, da je sam sačinio tu vozačku dozvolu tako što je na kompjuteru odštampao istu a zatim je plastificirao.</span>
</p>
<p>&nbsp;</p>
<p>
<span class="span1">Nalaz i mišljenje sudskog vještaka grafološke struke Nikčević Veselinke, sud je prihvatio budući da je isti dat po pravilima stuke i nauke, na koji stranke nisu imale prigovor,  a sudski vještak je I na glavnom pretresu odgovorila na postavljena joj pitanja, čime je svoj nalaz I mišljenje razjasnila u potpunosti. </span>
</p>
<p>&nbsp;</p>
<p>
<span class="span1">Dakle,  kako je okrivljeni u svojoj odbrani priznao da je  obrazac predmetne  vozačke dozvole odštampao na kompjuteru, a zatim plastificirao, te kako su navodi njegove odbrane nesumnjivo potvrdjeni činjenicama koje proizilaze iz nalaza I mišljenja sudskog vještaka grafološke struke Nikčević Veselinke I njenog iskaza na glavnom pretresu,  sud je nesumnjivo utvrdio da je okrivljeni na način kako mu je to stavljeno optužbom na teret  napravio radi upotrebe lažnu javnu ispravu - vozačku dozvolu  I upotrijebio je kao pravu koristeći je u javnom saobraćaju sve do dana, l6.o5.2ol5. godine kada mu je ista oduzeta prilikom kontrole saobraćaja, a što se potvrdjuje potvrdom o privremeno oduzetim predmetima UP CB Budva br. 73-o2-24o/l5 - 4768 od l8.o5.2ol5. godine, koju je sud u potpunosti prihvatio jer je ista sačinjena u zakonitom postupku od strane nadležnih organa UP.</span>
</p>
<p>&nbsp;</p>
<p>
<span class="span1">Odbrana je u završnoj riječi isticala sumnju da li se u konkretnom radilo o podobnom ili nepodobnom pokušaju falisifikovanja isprave obrazlažući to činjenicom da je  izmedju sporne vozačke dozvole I prave, bila očigledno velika razlika koja je svakako morala biti odmah prepoznatljiva, pa da se u konkretnom radi o nepodobnom pokušaju, medjutim sud navode odbrane nije prihvatio. Naime,  okrivljeni M. je dajući svoju odbranu u prethodnom postupku,  naveo da je predmetni dokumenat sačinio negdje tokom februara 2ol4. godine I da ga je koristio u javnom saobraćaju vozeći motocikl, ali da do kritičnog dana iako ga je zaustavljala policija I vršila kontrolu dokumenata nije utvrdjeno da se radi o falsifikatu, pa s obzirom na tu činjenicu, za sud nisu bili prihvatljivi navodi odbrane okrivljenog, da je  ta vozačka dozvola bila toliko različita u odnosu na original da je svakako morala biti odmah prepoznatljiva I da se radi o nepodobnom pokušaju jer da je to bilo tako, službenici UP bi I prilikom ranijih kontrola utvrdili da se radi o falsifikatu I reagovali.</span>
</p>
<p>&nbsp;</p>
<p>
<span class="span1">Dakle, ovakvo utvrđeno činjenično stanje proizilazi iz priznanja okrivljenog  I ostalih provedenih pismenih dokaza I to iz potvrde o privremeno oduzetim predmetima UP CB Budva br. 73-02-240/15 -4768 od 18.05.2015 godine, iz priložene vozačke dozvole, te nalaza i mišljenja vještaka grafološke struke Nikčević Veselinke I njenog iskaza na glavnom pretresu.</span>
</p>
<p>&nbsp;</p>
<p>
<span class="span1">S tim u vezi, za sud je bilo nesumnjivo,  da su se u radnjama okrivljenog osvarila sva bitna oblježja bića krivičnog djela koje mu je optužnim aktom stavljeno na teret.</span>
</p>
<p>&nbsp;</p>
<p>
<span class="span1">Naime, navedeno krivično djelo  falsifikovanje isprave  iz čl. 4l2. st .2. u vezi st. l. KZ, čini ono lice koje napravi lažnu ili izda neistinitu ispravu ili preinači pravu ispravu u namjeri da se takva isprava upotrijebi kao prava ili ko takvu lažnu ili neistinitu ispravu upotrijebi kao pravu ili je nabavi radi upotrebe a ako je to učinjeno u pogledu javne isprave, testamenta, mjenice, čeka, javne ili službene knjige ili druge knjige koja se mora voditi na osnovu Zakona, dakle predmetno krivično djelo se može izvršiti  na više načina odnosno radnje predmetnog krivičnog djela alternativno su navedene, a okrivljeni je napravio radi upotrebe lažnu javnu ispravu  - vozačku dozvolu navodno izdatu u R. F. pod br. …, koju je I upotrijebio kao pravu koristeći je u javnom </span><span class="span1">saobraćaju,  pa je time svojim radnjama ostvario sva bitna obilježja krivičnog djela koje mu je optužbom stavljeno na teret, zbog čega ga je sud oglasio krivim.  </span>
</p>
<p>&nbsp;</p>
<p>
<span class="span1">Cijeneći psihički odnos okrivljenog prema izvršenom krivičnom djelu, sud je našao da je okrivljeni potupao sa direktnim umišljajem, da je bio svjestan svog djela  I želio njegovo izvršenje.</span>
</p>
<li>
<span class="span1">Valja napomenuti da je sud korigovao činjenični opis krivičnog djela stavljenog na teret okrivljenom  u dijelu oznake predmetne vozačke dozvole pa je iza oznake …umetnuto slovo "n" iza kojeg slijede brojevi …, a s obzirom da je uvidom  upredmetnu vozačku dozvolu utvrdjeno da je ista tog broja odnosno …, a ne kako je to DT naveo  …, čime nije povrijedjen objektivni identitet optužbe I presude.</span>
</li>
<li>
<span class="span1">S obzriom na navedeno okrivljeni je oglašen krivim. </span>
</li>
<p>&nbsp;</p>
<p>
<span class="span1">Prilikom odluke o vrsti I visini krivične sankcije za okrivljenog sud je pošao od toga da je za krivično djelo koje se okrivljenom stavlja na teret predviđena kazna zatvora od tri mjeseca do pet godina, pa je uzimajući u obzir sve okolnosti   koje utiču da kazna bude manja ili veća, a u smislu čl. 42 KZ-a,  kod okrivljenog kao olakšavajuću okolnost cijenio da se radi o osobi mladje starosne dobi, te da je isti priznao izvršenje krivičnog djela, dok otežavajućih okolnosti sud nije našao, pa je istome izrekao kaznu zatvora  u trajanju od tri mjeseca, a smatrajući da će se istom na okrivljenog dovoljno uticati da ubuduće ne čini krivična djela, te da će se na taj način ostvariti svrha kažnjavanja iz čl. 32 KZ-a.</span>
</p>
<p>&nbsp;</p>
<p>
<span class="span1">Okrivljeni je obavezan na isplatu troškova krivičnog postupka-sudskog paušala  a koji je odredjen prema složenosti I trajanju postupka I imovnom stanju okrivljenog. </span>
</p>
<p>&nbsp;</p>
<p>
<span class="span1">S obzirom na navedeno sud je na osnovu navedene kaznene odredbe I odredbi čl. </span><span class="span1">2, 3,  4, 5, l3, l5, 32, 33, 36, 42. KZ CG, te čl. 226, 368 i 374. ZKP-a, </span><span class="span1">riješio kao u dispozitivu.</span>
</p>
<p>&nbsp;</p>
<p>
<span class="span1">Shodno članu 67. i 75. KZ-a sud je okrivljenom izrekao mjeru bezbjednosti oduzimanja predmeta I to : vozačke dozvola br. … na ime M.A imajući u vidu da je ista predmet izvršenja krivičnog djela.</span>
</p>
<p>&nbsp;</p>
<p>
<span class="span1">Na prednjim razlozima sud je zasnovao svoju odluku.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U KOTORU</span>
</p>
<p style="text-align:center;">
<span class="span1">Dana 14.02.2017. godine</span>
</p>
<p>
<span class="span1"></span>
</p>
<p>
<span class="span1"> Zapisničar                                                                                            S U D I J A </span>
</p>
<p>
<span class="span1">Jadranka Golub                                                          </span><span class="span1">                   Sanja Čakanović</span>
</p>
<p>&nbsp;</p>
<p>
<span class="span1">PRAVNA POUKA: Protiv ove presude ima se pravo žalbe u roku od 8 dana  od dana prijema iste, Višem sudu u Podgorici, a preko ovog suda.</span>
</p>
<p>&nbsp;</p>
</div>
</div>


</body>
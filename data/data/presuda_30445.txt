<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.s1{font-weight:bold;}
.s2{font-size:13pt;}
.s3{color:black;}
.s4{font-weight:bold;color:black;}
.s5{font-family:Times New Roman;}
.p1{text-align:end;hyphenate:auto;font-family:Times New Roman;font-size:13pt;}
.p2{text-align:start;hyphenate:auto;font-family:Times New Roman;font-size:12pt;}
.p3{text-align:start;hyphenate:auto;font-family:Times New Roman;font-size:13pt;}
.p4{text-align:center;hyphenate:auto;font-family:Times New Roman;font-size:13pt;}
.p5{text-align:justify;hyphenate:auto;font-family:Times New Roman;font-size:13pt;}
.p6{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p7{text-indent:0.5in;text-align:start;hyphenate:auto;font-family:Times New Roman;font-size:13pt;}
.p8{text-indent:0.5in;text-align:justify;hyphenate:auto;font-family:Arial;font-size:13pt;}
.p9{text-indent:0.5in;text-align:justify;hyphenate:auto;font-family:Times;font-size:13pt;}
.p10{text-align:start;hyphenate:auto;font-family:Courier New;font-size:13pt;}
</style>
<meta content="goran.scepanovic" name="author">
</head>
<body class="b1 b2">
<p class="p1">
<span class="s1">      K br. 155/13</span>
</p>
<p class="p2">
<span class="s2">                                                    </span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p4">
<span class="s1">         U IME CRNE GORE</span>
</p>
<p class="p5">
<span class="s1">	</span>
</p>
<p class="p6">
<span class="s1">OSNOVNI SUD U BARU</span><span>, kao prvostepeni krivični, sudija Goran Šćepanović, kao sudija pojedinac, sa zapisničarom Milijanom Minić, u krivičnom predmetu okrivljenog </span><span class="s1">K. D.</span><span>, zbog krivičnog djela samovlašće iz čl.384 st.1 Krivičnog zakonika, po optužnom predlogu Osnovnog državnog tužilaštva u Baru Kt.br. 180/13 od 11.04.2013. godine, nakon održanog glavnog javnog pretresa u prisustvu zastupnika optužbe savjetnika kod Osnovnog državnog tužilaštva u Baru Đikanović Predraga i okrivljenog, dana 14.05.2013. godine donio je i javno objavio</span>
</p>
<p class="p3">
<span>   </span>
</p>
<p class="p4">
<span class="s1">PRESUDU</span>
</p>
<p class="p3">
<span>	</span>
</p>
<p class="p6">
<span>Okrivljeni </span><span class="s1">K. D.</span><span> </span>
</p>
<p class="p4"></p>
<p class="p4">
<span class="s1">K r i v   j e :</span>
</p>
<p class="p3"></p>
<p class="p7">
<span>Što je: </span>
</p>
<p class="p3"></p>
<p class="p6">
<span>Dana 11.03.2013. godine, u naselju Žuđelovići, Opština Bar, svjestan svog djela i htio njegovo izvršenje, protivno odredbi čl.141. st.1. Zakona o energetici („Sl. list CG“ 28/10) samovlasno pribavio pravo korišćenja električne energije za koje smatra da mu pripada, na način što je stambeni objekat samovlasno preko brojila marke „Iskra“ br. 62110554, priključio na elektro mrežu, iako prethodno nije pribavio saglasnost Elektroprivrede Crne Gore AD Nikšić - Elektrodistribucije u Baru. </span>
</p>
<p class="p5"></p>
<p class="p6">
<span class="s3">- čime je učinio krivično djelo - </span><span class="s4">samovlašće iz čl. 384 st. 1. Krivičnog zakonika.</span>
</p>
<p class="p6"></p>
<p class="p6">
<span>Pa mu sud primjenom čl. 4, 32, 36, 42, 52, 53 i 54 Krivičnog zakonika i čl. 369, 370 i 374  Zakonika o krivičnom postupku, i z r i č e</span>
</p>
<p class="p3">
<span>      </span>
</p>
<p class="p4">
<span class="s1">USLOVNU OSUDU</span>
</p>
<p class="p3">
<span>        </span>
</p>
<p class="p5">
<span>           Kojom mu utvrđuje kaznu zatvora u trajanju od 30 (trideset) dana i istovremeno određuje da se kazna neće izvršiti ukoliko okrivljeni u roku od 1 (jedne) godine, od dana pravosnažnosti, ne učini novo krivično djelo.</span>
</p>
<p class="p5"></p>
<p class="p6">
<span>Okrivljeni je dužan da plati troškove krivičnog postupka u iznosu od 60,00 € u roku od 15 dana od dana pravosnažnosti, pod prijetnjom izvršenja.</span>
</p>
<p class="p7"></p>
<p class="p4">
<span class="s1">O b r a z l o ž e n j e</span>
</p>
<p class="p4"></p>
<p class="p6">
<span>Optužnim predlogom Osnovnog državnog tužilaštva u Baru Kt.br. 180/13 od 11.04.2013. godine stavljeno je na teret okrivljenom izvršenje krivičnog djela bliže opisanog u dispozitivu.</span>
</p>
<p class="p6"></p>
<p class="p6">
<span>Okrivljeni je u svojoj odbrani izjavio da u naselju Žuđelović posjeduje stambeni objekat površine 25 m2, koji je kupio 2011. godine. Tada je otišao u Elektrodistribuciju da zatraži priključak za električnu energiju jer u kući nije bila priključena struja. Saopšteno mu je da zbog toga što objekat nije legalizovan ne može dobiti elektroenergetsku saglasnost i priključak. Nakon toga je otišao u jednu agenciju radi legalizacije objekta, ali mu je tamo rečeno da je njegov objekat jako mali i da se zbog toga ne može legalizovati. Tokom novembra 2011. godine angažovao je radnike ED koji su mu uradili „na divlje“ priključak. Bio je prisutan kada je 11.03.2013. godine došla kontrola ED, nije dozvolio isključenje struje, a zapisnik je potpisao. Prije navedene kontrole tri puta je isključivan od strane ED Bar, ali je ponovo priključivan od drugih radnika ED Bar. Sve se to dešavalo tokom 2012. godine. On nema saglasnost ED Bar za priključak i svjestan je da je počinio krivično djelo. na glavnom pretresu je izjavio kao u prethodnom postupku uz izmjenu da je </span><span class="s3">u prethodnom postupku opisao da je priključenje objekta izvršio radnik Elektrodistribucije. To je bilo nakon 6 mjeseci njegovog života bez električne energije i on ime tog radnika ne može da saopšti. On je nakon što mu je priključio objekat stavio plombu elektrodistribucije. Prije te kontrole od 11.03.2013. godine njemu su tri puta radnici distribucije isključivali struju, stavljali plombe, a taj radnik Elektrodistribucije mu je ponovo priključivao struju i stavljao plombu. Ko je od njih radio po zakonu on ne može da zna, jer je on priključenje objekta na elektromrežu platio 1.300 € tom radniku koji mu je priključio objekat na elektromrežu. On je donio i brojilo, kabl, kleme i sve što je trebalo za priključenje. Taj čovjek je njemu rekao da će da priključi na elektromrežu, a da za nekih 5 do 6 mjeseci da će taj priključak ući u sistem Elektrodistribucije. Dodaje i to da je on bolestan od alchajmerove bolesti i da je upravo iz tog razloga došao da živi u Bar, ta kuća se nalazi u šumi, a ne treba da objašnjava kako je živjeti u šumi bez električne energije. On se ne razumije u tu problematiku i zna da se neka plomba nalazi na brojilu, a koja je plomba u pitanju on se ne može izjasniti.</span>
</p>
<p class="p6"></p>
<p class="p6"></p>
<p class="p6">
<span class="s3">Sud je u dokaznom postupku saslušao ovlašćenog predstavnika oštećene ED Bar D.P., svjedoke Š. T. i B. I.ijaza , pročitani su : zapisnik o kontroli mjernog mjesta ED Bar br. 32269 od 11.03.2013. godine i izvod iz kaznene evidencije na ime okrivljenog  MUP RS PU Pančevo br. 235/5-1869/13 od 24.04.2013. godine.</span>
</p>
<p class="p8"></p>
<p class="p6">
<span class="s3">Ovlašćeni predstavnik oštećene ED Bar </span><span class="s4">D. P. </span><span class="s3">je izjavila da se ne pridružuje krivičnom gonjenju i ne postavlja imovinsko pravni zahtjev.</span>
</p>
<p class="p6"></p>
<p class="p6">
<span class="s3">Svjedok </span><span class="s4">Š. T. </span><span class="s3">je izjavio da je bio u kontroli dana 11.03.2013. godine sa kolegom BI. Vršili su kontrolu objekta K.D. u zaseoku Žuđelovići u Pečuricama. Radilo se o redovnoj kontroli i tom prilikom su utvrdili da se brojilo ne vodi u bazi podataka ED Bar. Na brojilu tada nije bilo plombe ED Bar. Oni po zakonu u ovakvom slučaju treba da izvrše isključenje objekta, ali ako se vlasnik tome usprotivi oni odustaju od isključenja i to se desilo i ovom prilikom. On se ne može sjetiti da li je ranije bio u kontrolama u tom objektu.</span>
</p>
<p class="p5"></p>
<p class="p6">
<span class="s3">Svjedok </span><span class="s4">B.I.</span><span class="s3"> je izjavio da su dana 11.03.2013. godine kolega Š. T. i on izvršili redovnu kontrolu objektu vlasništvo K.D. u zaseoku Žuđelovići u Pečuricama. Prilikom pregleda mjernog mjesta i brojila  utvrdili su da se na brojilu ne nalazi plomba ED Bar, nakon toga izvršili su provjeru u ED Bar i utvrdili da se potrošač ne vodi u bazi podataka. Prema proceduri oni su u obavezi da takvog potrošača isključe sa elektro mreže, međutim, vlasnik se tome usprotivio i u takvim situacijama odustaju od isključenja. On se ne sjeća da je ranije bio u kontrolama ovog objekta. On na tom terenu vrši očitavanje potrošnje. On je nekoliko puta konstatovao da se na brojilu ne nalazi plomba, tada je vršio očitavanje potrošnje i o tome je obavještavao ED Bar.  Nikada kada je vršio očitavanje na tom brojilu nije se nalazila plomba. Na brojilima se nalaze ukupno 3 plombe, i to dvije državne plombe koje postavlja Zavod za metrologiju i jedna elektrodistributivna plomba koja se postavlja prilikom uvođenja potrošača u sistem legalnog potrošača. Upravo te elektrodistributivne plombe nije bilo prilikom vršenja očitavanja potrošnje električne energije i prilikom kontrole koja je izvršena dana 11.03.2013. godine.</span>
</p>
<p class="p6"></p>
<p class="p6">
<span class="s3">zapisnik o kontroli mjernog mjesta ED Bar br. 32269 od 11.03.2013. godine i izvod iz kaznene evidencije na ime okrivljenog  MUP RS PU Pančevo br. 235/5-1869/13 od 24.04.2013. godine.</span>
</p>
<p class="p6"></p>
<p class="p6">
<span class="s3">Iz zapisnika o kontroli mjernog mjesta ED Bar br. 32269 od 11.03.2013. godine utvrđeno je da na brojilu marke „Iskra“ broj 62110554 nema plombe ED. Navedenog potrošača nema u bazi podataka ED Bar. Ne dozvoljava isključenje što potvrđuje svojim potpisom. </span>
</p>
<p class="p6"></p>
<p class="p6">
<span class="s3"> Iz izvoda iz kaznene evidencije na ime okrivljenog  MUP RS PU Pančevo br. 235/5-1869/13 od 24.04.2013. godine utvrđeno je da okrivljeni nije osuđivan. </span>
</p>
<p class="p8"></p>
<p class="p6">
<span>Ocjenom izvedenih dokaza utvrđeno je da je okrivljeni učinio krivično djelo koje mu je stavljeno na teret. Okrivljeni u svojoj odbrani ne priznaje da je učinio krivično djelo u bitnom navodeći da je njemu radnik ED Bar priključio brojilo na elektro mrežu. Sud je odbranu okrivljenog cijenio kao neosnovanu i kao pokušaj izbjegavanja krivice. </span>
</p>
<p class="p6"></p>
<p class="p6">
<span>U postupku je utvrđeno da je dana 11.03.2013. godine izvršena kontrola od strane Elektrodistribucije u Baru, kojom prilikom je konstatovano da se </span><span class="s3">brojilo marke „Iskra“ broj 62110554 ne nalazi u bazi podataka </span><span>Elektrodistribucije u Baru</span><span class="s3">. </span><span>Činjenično stanje utvrđeno je iz sadržine zapisnika Elektrodistribucije u Baru, čiju sadržinu potvrđuju svjedoci Š. T. i B. I., čije iskaze je sud prihvatio kao jasne, saglasne i objektivne. U postupku je utvrđeno da se na brojilu okrivljenog nije nalazila plomba Elektrodistribucije. Okrivljeni je u svojoj odbrani izjavio da je čovjek koji mu je </span><span class="s3">priključio objekat stavio plombu Elektrodistribucije, da se ne razumije u tu problematiku i zna da se neka plomba nalazi na brojilu, a koja je plomba u pitanju on se ne može izjasniti. Prilikom izvršene kontrole na brojilu se nije nalazila plomba </span><span>Elektrodistribucije u Baru</span><span class="s3">, a plomba koju je okrivljeni vidio na brojilu predstavlja državnu plombu koju postavlja Zavod za metrologiju kako je to naveo svjedok B. I.. Okrivljeni je izjavio da je nakon kupovine objekta u Elektrodistribuciji Bar obaviješten da njegov objekat nije legalizovan i da ne može dobiti elektroenergetsku saglasnost. Jedini organ koji je ovlašćen da izda tu saglasnost jeste upravo preduzeće kome se okrivljeni obratio. To što je nakon toga okrivljenom priključenje izvršio radnik Elektrodistribucije Bar ne može za okrivljenog predstavljati zabludu u smislu legalnosti te radnje, jer je navedeni radnik to uradio protivno propisima koji regulišu taj postupak. Iako okrivljeni navodi da ne zna da li je priključenje izvršeno po zakonu, činjenica da okrivljeni ne želi da saopšti identitet tog radnika ukazuje da okrivljeni zna da je priključenje njegovog objekta izvršeno nezakonito, jer da nije tako okrivljeni bi sudu saopštio njegovo ime. </span>
</p>
<p class="p6"></p>
<p class="p6">
<span>Okrivljeni je ostvario objektivna obilježja krivičnog djela samovlašće, jer je samovlasno pribavio pravo koje je smatrao da mu pripada, jer je smatrao da mu pripada pravo da stambeni objekat priključi na elektrodistributivnu mrežu, radi dobijanja električne energije. Okrivljeni je krivično djelo učinio sa direktnim umišljajem jer je bio svjestan da pravo koje smatra da mu pripada pribavlja samovlasno, odnosno bio je svjestan da nema elektroenergetsku saglasnost da stambeni objekat priključi na niskonaponsku mrežu i da postupa protivno čl. 141 st. 1 Zakona o energetici kojim je propisano da se priključenje objekta na prenosni ili distributivni sistem električne energije ili gasa vrši na osnovu saglasnosti za priključenje koju izdaje operator prenosnog ili distributivnog sistema.</span>
</p>
<p class="p6"></p>
<p class="p6"></p>
<p class="p6">
<span>Odlučujući se za krivičnu sankciju prema okrivljenom sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih sud je cijenio da okrivljeni nije osuđivan i da se radi o licu lošeg zdravstvenog stanja. Otežavajućih okolnosti na strani okrivljenog nije bilo. Imajući u vidu navedene olakšavajuće okolnosti, u nedostatku otežavajućih okolnosti ocijenjeno je da prema okrivljenom nije potrebno izricanje efektivne kazne zatvora, da će se izricanjem uslovne osude prema okrivljenom u potpunosti postići svrha izricanja uslovne osude i na taj način dovoljno uticati da ubuduće ne čini krivična djela. </span>
</p>
<p class="p9"></p>
<p class="p6">
<span>Kako oštećeno preduzeće Elektroprivreda Crne Gore AD Nikšić – Elektrodistribucija u Baru nije postavila imovinsko pravni zahtjev sud o istom nije odlučivao. </span>
</p>
<p class="p5"></p>
<p class="p6">
<span>Odluka o troškovima zasniva se na odredbi čl. 229 st.1. Zakonika o krivičnom postupku. Dosuđeni iznos se odnosi na troškove rada suda koji su određeni prema trajanju, složenosti krivičnog postupka i imovinskim prilikama okrivljenog.</span>
</p>
<p class="p5"></p>
<p class="p6">
<span>Na osnovu izloženog odlučeno je kao u izreci presude.</span>
</p>
<p class="p4"></p>
<p class="p4">
<span class="s1">       OSNOVNI SUD U BARU</span>
</p>
<p class="p3">
<span class="s1">                                                     Dana 14.05.2013. godine</span>
</p>
<p class="p3"></p>
<p class="p3">
<span class="s1">     Zapisničar					       		             S U D I J A</span>
</p>
<p class="p3">
<span class="s1">   Milijana Minić 			               		                 Goran Šćepanović</span>
</p>
<p class="p3"></p>
<p class="p3">
<span class="s1">PRAVNA POUKA:</span><span> Protiv ove presude može se </span>
</p>
<p class="p3">
<span>izjaviti žalba Višem sudu u Podgorici u roku od</span>
</p>
<p class="p3">
<span>8  dana od dana prijema pismenog otpravka.</span>
</p>
<p class="p3">
<span>Žalba se predaje ovom sudu u dva primjerka.</span>
</p>
<p class="p3"></p>
<p class="p3">
<span>   DN-a:  -1 x spisi</span>
</p>
<p class="p3">
<span>               -1 x okrivljeni</span>
</p>
<p class="p10">
<span>      </span><span class="s5">- 1 x ODT Bar      </span>
</p>
<p class="p2"></p>


</body>
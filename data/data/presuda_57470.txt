<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Franklin Gothic Medium;font-size:12pt;}
.p2{text-align:center;hyphenate:auto;font-family:Franklin Gothic Medium;font-size:14pt;}
.p3{text-align:center;hyphenate:auto;font-family:Times New Roman;font-size:10pt;}
.p4{text-align:center;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-indent:-0.25in;margin-left:0.5in;text-align:justify;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Arial;font-size:12pt;}
.p8{text-indent:0.5in;text-align:justify;hyphenate:auto;font-family:Arial;font-size:12pt;}
.p9{text-indent:0.5in;text-align:center;hyphenate:auto;font-family:Arial;font-size:12pt;}
.s1{font-weight:bold;}
.s2{font-weight:bold;font-style:italic;}
.s3{font-family:Times New Roman;}
.s4{display: inline-block; text-indent: 0; min-width: 0.2361111in;}
.s5{font-weight:bold;color:#666666;}
.s6{font-family:Times New Roman;font-size:14pt;}
</style>
<meta content="marija.cupic" name="author">
</head>
<body class="b1 b2">
<p class="p1">
<span>K.br. 53/12</span>
</p>
<p class="p1"></p>
<p class="p1"></p>
<p class="p2"></p>
<p class="p3">
<!--Image link to '0.jpg' can be here-->
</p>
<p class="p2"></p>
<p class="p4">
<span class="s1">U  I M E   C R N E   G O R E </span>
</p>
<p class="p5"></p>
<p class="p5">
<span class="s1">OSNOVNI SUD U CETINJU</span><span>, kao prvostepeni krivični, sudiji Ćupić Mariji, uz učešće sudskog službenika Lipovina Olge, kao zapisničara, u krivičnom predmetu protiv opt. P. I. i P. N. oba iz Cetinja, zbog krivičnog djela nasilničko ponašanje iz čl.399.Krivičnog zakonika, odlučujući po optužnom predlogu Osnovnog državnog tužilaštva u Cetinju Kt.br.131/11 od 22.07.2011. godine, nakon održanog, glavnog i javnog pretresa dana 17.04.2012. godine, u prisustvu zamjenika ODT-a P. K. okr. P. I. i P. N. donio je i istog dana javno objavio</span>
</p>
<p class="p5"></p>
<p class="p4"></p>
<p class="p4">
<span class="s1">P R E S U D U</span>
</p>
<p class="p4"></p>
<p class="p4"></p>
<p class="p5">
<span class="s2">Opt. P. I.</span><span> od oca V. i majke D. rodjene G. rodjen 12.03.19...godine u Podgorici, sa pribivalištem u Cetinju,  držvljanin CG, nezaposlen, oženjen, otac troje mldb. djece, pismen, sa završenom Srednjom ekonomskom školom, vojsku nije služio, vodi se u VE u Cetinju, srednjeg imovnog stanja,osuđivan presudom Višeg suda u Podgorici K.br.56/03 od 30.05.2003.godine  zbog krivičnog djela  laka tjelesna povreda iz čl.37.st.2.u vezi st.1.KZ CG u sticaju sa krivičnim djelom nasilničko ponašanje iz čl.195.st.2.u vezi st.1.KZ CG na kaznu zatvora u trajanju od tri mjeseca,presudom Osnovnog suda u Podgorici K.br.04/683 od 25.03.2009.godine zbog krivičnog djela nasilničko ponašanje iz čl.399 st.2.u vezi st.1.KZCG u sticaju sa krivičnim djelom teška tjelesna povreda iz čl.151.st.1.KZ CG na kaznu zatvora u trajanju od jedne godine i presudom Višeg suda u Podgorici K.br.48/05 od 01.07.2009.godine zbog krivičnog djela nedozvoljeno držanje oružja ieksplozivnih materija iz čl.403.st.1.KZCG na kaznu zatvora u trajanju od šest mjeseci</span>
</p>
<p class="p5"></p>
<p class="p5"></p>
<p class="p5">
<span class="s2">Opt. P. N.</span><span> od oca D. i majke T. rodjene P. rodjen 14.10.19...godine u Cetinju, gdje i prebiva, državljanin CG, nezaposlen, neoženjen, pismen, sa završenom Srednjom turističkom školom, vojsku nije služio, srednjeg imovnog stanja, neosudjivan</span>
</p>
<p class="p5"></p>
<p class="p5"></p>
<p class="p4">
<span class="s1">K r i v i  s u :</span>
</p>
<p class="p5"></p>
<p class="p5">
<span class="s2">Što su:</span>
</p>
<p class="p5"></p>
<p class="p5">
<span>Dana 28.maja 2011.godine, oko 00,10 časova,u bašti kafe bara "Pub klub", lociranog u Njegoševoj ulici, u Cetinju, vršenjem nasilja prema ošt. mldb. </span><span class="s3">D.</span><span> M. i A. M. obojica iz Cetinja, ugrozili spokojstvo gradjana i remetili javni red i mir, na način što je opt. P. N. ošt. mldb. D. M. uputio riječi sadržine: "Gledaš li ti to mene", a kada mu je oštećeni odgovorio da ga ne gleda, prišao mu je okr. P. I., koji mu je tvrdim predmetom koji je imao u rukama, zadao više udaraca u predjelu glave i ledja, pri tom nanoseći oštećenom mldb. D. M. laku tjelesnu povredu u vidu rane razderotine glave - potiljka desno, da bi zatim opt. P. N., prišao ošt. A. M. i zadao mu više udaraca stisnutim pesnicama u predjelu glave, kao i jedan udarac nogom u predjelu stomaka, od kojih je ošt. A. M. pao na tlo, te mu tako nanio laku tjelesnu povredu u vidu otekline lijevog dijela čela, rana oguljotina desnog članka i desnog lakta promjera 1 cm2, sa prisutnim bolnim abdomenom na palpaciju,</span>
</p>
<p class="p5">
<span> </span>
</p>
<p class="p6">
<span class="s4">-​&nbsp;</span><span>čime su izvršili krivično djelo nasilničko ponašanje iz čl. 399. Krivičnog zakonika</span>
</p>
<p class="p5"></p>
<p class="p5">
<span class="s2">-pa sud opt. P. I.</span><span> primjenom citiranog zakonskog propisa, te primjenom članova 4, 5, 13, 15, 32, 33, 36, 42, 45,46,51, Krivičnog zakonika i članova 226-229, 239 i 374. ZKP-a,</span>
</p>
<p class="p5"></p>
<p class="p5">
<span>                                          </span>
</p>
<p class="p5">
<span>                                                          </span><span class="s1">O S U Đ U J E</span>
</p>
<p class="p7"></p>
<p class="p7"></p>
<p class="p5">
<span class="s2">	Na kaznu zatvora u trajanju od 30 dana  </span><span>u koju im se ima uračunati vrijeme lišenja slobode od 31.05.2011.godine, od 09,00 časova do 01.06.2011.godine., do 11,30 časova, dok preostali dio kazne </span><span class="s1"> </span><span>ima izdržati po pravosnažnosti ove presude,</span>
</p>
<p class="p5"></p>
<p class="p8">
<span class="s2">Dok Sud optuženom P. N.</span><span> primjenom citiranih zakonskih propisa i primjenom čl. 4, 5, 13,15, 42,.45,46, 52, 53, 54 KZ -a i čl. 226 – 229,239 i 374 ZKP-a izriče</span>
</p>
<p class="p8"></p>
<p class="p9">
<span class="s1">USLOVNU  OSUDU</span>
</p>
<p class="p8"></p>
<p class="p8">
<span>Kojom optuženom </span><span class="s2">P. N.</span><span>  utvrdjuje kaznu zatvora u trajanju od trideset (30) dana  i istovremeno odredjuje da se navedena kazna neće izvršiti ukoliko optuženi u vremenskom periodu od jedne godine od  dana pravosnažnosti presude ne počini novo krivično djelo .</span>
</p>
<p class="p8">
<span>	</span>
</p>
<p class="p8">
<span>Obavezuju se optuženi P. I. i P. N. da na ime troškova krivičnog postupka uplate iznos od po 93,62 eura, te na ime paušala iznos od po  30,00 eura, na blagajni ovog suda u roku od 15 dana po pravosnažnosti presude  pod prijetnjom prinudnog izvršenja. </span>
</p>
<p class="p8"></p>
<p class="p8">
<span> Ošt. D. M. i A. M. se radi ostvarivanja svog imovinsko-pravnog zahtjeva upućuju na redovnu parnicu.</span>
</p>
<p class="p5"></p>
<p class="p5"></p>
<p class="p9">
<span class="s1">O b r a z l o ž e nj e</span>
</p>
<p class="p9"></p>
<p class="p9"></p>
<p class="p8">
<span class="s2">Osnovno državno tužilaštvo,</span><span> u Cetinju podignutom optužnicom Kt.br.131/11od 22.07.2011. godine opt. P. I.u i P. N. oba iz Cetinja,stavilo je na teret izvršenje krivičnog djela nasilničko ponašanje iz čl. 399. Krivičnog zakonika.</span>
</p>
<p class="p8"></p>
<p class="p8">
<span>Prvostepena presuda je rješenjem Višeg suda u Podgorici Kž.br.236/2012 od 02.03.2012.godine ukinuta i predmet je vraćen ovom sudu na ponovni postupak i odlučivanje.</span>
</p>
<p class="p8"></p>
<p class="p8">
<span>Shodno ukidnim razlozima sadržanim u odluci Višeg suda u Podgorici ovaj sud je zakazao glavni pretres na kojem je  u završnoj riječi zastupnica optužbe ostala pri podignutoj  optužnici i zatražila od suda da opt. P. I. i P. N. oglasi krivim za predmetno krivično djelo i  osudi po zakonu.</span>
</p>
<p class="p8"></p>
<p class="p8"></p>
<p class="p8">
<span class="s2">Opt. P. I. </span><span>u svojoj odbrani je istakao da se dana 28.05.2011. godine, oko 00,10 časova nalazio u ugostiteljskom objektu "Pab klub" koji je lociran u ul. Njegoševoj u Cetinju,  zajedno sa svojim bratom od strica P. N. gdje su svratili sa namjerom da popiju piće. Nakon što su ušli u ugostiteljski objakat vrlo kratko su se zadržali i nijesu pili piće, već su odlučili da pođu u drugi kafić sa namjerom da tamo popiju piće. Izašao je prvi iz lokala i pošao kroz baštu prema Njegoševoj ulici, dok je N. išao iza njega. U jednom trenutku kada se okrenuo da vidi gdje je N. vidio je da je došlo do gužve za jednim stolom u bašti kod kojeg je N. stajao. Primijetio je da je N. sa ledja udario jedan njemu nepoznati momak koji je bio za tim stolom, ali se nije mogao tačno izjasniti gdje ga je udario, a dok se N. okrenuo prema drugom momku, koji je tada ustao po njegovoj procjeni takodje sa namjerom da se svajda sa N. on je u tom trenutku prišao i kako je imao jednu malu torbicu u rukama u kojoj su se nalazili mobilni telefon, ključevi i novčanik on je tom torbicom tog momka udario u predjelu glave, tačnije prednjeg dijela glave, tako da je isti od tog udarca pao preko stolice, a zatim je oborio i sto i pao u baštu lokala. Kako mu je iz torbice ispao mobilni telefon savio se da ga pokupi i tada je prišao veći broj lica, njemu nepoznatih ,tako da su tada on i N. napustili baštu lokala. Tom prilikom nije čuo da je P. N. upućivao bilo kakve riječi licima koja su tu sjedjela, jer kako je i naveo išao je ispred njega i nije mu poznat razlog zbog čega je došlo do te svadje. Žao mu je zbog svega što se desilo, a posebno što je saznao kasnije da se radi o jednom licu koje je maloljetno, tako da se osjeća vrlo neprijatno zbog čitave situacije. Nije mu poznato ime i prezime momka kojeg je udario. Dodao je da je mldb.D. M. udario jedanput ,ali da je kožna torbica oivičena možda sa bakrom, tj. uglavnom se radilo o mekom metalu.Izrazio je žaljenje zbog svog ponašanja,te naveo da moli sud da posebno ima u vidu da izdržava maloljetnu djecu ,pa da ga što blaže kazni.</span>
</p>
<p class="p5"></p>
<p class="p5">
<span class="s2">Opt. P. N. </span><span>u svojoj odbrani je istakao da se dana 28.05.2011. godine, oko 00,10 časova nalazio u ugostiteljskom objektu "Pab klub" koji je lociran u ul. Njegoševoj u Cetinju,  zajedno sa svojim bratom  od strica P. I. gdje su svatili sa namjerom da popiju piće. Prilikom ulaska u ugostiteljski objekat i prolazeći kroz baštu istog koja je bila prilično popunjena gostima, čuo je da mu je jedan mladji momak, kojeg ne poznaje nešto dobacio. Nije se na to osvrnuo, kao ni njegov brat I., već su ušli u lokal, ali samim ulaskom u lokal vidjeli su da je muzika ugašena, tako da nijesu htjeli da se tu zadržavaju, već su izašli ponovo iz unutrašnjosti lokala u baštu, sa namjerom da idu kući. I. je išao ispred njega , dok je on bio iza njega, a prolazeći ponovo pred stola za kojim je sjedio taj momak i drug mu, isti mu se obratio riječima: "gledaš li ti to mene", našto mu je začudjeno odgovorio "ne, nemam razloga nikakvoga da te gledam". Za to vrijeme I. nije čuo ove riječi, jer se bio udaljio, dok je ovaj momak i dalje njemu upućivao neke riječi, koje nije razumio, tako da mu je prišao da bi ga bolje čuo, kada je njegov drug koji je sjedio za istim stolom, a kojem je bio okrenut ledjima, ga udario stisnutom pesnicom u predjlu vrata i ramena. Okrenuo se u njegovom pravcu i udario ga otvorenom šakom u predjelu lica dva puta. Tada ga momak sa kojim je prethodno razgovarao  uhvatio rukom za kragnu dukserice kada je prišao i njegov brat I. koji je bio udaljen od njih, da bi spriječio dalji sukob i ovog momka je udario torbicom koju je držao u ruci u predjelu glave. Vidio je da je taj momak pao u baštu lokala preko nekih stolica. Sami dogadjaj je veom kratko trajao i dalji sukob su spriječili gosti koji su se tu nalazili, a on i I. su nakon toga otišli do drugog lokala gdje su pili piće i otišli kućama. Ističe da je kasnije saznao da se radi o licima D. M. i A. M. Izrazio je žaljenje zbog svega što se desilo, ali da on nije taj izazvao fizički sukob, već D. a takodje mu nije poznat razlog takvog njegovog ponašanja. Ostao je pri tvrdnji  da A. M. nije udario stisnutom pesnicom u predjelu glave, već dva puta otvorenom šakom u predjelu lica. Izrazio je žaljenje zbog svog ponašanja i pokazao spremnost da se više ne pojavljuje kao izvršilac krivičnih djela.</span>
</p>
<p class="p5"></p>
<p class="p5">
<span>Radi razrješenja ove krivičnopravne stvari Sud je u dokaznom postupku na glavnom pretresu proveo dokaze:na saglasan predlog stranaka umjesto neposrednog saslušanja  oštećenih D. M. i  A. M. te sudskog vještaka medicinske struke dr. R. S. pročitao njihove iskaze date na zapisniku od 28.11.2011.godine,pročitao nalaz i mišljenje sudskog vještaka medicinske struke dr. R. S. dat na zapisniku pred istražnim sudijom ovog suda, posl. br. Ki. 24/11 od 20.06.2011.godine , sa pratećom medicinskom dokumentacijom u spisima predmeta,o vrsti i težini tjelesnih povreda za oštećene D. M. i A. M. izvještaj UP Ispostave Cetinje br.20-02-245-2270 od 23.06.2011.godine iz kaznene evidencije za opt. P. N. i br. 29-245/11-24668/2-3930 od 30.09.2011.godine  za opt. P. I..</span>
</p>
<p class="p5"></p>
<p class="p8">
<span class="s2">Ošt. D. M.</span><span> u svom iskazu je naveo da se  dana 28.05.2011. godine, oko 00,10 časova nalazio u ugostiteljskom objektu "Pab klub" koji je lociran u ul. Njegoševoj u Cetinju,  zajedno sa svojim drugom A. M. a sjedjeli su u bašti lokala za jednim stolom gdje su ispijali piće. U jednom trenutku za njihovim stolom prišla su  dva nepoznata momka koja su došla iz unutrašnjosti lokala, jedan je bio mladji ,a jedan stariji. Mladji momak mu se obratio riječima "Gledaš li ti to mene", našta mu je odgovorio "ne, jer te prvi put u životu vidim", da bi u tom trenutku njemu prišao drugi momak stariji po godinama koji mu je zadao jedan udarac u predjelu glave, tačnije iznad desnog uha, sa nekim njemu nepoznatim predmetom koji je držao u ruci, a zatim mu i više udaraca istim predmetom u predjelu ledja. Nakon primljenih udaraca je pokušao da se zaštiti rukama na način što je čučnuo, a momka su od njega sklonili prisutni gosti lokala koji su njemu nepoznati kako bi spriječili dalji napad. Osjetio je jak bol u predjelu glave ,a i krvario je takodje iz tog dijela glave, tako da su ga prisutni gosti lokala, tj. dvije ženske osobe koje ne poznaje odvele u Hitnu službu gdje mu je ukazana prva pomoć, nakon čega je poveden na odjeljenje Hirurgije OB "Danilo I" gdje je zadržan radi daljeg liječenja. Događaj se  veoma brzo odigrao , jedno lice je  bilo mladje, preko 25godina, dok je drugi imao  preko 30 godina i prvi put ih je u životu vidio. Dana 28.05.2011. godine, putem mobilnog telefona kontaktirao ga je P. D. otac P. N. sa namjerom da se pomire kako se nebi ponovila ovakva ili slična situacija, tako da je nakon ovog razgovora siguran da su ga napali njegov sin P. N. i N. rodjak P. I.. Navodi da ni on, ni njegov drug A. M. N. ni I.  nijesu zadali nikakve udarce. Ističe da mu niko od prisutnih lica u bašti lokala nije bio poznat. Dodaje da je mladji momak P. N. zadao više udraca po glavi njegovom drugu A. M. ali se ne može izjasniti da li stisnutom pesnicom ili otvorenom šakom. On lično je u predjelu glave zadobio jedan udarac, a u predjelu ledja više, a nije mu poznat razlog što su napadnuti, odn. da postoji bilo koji motiv, jer ista lica ranije nije ni poznavao, a nije tačno da je dobacivao bilo kome navedene noći.</span>
</p>
<p class="p5">
<span>Pridružio se krivičnom gonjenju protiv optuženih i postavio je odštetni zahtjev. </span>
</p>
<p class="p5"></p>
<p class="p5">
<span class="s2">Ošt. A. M.  </span><span>svom iskazu je naveo</span><span class="s2">,</span><span> da se dana 28.05.2011. godine, oko 00,10 časova nalazio sa svojim drugom D. M. u ugostiteljskom objektu "Pab klub" koji je lociran u ul. Njegoševoj u Cetinju i zajedno za stolom su ispijali piće. U jednom trenutku za njihov sto prišao je njemu nepoznati momak i obratio se njegovom drugu  M. riječima: "Gledaš li ti to mene", našto mu je on zbunjeno odgovorio "ne". Potom je prišao drugi njemu nepoznati momak malo stariji pomjerio ovog prvog , a potom stisnutom pesnicom udario njegovog druga M. nekoliko puta po glavi, ali istovremeno je ovaj mladji njemu zadao udarac po glavi stisnutom pesnicom i prilikom pada još dva udarca i to nogom ga je udario u predjelu stomaka, a drugi udarac mu je zadao stisnutom pesnicom u predjelu brade. Nakon toga pozvao je svog oca telefonom i ovaj ga je odveo u Hitnu službu gdje mu je ukazana prva pomoć. Nije se mogao izjasniti sa sigurnošću o identitetu lica koja bi mogla da posvjedoče o tom dogadjaju. Pridružio se krivičnom gonjenju protiv optuženih i postavio je odštetni zahtjev. </span>
</p>
<p class="p5"></p>
<p class="p5">
<span>I</span><span class="s2">z nalaza i mišljenja sudskog vještaka med.struke dr. R. S.</span><span> dat na zapisniku pred Istražnim sudijom posl.br. Ki. 24/11 od 20.06.2011.godine, sa pratećom med.dokumentacijom u spisima predmeta o vrsti i težini tjelesnih povreda za ošt. D. M. i A. M. proizilazi da je nakon pregleda ošt. D. M. dana 28.05.2011.godine ljekar OB Cetinje postavio dijagnozu :razderotina glave -potiljka desno,koja povreda po mišljenju vještaka je nanešena zamahnutom tupom silom(udarac drvenom ili metalnom šipkom),dok oštećeni nije vidio čime je udaren obzirom da mu je udarac nanesen sa leđa,a nije gubio svijest i sjeća se događaja,tj.radi se o lakoj tjelesnoj povredi,dok iz izvještaja ljekara HMP Cetinje se vidi da je dana 28.05.2011.godine pregledan  A. M. kada je konstatovana povreda u vidu oteklina čela lijevo,oguljotina desnog članka i desnog lakta promjera 1 cm 2 ,da je abdomen bolan na palpaciju,koje povrede su po mišljenju vještaka nastale udarcima zamahnute tupe sile -stisnute pesnice ,a radi se o lakoj tjelesnoj povredi.</span>
</p>
<p class="p5"></p>
<p class="p8">
<span class="s2">Neposredno na glavnom pretresu</span><span> dana 28.11.2011.godine vještak medicinske struke - dr. R. S. je pojasnio da povreda koja je nanesena ošt. D.M. je nanesena udarcem tupe zamahnute sile i vjerovatno je uzrokovana sa više udaraca, ali se ne može ni isključiti da je nanesena samo jednim udarcem tupe zamahnute sile. Sama povreda može biti nanijeta i stisnutom pesnicom, mada je mnogo veća vjerovatnoća da je udarac nanesen zamahnutim tupim predmetom (metalna ili drvena šipka). Povreda kod D.M. nije mogla nastati padom i udarcem glavom na tom predjelu o podu, jer se radi o kosmatom dijelu glave, jer ta lokalizacija bi prilikom pada na glavu prouzrokovala i frakturu kosti.</span>
</p>
<p class="p8">
<span>  Povrede kod A. M. su nastale višestrukim udarcima zamahnute tupe sile obzirom da se nalaze povrede na raznim loklizacijama tijela.  Najvjerovatnije se radi o udarcima stisnutom pesnicom, nogom, kao i povlačenjem po podlozi (rvanje).</span>
</p>
<p class="p7"></p>
<p class="p5">
<span class="s2">Iz izvještaja Uprave policije – Ispostave Cetinje,</span><span> br. 20-02-245-2270 od 23.06.2011.godine,</span><span class="s2">  </span><span>za okr. P. N. </span><span class="s2"> </span><span>iz KE utvrdjuje se da isti nije osuđivan.</span>
</p>
<p class="p5"></p>
<p class="p5">
<span class="s2">Iz izvještaja Uprave policije – Područne jednice Podgorica,</span><span> br. 29-245711-24668/2-3930 od 30.09.2011.godine, </span><span class="s2">  </span><span>za okr. P. I.,</span><span class="s2"> </span><span>iz KE utvrdjuje se da je  isti osudjivan i to: </span>
</p>
<p class="p5"></p>
<p class="p8">
<span class="s5">Na osnovu rezultata cjelokupnog postupka i ocjene svih provedenih dokaza, kako pojedinačno, tako i dovođenjem istih u međusobnu vezu, u ovom postupku je nedvosmisleno utvrđeno da su opt. P. I. i P. N. izvršili krivično djelo nasilničko ponašanje iz čl.399. KZ-a .</span>
</p>
<p class="p8"></p>
<p class="p5">
<span class="s5">Dakle, na osnovu činjenične građe proistekle iz ovog postupka nedvosmisleno je utvrđeno da su optuženi</span><span> dana 28.maja 2011.godine, oko 00,10 časova,u bašti kafe bara "Pub klub", lociranog u Njegoševoj ulici, u Cetinju, vršenjem nasilja prema ošt. mldb. D. M. i A. M. obojica iz Cetinja, ugrozili spokojstvo gradjana i remetili javni red i mir, na način što je opt. P. N. ošt. mldb. D. M. uputio riječi sadržine: "Gledaš li ti to mene", a kada mu je oštećeni odgovorio da ga ne gleda, prišao mu je opt. P. I., koji mu je tvrdim predmetom a koji je imao u rukama, zadao više udaraca u predjelu glave i ledja, pri tom nanoseći oštećenom mldb. D. M. laku tjelesnu povredu u vidu rane razderotine glave - potiljka desno, da bi zatim opt. P. N. prišao ošt. A. M. i zadao mu više udaraca stisnutim pesnicama u predjelu glave, kao i jedan udarac nogom u predjelu stomaka, od kojih je ošt. A. M. pao na tlo, te mu tako nanio laku tjelesnu povredu u vidu otekline lijevog dijela čela, rana oguljotina desnog članka desnog lakta promjera 1 cm2, sa prisutnim bolnim abdomenom na palpaciju.</span>
</p>
<p class="p5"></p>
<p class="p8">
<span class="s5">Krivično djelo nasilničko ponašanje iz čl.399. KZ-a čini onaj ko grubim vrijedjanjem ili zlostavljanjem drugog, vršenjem nasilja prema drugom, izazivanjem tuče ili drskim ili bezobzirnim ponašanjem ugrozi spokojstvo gradjana ili remeti javni red i mir, ukoliko je to izvršeno u grupi ili je nekom licu nanesena laka tjelesna povreda ili je došlo do teškog ponižavanja gradjana. Optuženi P. I. i P. N. su ničim izazvani vršili nasilje&nbsp; prema drugom, prema oštećenim D. M. i A. M. kojom prilikom su  ugrozili spokojstvo gradjana i remetili javni red i mir pri čemu&nbsp; je oštećenim nanijeta i laka tjelesna povreda. U konkretnom slučaju, a kako je to činjenično utvrdjeno, optuženi su  ničim izazvan na javnom mjestu u kafe baru ,gdje bio prisutan veći broj lica ,koji su spriječili dalje vršenje nemotivisanog nasilja opt.prema oštećenim,te pružili pomoć oštećenom D. prišli oštećenim, kada su izvršili napad na tjelesni integritet oštećenih na već utvrđeni način. Takvo njihovo ponašanje imalo je elemente vršenja nasilja prema drugom, i njime je ugroženo spokojsto gradjana i remećen je javni red i mir, a pri tom je oštećenim nanijeta laka tjelesna povreda. </span>
</p>
<p class="p8"></p>
<p class="p8">
<span>Dakle,u ovakvim se radnjama optuženih P. I. i P. N. koje se sastoje u vršenju nasilja iako nijesu bili ničim izazvani, te u nastupjeloj posledici ugrožavanju spokojstva građana i remećenju javnog reda i mira, kao i  u nanošenju lakih tjelesnih povreda oštećenim, stiču se sva subjektivna i objektivna obilježja bića konkretnog krivičnog djela nasilničko ponašanje iz čl.399.KZ-a, pri čemu je sud utvrđujući subjektivni odnos istih prema izvršenom djelu utvrdio da  su isti  bili svjesni svog djela , njegovih obilježja i htjeli  njegovo izvršenje tj. postupali su umišljajno,što je dokazni postupak nedvosmisleno pokazao.</span>
</p>
<p class="p7"></p>
<p class="p8">
<span class="s5">Sve naprijed navedene činjenice utvrdjene su iz dokaza provedenih na glavnom pretresu, a prije svega iskaza ošt. D. M. i A. M. u sklopu sa nalazom i mišljenjem sudskog vjestaka medicinske struke dr. R.S. njegovom pojašnjenju na glavnom pretresu o načinu i mehanizmu nastanka tjelesnih povreda kod oštećenih,odn.isti potvrđuje navode oštećenih o načinu na koji su zadobili povrede naznačenog dana ,tj.vještak je naveo da je povreda</span><span> ošt. D.M. nanesena udarcem tupe zamahnute sile i vjerovatno je uzrokovana sa više udaraca, ali se ne može ni isključiti da je nanešena samo jednim udarcem tupe zamahnute sile. Sama povreda može biti nanijeta i stisnutom pesnicom, mada je mnogo veća vjerovatnoća da je udarac nanesen zamahnutim tupim predmetom (metalna ili drvena šipka). Povreda kod D.M. nije mogla nastati padom i udarcem glavom na tom predjelu o podu, jer se radi o kosmatom dijelu glave, jer ta lokalizacija bi prilikom pada na glavu prouzrokovala i frakturu kosti,te da su  povrede kod A. M. nastale višestrukim udarcima zamahnute tupe sile, obzirom da se nalaze povrede na raznim loklizacijama tijela.  Najvjerovatnije se radi o udarcima stisnutom pesnicom, nogom, kao i povlačenjem po podlozi (rvanje).</span>
</p>
<p class="p8">
<span class="s5">Za napomenuti je da je sud cjenio nalaz i mišljenje vještaka odn.dato pojašnjenje kao jasno i objektivno,zasnovano na pravilima struke i nauke,a na koji stranke nijesu imale prigovora.   </span>
</p>
<p class="p8">
<span class="s5">Predmetom posebne ocjene bila je odbrana optuženih koji negiraju izvršenje predmetnog krivičnog djela,a koje je sud,kao neubjedljive i nelogične odbacio cjeneći ih kao usmjerene na izbjegavanje krivičnopravne odgovornosti, jer isti odgovornost za vlastite radnje žele pripisati ošt., dok je provedeni dokazni postupak nedvosmisleno ukazao da su oni ti koji su ničim izazvani ponašanjem oštećenih prouzrokovali incidentnu situaciju ,tj.koji su se našli u ulozi napadača, jer isti niti jednog dokaza nemaju za svoje tvrdnje da su oni ti koji su napadnuti od strane oštećenih,a pritom je i njihova odbrana o načinu nanošenja povreda opovrguta ne samo iskazima oštećenih nego i nalazom i mišljenjem sudskog vještaka medicinske struke i njegovim pojašnjenjima datim na glavnom pretresu. </span>
</p>
<p class="p5">
<span>Sud je prilikom odlučivanja o vrsti i visini kazne koju će izreći optuženom,P. I. cijenio okolnosti predvidjenje članom 42.Krivičnog zakonika,pa je od olakšavajućih okolnosti na strani optuženog P. I. našao da se radi o porodičnom čovjeku-oženjen,otac troje mldb.djece, nezaposlenom licu, dok je od otežavajućih okolnosti cijenio njegovu raniju osudjivanost,dok otežavajućih okolnosti na njegovoj strani van bitnih obilježja krivičnog djela u pitanju nije bilo,  pa je cijeneći tako utvrdjene okolnosti,a prevashodno imajući u vidu svrhu kažnjavanja prema optuženom primijenio institut ublaženja kazne shodno čl.45 i 46. KZ-a smatrajući ove okolnosti osobito olakšavajućim,sa razloga što je opt. P. I. otac troje maloljetne djece o kojima mora da se stara,da je u pregovorima za posao kako egzistencija njegove porododice nebi bila dovedena u pitanje, te je istom izrekao kaznu zatvora u trajanju od 30 dana ispod zakonskog minimuma od šest mjeseci uz uvjerenje suda da će se i tako ublaženom kaznom postići svrha kažnjavanja predvidjena čl.32.KZ-a, a time i opšta svrha propisivanja i izricanja krivičnih sankcija iz čl.4.KZ-a bez obzira na njegovu raniju osuđivanost .</span>
</p>
<p class="p5">
<span>Shodno čl. 51. Krivičnog zakonika optuženom   se ima u izrečenu kaznu uračunati vrijeme lišenja slobode  od 31.05.2011.godine od 09,00 časova do 01.06.2011.godine do 11,30 časova, dok preostali dio kazne </span><span class="s1"> </span><span>ima izdržati po pravosnažnosti ove presude.</span>
</p>
<p class="p5"></p>
<p class="p8">
<span>Prilikom odmjeravanja vrste i visine krivične sankcije koju će Sud izreći opt. P. N. cijenjene su okolnosti iz čl. 42. KZ -a, pa je sud od olakšavajućih okolnosti našao da se radi o mladoj osobi neporočnog načina života,njegovo držanje nakon izvršenog krivičnog djela, tj.spremnost da neutrališe negativne efekte djela i da više ne ulazi u incidentne situacije,dok otežavajućih okolnosti na njegovoj strani van bitnih obilježja krivičnog djela u pitanju nije bilo, pa je istom primjenom čl. 45 i 46. KZ -a - instituta ublaženja kazne, ove okolnosti smatrao osobito olakšavajućim i utvrdio mu kaznu u trajanju od trideset dana zatvora ispod zakonskog minimuma od šest mjeseci zatvora predviđenog za izvršenje ovog krivičnog djela uz uvjerenje suda da će se u konkretnom slučaju i sa tako ublaženom kaznom postići svrha kažnjavanja i istovremeno našao da su ispunjeni uslovi iz čl. 53 i 54 KZ-a, za izricanje uslovne osude, pa je istom izrekao uslovnu osudu kao posebnu vrstu krivične sankcije odmjerivši je kao u izreci, uz uvjerenje suda da će se u konkretnom slučaju, a uzimajući u obzir ličnost počinioca, odnos prema žrtvama krivičnog djela, i sa tako utvrdjenom kaznom, postići svrha njenog izricanja predvidjena čl. 52. KZ-a. </span>
</p>
<p class="p5">
<span>Posebno je sud prilikom primjene instituta ublaženja kazne i izricanja uslovne osude imao u vidu ličnost učinioca, jer je mišljenja da izvršenje krivičnog djela prije predstavlja slučajnu epizodu u njegovom životu, nego što je pak</span><span class="s6"> rezultat njegovog asocijalnog načina života</span><span>,a posebno  je uzeo u obzir ponašanje optuženog nakon učinjenog krivičnog djela, odn.što je isti izrazio spremnost da se ubuduće kloni incidentnih situacija.</span>
</p>
<p class="p8">
<span>Optuženi P. I. i P. N. su obavezani  shodno čl.226-229 ZKP-a da na ime troškova krivičnog postupka na blagajni ovog suda u roku od 15 dana po pravosnažnosti presude, uplate ukupni iznos od  po 93,62 eura,i to  iznos na ime nagrade braniocu po službenoj dužnosti V. V. adv.iz Cetinja,(93,75 eura)i na ime nagrade i naknade troškova sudskom vještaku medicinske  struke -R. dr.S. (93,50 eura), te na ime paušala iznos od po 30,00 eura, a koji iznos je sud odmjerio imajući u vidu konkretan slučaj, trajanje postupka i imovne prilike optuženih.</span>
</p>
<p class="p8">
<span>Shodno čl.239.Zakonika o krivičnom postupku oštećeni su radi ostvarenja svog imovinskopravnog zahtjeva upućeni na redovnu parnicu.</span>
</p>
<p class="p8"></p>
<p class="p5">
<span>Sa izloženog ,a shodno  čl.374.ZKP-a,odlučeno je kao u izreci.</span>
</p>
<p class="p5"></p>
<p class="p9">
<span class="s1">OSNOVNI SUD U CETINJU</span>
</p>
<p class="p9">
<span>Dana 17.04.2012.godine</span>
</p>
<p class="p5"></p>
<p class="p5"></p>
<p class="p5">
<span class="s1">Zapisničar, 					                                      S u d i j a</span>
</p>
<p class="p5">
<span class="s2">Olga Lipovina 					                    Marija Ćupić s.r.</span>
</p>
<p class="p5"></p>
<p class="p5">
<span class="s1">PRAVNA POUKA</span><span>:</span>
</p>
<p class="p5">
<span>Protiv ove presude može se izjaviti žalba u </span>
</p>
<p class="p5">
<span>roku od 15 dana  od dana prijema Višem sudu </span>
</p>
<p class="p5">
<span>u Podgorici a preko ovog Suda.</span>
</p>


</body>
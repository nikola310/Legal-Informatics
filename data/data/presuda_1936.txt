&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>Posl.br.K. 140/08</strong><br>
<strong>U IME NARODA!</strong><br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
<strong>Osnovni sud u Kotoru</strong>, kao nadležni prvostepeni krivični sud, u vijeću sastavljenom od Predsjednika vijeća-sudije Momirke Marović i članova vijeća-sudija porotnika Mršulja Petra i Guberinić Dragomira uz učešće zapisničara Ane Marije Petković, u predmetu protiv okrivljenog <strong>B.B.</strong> zbog krivičnog djela napada na službeno lice u vršenju službene dužnosti iz čl. 376 stav 3. u vezi stava 1 Krivičnog zakonika i protiv okrivljnenog <strong>V.M.</strong> zbog krivičnog djela teške tjelesne povrede iz člana 151. stav 1. Krivičnog zakonika, koji se vodi po optužnici ODT Kotor, Kt. br. 337/06 od 15.03.2008 godine, nakon održanog glavnog i javnog pretresa dana 09.12.2010 godine, u &nbsp;prisustvu okrivljenih i zamjenika ODT Kotor Jovanke Čizmović, donio je i javno objavio istog dana sledeću:<br>
&nbsp;<br>
<strong>P R E S U D U</strong><br>
&nbsp;<br>
<strong>1.Okrivljeni B.B.</strong> od oca R. i majke M. rodjene V., rođen ......... godine u P., stalno nastanjen u P., ulica ......... br. ......, državljanin Crne Gore, student, neoženjen, bez djece, sa završenom srednjom školom, vojni rok nije služio, srednjeg imovnog stanja imovnog stanja, neosuđivan, protiv kojeg se ne vodi postupak za drugo krivično djelo,&nbsp;<br>
&nbsp;<br>
<strong>2.Okrivljeni V.M.</strong> od oca V. i majke V. rođene Z., rođen ............&nbsp; godine u B.P., stalno nastanjen u B.P., ........, ............, državljanin CG, oženjen, otac jednog djeteta, sa završenom višom školom, vojni rok nije služio, srednjeg imovnog stanja, neosuđivan, protiv kojeg se ne vodi postupak za drugo krivično djelo<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong><em>K&nbsp; r i v i&nbsp;&nbsp; s u</em></strong><br>
<h1>
	<strong><em>Što su</em></strong></h1>
&nbsp;<br>
<h1>
	<strong>&nbsp;I</strong></h1>
<h1>
	&nbsp;</h1>
<h1>
	<strong>OKR. B.B.</strong></h1>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;Dana 30.06.2006. godine, oko 03,00 časova, u B., na raskrsnici kod stare autobuske stanice u Ul. S.o., napao službeno lice – policajca V.M. u vršenju poslova javne bezbjednosti – privodjenja osumnjičenog i R.V. zbog neposjedovanja ličnih dokumenata, na način što je u trenutku kada je&nbsp; oštećeni V. radi utvrđivanja identiteta od istih zatražio na uvid Lične karte obratio se povišenim tonom «šta će nam lične karte, đe to piše da treba da ih nosimo» i nastavio kretanje u pravcu cafe bara «T.», pa kada ga je oštećeni V. uhvatio za ruku istom se obratio riječima «ti ćeš da me preivedeš, hadje marš odavde» nakon čega ga je otvorenom šakom lijeve ruke udario u predjelu desnog ramena, a potom nogom u predjelu članka, istovremeno ga čupajući za dijelove uniforme, nakon čega je oštećeni V. uz pomoć OSL F. I. uspio da savlada aktivan otpor okrivljenog i istog priveo u OB B.,<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; - čime je učinio krivično djelo napad na službeno lice u vršenju službene dužnosti iz čl.376. st. 3. u vezi st. 1.&nbsp; Krivičnog zakonika.<br>
<h1>
	<strong>II</strong></h1>
<h1>
	&nbsp;</h1>
<h1>
	<strong>OKR. V.M.</strong></h1>
&nbsp;<br>
Dana 30.06.2006. godine, oko 03,00 časova u B., kao službeno lice u vršenju službe prilikom privođenja oštećenog B.B. i R.V. zbog neposjedovanja ličnih dokumenata, teško tjelesno povrijedio oštećenog B., na način što je zajedno sa kolegom F.&nbsp; prišao oštećenom i zatražio na uvid lične karte, pa kada mu je oštećeni odgovorio «Šta će nam lične karte, đe to piše da treba da ih nosimo?», i udaljio se u pravcu caffe bara «T.», prišao mu u namjeri da savlada aktivan otpor pri kojem je B. pao na zemlju, nakon čega ga je okrivljeni V. dok je ležao na zemlji, teško tjelesno povrijedio udarajući ga nekoliko puta palicom u predjelu glave i tijela - nogu, kojom prilikom mu je nanio tešku tjelesnu povredu u vidu preloma donjeg članka palca desnog stopala sa otokom palca, krvnog podliva kože u predjelu desne potkoljenice sa oguljotinama, krvnog podliva kože u predjelu lijeve podlaktice, krvnog podliva kože u lijevom zaušnom predjelu, ogrebotine kože u desnom zaušnom predjelu i krvnom podlivu ože u predjelu leđa,<br>
&nbsp;<br>
- čime je učinio krivično djelo teške tjelesne povrede iz čl. 151.st.1.&nbsp; Krivičnog zakonika<br>
&nbsp;<br>
Sud okrivljenima B.B. i V.M. na osnovu naprijed navedenenih krivičnopravnih odredbi i čl. 3, 5, 8, 13, 15, 36, 42, 45, 46, 52, 53. i 54. KZ i čl.&nbsp; 358 i 364. ZKP i z r i č e<br>
&nbsp;<br>
<strong>USLOVNU OSUDU</strong><br>
&nbsp;<br>
Kojom im utvrđuje kazne zatvora u trajanju od po četiri mjeseca i istovremeno određuje da se kazne neće izvršiti ukoliko okrivljeni za vrijeme od jedne godine i šest mjeseci od dana pravosnažnosti presude ne učini novo krivično djelo.<br>
&nbsp;<br>
Dužni su okrivljeni na ime sudskog paušala uplatiti iznos od po 55,00 eura i na ime troškova krivičnog postupka solidarno iznos od 144,00 eura u roku od 15 dana od dana pravosnažnosti presude, na žiro račun Osnovnog suda Kotor br. 832-16-52 i dokaz o uplati dostaviti ovom sudu s pozivom na br. K. 140/08.<br>
&nbsp;<br>
<strong><em>O b r a z l o ž e nj e</em></strong><br>
&nbsp;<br>
ODT iz Kotora je podnio ovom sudu optužnicu protiv okrivljenog B.B. zbog krivičnog djela napada na službeno lice u vršenju službene dužnosti iz čl.376 stav 3 u vezi stava 1 Krivičnog zakonika i protiv okrivljnenog V.M. zbog krivičnog djela teške tjelesne povrede iz člana 151 stav 1 Krivičnog zakonika.<br>
&nbsp;<br>
Postupajući po podignutoj optužnici sud je zakazao i održao glavni pretres dana 09.12.2010 godine u prisustvu zastupnika tužbe Jovanke Čizmović, zamjenika ODT Kotor, okrivljenih i svjedoka F.I. i D. A., te istog dana nakon vijećanja i glasanja donio odluku u ovoj krivičnopravnoj stvari.<br>
&nbsp;<br>
U završnoj riječi zamjenik ODT Kotor izjavila je da ostala pri podignutoj optužnici smatrajući dokazanim da su okrivljeni učinili krivična djela koja su im stavljena na teret. Predložila je da ih sud oglasi krivim i kazni po zakonu.<br>
&nbsp;<br>
U završnoj rječi okrivljeni B.B. je izjavio da protiv njega nema niti jedan dokaz te je predlažio da ga sud oslbodi od optužbe.<br>
&nbsp;<br>
U svojoj odbrani okrivljeni B.B. je naveo da se kritične večeri sa R.V. vraćao iz grada, da su krećući se ulicom S.o. u blizini stare autobuske stanice vidjeli da je polcija zasutavila vozilo V. druga. Prišli su vozilu jer je V. želio da vidi o čemu se radi i tako se V. uključio u razgovor koji je V. vodio sa V. drugom. Tada je na licu mjesta došao policajac koji je od saputnika u vozilu V. druga tražio da mu otvore gepek na šta je V. reagovao i pitao tog policajca odakle njemu pravo da vrši pretres vozila kad nije saobraćajni policajac. Policajac se obratio njemu i V. i tražio da mu daju lične karte na uvid na šta mu je on odgovorio da nema. V. ga je pitao da li mu je poznato da je u obavezi da nosi ličnu kartu a on mu je odgovorio da to na ličnoj karti ne piše. V. je rekao da ih moraju privesti radi identifikacije a što on nije ozbiljno shvatio i krenuo je da odlazi sa lica mjesta da bi nakon 5,6 metara iznenada mu prišao nepoznati momak i udario ga pesnicom u stomak, zavrnu mu ruku i oborio ga na zemlju. Zatim mu je prišao V. i udarao ga pendrekom a policajac koji ga je oborio udarao ga je nogama i rukama. Sječao se da ga je pendrekom po stopalu desne noge udario V., od kojeg udarca nije odmah osjetio bol nego ga je stopalo i cijela noga počelo boljeti kad je priveden u stanici policije. Objasnio je da nije bilo razloga da ga nepoznati momak udara i obara na zemlju jer je lice mjesta napustio normalnim hodom, nije bježao a bilo kakkvog kontakta sa V. nije imao,tako da su netačni navodi da je V. udarao rukom i nogom i uputio mu riječi navedene u zahtjevu. Pojasnio je da je kritične prilike&nbsp; na sebi imao japanke.<br>
&nbsp;<br>
U završnoj rječi okrivljeni V.M. je izjavio da ostaje kod navoda svoje odbrane.<br>
.<br>
U svojoj odbrnai okrivljeni V.M. je naveo da je kritičnog dan obavljao svoje redovne poslove u ulici Slovenksa obala sa kolegom F.I. kada su im prišla dva nepoznata lica od kojih im se jedno lice bez ikakvog razloga im se obratilo povišenim tonom govoreći " zašto su zaustavili vozilo Pežo". zatražio im je lične karte našto mu je okrivljeni B. drsko odgovorio "šta će nam lične karte,&nbsp; dje to piše da treba da ih nosimo". Pozvao je interventnu grupu da dođe i odvede u stanicu policije&nbsp; ova&nbsp; dva lica radi utvrdjivanja njihovog identiteta. Tada mu se okrilvjeni B. obratio rječima "ti ćeš da me privodiš, ajde mrš odavde", okrenuo se i krenuo prema kafe baru "T.". Upozorio ga je da stane našto B. nije reagovao pa je zajedno sa kolegom F. pošao za njima. &nbsp;Tada ga je B. udario otvorenom šakom u predjelu desnog ramena, a kad ga je krenuo privesti počeo se opirati i čupati ga za uniformu i udarati nogama u predjelu&nbsp; nogu. Da bi savladao aktivan otpor B. upotrijebio je palicu i udario ga istom nekoliko puta po ledjima i nogama i tada je B. prestao da pruža otpor. Kolega F. je B. napravio " polugu" na laktu lijeve ruke&nbsp; pa su mu stavili lisice i odveli ga u Stanicu policije. &nbsp;Te prilike priveli su i drugo lice za koje je kasnije saznao da se&nbsp; zove R.V.. Objasnio je da on B. palicom nije udarao po stopalima već po butinama i ledjima, te kada se B. žalio na povrede odveli su ga u Dom zdravlja u B. na pregled. Naveo je da ne postoji mogućnost da se udarcem palice koju je kritične prilike upotrijebio slomi samo jedan prst, već bi se usled tog udarca moglo slomiti samo čitavo stopalo a ne jedan prst kako mu je to stavljeno na teret. Ostavio je&nbsp; mogućnost &nbsp;da je okrivljeni B. povredu prsta zadobio prilikom pada na pod ili kada je njega udarao u nogu. Tvrdio je da nije učinio djelo stavljeno mu na teret, već da je kritične prilike upotrijebio fizičku snagu i službenu palicu isključivo zbog otpora koji je okrivljeni B. pružao prilikom&nbsp; preduzimanja službene radnje, tako da je postupao po pravilima službe. Nije se obraćao ljekaru iz razloga jer se nije loše osjećao i nije imao teže povrede.<br>
&nbsp;<br>
Sud je u dokaznom postupku radi utvrđivanja činjeničnog stanja i krivice okrivljenih proveo sledeće dokaze: pročitao nalaz i mišljenje vještaka medicisnke struke i njegovu izjava sa ranije održanog glavnog pretresa, iskaz svjedoka R.V. sa zapisnika pred istražnim sudijom ovog suda i sa ranijeg glavnog pretresa, iskaz svjedoka L.P. sa zapisnika glavnog pretresa od 15.10.2009 godine, izvještaj ljekara specijaliste Doma zdralvja Budva od 29.6.2006 godine, službenu zabilješku OB Budva od 30.6.2006 godine, izvod iz KE za okrivljenog B.B. UP PJ Podgorica od 11.10.2007 godine, izvod iz KE za okrivljenog&nbsp; V.M. UP PJ Bjelo Polje od 16.4.2008 godine, te salušao svjedoke F.I. i D.A..<br>
&nbsp;<br>
Svjedok R.V. je pred Istražnim sudijom ovog suda izjavio da se kritične noći sa svojim drugom B. B. vraćao iz grada&nbsp; i prolazeći ulicom Slovenska obala&nbsp; primjetio je da je policajac zaustavio njegovog druga A.. Zajedno sa&nbsp; B. prišao je vozilu&nbsp; i policajcu&nbsp; koji je zaustavio vozilo njegovog druga A.&nbsp; i uključio se u njihov razogovr, a za koje vrijeme je B. stajao po strani. Tada je došao još jedan policajac u uniformi ali bez kape&nbsp; i od A. druga&nbsp; tražio da mu otvori gepek našta je on reagovao i pitao ga&nbsp; odakle mu pravo da vrši pretres vozila kada nema kapu. Nakon toga taj policajac&nbsp; je tražio da mu on i B. pokažu lične kart, našta mu je B. odgovorio da istu nema jer mu je ostala u P., a on ga je pitao da li zna da mora nositi sa sobom ličnu kartu, a B. je odgovorio da mu to nije poznato i nastavio da ide prema kafe baru "T.". Policajac&nbsp; sa kapom za kojeg nije znao kako se zove&nbsp; stavio mu je lisice na ruke, oborio ga na zemlji&nbsp; i u tom položaju ga držao pritiskajući ga koljenom na ledja, tako da zbog položaja u kojem se nalazio nije mogao da vidi šta se dešava sa B. ali je čuo kako B. govori "nemojte", i čuo je zvuk udaranja pendreka po tijelu. U jednom trenutku policajac koji ga je držao&nbsp; pustio ga je&nbsp; i&nbsp; pošao prema mjestu gdje se nalazio&nbsp; B.. Tada je vidio&nbsp; da se pored B. nalazi policajac bez kape koji je držao pendrek u ruci i momak u civilu. Tvrdio je da nije tačno da je B. fizički napao policajca, da ga je udarao, te da mu je uputio riječi navedene u zahtjevu. Prilikom sasluašnja na glav.pretresu dana 21.1.2009 godine naveo je da okrivljenog V. prepoznaje kao lice - policajca koji je pritrčao B.B. kada ga je onaj drugi ćelavi udarao u predjelu stomaka, te da je vidio V. kako pendrekom udara B.. Prilikom saslušanja na glavnom pretresu dana&nbsp; 17.11.2010 godine upozoren na razlike u iskazu&nbsp; datom pred istražnom sudijom i&nbsp; na glav. pretresu 21.1.2009.godine&nbsp; izjavio je da je tačno&nbsp; ono što je naveo prilikom saslušanja na glav. pretresu&nbsp; 21.1.2009.godine. &nbsp;<br>
&nbsp;<br>
Svjedok F.I. izjavio je da je kritičnog dana sa kolegom V. legitimisao 5-6 momaka i to on grupu od 3 momka koji su mu dali na uvid lične karte a zatim kolega V. dva momka za koje je kasnije saznao da se zovu B.b. i R.V.. Kada im je V. zatražio lične karte na uvid, B. mu je rekao šta će im lične karte&nbsp; i gdje piše da ih moraju nositi i nakon toga nastavio da ide prema kafe baru "T.". V. je B. uhvatio za ruku, da bi mu B. na to reko" ti ćeš da me privedeš" ajde marš odavde" i otvorenom šakom udario V. u predjelu desnog ramena i nogom u predjelu članka. Takodje B. je V. čupao za djelove unoforme. Prišao je da pomogne kolegi da savladju B. koji se opirao i nakon što su uspjeli da ga savladaju odveli su ga u stanicu policije.Objasnio je da V. B. nije udarao pesnicom u predjelu stomaka, niti je od toga B. pao na zemlju, već je na zemlju pao kada se opirao&nbsp; pošto su pokušali da ga savladaju upotrebom poluge na laktu. Naveo je da je V. možda par puta palicom udario B. po debelom mesu jer ga nisu uspjeli savladati pravljanjem poluge na laktu, ali je tvrdio da ga V. nije udarao po nogama, stopalima ni po glavi. Naveo je da osim njega i kolege V. ni jedno drugo lice nije učestvovalo u lišavanju slobode B., da nije vidio da je bilo koje NN lice naišlo i zadalo udarce B.. Prilikom saslušanja na glav. pretresu 9.12.2010.godine objasnio je da je B. zadao udarce V. pesnicom u predjelu grudi i to zatvorenom pesnicoma, a nakon toga ga je udarao nogama i rukama.<br>
&nbsp;<br>
Svjedok D.A. je izjavio da se kritične prilike nalazio u B. i da je dok je upravljao vozilom "P....." napravio je prekršaj zbog čega mu je službeno lice pisalo prijavu, da je sa njim u vozilu bio R.I.. U toku pisanja te prijave nalazio se van vozila, kada je naišao njegov drug R. i sa njim B.B.. R. mu se javio i nakon što su se pozdravili, nastavio je da razgovaram sa R.I. a R. i B. su nastavili da se kreću i nalazili su se na 2-3 m bočno od njega. U jednom momentu na udaljenosti od 10 metara vidio je kako B. leži na podu na ledjima, nakon toga vidio je da jedno lice zadaje udarce B. ali on danas ne bi prepoznao to lice, zatim je vidio kako se stvorila gužva i kako B. stavljaju lisice na ruke i nakon toga su i B. i .R. kojem su stavili lisice na ruke odvezli sa lica mjesta. Na lice mjesta kasnije je stigla interventna policija B.<br>
&nbsp;<br>
Svjedok L.P. izjavio je da se ničega ne sjeća&nbsp; povodom kritičnog dogadjaja , te da sa sigurnošću može da tvrdi da okrivljenog B. ne poznaje, te da ukoliko je preduzimao neku službenu radnju i sačinio neku službenu zabilješku ostaje pri njoj, ali misli da on nije preduzimao službenu radnju kritične prilike, već je 2006 godine radio u dežurnoj službi, pa je moguće da je sačinio službenu zabilješku zabilješku prilikom radnje u zgradi policije.<br>
&nbsp;<br>
Iz izvještaja ljekara specijaliste DZ Budva &nbsp;je utvrđeno da se B.B. u tu ustanovu javio kritičnog dana radi ukazivanja ljekarske pomoći, kada su mu konstatovane zadobijene povrede.<br>
&nbsp;<br>
Iz službene zabilješke OB Budva od 30.06.2006 godine i utvrdjeno da je ista sastavljena od strane OPS F.I. a povodom kritičnog dogadjaja.<br>
&nbsp;<br>
Iz nalaza i mišljenja vještaka medicinske struke dr. K.N. od 03.11.2006.godine je utvrdjeno da je B.B. kritične prilike zadobio prelom donjeg članka palca desnog stopala sa otokom palca desnog topala, krvni podliv kože u predjelu desne potkoljenice sa oguljotinama, krvni podliv kože u predjelu lijeve podlaktice, krvni podliv kože u lijevom zaušnom predjelu, ogrebotinu kože u densom zaušnom predjelu i krvni podliv kože u predjelu ledja&nbsp; a koje povrede&nbsp; u svom zbiru predstavljaju tešku tjelesnu povredu. Prilikom saslušanja &nbsp;dana 17.11.2010 godine vještak je naveo da ostaje u svemu kod nalaza i mišljenja od 3.11. 2006.godine. Objasnio je da prelom donjeg članka palca desnog stopala&nbsp; predstavlja sam za sebe tešku tjelesnu povredu i to zbog toga&nbsp; što prelom&nbsp; palca stopala dovodi do privremenog oštećenja važne funkcije tj. hoda. ostale povrede koje je zadobio B.ć pojedinačno i u ukupnom zbiru predstavljaju laku tjelesnu povredu. Objansio je da je prelom donjeg članka palca desnog stopala nastao dejstvom tupine zamahnutog mehaničkog orudja,ušta bi spadala i gumena palica, te da ta povreda može nastati i udarcem&nbsp; tj. šutiranjem nogom i udarcem palcem u tupo tvrdu podlogu.<br>
&nbsp;<br>
Iz izvoda iz kaznene evidencije je utvrđeno da okrivljeni ranije nisu osuđivani.<br>
&nbsp;<br>
Cijeneći provedene dokaze pojedinačno i u uzajamnoj povezanosti, sud je utvrdio činjenično stanje opisano u izreci odluke. Krivično pravno ocjenjujući ovako utvrdjeno činjenično stanje sud je našao da je okrivljeni B.B. učinio krivično djelo napad na službeno lice u vršenju službene dužnosti iz člana 376 stav 3 u vezi stava 1 KZ, a okrivljeni V.M. krivično djelo teške tjelesne povrede iz člana 151. stav 1. KZ.<br>
&nbsp;<br>
Sud je utvrdio da je okrivljeni B. učinio krivično djelo stavrljeno mu na teret prije svega na osnovu izjave svjedoka F.I. i odbrane okrivljenog V.. Odbranu okrivljenog V. u dijelu u kojem je naveo da mu je B. uputio riječi navedene u izreci presude i da ga je okrivljeni B. udario otvorenom šakom u predjelu desnog ramena a potom nogom u predjlu nogu čupajući ga za uniformu, sud je prihvatio jer je ista u sagalsnosti sa izjavom svjedoka F.I. Okrivljeni B. je u svojoj odbrani naveo da mu je okrivljeni V. tražio na uvid ličnu kartu i nakon što mu je on rekao da je nema V. mu je rekao da ih moraju privesti radi identifikacije. Objasnio je da on to nije ozbiljno shvatio i krenuo je da napusti lice mjesta nakon čega mu je prišlo NN lice i udarilo ga pesnicom u predjlu stomaka i oborilo ga na zemlju te da on kritične prilike nije vrijeđao V. i imao fizički kontkat sa njim. Ovakvu odbranu okrivljenog B. sud nije prihvatio jer je ista smišljena na izbjegavanje krivice i u suprtonosti je sa izjavom svjedoka F. i dijelom odbrane V., koju je sud prihvatio. sud nije prihvatio ni iskaz svjedoka R. dat na glavnom pretresu dana 2.01.2009 godine, kada je naveo da okrivljenog V. prepoznaje kao lice - policajca koji je pritrčao B. B. kada ga je onaj drugi ćelavi udarao u predjelu stomaka, te da je vidio V. kako pendrekom udara B., jer smatra da je taj dio njegovog iskaza usmjeren na izbjegavanje krivice okrivljenog B., obzirom da je njegov drug, a prije svega što je taj dio njegove odbrane u suprotnosti sa iskazom koji je dao pred istražnim sudijom u kojem je naveo da nakon što mu je policajac stavio lisice na ruke, oborio ga na zemlji&nbsp; i u tom položaju ga držao pritiskajući ga koljenom na ledja, da zbog položaja u kojem se nalazio nije mogao da vidi šta se dešava sa B. ali je čuo kako B. govori "nemojte", i čuo je zvuk udaranja pendreka po tijelu, da bi nakon što je policajac koji ga je držao, pošao prema mjestu gdje se nalazio&nbsp; B., i tada je vidjeo da se pored B. nalazi policajac bez kape koji je držao pendrek u ruci i momak u civilu. &nbsp;Imajući u vidu da je svjedok R. pred istražnim sudijom naveo da je bio onemogućen zbog položaja u kojem se nalazio da vidi B., a i da je svjedok D.A. vidjeo samo momenat kada je B. Ležao na podu na leđima i kako mu jedno lice zadaje udarce nakon čega se stvorila gužva, to sud nije prihvatio odbranu okrivljenog B., koji je negirao izvršenje krivičnog djela navodeći da mu je prišlo NN lice i udarilo ga pesnicom u predjlu stomaka i oborilo ga na zemlju te da on kritične prilike nije vrijeđao V. i imao fizički kontkat sa njim, jer njegova odbrana ni jednim dokazom nije potvrđena.<br>
Ovakvim radnjama okrilvjeni B. je ostvario bitne elemente bića krivičnog djela stavljenog mu na teret jer je napao službeno lice-policajca u vršenju poslova javne bezbjednosti, na način opisan u izreci odluke.<br>
&nbsp;<br>
Sud je takođe utvrdio da je okrivljeni V. učinio krivično djelo stavljeno mu na teret prije svega na osnovu izjave svjedoka R.V. i D.A., kao i dijela odbrane B., a što je sud prihvatio jer su u saglasnosti sa medicinskom dokumentacijom. Iz izvještaja ljekara specijliste DZ B. je utvrđeno koje povrede je kritične prilike zadobio oštećeni B. a koje povrede je vještak medicinske struke u svom nalazu i mišljenju, i prilikom saslušanja, kvalifikovao &nbsp;u zbiru kao tešku tjelesnu povredu. Sud je nalaz i mišljenje vještaka medicinske stuke prihvatio jer je isti dat po pravilima nauke i struke. Svjedok R. V. je okrivljenog V. prepoznao kao lice koje je prišlo okrivljenom B. i zadalo mu udarac prendrekom. Svjedok D.A. je izjavio da ne bi prepoznao lice koje je udarilo B. kritične prilike ali je potvrdio navode svjedoka R. i B. u djelu da je B. ležao na podu nakon čega mu je prišlo lice i zadalo mu udarac. Dovodeći u vezu izjavu svjedoka D. i R. sud je utvrdio da je okrivljeni V., dok je B. ležao na podu, istom zadao nekoliko udaraca pendrekom što je za posledicu imalo povrede navedne u izreci odluke&nbsp; a koje povrede je vještak medicinske struke kvalifikovao kao tešku&nbsp; tjelesnu povredu. Okrivljeni B. je u svojoj odbrani između ostalog naveo da mu je okrivljeni V. zadao udarce pendrekom u predjlu leđa i nogu tj. u predjlu desnog stopala, a koju odbrnau je sud prihvatio jer je ista u saglasnosti sa izjavom svjedoka R. i D. kao i medicinskom dokumentacijom iz koje je utvrđena vrsta i mehanizam nastanka povreda. Okirlvjeni V. je u svojoj odbrani, između ostalog naveo, da je tačno da je okrivljenog B. udraio palicom nekoliko puta u predjlu leža i nogu ali u cilju savlađivanja njegovog aktivnog otpora te da ne postoji mogućnost da se udarcem palice koju je kritične prilike upotrijebio slomi samo jedan prst, već bi se usled tog udarca moglo slomiti samo čitavo stopalo a ne jedan prst kako mu je to stavljeno na teret.<br>
Ovakvim radnjam okrivljeni V. je ostavrio bitne elemente krivičnog djela stavljenog mu na teret jer je svojim postupanjem kritične prilike nanio teške tjelesne povrede okrivljenom B.. &nbsp;<br>
&nbsp;<br>
Sud je tako našao da su okrivljeni djelovali umišljajno, jer su bili svjesni da navedenim postupanjem čine krivično djelo, a čije izvršenje su htjeli.<br>
&nbsp;<br>
Odlučujući o vrsti i visini krivične sankcije za okrivljene sud je imao u vidu da je za krivično djelo napada na službeno lice u vršenju službene dužnosti iz čl.376.st.3 u vezi st.1 u zakoniku propsana kazana zatvora u trajanju od 6 mjeseci do pet godine kao i za krivično djelo teška tjelesna povreda iz čl.151 st.1 Krivičnog zakonika. Kako okrivljeni u toku dosadašnjeg života nijesu pokazali sklonost ka vršenju krivičnih djela, to je u konkretnom slučaju sud okrivljenima izrekao uslovnu osudu kojom im je prethodno utvrdio kaznu zatvora u trajanju od po 4 mjeseca i istovremeno odredio da se ista neće izvršiti ukoliko okrivljeni za vrijeme od jedne godine i šest mjeseci od dana pravosnažnosti presude ne učine novo krivično djelo, smatrajući da če se tom krivičnom sankcijom ostvariti svrha izricanja odnossno da će i ona dovoljno uticati na okrivljene da ubuduće ne čine krivična djela.<br>
&nbsp;<br>
Kao olakšavajuće okolnosti na strani okrivljenih sud je cijenio da su djelimično dopirnjeli rasvjetljenju činjeničnog stanja, da su u vrijeme izvršenja krivičnog djela bili mlade osobe dok je kao naročito olakšavajuću okolnost cijenio da ranije nisu osuđivani. Takođe je cijenjeno i da je od izvršenja krivičnog djela od 4 godine, te da se okrivljeni u međuvremenu nijesu asocijalno ponašali.<br>
&nbsp;<br>
Imajući u vidu napred navedeno te primjenom čl.3,5,8,13,15,36,42,45,46,52,53 i 54 KZ, te čl. 358 i 364 ZKP-a&nbsp; riješeno je kao u izreci.<br>
&nbsp;<br>
Sud je obavezao okrivljene da na ime troškova postupka solidarno uplate iznos od 144.- Eura,a što se odnosi na troškove vještaka medicinske struke. Sud je takodje obavezao okrivljene da na ime sud. paušala uplate iznos od po 55.- Eura ,a sve u roku od 15 dana od dana pravosnažnosti presude. Prilikom donošenja odluke o sud. paušalu sud je imao u vidu imovinske prilike okrivljenih te složenost i trjanje postupka.<br>
&nbsp;<br>
<strong>OSNOVNI SUD U KOTORU</strong><br>
<strong>Dana,&nbsp; 09.12.2010 godine</strong><br>
&nbsp;<br>
<strong>ZAPISNIČAR,&nbsp;&nbsp; &nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;PREDSJEDNIK VIJEĆA-SUDIJA,</strong><br>
<strong>Ana Marija Petković s.r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;Momirka Marović&nbsp; s.r.</strong><br>
&nbsp;<br>
<strong>PRAVNA POUKA:Protiv ove presude ima se pravo žalbe u roku od 15 dana od dana prijema iste, Višem sudu u Podgorici, a preko ovog suda.</strong><br>

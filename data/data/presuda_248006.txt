<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.62430555in 0.875in 0.37430555in 1.125in;}
.p1{margin-right:0.375in;text-align:justify;hyphenate:auto;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;keep-with-next.within-page:always;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:center;hyphenate:auto;keep-with-next.within-page:always;font-family:Arial;font-size:12pt;}
.p7{text-align:start;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Times New Roman;font-size:12pt;}
</style>
<meta content="ivan.adamovic" name="author">
</head>
<body class="b1 b2">
<p class="p1">
<span>																						K.br.314/10</span>
</p>
<p class="p2"></p>
<p class="p2"></p>
<p class="p3">
<span>U IME NARODA</span>
</p>
<p class="p2"></p>
<p class="p2"></p>
<p class="p4">
<span>OSNOVNI SUD U BIJELOM POLJU, kao krivični sud, sudija Ivan Adamović, kao sudija pojedinac, uz učešće zapisničara Draginje Bošković u krivičnom predmetu protiv okrivljenog C.T.a iz Pljevalja, zbog krivičnog djela ugrožavanje javnog saobraćaja iz čl.339 st.3 u vezi st.1 Krivičnog zakonika, rješavajući po optužnom predlogu Osnovnog državnog tužilaštva u Bijelom Polju, Kt.br.157/10 od 30.04.2010. godine, nakon održanog usmenog, glavnog i javnog pretresa, u prisustvu okrivljenog C.T.a i punomoćnika oštećenog JP »Č.a« Pljevlja - K.S., a u odsustvu uredno obaviještenog ODT-a iz B.Polja, dana 02.06.2010. godine donio je i javno objavio</span>
</p>
<p class="p5"></p>
<p class="p6">
<span>P R E S U D U</span>
</p>
<p class="p2"></p>
<p class="p2"></p>
<p class="p2">
<span>	Okrivljeni C.T., od oca V., majke V., rođene Ć.rođen ... godine u Pljevljima, sa prebivalištem u mjestu rođenja – ul.P.a, državljanin CG, oženjen, otac dvoje djece, pismen, sa završenom srednjom školom, po zanimanju vozač, srednjeg imovnog stanja, neosuđivan, </span>
</p>
<p class="p2"></p>
<p class="p2"></p>
<p class="p6">
<span>K r i v    j e</span>
</p>
<p class="p7"></p>
<p class="p7">
<span>	što je :</span>
</p>
<p class="p5">
<span>-dana 12.02.2010.godine u mjestu Gornja Polja, opština Mojkovac, ne pridržavajući se saobraćajnih propisa ugrozio saobraćaj i doveo u opasnost život i tijelo ljudi i imovinu čija vrijednost prelazi iznos od dvadeset hiljada eura, na način što upravljajući teretnim motornim vozilom marke »Man« reg.oznaka PV AK 354, vlasništvo oštećenog JP »Č.a« Pljevlja, čija je vrijednost 108.414,00€ iz pravca Đurđevića Tare u pravcu Mojkovca, protivno propisima iz čl.32 ZOBS-a na putevima upravljao vozilom nedozvoljenom brzinom od 61 km/h, koja je za 21 km/h veća od brzine dozvoljene postavljeni saobraćajnim znakom, usled čega je izgubio upravljivost nad vozilom i bočnim zanošenjem u lijevo napustio kolovoz na lijevoj ivici, nakon čega se vozilo zanosilo po zemljanom proširenju sa lijeve strane kolovoza, sa koga je palo sa planuma puta na kosinu zasjeka ispod kolovoza, na kojoj se prevrnulo na bočnu lijevu stranu rotirajući se za oko 180 stepeni, kojom prilikom je na istom nastupila imovinska šteta u iznosu od 12.520,00€,</span>
</p>
<p class="p5"></p>
<p class="p5">
<span> -čime je izvršio krivično djelo ugrožavanje javnog saobraćaja iz čl.339 st.3 u vezi st.1  KZ,</span>
</p>
<p class="p5"></p>
<p class="p5">
<span>-pa ga sud, primjenom citiranog zakonskog propisa, te čl.2, 4, 5, 13, 16, 32, 39 i 42 KZ, i čl.199 st. 2, 202 i 364 ZKP, </span>
</p>
<p class="p5"></p>
<p class="p2"></p>
<p class="p2"></p>
<p class="p6">
<span>O S U Đ U J E</span>
</p>
<p class="p2"></p>
<p class="p2">
<span>	Na novčanu kaznu u iznosu od 600,00€ (šeststotinaeura), koju je dužan da plati u roku od tri mjeseca, od dana pravosnažnosti presude, na račun br.:530-4149-79  Depozita novčanih kazni, troškova postupka i paušala CG.</span>
</p>
<p class="p2"></p>
<p class="p5">
<span>Ako osuđeni ne plati novčanu kaznu u određenom roku, sud će novčanu kaznu zamjeniti kaznom zatvora, tako što će za svakih započetih 25,00€ novčane kazne odrediti jedan dan zatvora, a ako osuđeni plati samo dio novčane kazne, sud će ostatak kazne srazmjerno zamjeniti kaznom zatvora, pa ako osuđeni isplati ostatak novčane kazne, izvršenje kazne zatvora će se obustaviti.</span>
</p>
<p class="p2"></p>
<p class="p5">
<span>Okrivljeni se obavezuje da ovom sudu plati na ime paušala iznos od 30,00€, a na ime troškova krivičnog postupka iznos od 192,50 €, koje iznose će uplatiti na račun br. 530-4149-79, Depozita novčanih kazni, troškova postupka i paušala CG, u roku od 15 dana, po pravnosnažnosti presude. </span>
</p>
<p class="p2"></p>
<p class="p5">
<span>Imovinsko - pravnog zahtjeva nije bilo.</span>
</p>
<p class="p5"></p>
<p class="p5"></p>
<p class="p6">
<span>O b r a z l o ž e nj e</span>
</p>
<p class="p5"></p>
<p class="p5"></p>
<p class="p2">
<span>	 Optužnim predlogom Osnovnog državnog tužilaštva u Bijelom Polju, Kt.br.157/10 od 30.04.2010.godine, okrivljenom C.T.u iz Pljevalja, stavljeno je na teret izvršenje krivičnog djela ugrožavanje javnog saobraćaja iz čl.339 st.3 u vezi st.1 KZ.</span>
</p>
<p class="p2"></p>
<p class="p2">
<span>	Glavni pretres je održan i zaključen u prisustvu okrivljenog C.T.a i punomoćnika oštećenog JP »Č.a« - Pljevlja, K.S., a u odsustvu uredno obaviještenog ODT-a iz B.Polja, shodno čl.453 ZKP.</span>
</p>
<p class="p2"></p>
<p class="p2">
<span>	U završnoj riječi punomoćnik oštećenog izjavila je da se ne pridružuje krivičnom gonjenju protiv okrivljenog, te da ne postavlja imovinsko – pravni zahtjev.</span>
</p>
<p class="p2"></p>
<p class="p2">
<span>	U svojoj odbrani, okrivljeni je u bitnom istakao da je dana 12.02.2010.godine. upravljao teretnim motornim vozilom marke »Mercedes benz« tipa AXOR 1824L, reg.oznaka PV AK 354 iz pravca Đurđevića Tare u pravcu Mojkovca, te da je sa njim u vozilu, na mjestu suvozača bio I.D., da je put bio klizav,  da je bilo poledice, a da se kretao brzinom oko 50 km/h, koju brzinu je prilagodio karakteristikama puta. Istakao je da je po dolasku u mjesto Gornja Polja izgubio kontrolu nad vozilom, te da je zadnji dio vozila, koje ide na zadnji pogon, počeo da se zanosi, te da je vozilo kada je on pokušao da ga ispravi, počelo da se okreće na kolovozu, i da se potom okrenulo za 180 stepeni. Istakao je da je zatim vozilom skliznuo niz zemljanu kosinu, koja se nalazi sa lijeve strane kolovoza, gledano iz pravca Đurđevića Tare u pravcu Mojkovca, a da se potom vozilom jednom prevrnuo. Nakon što se vozilo zaustavilo bilo je naslonjeno lijevom bočnom stranom na zemljano proširenje, a isto je svojom prednjom stranom bilo okrenuto ka Đurđevića Tari. Okrivljeni je na glavnom pretresu pojasnio da se kretao brzinom oko 50 km/h, te da je prethodno vidio znak kojim je na tom dijelu puta brzina ograničena na 50 km/h, a pretpostavlja da je na tahografskoj traci očitana brzina od oko 60 km/h iz razloga što je nakon nalijetanja na led vozilo dobilo ubrzanje.</span>
</p>
<p class="p2"></p>
<p class="p2">
<span>	U završnoj riječi okrivljeni je izjavio da se ne osjeća krivim za krivično djelo koje mu je stavljeno na teret, ali je zatražio od suda da ga što blaže kazni ukoliko utvrdi krivicu na njegovoj strani.</span>
</p>
<p class="p2"></p>
<p class="p5">
<span>Radi utvrdjivanja odlučnih činjenica i krivice okrivljenog, sud je u dokaznom postupku, na glavnom pretresu izveo sledeće dokaze: saslušao svjedoka I.D.a, pročitao: zapisnik o uviđaju saobraćajne nezgode UP - Ispostava Mojkovac br. 230/10–714 ; zapisnik o tehničkom pregledu TMV marke »Mercedes-benz« tipa AXOR, br.1824 L; potvrdu o privremenom oduzimanju predmeta UP – Ispostava Mojkovac; zapisnik o ispitivanju prisustva alkohola u krvi okrivljenog C.T.a; obavještenje JP »Č.a« Pljevlja br.01-350 od 18.02.2010.godine; predračune »Crnogorske auto kuće« DOO Podgorica br.06/10 od 01.03.2010.godine i br.07/10 od 01.03.2010.godine; nalaz vještaka saobraćajne struke M.a Č. od 26.03.2010. godine; izvršio uvid u skicu lica mjesta i dokumentaciju UP – Ispostava Mojkovac br.08/10 od 12.02.2010.godine; izvršio uvid u izvod iz KE na ime okrivljenog.</span>
</p>
<p class="p5"></p>
<p class="p5">
<span>Cijeneći odbranu okrivljenog i dokaze pojedinačno i u medjusobnoj vezi, a shodno čl.360 ZKP, sud je utvrdio činjenično stanje i na osnovu takvog utvrđenog činjeničnog stanja zaključio da je okrivljeni izvršio krivično djelo stavljeno mu na teret, te da je za isto kriv.</span>
</p>
<p class="p5"></p>
<p class="p5">
<span>Nije sporno, a što se utvrđuje iz zapisnika o uviđaju Uprave policije Ispostava Mojkovac br.230/10-714 od 17.02.2010.godine da se saobraćajna nezgoda dogodila dana 12.02.2010. godine, u mjestu Gornja Polja, opština Mojkovac, tačnije na regionalnom putu Mojkovac – Đurđevića Tara kojom prilikom je vozač TMV izgubio upravljivost nad vozilom i bočnim zanošenjem u lijevo napustio kolovoz na lijevoj ivici, nakon čega se vozilo zanosilo po zemljanom proširenju sa lijeve strane kolovoza, sa koga je palo sa planuma puta na kosinu zasjeka ispod kolovoza, na kojoj se prevrnulo na bočnu lijevu stranu rotirajući se za oko 180 stepeni. Sporno je da li je okrivljeni C.T. u predmetnoj nezgodi postupio protivno odredbi čl.32 ZOBS-a na putevima. </span>
</p>
<p class="p5"></p>
<p class="p2">
<span>	Činjenično stanje sud je utvrdio, kako iz odbrane samog okrivljenog, tako i iz iskaza svjedoka, kao i izvedenih pisanih dokaza. Odbranu okrivljenog sud je cijenio, ali nije u potpunosti prihvatio, jer se radi o subjektivnom iskazu, koji je u dijelu koji se odnosi na iskaz okrivljenog vezano za brzinu kretanja vozila kritičnom prilikom, kao i na tvrdnju okrivljenog da je brzina kretanja vozila na kritičnom dijelu puta ograničena na 50 km/h, sračunat na izbjegavanje krivično pravne odgovornosti, a isti je, u tom dijelu, opovrgnut nalazom i mišljenjem vještaka saobraćajne struke. </span>
</p>
<p class="p5">
<span>Iz nalaza vještaka saobraćajne struke sud je utvrdio da se saobraćajna nezgoda desila zimi, danju, u jutro, pri dobroj vidljivosti, u uslovima zaleđenog asfaltnog kolovoza, i snijegom prekrivenih površina uz kolovoz puta, na regionalnom putu u plitkom zasjeku, gdje je brzina kretanja vozila ograničena saobraćajnim znakom na 40 km/h, pri prolazu teretnog vozila kroz blagu lijevu preglednu krivinu brzinom od oko 61 km/h, došlo je do gubitka stabilnosti i upravljivosti nad teretnim vozilom, tako da se teretno vozilo zanosilo bočno u lijevo, napuštajući kolovoz na lijevoj ivici, nakon čega se zanosilo po zemljanom proširenju sa lijeve strane kolovoza prekrivenom snijegom, sa koga je palo sa planuma puta na kosinu zasjeka ispod kolovoza, na kojoj se prevrnulo, rotirajući za oko 180 stepeni, zaustavljajući se prevrnuto na bočnu lijevu stranu. Po mišljenju vještaka saobraćajne struke razlog destabilizacije i gubitka upravljivosti nad teretnim vozilom je nedozvoljena, neprilagođena, nebezbjedna brzina kretanja teretnog vozila.</span>
</p>
<p class="p2">
<span>	Takođe, vještak saobraćajne struke je utvrdio da novonabavna vrijednost vozila »Mercedes - benz« axor 1824 L,spec.za odvoz smeća iznosi 125.190,00€, da je vrijednost istog vozila na dan nezgode 12.02.2010.godine (starosti 0 godine i 8 mjeseci) iznosila 108.414,00€, te da cijena opravke vozila nakon date nezgode iznosi 12.520,00€.</span>
</p>
<p class="p2">
<span> 	Sud je u potpunosti prihvatio nalaz i mišljenje vještaka saobraćajne struke, jer su isti dati po osnovu pisanih dokaza i to zapisnika o uviđaju, koji predstavlja objektivni pokazatelj činjenica konstatovanih uviđajem na licu mjesta, skice lica mjesta saobraćajne nezgode, kao i po osnovu računa »Ljetopis automotive«  Podgorica br.28/09, te shodno jedinstvenim kriterijumima za procjenu štete, a sve po osnovu pravila struke i nauke.</span>
</p>
<p class="p2"></p>
<p class="p2">
<span>	Svjedok I.D. je u bitnom izjavio da se kritičnom prilikom nalazio u TMV »Mercedes benz«, na mjestu suvozača, koje se kretalo iz pravca Đurđevića Tare u pravcu Mojkovca, a kojim je upravljao C.T.. Izjavio je da je put bio klizav i da je na putu bilo leda. Istakao je i to da je po dolasku u mjesto Gornja Polja zadnji dio vozila počeo da se zanosi, da je C.T. pokušao da ispravi vozilo, ali da je isto počelo da se okreće i da se okrenulo za 180 stepeni, nakon čega je skliznulo niz zemljanu kosinu koja se nalazi sa lijeve strane kolovoza gledano u pravcu Đurđevića Tara - Mojkovac. Takođe, istakao je i to da se vozilo jednom prevrnulo, te da je nakon što se zaustavilo bilo naslonjeno lijevom bočnom stranom na zemljanom proširenju, kao i to da je isto svojom prednjom stranom bilo okrenuto u pravcu Đurđevića Tare.</span>
</p>
<p class="p2">
<span>	Sud je cijenio iskaz datog svjedoka, isti u ovom dijelu prihvatio kao objektivan, jasan i uvjerljiv.</span>
</p>
<p class="p2">
<span>	Navode iz iskaza ovog svjedoka u dijelu te da se TMV kojim je upravljao okrivljeni kretalo brzinom od oko 50 km/h sud nije prihvatio jer je iz nalaza i mišljenja vještaka saobraćajne struke utvrđeno da se TMV kojim je upravljao okrivljeni kretalo brzinom od 61 km/h, a što je potvrđeno uvidom u tahogrfsku traku.</span>
</p>
<p class="p2">
<span>	Iz zapisnika o ispitivanju vozača da li ima alkohola u organizmu utvrđeno je da vozač nije bio pod uticajem alkohola. Iz zapisnika o izvršenom tehničkom pregledu TMV »Mercedes - benz« AXOR 1824 L, sud je utvrdio da isto nije bilo ispravno.</span>
</p>
<p class="p2">
<span>	Uvidom u potvrdu o privremenom oduzimanju predmeta UP - Ispostava Mojkovac od 12.02.2010.godine, utvrđeno je da je oduzet tahografski uložak za 12.02.2010.godine, sa početnom kilometražom – 7863, za TMV PV AK 354.</span>
</p>
<p class="p2">
<span>	Na osnovu izvršenog uvida u obavještenje JP »Č.a« Pljevlja br.01-350 od 18.02.2010.godine, te predračuna »Crnogorske auto kuće« DOO Podgorica br.06/10 0d 01.03.2010.godine i br.07/10 od 01.03.2010.godine, utvrđena je visina štete nastale kritičnom prilikom na TMV marke »Mercedes – benz«, međutim iako je izveo naprijed naznačene dokaze, sud iste nije cijenio, jer je stvarna vrijednost štete nastale na TMV u predmetnoj saobraćajnoj nezgodi utvrđena nalazom i mišljenjem vještaka saobraćajne struke.</span>
</p>
<p class="p2">
<span>	Iz izvoda iz KE na ime okrivljenog, utvrđeno je da isti nije osuđivan.</span>
</p>
<p class="p2"></p>
<p class="p2">
<span>	Odredbom čl.32 ZOBS-a na putevima, predviđen je da na putu u naselju vozač ne smije vozilom da se kreće brzinom većom od 50 km/h, odnosno brzinom većom od brzine dozvoljene postavljenim saobraćajnim znakom za cijelo naselje ili njegov dio.  Izuzetno od stava jedan ovog člana, na putu u naselju, čiji saobraćajno tehnički uslovi to omogućavaju, može da se saobraćajnim znakom dozvoli kretanje vozilom i brzinom većom od 50 km/h, a najviše do 80 km/h. Na putu van naselja vozač ne smije vozilom da se kreće brzinom većom od 1) 130 km/h na auto putevima; 2) 100 km/h na putevima rezervisanim za saobraćaj motornih vozila i 3) 80 km/ na ostalim putevima. Na putu van naselja vozač ne smije vozilom da se kreće brzinom većom od brzine određene saobraćajnim znakom postavljenim na putu.   </span>
</p>
<p class="p2">
<span>         Nepostupanje okrivljenog u skladu sa konkretnim saobraćajnim propisom je direktno prouzrokovalo predmetnu saobraćajnu nezgodu, a okrivljeni je ostvario obilježja krivičnog djela stavljenog mu na teret optužnim predlogom, s tim što je u odnosu na osnovno djelo, i na posledice izvršenja ovog djela postupio sa nehatom, jer je bio svjestan da upravljajući vozilom brzinom većom od propisane, u datim uslovima, može prouzrokovati saobraćajnu nezgodu, te da može dovesti u opasnost život ili tijelo ljudi i imovinu, ali je olako držao da takva posledica neće nastupiti, ili da će je moći spriječiti.</span>
</p>
<p class="p2">
<span>	Prema Krivičnom zakoniku, za krivično djelo ugrožavanje javnog saobraćaja iz čl.339 st.3 u vezi st.1, učinilac će se kazniti novčanom kaznom ili zatvorom do jedne godine.</span>
</p>
<p class="p5">
<span>Prilikom odlučivanja o vrsti i visini krivične sankcije, sud je cijenio sve okolnosti iz čl. 42 KZ, koje se odnose na odmjeravanje kazne, pa je od olakšavajućih okolnosti na strani okrivljenog našao:da se radi o licu koje ranije nije osuđivano, koje je srednjeg imovnog stanja, s tim što je sud kao posebno olakšavajuću okolnost našao to što se punomoćnik oštećenog nije pridružila krivičnom gonjenju protiv okrivljenog, dok otežavajućih okolnosti nije bilo, a imajući u vidu navedene olakšavajuće okolnosti kod okrivljenog uz odsustvo otežavajućih okolnosti, sud je optuženog  osudio na minimalnu novčanu kaznu smatrajući da će se izrečenom novčanom kaznom ostvariti svrha izricanja krivičnih sankcija shodno čl.4 st.2 i čl.32 Krivičnog zakonika.</span>
</p>
<p class="p2">
<span>	Shodno čl.199 st.2 ZKP, odlučeno je da okrivljeni plati sudu na ime paušala, iznos od 30,00 €, imajući u vidu složenost i trajanje krivičnog postupka, te imovinske prilike okrivljenog, a shodno čl.202 istog Zakonika, odlučeno je da okrivljeni, plati sudu na ime troškova krivičnog postupka iznos od 192,50€, koji troškovi se odnose na vještačenje od strane vještaka saobraćajne struke, a koji su isplaćeni iz predračunskih sredstava suda.</span>
</p>
<p class="p2">
<span>	Imovinsko - pravnog zahtjevanije bilo. </span>
</p>
<p class="p2">
<span>	Iz iznijetog je odlučeno kao u izreci presude,shodno čl.364 ZKP.</span>
</p>
<p class="p2"></p>
<p class="p6">
<span>OSNOVNI SUD U BIJELOM POLJU</span>
</p>
<p class="p3">
<span>Dana, 02.06.2010. godine, </span>
</p>
<p class="p3"></p>
<p class="p3"></p>
<p class="p2">
<span>ZAPISNIČAR,								S U D I J A,</span>
</p>
<p class="p2">
<span>Draginja Bošković  s.r. 						        Ivan Adamović s.r.</span>
</p>
<p class="p2"></p>
<p class="p7"></p>
<p class="p8"></p>


</body>
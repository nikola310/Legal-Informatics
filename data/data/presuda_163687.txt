<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-indent:0.5in;text-align:start;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{margin-left:2.0in;text-align:start;hyphenate:auto;font-family:Arial;font-size:12pt;}
.p7{text-align:justify;hyphenate:auto;font-family:Verdana;font-size:11pt;}
.s1{font-weight:bold;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>K. br. 237/12</span>
</p>
<p class="p2">
<!--Image link to '0.jpg' can be here-->
</p>
<p class="p2"></p>
<p class="p2">
<span>U IME CRNE GORE</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span>	OSNOVNI SUD U BIJELOM POLJU, prvostepeni krivični sud sudija pojedinac Dragan Mrdak, sa zapisničarem Koviljkom Lješnjak, rješavajući po optužnom predlogu ODT-a iz B. Polja, Kt. br.101/12 od 20.06.2012. godine, protiv optuženog Z.R.a iz Mojkovca, zbog dva krivična djela nedavanje izdržavanja iz čl. 221 st. 1 Krivičnog zakonika, nakon održanog usmenog glavnog i javnog pretresa u prisustvu zamjenika u ODT-u B. Polju Zvrko Denisa, zakonske zastupnice oštećenih maloljetnnih Z.A.i Z.S.majke - J.S., a u odsustvu okrivljenog Z.R.a dana 28.08.2012. godine, donio je i javno objavio</span>
</p>
<p class="p3"></p>
<p class="p3"></p>
<p class="p2">
<span>P R E S U D U</span>
</p>
<p class="p3"></p>
<p class="p3"></p>
<p class="p3">
<span>	Okrivljeni Z.R., JMBG,.., od oca V. i majke V., rođene G., rođen .. godine, u Mojkovcu, sa  prebivalištem u  mjestu rođenja, J. bb, državljanin Crne Gore, razveden, otac dvoje maloljetne djece, pismen, završio srednju školu, nezaposlen, lošeg imovnog stanja, osuđivan Presudom Osnovnog suda u Bijelom Polju K. br. 497/10 od 13.10.2010 godine, zbog krivičnog djela nasilje u porodici  iz čl. 220. st.1. KZ CG, na 30 (trideset) dana zatvora. Kaznu izdržao.</span>
</p>
<p class="p3"></p>
<p class="p2">
<span>K r i v    j e</span>
</p>
<p class="p3"></p>
<p class="p3"></p>
<p class="p3">
<span>	Što: </span>
</p>
<p class="p3"></p>
<p class="p3">
<span>	Od 18.02.2011 godine do 06.03.2012 godine, ne daje izdržavanje svojoj maloljetnoj djeci oštećenima Z.A.i S., koje je po zakonu dužan da izdržava, a ta dužnost je utvrđena izvršnom sudskom odlukom - presudom Osnovnog suda u Bijelom Polju P. br. 974/2010 od 25. 02. 2011 godine, kojom je obavezan da plaća svakomjesečno i to do desetog u mjesecu za tekući mjesec, iznos od 72,60 €, na ruke zakonskom zastupniku maloljetne djece,</span>
</p>
<p class="p3"></p>
<p class="p3">
<span>	- čime je izvršio dva krivična djela nedavanje izdržavanja iz čl. 221 st. 1 Krivičnog zakonika Crne Gore, </span>
</p>
<p class="p3"></p>
<p class="p4">
<span>- za koja mu sud primjenom navedenog zakonskog propisa i čl. 2, 4, 5, 13, 15, 32, 36, 42, Krivičnog zakonika, te čl.226, 229, 239,  i čl. 374 Zakonika o krivičnom postuku, utvrđuje:</span>
</p>
<p class="p4"></p>
<p class="p4">
<span>- za krivično djelo nedavanje izdržavanja iz čl. 221. st. 1. Krivičnog zakonika, izvršeno na štetu oštećene maloljetne Z.A.e, kaznu zatvora od dva mjeseca;  </span>
</p>
<p class="p5"></p>
<p class="p4">
<span>- za krivično djelo nedavanje izdržavanja iz čl. 221. st. 1. Krivičnog zakonika, izvršeno na štetu oštećene maloljetne Z.S., kaznu zatvora od dva mjeseca;  </span>
</p>
<p class="p4"></p>
<p class="p4">
<span>- i shodno čl. 48, Krivičnog zakonika istog </span>
</p>
<p class="p5"></p>
<p class="p5"></p>
<p class="p2">
<span>O S U Đ U J E </span>
</p>
<p class="p6"></p>
<p class="p6"></p>
<p class="p5">
<span>	Na jedinstvenu kaznu zatvora od  3 ( tri ) mjeseca,  </span>
</p>
<p class="p5">
<span>	</span>
</p>
<p class="p4">
<span>Okrivljeni se obavezuje da ovom sudu na ime paušala plati iznos od 30,00 €, koje iznose će uplatiti na žiro račun br. 832 - 151 - 35, depozita novčanih kazni, troškova postupka i  paušala u roku od 15 dana, od dana pravnosnažnosti presude.</span>
</p>
<p class="p5">
<span>		</span>
</p>
<p class="p4">
<span>Oštećene maloljetne Z.A.a i Z.S.a, se radi ostvarivanja imovinsko pravnog zahtjeva preko zakonskog zastupnika majke J.S. upućuju na parnični postupak.</span>
</p>
<p class="p5"></p>
<p class="p3">
<span class="s1"> </span>
</p>
<p class="p3">
<span>					O b r a z l o ž e nj e </span>
</p>
<p class="p3"></p>
<p class="p3">
<span>	Optužnim predlogom ODT-a iz B. Polja Kt. br. 101/12 od 20.06.2012.  godine, optužen je Z.R. iz Mojkovca, zbog  krivičnog djela nedavanje  izdržavanja iz čl. 221 st. 1 Krivičnog zakonika. </span>
</p>
<p class="p3">
<span>	 </span>
</p>
<p class="p3">
<span>	Glavni pretres je održan i zaključen dana 28.08.2012. godine u prisustvu zamjenika ODT- a u B. Polju Zvrko Denisa, zakonskog zastupnika maloljetnnih oštećenih Z.A.e, Z.S. majke J.S., a u odsustvu uredno obaviještenog okrivljenog  Z.R.a  shodno čl.457 ZKP-a.</span>
</p>
<p class="p3"></p>
<p class="p3">
<span>	Prije davanja završne riječi zamjenik ODT-a je izmijenio pravnu kvalifikaciju iz dispozitiva optužnog predloga na način što je okrivljenom stavio na teret dva krivična djela nedavanje izdržavanja iz čl. 221 st.1. KZ.</span>
</p>
<p class="p3"></p>
<p class="p3">
<span>	U završnoj riječi zamjenik  u ODT-u je istakao  da je  izvedenim dokazima  na  glavnom  pretresu  utvrđeno  da je  okrivljeni počinio krivična djela stavljena  mu na  teret preciziranim optužnim predlogom i predložio da ga sud oglasi  krivim i osudi na  kaznu po zakonu.</span>
</p>
<p class="p3"></p>
<p class="p3">
<span>	 U završnoj riječi zakonski zastupnik oštećenih maloljetnih Z.A.i Z.S., majka J.S.a u ime maloljetne djece pridružila se krivičnom gonjenju protiv okrivljenog, i prema istom je istakla imovinsko pravni zahtjev. </span>
</p>
<p class="p3"></p>
<p class="p3">
<span>	Radi utvrdjivanja odlučnih činjenica i donošenja pravilne i zakonite odluke sud je u dokaznom postupku na glavnom pretresu izveo sledeće dokaze: saslušao u svojstvu svjedoka zakonskog zastupnika maloljetnih oštećenih majku J.S.u,  izvršio uvid u presudu Osnovnog  suda u Bijelom Polju P. br. 974/2010 od 25.02.2011 godine, te izvršio uvid u izvod iz KE za okrivljenog. Drugih predloga za dopunu dokaznog postupka nije bilo. </span>
</p>
<p class="p3"></p>
<p class="p3">
<span>	Cijeneći odbranu okrivljenog i dokaze pojedinačno i u medjusobnoj vezi, a shodno čl. 370 st. 3 Zakonika o krivičnom postupku, sud je utvrdio činjenično stanje i na osnovu istog zaključio da je okrivljeni izvršio krivična djela,  stavljena mu na teret i da je za ista kriv. </span>
</p>
<p class="p3"></p>
<p class="p3">
<span>	Okrivljeni  Z.R.  u svojoj  odbrani u  toku istražnog  postupka pred zamjenikom ODT-a u bitnom je  istakao:  da iz braka sa  suprugom S. ima ćerke A. rođenu ... godine i ćerku S. rođenu ... godine. Brak je razveden u februaru 2011 godine i od tada nije davao izdržavanje za svoje ćerke, ovo iz razloga što je nezaposlen, živi na selu i bavi se poljoprivredom. Na selu drži dvije krave, i od tih prihoda izdržava sebe i majku koja živi sa njim. Za vrijeme bračne zajednice podigao je kredit kod Banke i stavio dio imanja pod hipoteku, a novac od kredita je potrošio sa suprugom za vrijeme trajanja braka i sad je dužan da vraća taj kredit. I to je jedan od razloga zbog kojih ne daje izdržavanje. Godinu i po dana nije vidio svoju djecu iz razloga što mu to brani bivša supruga dok joj ne bude davao izdržavanje. Povremeno privatno odradi neki posao, međutim zarada koju za to dobije je obično mala, te nju iskorišćava za vraćanje kredita. Sa otplatom kredita kasni dva do tri mjeseca pa je u toku i postupak za vansudsku prodaju njegovog imanja koje je pod hipotekom.</span>
</p>
<p class="p3"></p>
<p class="p3">
<span>	Iz iskaza svjedokinje J.S. proizilazi da je njen bivši suprug okrivljeni Z.R. do sada nije dao ni jednu ratu na ime izdržavanja njihove zajedničke maloljetne djece na šta je obavezan presudom Osnovnog suda u Bijelom Polju P. br.974/2010 a koja obaveza je počela 18.02.2011 godine. Okrivljeni nije zaposlen a poznato joj je da se bavi poljoprivredom na selu gdje drži stoku, njegova zemlja se vodi na njegovog djeda a stoka na strica, od njihovog razvoda okrivljeni je samo jednom i to za Novu godinu vidio njihovu zajedničku djecu. Okrivljeni je mlad čovjek i sposoban za rad. Na glavnom pretresu dodala je da je okrivljeni fizički i mentalno zdrav, u kući živi sa majkom u koju se vratio njegov stric V. koji živi sa njima u domaćinstvu. Okrivljeni sada posjeduje tri krave, četiri koze, kao i mlade volove. Okrivljeni posjeduje putničko vozilo Džipa ''suzuki'', živi na imanju u Prošćenju i bavi se poljoprivredom i dosad na ime izdržavanja svoje djece nije dao ni jedan euro.  Nakon što je okrivljenog upoznala da je dužan da na ime izdržavanja daje po 72,00 € mjesečno, isti više nije tražio da vidi djecu. Nije joj poznato da je okrivljeni podizao kredite. Bračnu zajednicu je napustila kada je okrivljeni istukao zbog čega mu je suđeno za krivično djelo nasilje u porodici. Iskaz ove svjedokinje sud je u potputnosti prihvatio kao jasan logičan i uvjerljiv, ničim doveden u sumnju, nesračunat na  otežavanje ili pak olakšavanje krivično pravnog položaja okrivljenog u potpunosti potvrđen sadržinom pisanih  dokaza.</span>
</p>
<p class="p3"></p>
<p class="p3">
<span>	Iz pravosnažne i izvršne presude  Osnovnog suda u B. Polju P. br. 974/12 od 25.02.2011  godine proizilazi da na strani okrivljenog Z.R. postoji obaveza izdržavanja svoje maloljetne  djece Z.A.i Z.S., i to na način što je isti dužan da svakomjesečno plaća na ruke njihove majke J.S. kao zakonske zastupnice iznos od 72,60 € na ime doprinosa za izdržavanje maloljetne djece Z.A.i Z.S., i to počev od 18.02.2011. godine pa ubuduće dok za to postoje zakonski uslovi.</span>
</p>
<p class="p3"></p>
<p class="p3">
<span>	Iz izvedenih dokaza tokom postupka sud je nesumnjivo utvrdio da je okrivljeni Z.R. pravosnažnom sudskom odlukom obavezan da plaća doprinos na ime izdržavanja svoje maloljetne djece  Z.A.i Z.S..</span>
</p>
<p class="p3"></p>
<p class="p3">
<span>	Pošto okrivljeni nije plaćao izdržavanje za svoje maloljetno djete Z.A.u,na način, pod uslovima i u iznosu kako je to utvrđeno pravnosnažnom i izvršnom presudom ovog suda P.br.974/10, od 25.02.2011 godine, to je okrivljeni ovakvim svojim ponašanjem ostvario elemente bića krivičnog djela nedavanje izdržavanja iz čl. 221 st. 1 Krivičnog zakonika, na štetu oštećene maloljetne Z.A.e, pri čemu je okrivljeni postupao s umišlajem jer je bio svjesan obaveze izdržavanja maloljetnog djeteta Z.A.pa pošto po presudi nije postupio  na način i pod uslovima kako je to po presudi obavezan, to je htio izvršenje ovog krivičnog djela što je za posledicu imalo da njegovo maloljetno dijete Z.A.kao korisnik izdržavanja isto nije mogla da ostvari. </span>
</p>
<p class="p3"></p>
<p class="p3">
<span>	Pošto okrivljeni nije plaćao izdržavanje za svoje maloljetno djete Z.S.u,na način, pod uslovima i u iznosu kako je to utvrđeno pravnosnažnom i izvršnom presudom ovog suda P.br.974/10, od 25.02.2011 godine, to je okrivljeni ovakvim svojim ponašanjem ostvario elemente bića krivičnog djela nedavanje izdržavanja iz čl. 221 st. 1 Krivičnog zakonika, na štetu oštećene maloljetne Z.S., pri čemu je okrivljeni postupao s umišlajem jer je bio svjesan obaveze izdržavanja maloljetnog djeteta Z.S.pa pošto po presudi nije postupio  na način i pod uslovima kako je to po presudi obavezan, to je htio izvršenje ovog krivičnog djela što je za posledicu imalo da njegovo maloljetno dijete Z.S.a kao korisnik izdržavanja isto nije mogla da ostvari. </span>
</p>
<p class="p3"></p>
<p class="p3">
<span>	Okrivljeni je priznao izvršenje krivičnog djela a branio se da nije u mogućnosti da plaća izdržavanje pošto je nezaposlen i u obavezi je da izdržava majku koja živi sa njim, kao i u obavezi da vraća kredit koji je podigao za vrijeme trajanja bračne zajednice.</span>
</p>
<p class="p3"></p>
<p class="p3">
<span>	Sud je imao u vidu i stav 2 iz člana 221 Krivičnog zakonika, kojima je predvidjeno da se učinilac djela neće kazniti ako iz opravdanih razloga nije davao izdržavanje pa na strani okrivljenog nije utvrdio postojanje opravdanih razloga, koje je okrivljeni naveo u svojoj odbrani (da je nezaposlen i u obavezi da izdržava majku koja živi sa njim, kao i u obavezi da vraća kredit koji je podigao za vrijeme trajanja bračne zajednice) jer okrivljeni sudu nije pružio bilo kakav dokaz da je zdravstveno i radno nesposobno lice tako da njegova nezaposlenost u određenom periodu ne opravdava okrivljenog da isti  kao fizički zdravstveno i  radno  sposobno  lice privređuje  na  drugi način i  doprinosi  izdržavanju  svoje  maloljetne djece. Naprotiv imajući u vidu iznos utvrđene mjesečne rate od 72,60 €, sud je uvjerenja da je okrivljeni u mogućnosti da od prihoda koje ostvari baveći se poljoprivredom - uzgajajući tri krave, četiri koze i mlađe volove plaća dospjele rate izdržavanja za maloljetnu djecu ne dovodeći u pitanje svoju i egzistenciju majke koja živi sa njim u domaćinstvu. Okrivljeni nije pružio ni jedan dokaz da se za vrijeme trajanja bračne zajednice kreditno zadužio te je sud i u tom dijelu prihvatio navode iz iskaza svjedokinje J.S.. </span>
</p>
<p class="p3"></p>
<p class="p3">
<span>	Prilikom odlučivanja o vrsti  krivične sankcije sud je cijenio sve okolnosti iz čl. 42 Krivičnog zakonika, koje utiču da kazna bude veća ili manja, pa je od olakšavajućih okolnosti na strani okrivljenog našao da radi o mlađem licu, ocu dvoje maloljetne djece, a na strani otežavajućih okolnosti, sud je cijenio njegovu raniju osuđivanost pa cijeneći sve otežavajuće i olakšavajuće okolnosti, sud je okrivljenom pojedinačno utvrdio kazne i to: za krivično djelo nedavanje izdržavanja iz čl. 221 st. 1. Krivičnog zakonika izvršenog na štetu oštećene maloljetne Z.S., kaznu zatvora od dva mjeseca, i za krivično djelo nedavanje izdržavanja iz čl. 221 st. 1.Krivičnog zakonika izvršenog na štetu oštećene maloljetne Z.A.e, kaznu zatvora od dva mjeseca, i primjenom čl. 48, Krivičnog zakonika, okrivljenog osudio na jedinstvenu kaznu zatvora od 3 (tri) mjeseca, smatrajući da će se izrečenom zatvorskom kaznom postići svrha kažnjavanja iz čl. 32 Krivičnog zakonika, i dovoljno uticati na okrivljenog da ubuduće ne vrši krivična djela i da će se ostvariti ciljevi specijalne prevencije kao i da će se zatvorskom kaznom dovoljno uticati na ostale potencijalne izvršioce da ne vrše krivična djela i ostvariti se ciljevi generalne prevencije.  </span>
</p>
<p class="p3"></p>
<p class="p3">
<span>	Shodno čl. 226 Zakonika o krivičnom postupku, odlučeno je u pogledu paušala od 30,00 € imajući u vidu složenost i trajanje krivičnog postpuka i imovinske prilike okrivljenog. </span>
</p>
<p class="p3">
<span>	</span>
</p>
<p class="p3">
<span>  	Shodno čl. 239 ZKP-a, oštećene maloljetne Z.A.a i Z.S.a su preko zakonskog zastupnika - majke J.S. upućene na parnični postupak radi ostvarivanja imovinsko pravnog zahtjeva.</span>
</p>
<p class="p3">
<span>	</span>
</p>
<p class="p3">
<span>	Sa navedenih razloga odlučeno je kao u izreci presude shodno čl. 374 Zakonika o krivičnom postupku.  </span>
</p>
<p class="p3"></p>
<p class="p2">
<span>OSNOVNI SUD U BIJELOM POLJU</span>
</p>
<p class="p2">
<span>Dana,  28. 08. 2012. godine.</span>
</p>
<p class="p2"></p>
<p class="p3">
<span>ZAPISNIČAR								   S U D I J A</span>
</p>
<p class="p3">
<span>Koviljka Lješnjak 						                    Dragan Mrdak </span>
</p>
<p class="p3"></p>
<p class="p3"></p>
<p class="p3"></p>
<p class="p7"></p>


</body>
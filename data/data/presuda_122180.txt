<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:14pt}
.span2{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span2">K.br. 633/14</span>
</p>
<p>&nbsp;</p>
<p style="text-align:center;">
<span class="span2">U IME CRNE GORE </span>
</p>
<p>&nbsp;</p>
<p>
<span class="span2">OSNOVNI SUD U PODGORICI, kao prvostepeni krivični, po sudiji Larisi Mijušković-Stamatović, uz učešće Vukašinović Valentine, kao zapisničara, u krivičnom predmetu protiv okrivljenog P.S., iz Podgorice, zbog krivičnog djela nezakoniti ribolov iz čl. 326 st.1 u vezi čl. 23 st. 2 Krivičnog zakonika, rješavajući po optužnom predlogu ODT-a Podgorica Kt.br. 1298/13 od 08.10.2014 godine, nakon održanog glavnog i javnog pretresa u prisustvu zastupnika optužbe Julije Jaganjac - savjetnika na radu kod ODT-a Podgorica i okrivljenog, dana 24.02.2015. godine donio je, a dana 25.02.2015 godine u prisustvu stranaka i javno objavio,</span>
</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>
<span class="span2">Okrivljeni:</span>
</p>
<p>&nbsp;</p>
<p>
<span class="span2">P.S., JMBG *************** od oca R. i majke M., rodjene B., rodjen ****** godine u P., sa prebivalištem u P. - ***** bb, državljanin Crne Gore, završio srednju školu, nezaposlen, lošeg imovnog stanja, neoženjen, bez djece, ranije neosudjivan, </span>
</p>
<p>&nbsp;</p>
<p style="text-align:center;">
<span class="span2">K r i v    j e</span>
</p>
<p>&nbsp;</p>
<p>
<span class="span2">Zato što je:</span>
</p>
<p>
<span class="span2"></span>
</p>
<p>
<span class="span2">Dana 09.10.2013 godine, oko 18,30 h, u mjestu zvanom T.R., na S. j., u P., svjestan svog djela čije je izvršenje htio, znajući da je njegovo djelo zabranjeno, zajedno i po prethodnom dogovoru sa maloljetnim G.Ž., suprotno čl. 27 st. 1 tač. 2 Zakona o slatkovodnom ribarstvu (Sl Crne Gore 11/2007), te suprotno članu čl.1 st. 1 alineja 1 Naredbe o ribolovnim zabranama, ograničenjima i mjerama za zaštitu ribljeg fonda (Sl.list CG 16/2014), za vrijeme lovostaja ukljevnim mrežama, ulovili 3 kg ukljeve, </span>
</p>
<p>&nbsp;</p>
<p>
<span class="span2">- čime je kao saizvršilac izvršio krivično djelo  nezakoniti ribolov iz čl. 326 st. 1 u vezi člana 23 stav 2  Krivičnog zakonika, </span>
</p>
<p>
<span class="span2"></span>
</p>
<p>
<span class="span2">- pa mu Sud, na osnovu citiranih zakonskih odredbi i čl. 3, 4, 5, 13, 15, 33, 36, 42, 52, 53 i 54 Krivičnog zakonika, te čl.226, 227, 229  i 374 Zakonika o krivičnom postupku,  i z r i č e  </span>
</p>
<p>&nbsp;</p>
<p style="text-align:center;">
<span class="span2">USLOVNU OSUDU</span>
</p>
<p>&nbsp;</p>
<p>
<span class="span2">Kojom mu utvrdjuje kaznu zatvora u trajanju od 30 (trideset) dana i istovremeno odredjuje  da se utvrdjena kazna neće izvršiti ako okrivljeni za vrijeme od 1 (jedne) godine po pravnosnažnosti presude ne izvrši novo krivično djelo.  </span>
</p>
<p>&nbsp;</p>
<p>
<span class="span2">Obavezuje se okrivljeni da na račun budžetskih sredstava Crne Gore uplati na ime sudskog paušala iznos od 50,00 (pedeset) €, u roku od 15 dana po pravnosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>
<span class="span2">Primjenom člana 75 Krivičnog zakonika, Sud okrivljenom izriče i</span>
</p>
<p>&nbsp;</p>
<p style="text-align:center;">
<span class="span2">MJERU BEZBJEDNOSTI</span>
</p>
<p>&nbsp;</p>
<p>
<span class="span2">ODUZIMANJE PREDMETA - pet ukljevnih mreža, kao predmeta izvršenja krivičnog djela.</span>
</p>
<p>&nbsp;</p>
<p style="text-align:center;">
<span class="span2">O b r a z l o ž e n j e</span>
</p>
<p>&nbsp;</p>
<p>
<span class="span2">Optužnim  predlogom ODT-a Podgorica Kt.br. 1298/13 od 08.10.2014 godine,  kojeg je na glavnom pretresu zastupala Julija Jaganjac, savjetnik na radu kod ODT-a Podgorica, stavljeno je na teret okrivljenom P.S.u izvršenje krivičnog djela nezakoniti ribolov iz čl. 326 st. 1 u vezi čl. 23. st.2   Krivičnog zakonika, bliže opisano izrekom ove presude. </span>
</p>
<p>
<span class="span2"></span><span class="span2">Zastupnik optužbe je do kraja glavnog pretresa u cjelosti ostala pri podnijetom optužnom predlogu i predložila Sudu da okrivljenog oglasi krivim i osudi po Zakonu. </span>
</p>
<p>&nbsp;</p>
<p>
<span class="span2">Okrivljeni P.S. je u prethodnom postupku pred ODT-om Podgorica izjavio da  ne priznaje izvršenje krivičnog djela koje mu se stavlja na teret, da živi u V. s ocem, da se bavi ribolovom, od kojeg živi njihova porodica. Istakao je da su se ribolovom bavili i njegovi preci, te da im je to osnovni izvor prihoda. Istakao je da nikada nije lovio ribu na nedozvoljen način, da posjeduje dozvolu za ribolov i to za jegulju i šarana, tako da se bavi samo zakonitim ribolovom, kao i da nikada nije lovio ribu u lovni zabran, niti nedozvoljenim sredstvima, kao što drugi rade. Istakao je da je početkom oktobra mjeseca 2013 godine kupio 5 mreža, jer je namjeravao da zatraži dozvolu za ukljevu i da od 01. novembra kada počinje sezona izlovljavanja te ribe, započne ribolov. Izjavio je da je 09.10.2013 godine pošao kod svog komšije G.Ž., koji je inače maloljetan, kako bi obišao njegovu majku, koja je izuzetno teško bolesna. Napomenuo je da je Ž. majka tada kazala da bi voljela da jede ukljevu, a on je, znajući da je bolesna, želio da joj učini po volji, pa je zajedno sa Ž. otišao do njegove barke, koja je uredno registrovana i isplovili su nedaleko od V., tačnije kod ponte P., koja predstavlja granicu izmedju područja u kojoj postoji zabran lova ribe i drugog dijela u kojem se riba može loviti stalno izuzev u proljeće, kada je opšti zabran ribolova. Pojasnio je da su on i Ž. spustili mreže, te da se sjeća da je predmetnog dana padala jaka kiša, i bila je velika magla, pa je moguće da su zbog magle prešli u taj dio koji je obuhvaćen ribolovnim zabranom, ali svega par metara, i to, kako je ponovio, samo zbog kiše i lošeg vremena. Naglasio je da se sjeća da su tada naišli lovočuvari, koji su ga primorali da izvadi mreže, prijeteći da će mu, u suprotnom oduzeti barku i motor koji su uredno registrovali. Tada je on odmah izvadio mreže, predao ih lovočuvarima, a nakon toga pošao u njihove prostorije gdje su oni sačinili neki zapisnik. Objasnio je da im je tom prilikom dao svoje podatke, te da su sa lovočuvarima bila i dva pripadnika policije. Ustvrdio je da nije imao namjeru da lovi ribu u zabranu, da jeste tačno da je spustio mreže, ali samo iz razloga koje je već naveo, kao i to da je to uradio na mjestu koje nije obuhvaćeno ribolovnim zabranom. </span>
</p>
<p>
<span class="span2">Na glavnom pretresu okrivljeni je ponovio svoj iskaz iz prethodnog postupka pred ODT-om u Podgorici i dodao da ostavlja mogućnost da je moguće napravio prekršaj, i da je moguće ušao najviše metar - dva zbog nevremena, kako je naprijed naveo, dakle, djelimično u tu zonu gdje je zabranjen lov, a što oni doista precizno i znaju, obzirom da se njegova porodica bavi lovom i da od toga žive. Pojasnio je da ne postoje bove koje precizno vrše razgraničavanje od tog mjesta gdje se može, gdje ne može vaditi riba, te da se on sklanjao u pravcu mosta od kiše, kao i da je od strane lovočuvara bio primoran da izvadi mreže, jer su se s njima sastali, odnosno sreli ispod mosta. Dodao je da je sa njima bio prisutan policajac Raičević Jovica, koji je naknadno ušao u njegov čamac i pošao sa njim da izvade mreže, te da se sjeća da mu je on tada rekao da nije u zabranu. </span>
</p>
<p>&nbsp;</p>
<p>
<span class="span2">U završnoj riječi okrivljeni je ostao pri navodima odbrane, ustvrdio da je bio na mjestu gdje nije bio zabran, kao što su rekli i radnici Nacionalnog parka. </span>
</p>
<p>&nbsp;</p>
<p>
<span class="span2">Sud je u dokaznom postupku: saslušao ovlašćenog predstavnika oštećenog JP za ********** Crne Gore R.Đ., svjedoke M.Z. i K.Z., pročitao službenu zabilješku JP Nacionalni parkovi Crne Gore br. 1378/1-2 od 09.10.2013 godine, pročitao zapisnik o izvršenoj kontroli JP za nacionalne parkove Crne Gore - Nacionalni park "Skadarsko jezero" br. 1378/2-1 od 11.10.2013 godine, pročitao potvrdu JP za nacionalne parkove Crne Gore br. 02-1460/2 od 11.10.2013 godine o privremeno oduzetim sredstvima, pročitao izvod iz KE za okrivljenog, izdat od Ministarstva pravde CG br. 0203/11373 od 21.11.2014 godine. </span>
</p>
<p>&nbsp;</p>
<p>
<span class="span2">Sljedstveno izloženom, a na osnovu rezultata cjelokupne dokazne  gradje, Ovaj sud je nesumnjivo utvrdio da je okrivljeni P.S. ostvario subjektivna i objektivna obilježja upitne inkriminacije, sa kojih razloga je Sud prvenstveno utvrdio krivičnu odgovornost okrivljenog, a potom vrednujući prirodu, značaj, karakter, te medjusobni odnos olakšavajućih i otežavajućih okolnosti istom izrekao krivičnu sankciju kao u dispozitivu presude. </span>
</p>
<p>&nbsp;</p>
<p>
<span class="span2">Ovlašćeni predstavnik JP za nacionalne parkove Crne Gore R.Đ., saslušan na glavnom pretresu je izjavio da je mjesto T.R. u granicama Nacionalnog parka S. j., odnosno u srcu samog parka, tako da se na to mjesto odnosi zabrana obavljanja ribolova ukljeve u periodu od 15.03. do 31.10. Pridružio se krivičnom gonjenju protiv  okrivljenog u ime oštećenog JP za nacionalne parkove Crne Gore, ali nije postavio odštetni zahtjev. </span>
</p>
<p>
<span class="span2">Odgovarajući na pitanja okrivljenog, ovlašćeni predstavnik je pojasnio da, koliko je njemu poznato, ne postoje postavljene bove na predmetnom području, ali da je to bez ikakvog značaja u odnosu na konkretni dogadjaj, jer se, kao što je istakao, radi o vodenoj površini na S. j., koja predstavlja zaštićeno područje. Izjavio je da ribolovna oka na S. j. jesu posebni djelovi tog  nacionalnog parka, u kojim se samo u zimskom periodu, odnosno van vremena lovostaja obavlja ribolov na ukljevu od strane subjekata kojima su ta područja putem javnog oglasa data na korišćenje i sa njima sklapa ugovor kojim se bliže definišu uslovi lova na ribu i naknade za ulovljenu ribu. Objasnio je da se ta ribolovna oka nalaze na obodu Skadarskog jezera, na području Opštine Cetinje i Bar, tzv. Ceklinska i Krajinska oka. </span>
</p>
<p>&nbsp;</p>
<p>
<span class="span2">Svjedok M.Z. je u prethodnom postupku pred Osnovnim državnim tužilaštvom u Podgorici izjavio da je zaposlen kao nadzornik u Nacionalnom parku S. j., te da se dana 09.10.2013 godine nalazio u smjeni sa svojim kolegom K.Z., gdje su obavljali redovnu patrolnu djelatnost na S. j.. Naveo je da su sa njima u patroli u svom plovilu bila još dva pripadnika policije, te da ga je negdje oko 18,00 časova, njegov šef Popović Batrić obavijestio da je kod mosta na magistralnom putu Podgorica - Bar, u mjestu T.R. primijetio dva lica, kako iz čamca bacaju mreže u jezero, pa su se odmah uputili na to mjesto i kada su stigli primijetio je čamac u kojem su bila dva mladja lica koja su mu inače poznata iz vidjenja. Pojasnio je da obojica žive u V., da je jedno od ta dva lica bilo P.S., dok je drugi bio maloljetan, i koliko se mogao sjetiti, radilo se o G.Ž.. Naglasio je da su tada oni od tih lica zatražili da izvade mreže i da im predaju iste, što su oni i učinili, nakon čega su uzeli njihove detaljne podatke, oduzeli mreže od tih lica i o tome izdali potvrde. Objasnio je da na 500m sa lijeve i desne strane mosta postoji strogi zabran ribolova, što znači da u toj regiji nije dozvoljen ribolov u bilo koje doba godine, te da su se mreže koje su P. i G. spustili u jezero nalazile upravo u tom području. Dodao je da se radilo o mrežama za lov ukljeve, te da je u navedeno vrijeme bio lovostaj kada je u pitanju ta vrsta ribe. </span>
</p>
<p>
<span class="span2">Svjedok M.Z. na glavnom pretresu je izjavio da se ne sjeća precizno detalja, ali da zna da su okrivljenog uhvatili, odnosno uhvatile su ga druge kolege ili policija dok je bacao mreže van zabrana, odnosno na mjestu gdje je mogao da lovi, ali da zaista ne može da se izjasni precizno gdje, jer je negdje 150 metara oko mosta gdje ne može da se lovi, odnosno oni imaju tačno kamen po kojem mjere i odredjuju gdje je zabran, a gdje nije. Pojasnio je da je razlog zbog kojeg su procesuirali okrivljenog taj što ga nije uhvatio on lično, već plovna patrola i druga ekipa koja je njemu rekla kad je došao "Ajde ga ti procesuiraj". </span>
</p>
<p>
<span class="span2">Odgovarajući na pitanje zastupnika optužbe izjavio je da on jeste potpisao zapisnik o izvršenoj kontroli br. 13782-1 od 11.10.2013 godine. Nakon što je upoznat od strane suda na razlike u kazivanju pred ODT-om u Podgorici i na glavnom pretresu izjavio je da se ni sada ne može sjetiti da li su predmetna lica zatekli u mjestu gdje je zabran, ili gdje nije zabran, te da ne zna koja priča od ove dvije je tačna, kao i da se ni okrivljenog ne može sjetiti, jer svaki dan ima kontrola. </span>
</p>
<p>&nbsp;</p>
<p>
<span class="span2">Svjedok K.Z. je u prethodnom postupku pred ODT-om Podgorica naveo da se sjeća predmetne kontrole koju je kao nadzornik u nacionalnom parku S. j. obavio sa kolegom M.Z.m, te da su predmetnom prilikom u krivolovu zatekli dva lica i to P.S. i G.Ž.. Pojasnio je da su se predmetnom prilikom on i kolega nalazili u patrolnom čamcu i obavljali redovnu kontrolu na S. j., kada ih je pozvao njihov šef Popović Batrić, koji im je saopštio da je nedaleko od mosta primijetio dva lica kako spuštaju mreže u području Skadarskog jezera koje je pod strogom zabranom za sve vrste lova i ribolova. Naglasio je da su se oni odmah uputili na tu lokaciju, da su im se pridružila još dva pripadnika policije, pa kada su došli na označeno mjesto koje se naziva T.R. primijetio je dva lica u čamcu. Nakon toga su zaustavili ta lica, zatražili da im pokažu mjesto gdje su bacali mreže, pa nakon što su oni to uradili, izvadili su mreže iz jezera, koje su oni oduzeli uz uredno izdatu potvrdu. Izjavio je da su poslije toga uzeli podatke od ta dva lica, da iste zna od ranije, i da je odmah kad ih je ugledao znao da se radilo o P.S.u i G.Ž.. Dodao je da su ta lica spustila mreže u dijelu koji je pod strogim ribolovnim zabranom, obzirom da 500 m sa lijeve i desne strane mosta u mjestu koje se zove T.R. važi zabrana ribolova u bilo koje doba godine. Istakao je da su mreže koje su ti momci izvadili iz jezera bile namijenjene za lov ukljeve, pojašnjavajući da on nije vidio trenutak kad su oni spuštali mreže u jezero, već ga je o tome obavijestio njegov šef Popović Batrić, ali su po dolasku na navedenu lokaciju zatekli ta lica koja su im tačno pokazala gdje su bacili mreže, a nakon toga su ih oni lično izvadili iz jezera. </span>
</p>
<p>
<span class="span2">Saslušan na glavnom pretresu svjedok K.Z. je naveo da nije baš siguran, ali da ono čega može da se sjeti jeste da su on i kolega obaviješteni od strane šefa plovne policije da dodju do mosta jer su im trebali, obzirom da su se tamo nalazila neka lica koja su bacala mreže. Napomenuo je da su nakon toga oni stigli na tu lokaciju, zatražili od tih lica da im pokažu gdje su bacili te mreže, pa su oni korektno zajedno sa njima izvadili mreže u prisustvu policije i iste im predali. Naglasio je da, koliko se može sjetiti okrivljeni je te mreže prije bacio van zabrana nego u zabran, da on te precizne granice ne zna, da to znaju direktori, da su danas te granice ovdje, a dogodine na drugom mjestu. Pojasnio je da okrivljeni najbolje zna te granice, obzirom da je tu rodjen, ali da on odavno radi na jezeru i da ne bi trebalo da je okrivljeni bio u zabranu, ali ako direktori kažu da je bio u zabranu, onda njemu ostaje samo da se složi s tim. </span>
</p>
<p>
<span class="span2">Upitan da pojasni razlike u kazivanjima na glavnom pretresu i prethodnom postupku pred ODT-om u Podgorici, izjavio je da, po njegovom, i pored toga što mu je pročitana izjava od ranije, tvrdi da mreže okrivljenog nijesu bile bačene u mjestu gdje je bio zabran, a posebno imajući u vidu gdje se danas bacaju mreže. Izjavio je da je on u konačnom samo vozač glisera, te da nije nadležan za pisanje i druge stvari u okviru kontrole. </span>
</p>
<p>&nbsp;</p>
<p>
<span class="span2">Iz službene zabilješke JP Nacionalni parkovi Crne Gore br. 1378/1-2 od 09.10.2013 godine proizilazi da je ista sačinjena od strane nadzornika M.Z. i K.Z., koji su predmetnom prilikom vršili redovnu patrolnu djelatnost, pa su dolaskom u reon T.R. zatekli dva lica u čunu,  u vršenju nelegalne radnje podizanja ukljevnih mreža iz vode, kao i da su se te mreže nalazile u pojasu koji je zabranjen za bilo koji lov mrežom. Dalje proizilazi da su od tih lica uzeli lične podatke na osnovu ličnih dokumenata sačinili zapisnik o izivršenoj kontroli i oduzeli 5 ukljevnih mreža, te izdali potvrdu o oduzetim stvarima. </span>
</p>
<p>&nbsp;</p>
<p>
<span class="span2">Iz zapisnika o izvršenoj kontroli JP za nacionalne parkove Crne Gore - Nacionalni park "Skadarsko jezero" br. 1378/2-1 od 11.10.2013 godine proizilazi da su nadzornici Nacionalnog parka Skadarsko jezero M.Z. i K.Z.  dana 09.10.2013 godine u 18,30 časova u mjestu T.R., na području Opštine Podgorica, izvršili kontrolu, te utvrdili da su lica P.S. i G. Ž. vršila izlov ukljeva sa pet ukljevnih mreža koje su zabranjene, iste oduzeli od navedenih lica, obzirom da su bile bačene u zabranjeno mjesto tokom cijele godine. </span>
</p>
<p>&nbsp;</p>
<p>
<span class="span2">Iz potvrde JP za nacionalne parkove Crne Gore br. 02-1460/2 od 11.10.2013 godine o privremeno oduzetim sredstvima proizilazi da su nadzornici Nacionalnog parka Skadarsko jezero M.Z. i K.Z. dana 09.10.2013 godine od lica P.S. koji je vršio nezakonite radnje lova ukljevnim mrežama privremeno oduzeli pet ukljevnih mreža. </span>
</p>
<p>&nbsp;</p>
<p>
<span class="span2">Iz izvoda iz KE za okrivljenog, izdatog od Ministarstva pravde CG br. 0203/11373 od 21.11.2014 godine proizilazi da okrivljeni P.S. nije ranije osudjivan i da ne prolazi kroz kaznenu evidenciju Tog ministarstva pravde. </span>
</p>
<p>&nbsp;</p>
<p>
<span class="span2">Član 27 st.1 tač.2 Zakona o slatkovodnom ribarstvu propisuje da odobrenje za akvakulturu naročito sadrži naziv ribolovne vode sa lokacijom na kojoj se obavlja akvakultura, a čl.1 st.1 Naredbe o ribolovnim zabranama ograničenjima i mjerama za zaštitu ribljeg fonda (Sl.list CG 16/2014) da na ribolovnim područjima (Skadarsko jezero sa rijekom Crnojevića i rijekom Moračom od Adžovića vrba do njenog ušća i Šaskog jezera sa rijekom Bojanom) zabranjeno loviti ukljevu od 15.marta do 31.oktobra.</span>
</p>
<p>&nbsp;</p>
<p>
<span class="span2">Tokom postupka okrivljeni P. se kontinuirano branio da ne priznaje izršenje kriičnog dela stavljenog mu na teret, navodeći da se odnosnom prilikom nalazio van lovnog zabrana, istrajavajući na činjenici da se i on, i njegova porodica bave ribolovom, od kojeg žive, te da on  nikada nije lovio ribu na nedozvoljen način.Međutim, prema ocjeni Ovog suda navodi okrivljenog P.a iz prethodnog postupka pred Osnovnim državnim tužilaštvom odlikuju se nizom činjeničnih protivurječnosti, te pojedinostima koje se nalaze u očiglednoj činjeničnoj diskrepanci.Naime, okrivljeni P. decidirano tvrdi da nikada nije lovio ribu na nedozvoljen način, ali pojašnjava da je moguće da su on i Ž. G. zbog magle prešli u  dio koji je obuhvaćen ribolovnim zabranom, ali svega par metara, samo zbog kiše i lošeg vremena.Nadalje,na glavnom pretresu uspijeva da pojasni da ostavlja mogućnost da je moguće napravio prekršaj, i da je moguće ušao najviše metar - dva zbog nevremena djelimično u  zonu gdje je zabranjen lov.Dakle, ovakvi navodi odbrane okrivljenog suštinski su protivurječni, jer okrivljeni P. ide od decidiranog negiranja predmetne inkriminacije, preko kazivanja da nikada nije lovio ribu na nezonit način, i ostavljanja mogućnosti da je moguće zbog magle i nevremena prešao u dio koji je obuhvaćen ribolovnim zabranom, pa do konstatacije da je moguće napravio prekršaj.</span>
</p>
<p>&nbsp;</p>
<p>
<span class="span2">Da je odnosnom prilikom okrivljeni P.S. ostvario obilježja upitne inkriminacije, nesumnjivo proizilazi i iz iskaza svjedoka iz prethodnog postupka pred Osnovnim državnim tužilaštvom u Podgorici, K.Z. i M.Z.-nadzornika NP Skadarsko jezero, koji se jasno, potpuno, objektivno, vjerodostojno ali i međusobno saglasno posvjedočili da na </span><span class="span2">500m sa lijeve i desne strane mosta, gdje je vršena kontrola postoji strogi zabran ribolova, što znači da u toj regiji nije dozvoljen ribolov u bilo koje doba godine, te da su se mreže koje su P. i G. spustili u jezero nalazile upravo u tom području.Svjedoci K.Z. i M.Z. su na glavnom pretresu međutim, odnosni događaj s aspekta odlučnih činjenica i okolnosti da se okrivljeni P. nalazio u zoni strogog zabrana ribolova, pokušali da predstave na način koji je povoljniji za okrivljenog, navodeći da se isti kritičnom prilikom nalazio van zabrana.Iskazi svjedoka K.Z. i M.Z. sa glavnog pretresa, prema ocjeni Ovog suda, rezultat su neprincipijelnog istrajavanja da se na glavnom pretresu, u odnosu na krivicu okrivljenog P.a, zauzme koliko-toliko povoljniji stav, jer se prema stanovištu Ovog suda, ne smije zanemariti ni dio iskaza svjedoka K. i M. koji nedvosmisleno objašnjavaju da zatečena lica-okrivljenog P.a i maloljetnog Gazivodu poznaju od ranije, navodeći čak i tačno mjesto gdje žive.</span>
</p>
<p>&nbsp;</p>
<p>
<span class="span2">Pored toga, iskaze svjedoka K. i M. sa glavnog pretresa demantuju i materijalna dokazna sredstva u vidu službene zabilješke JP Nacionalni parkovi Crne Gore br. 1378/1-2 od 09.10.2013 godine, zapisnika o izvršenoj kontroli JP za nacionalne parkove Crne Gore - Nacionalni park "Skadarsko jezero" br. 1378/2-1 od 11.10.2013 godine, te potvrda JP za nacionalne parkove Crne Gore br. 02-1460/2 od 11.10.2013 godine, koji prema ubjeđenju Ovog suda, nedvosmisleno dovode u čvrstu, i s aspekta utvrđivanja krivice, nesumnjivu vezu okrivljenog P.a sa ostvarivanjem obilježja upitne inkriminacije koja mu se činjenjičnim navodima optuženja stavlja na teret, jer se iz navedenih dokaznih sredstava i iz njihove same sadržine, nepobitno zaključuje da se okrivljeni zajedno sa maloljetnim G., nalazio u zoni koja je obuhvaćena strogim ribolovnim zabranom, i da je od istih oduzeto pet ribolovnih-ukljevnih mreža, koje su odnosnom prilikom korišćenje.Ovakav činjenični zaključak suda, dodatno je osnažen iskazom svjedoka-ovlašćenog predstavnika NP Crne Gore, R.Đ., koji je sasvim precizno i decidno ustvrdio da je mjesto T.R. u granicama Nacionalnog parka Skadarsko jezero, odnosno u srcu samog parka, tako da se na to mjesto odnosi zabrana obavljanja ribolova ukljeve u periodu od 15.03. do 31.10, pa ako se uzme u obzir vrijeme, mjesto i način izvršenja upitne inkrinacije koja se okrivljenom stavlja na teret, za Ovaj sud nema apsolutno nikakve dileme da se iskaz ovlašćenog predstavnika R.Đ., u smislu ocjene istog, te njegovim poređenjem sa drugim dokaznim sredstvima, smatra istinitim, uvjerljivim i objektivnim.</span>
</p>
<p>&nbsp;</p>
<p>
<span class="span2">Rezimirajući činjenične i pravne aspekte predmetne krivično-pravne stvari, Ovaj sud nalazi da su se u naprijed utvrđenim radnjama okrivljenog P.S. ostvarili svi subjektivni i objektivni elementi bića krivičnog djela nezakoniti ribolov iz čl. 326 st. 1 u vezi člana 23 stav 2  Krivičnog zakonika, pa je okrivljeni ostvarujući zajedničku odluku za izvršenje krivičnog djela sa maloljetnim G.Ž., kao saizvršilac na subjektivnom planu, postupao sa direktnim umišljajem, kao oblikom krivice, budući da je bio svjestan svog djela, i htio njegovo izvršenje. </span>
</p>
<p>
<span class="span2"></span>
</p>
<p>
<span class="span2">Ocjenjujući sve okolnosti iz čl. 42 Krivičnog zakonika, koje su od uticaja da kazna bude manja ili veća, sud je, u odsustvu otežavajućih oklonosti na strani okrivljenog, od olakšavajućh okolnosti na njegovoj strani cijenio njegove imovinske prilike, odnosno loše imovno stanje, njegovu raniju neosuđivanost koja ukazuje da se radi o osobi koja nije sklona vršenju krivičnih djela, pa je imajući uz navedeno u vidu i stepen krivice okrivljenog istom utvrdio kaznu zatvora u trajanju od 30 (trideset) dana, a zatim, nalazeći da radi krivično-pravne zaštite nije neophodno da utvrđenu kaznu zatvora i efektivno izdržava, istu uslovio sa rokom provjeravanja u trajanju od 1 (jedne) godine, pa će se, prema ocjeni Ovog suda, izrečenom krivičnom sankcijom, pored svrhe propisivanja i izricanja uslovne osude iz čl.52 Krivičnog zakonika, ima ostvariti i opšta svrha propisivanja i izricanja krivičnih sankcija iz.4 st.2 Krivičnog zakonika.</span>
</p>
<p>&nbsp;</p>
<p>
<span class="span2">Sud je, primjenom čl.75 Krivičnog zakonika okrivljenom izrekao i mjeru bezbjednosti oduzimanje predmeta-pet ukljevnih mreža, kao predmeta izvršenja krivičnog djela, u uvjerenju da će se izrečenom mjerom bezbjednosti otkloniti stanja i uslovi koji su od uticaja da učinilac ubuduće ne vrši ovakva ili slična krivična djela, a pri imperativnoj odredbi čl.326 st.4 Krivičnog zakonika, da će se ulov i sredstva za ribolov oduzeti.</span>
</p>
<p>&nbsp;</p>
<p>
<span class="span2">Kako stvarnih troškova postupka nije bilo, sud je primjenom čl.226,227 i 229 Zakonika o krivičnom postupku obavezao okrivljenog da na račun budžetskih sredstava Crne Gore, na ime sudskog paušala uplati iznos od 50,00 (pedeset) eura, koji je odmjeren shodno dužini trajanja postupka, složenosti predmeta i imovinskim prilikama okrivljenog.</span>
</p>
<p>&nbsp;</p>
<p>
<span class="span2">Sljedstveno izloženom, a u smislu čl. 374 ZKP-a odlučeno je kao u izreci presude. </span>
</p>
<p>&nbsp;</p>
<p style="text-align:center;">
<span class="span2">OSNOVNI SUD U PODGORICI</span>
</p>
<p style="text-align:center;">
<span class="span2">Dana, 25.02.2015.godine</span>
</p>
<p>
<span class="span2"> </span>
</p>
<p>
<span class="span2">       ZAPISNIČAR                                                          </span><span class="span2">       SUDIJA</span>
</p>
<p>
<span class="span2">Valentina Vukašinović, s.r.</span><span class="span2">                   </span><span class="span2"></span><span class="span2"></span><span class="span2">  Larisa Mijušković-Stamatović, s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2">PRAVNA </span><span class="span2">POUKA:</span>
</p>
<li>
<span class="span2">Protiv ove presude može se izjaviti žalba u roku</span>
</li>
<li>
<span class="span2">od 8 (osam) dana od dana prijema pismenog otpravka </span>
</li>
<li>
<span class="span2">iste, Višem sudu u Podgorici, a preko ovog suda.</span>
</li>
<p>&nbsp;</p>
<li style="text-align:center;">
<span class="span2">ZTO:  Valentina Vukašinović</span>
</li>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.8in 1.0in 0.75in 1.0in;}
.p1{text-align:end;hyphenate:auto;font-family:Times New Roman;font-size:13pt;}
.p2{text-align:start;hyphenate:auto;font-family:Times New Roman;font-size:13pt;}
.p3{text-align:center;hyphenate:auto;font-family:Times New Roman;font-size:13pt;}
.p4{text-align:justify;hyphenate:auto;font-family:Times New Roman;font-size:13pt;}
.p5{text-indent:0.49166667in;text-align:start;hyphenate:auto;font-family:Times New Roman;font-size:13pt;}
.p6{text-indent:0.49166667in;text-align:justify;hyphenate:auto;font-family:Times New Roman;font-size:13pt;}
.p7{margin-left:-0.125in;text-align:start;hyphenate:auto;font-family:Times New Roman;font-size:13pt;}
.p8{text-indent:0.5in;margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p9{text-indent:0.375in;margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p10{text-indent:0.5in;text-align:start;hyphenate:auto;font-family:Times New Roman;font-size:13pt;}
.p11{text-align:start;hyphenate:auto;font-family:Times New Roman;font-size:12pt;}
.s1{color:black;}
.s2{font-weight:bold;}
</style>
<meta content="ana.stanisic" name="author">
</head>
<body class="b1 b2">
<p class="p1">
<span>										</span>
</p>
<p class="p1">
<span>K.br.92/10</span>
</p>
<p class="p2"></p>
<p class="p3">
<span>U IME NARODA</span>
</p>
<p class="p3"></p>
<p class="p4">
<span>OSNOVNI SUD U BARU, kao prvostepeni krivični, u vijeću sastavljenom od sudije Aleksandre Leković, kao predsjednika vijeća i sudija porotnika S. D. i J. F., kao članova vijeća, sa zapisničarom Anom Stanišić u krivičnom predmetu okrivljenog M.B.a iz Bara, zbog krivičnog djela sprečavanje službenog lica u vršenju službene radnje u pokušaju iz čl. 375. st.4. u vezi st.1. i st.3. KZ CG, po optužnici Osnovnog državnog tužioca u Baru, Kt.br.267/06 od 30.01.2007. godine, nakon održanog glavnog, javnog pretresa dana 04.05.2010. godine u prisustvu zastupnika optužbe Osnovnog državnog tužioca Milenka Magdelinića i okrivljenog, dana 6.05.2010. godine donio je i javno objavio</span>
</p>
<p class="p2"></p>
<p class="p3">
<span>P R E S U D U </span>
</p>
<p class="p3"></p>
<p class="p4">
<span>Okrivljeni M.B., od oca R. i  majke S., rodjene K., rodjen 22.09.1955. godine u Pljevljima, stalno nastanjen u Baru, S. R. bb, po zanimanju diplomirani inžinjer, oženjen, otac dvoje djece, pismen, srednjeg imovnog stanja, neosudjivan</span>
</p>
<p class="p4"></p>
<p class="p4">
<span>Na osnovu čl.363. tč.3 ZKP</span>
</p>
<p class="p2"></p>
<p class="p2"></p>
<p class="p3">
<span>OSLOBAĐA SE OD OPTUŽBE</span>
</p>
<p class="p4"></p>
<p class="p2">
<span>Da je:</span>
</p>
<p class="p2"></p>
<p class="p4">
<span class="s1">Dana 09.07.2006. godine oko 15,10 časova ispred svoje porodične kuće u naselju S.R. u Baru, silom pokušao da spriječi oštećenog Č.N.a - službeno lice Uprave PJ u Baru, u vršenju poslova javne bezbjednosti - privodjenje zbog narušavanja javnog reda i mira na način što se istrgao oštećenom u trenutku kada je pokušao da ga onesposobi polugom i stavi mu sredstva za vezivanje, u čemu je od strane oštećenog B.I.a onemogućen. </span>
</p>
<p class="p5"></p>
<p class="p6">
<span class="s1">- čime bi izvršio krivično djelo - </span><span>sprečavanje službenog lica u vršenju službene radnje u pokušaju iz čl. 375. st.4. u vezi st.1. i st.3. KZ CG</span>
</p>
<p class="p6"></p>
<p class="p7">
<span>              Jer nije dokazano da je učinio krivično djelo za koje je optužen.</span>
</p>
<p class="p8"></p>
<p class="p9">
<span>Troškovi postupka padaju na teret budždetskih sredstava suda.</span>
</p>
<p class="p2"></p>
<p class="p2"></p>
<p class="p2"></p>
<p class="p3">
<span>       O b r a z l o ž e n j e</span>
</p>
<p class="p4"></p>
<p class="p4">
<span>Optužnicom Osnovnog tužioca u Baru Kt.br.267/06 od 30.01.2007. godine koju je zastupnik optužbe izmjenio u dijelu pravne kvalifikacije i činjeničnog opisa na glavnom pretresu dana 5.02.2009. godine okrivljenom je stavljeno na teret da je izvršio krivičnio djelo bliže opisano u izreci presude. </span>
</p>
<p class="p4"></p>
<p class="p4">
<span>Okrivljeni M.B. je u svojoj odbrani u prethodnom postupku naveo da je tačno da je pružio otpor privodjenju, odnosno da ga je policajac uhvatio za ruku, a on se otrgao i odatle je modrica na unutrašnjoj strani podlaktice njegove lijeve ruke, ali nije tačno da je policajce vrijedjao, da im je rekao ''marš napolje iz kuće''. Samo se istragao na momenat iz ruke jednog policajca. Na glavnom pretresu je dalje naveo da je njegova supruga kritičnog dana pozvala policiju rekavši da ima provalu u stanu, te da je, kada je došla policija sa njima imao raspravu pokušavajući da im objasni da je to njegova kuća i da je dojava od njegove supruge lažna. Policija mu je objasnila da je došla iz razloga što je svoju bivšu suprugu htio da udari. Počeo je da se raspravlja sa policijom. Misli da je u jednom trenutku policajac Č. primjenio sredstva "poluge" i uhvatio ga za lijevu ruku sa namjerom da mu stavi lisice. U tom trenutku je, kako navodi, istrgao ruku i to je bilo sve što se tiče otpora prema policiji, jer su mu tu bila djeca, a i rekao je da će sam poći u policiju. U CB Bar je otišao zajedno sa policajcima  i u prisustvu svoje bivše supruge, ali bez lisica, jer je bio krenuo pa nije bilo razloga da mu stavljaju lisice. Pojasnio je da nijednom radnjom nije ugrozio službenike policije, niti fizički, niti verbalno. Tačno je da je otrgnuo ruku, ali to je bila njegova instiktivna reakcija zbog bola koji je u tom trenutku osjetio kada ga je policajac uhvatio za ruku. </span>
</p>
<p class="p4"></p>
<p class="p4">
<span>Sud je u dokaznom postupku na glavnom pretresu saslušao svjedoka Č.N.a, pročitao iskaze svjedoka B.I.a, M. T. i H. A., kao i izvod iz KE na ime okrivljenoga pribavljen od CB Bar br. ......od 27.10.2006. godine. </span>
</p>
<p class="p6"></p>
<p class="p4">
<span>Svjedok- oštećeni Č.N. je u svom iskazu u prethodnom postupku u bitnom naveo da je bio obavješten od strane dežurne službe CB Bar da je M.T. prijavila da je muž uznemirava  i maltretira. Zajedno sa svojim kolegom B.I.om se uputio prema naselju S.R., tačnije prema kući u kojoj živi M. Ispred ulaznih vrata zatekao je M. T. i M.B.a kako se raspravljaju, a M. T. nije dozvoljavala B. da udje u kuću. Zajedno sa B.I.om ušao je u kuću okrivljenoga i tada su saznali da je bilo spora izmedju okrivljenog i njegove supruge, pa su upozorili B. da prestane sa takvim ponašanjem. M.B. nije prihvatio njihove savjete, govorio je da je to njegova kuća u koju on može da udje kad hoće, da je T. njegova supruga i da je on na taj način ne uzmirava niti maltretira. Obavjestili su dežurnu službu da okrivljeni nema namjeru da prestane sa uznemiravanjem i maltretiranjem svoje supruge i dobili su od dežurne službe upustvo da okrivljenog dovedu u CB Bar na informativni razgovor, a tom prilikom je poslato i službeno vozilo. Izdali su naredbu okrivljenome da podje sa njima, ali je on to odbio, pa je upozoren da ako dobrovoljno ne podje biće prinudjeni da upotrijebe sredstva prinude. Na ovo okrivljeni je počeo nedolično da se ponaša i omalovažavao ih je na način što je počeo da maše rukama prema njima kao znak da izadju iz kuće, govoreći im ''šta ćete vi ovdje, marš napolje''. Nakon toga su primjenili prinudu - zahvat poluge i između njega i kolege odveli okrivljenog u službeno vozilo, ali mu nijesu na ruke stavljali sredstva za vezivanje. Na glavnom pretresu dana 18.07.2008. godine oštećeni je dalje pojasnio da kada su saopštili M. da treba da ga privedu na infomativni razgovor, da se okrivljeni naljutio i rekao da je kuća njegovo vlasništvo, da u nju ne mogu da uđu. Tada oštećeni Č. i njegov kolega hvataju M. za ruku, i to on za jednu, a kolega za drugu ruku. M. se tada bunio zašto to rade, ali se nije opirao stavljanju lisica. Dalje je naveo da nije bio napadnut od strane okrivljnog, ali je imao obavezu da ga privede u CB Bar. Na pitanje sudije da pojasni razlikovanje u izjavi koju je dao na glavnom pretresu u odnosu na izjavu iz prethodnog postupka, a vezano za stavljanje lisica, s obzirom da je u prethodnom postupku naveo da okrivljenom nisu stavljali lisice, oštećeni je naveo da misli da je okrivljeni zatražio da uzme neke ključeve, pa da su mu skinuli lisice, ali da se ne može sjetiti tačno kako se odigrao đogađaj u tom dijelu. Takođe i na glavnom pretresu dana 04.05.2010. godine svjedok oštećeni je naveo da se ne može sjetiti da li su okrivljenom stavljali lisice na ruke, već zna da su primjenili sredstva prinude i odveli ga u CB Bar.  Dalje je naveo da M. nije htio nikoga da udari, već je samo mahao rukama. Kada su krenuli da mu polugom saviju ruku,</span><span class="s2"> </span><span>okrivljeni se blago opirao i to nije bio nikakav veći stepen sile, već blagi stepen, više je govorio nego upotrebljavao bilo kakvu silu.</span><span class="s2"> </span><span>Ne sjeća se da li se okrivljeni bio istrgao u trenutku kada je pokušao da ga onesposobi polugom, ali zna da je M. bila otečena ruka kako ga je čvrsto stegao u zglobu. Dodao je da nije napadnut od M. niti se u bilo kojem trenutku osjetio ugroženim. Kao oštećeni se nije pridružio krivičnom gonjenju i nije postavio imovinsko pravni zahtjev. </span>
</p>
<p class="p4"></p>
<p class="p4">
<span>Svjedok B.I. je u svom iskazu na glavnom pretresu dana 05.02.2009. godine u bitnom naveo naveo da, s obzirom da je događaj bio dosta davno ne može se sjetiti svih detalja, ali zna da je u navedenom periodu bio na ispomoći u CB - Bar i radio na Željezničkoj stanici. Sjeća se da su ga iz dežurne službe CB Bar zvali da sa kolegom ode u porodičnu kuću blizu autobuske stanice, jer se radi o nasilju u porodici. Zajedno sa kolegom uputio se na lice mjesta i zatekli su okrivljenog i njegovu suprugu, koji su ih pozvali da udju u kuću, a dogadjaj se desio u hodniku njihove porodične kuće. U početku razgovor izmedju policajaca i okrivljenog tekao je normalno, ali kada je trebalo da se privede po naredbi dežurne službe, okrivljeni je mahao rukama i rekao "marš iz moje kuće, ko vas je pozvao da udjete", ali se ne može sjetiti da li ih je okrivljeni napadao. Bio je upozoren od strane policije da ode sa njima, a onda su ga uhvatili i to je možda bilo to  guranje izmedju njih, jer drugog guranja nije bilo. </span>
</p>
<p class="p4"></p>
<p class="p4">
<span>Svjedok M.T., bivša supruga okrivljenog, je u prethodnom postupku navela da je navedenog dana po dogovoru došao njen suprug u njihovu porodičnu kuću, kako bi iznio kauč, ali to nije učinio, već je imao namjeru da iznese čitav dnevni boravak. Tom prilikom su bile njihove kćerke prisutne, jer je imao namjeru da ih odvede na plažu. Prilikom dolaska njen bivši suprug je bio jako nasilan, govorio je riječi uvrede, prijetio da će da je izbaci iz kuće i počeo da je udara. Pobjegla je u spavaću sobu i zaprijetila da će pozvati policiju, a okrivljeni joj je saopštio da to ne čini, jer ako pozove policiju biće još gore po nju, jer će je premlatiti. Svjedokinja je ipak pozvala policiju i tom prilikom su došla dva policajca, a B. je počeo na njih da viče, psovao ih je, šutirao ih nogama, opirao se privodjenju na informativni razgovor. Policajci su pozvali pojačanje i odveli ga na informativni razgovor. U svom iskazu na glavnom pretresu M.T. je navela da  je izmedju nje i supruga bila prepirka, vidjela je da će doći do nekog dogadjaja izmedju njih i pozvala je policiju da dodje. Policiji je u afektu rekla da se radi o provali u kući, a zapravo se radilo o prepirci izmedju nje i supruga. Nakon telefonskog poziva policije uputila se u spavaću sobu i tamo ih je sačekala te se nije mogla sjetiti kako je njen suprug reagovao kada je došla policija, zna da je reagovao burno, ali se nije mogla sjetiti da li ih je psovao i ostalih pojedinosti. Dalje je navela da tog dana između nje i njenog supruga nije bilo udaranja, a da svaka svađa u trenutku kada se ljudi razvode se ne može zvati uobičajenom svađom, pa je iz tog razloga i pozvala policiju. </span>
</p>
<p class="p4"></p>
<p class="p4">
<span>Svjedok H.A. je u prethodnom postupku naveo da je zajedno sa svojim kolegom Lj. R. u popodnevnim časovima bio na redovnoj dužnosti saobraćajne kontrole na putnom pravcu Bar - Ulcinj. Od strane dežurne službe upućeni su prema Željezničkoj stanici i prema jednoj porodičnoj kući, kako bi od kolega Č. i B. preuzeli lice M.B.a i odvezli ga u prostorije CB Bar. Uputili su se na lice mjesta i na poslednjem spratu kuće zatekli kolege i M.B.a, a takodje pored njih je bila i M. T. Kolege Č. i B. su im pomogli da M. sidje od sprata do službenog vozila u koji je ušao zajedno sa M. T. M.B. na rukama nije imao tom prilikom sredstva za vezivanje. Na glavnom pretresu svjedok je naveo da je M.B. imao lisice na ruke, ali različitost iskaza u tom dijelu nije mogao da objasni. Ono što je vidio je bilo da M. sa njegovim kolegama silazi niz stepenice, i okrivljeni tada policajcima koji su ga privodili nije pružao otpor, niti je pokušao bilo kakvu radnju kojom bi se otrgao. </span>
</p>
<p class="p4"></p>
<p class="p4">
<span>Iz izvoda iz KE na ime okrivljenoga pribavljen od CB Bar br. .....od 27.10.2006. godine, proizilazi da isti nije evidentiran u Kaznenoj evidenciji ovog centra. </span>
</p>
<p class="p4"></p>
<p class="p4">
<span class="s1">Ocjenom izvedenih dokaza nije dokazano da je okrivljeni izvršio krivično djelo koje mu je stavljeno na teret. Naime, okrivljeni je optužen da je navedenog dana silom pokušao da spriječi oštećenog Č.N.a - službeno lice Uprave PJ u Baru, u vršenju poslova javne bezbjednosti - privodjenje zbog narušavanja javnog reda i mira, na način što se istrgao oštećenom u trenutku kada je pokušao da ga onesposobi polugom i stavi mu sredstva za vezivanje, u čemu je od strane oštećenog B.I.a onemogućen. Tokom postupka je nesporno utvrđeno da su navedenog dana policajci UP PJ Bar došli u kuću okrivljenog po pozivu njegove supruge sa kojom je tada bio u fazi razvoda braka, da je zatim došlo do verbalne rasprave između okrivljenog i policajaca Č. i B. i to tako što im je okrivljeni rekao "mrš, izađite iz moje kuće i sl.", a ove riječi im je uputio nakon što su mu rekli da će morati da ga privedu u UP PJ Bar na informativni razgovor. Svjedok oštećeni Č. je u svom iskazu koji je dao u prethodnom postupku, opisujući ovaj dio događaja, naveo da kada su mu rekli da mora sa njima da pođe u stanicu policije, M. je to odbio, zatim su mu rekli da ako dobrovoljno ne pođe sa njima, da će biti prinuđeni da upotrijebe sredstva prinude. Na ovo okrivljeni je počeo sa nedoličnim ponašanjem i to tako što je mahao rukama prema policajcima, kao znak da izadju iz kuće i pri tom im govorio ''šta ćete vi ovdje, marš napolje''. Oštećeni je dalje decidno naveo ''tek nakon toga mi smo nad osumnjičenim primjenili prinudu - zahvat poluge i izmedju mene i kolege doveli smo ga do službenog vozila, ali mu na rukama nismo stavili sredstva za vezivanje''. Prema tome iz iskaza oštećenog Č. koji je dao u prethodnom postupku, kada su mu sjećanja na navedeni dogadjaj najsvježija, apsolutno se ne može utvrditi da se okrivljeni istrgao u trenutku kada je Č. pokušao da ga onesposobi polugom i stavi mu sredstva za vezivanje, kako je to navedeno u dispozitivu optužnice. Svjedok Č. je na glavnom pretresu dana 18.07.2008. godine, znači dvije godine nakon predmetnog dogadjaja, takodje ponovio da kada su ga on i kolega uhvatili za ruku da se M. bunio, ali da se nije opirao stavljanjem lisica. S obzirom na protek vremena od predmetnog dogadjaja, oštećeni Č. je pojasnio da se ne može tačno sjetiti da li su M. stavljene lisice ili ne, ali je još jednom ponovio da nije bio napadnut od M.B.a, već da ih je on samo psovao i kako je naveo mahao je rukama. Na glavnom pretresu 4.05.2010. godine na ponovno pitanje da objasni kako je to mahao rukama, oštećeni Č. je naveo da M. nije htio nikog da udari, da u momentu kada su mu stavili polugu okrivljeni se blago opirao i to nije bio nikakav veći stepen sile već blagi stepen, pojašnjavajući da je više govorio nego što je  upotrebljavao bilo kakvu silu. Sud kao najvjerodostojni prihvata iskaz oštećenog Č. iz prethodnog postupka, koji je dat tri mjeseca nakon predmetnog dogadjaja kada su mu sjećanja najsvježija, pa sud smatra da je tom prilikom pred istražnim sudijom oštećeni najvjerodostojnije opisao kako se dogadjaj zapravo odigrao. Kako je prethodno gore obrazloženo iz tog iskaza se može nesporno utvrditi da u trenutku kada je oštećeni primjenio sredstva prinude, odnosno zahvat poluge, da su okrivljenog Č. i njegov kolega B. odveli u službeno vozilo. Prema tome, nesporno proizilazi da se u tom trenutku okrivljeni nije istrgao oštećenom kako mu je to stavljeno na teret. Takodje iz iskaza B.I.a se može nesporno utvrditi da im je okrivljeni rekao ''marš iz moje kuće '' i slično, gdje je tom prilikom mahao rukama, ali se svjedok ne sjeća da li ih je tom prilikom napadao. Dalje je svjedok naveo ''mi smo ga lijepo upozorili da ode sa nama, a onda smo ga mi uhvatili i to je možda bilo to guranje, a drugog guranja nije bilo ''. Prema tome ni iz iskaza B. se ne može utvrditi da je u trenutku kada su okrivljenog pokušali da onesposobe polugom, da se okrivljeni istrgao od Č., jer kako proizilazi iz iskaza B., on jednostavno nije ni siguran da li je tu bilo bilo kakvog guranja jer i sam kaže ''to je možda bilo to guranje, a drugog guranja nije bilo ''. Tačno je da je okrivljeni u prethodnom postupku jednom jedinom rečenicom rekao da je ''tačno da sam ja pružio otpor privodjenju''. Kako je pojasnio i u prethodnom postupku a i na glavnom pretresu, policajac ga je uhvatio za ruku, on se otrgao, jer je to bila njegova instiktivna reakcija zbog bola koji je u tom trenutku osjetio kada ga je policajac uhvatio za ruku. Da je zaista stisak policajaca Č. bio jak nesporno proizilazi iz iskaza oštećenog Č. koji je na glavnom pretresu pojasnio da se sjeća da je M. ruka bila otečena koliko ga je čvrsto stegao. Iz iskaza svjedoka H.A.a proizilazi da je on naknadno došao na lice mjesta i da od tog trenutka odnosno za vrijeme dok je on bio prisutan, okrivljeni nije pružao bilo kakav otpor, niti pokušavao bilo kakvom radnjom da se otrgne.</span>
</p>
<p class="p4"></p>
<p class="p4">
<span class="s1">Radnja krivičnog djela koje se okrivljenom stavlja na teret podrazumjeva svaku djelatnost kojom se  primjenom sile službeno lice onemogućuje da preduzme ili da dovrši neku radnju iz okvira svog službenog ovlašćenja. Upotreba sile podrazumijeva aktivno dijelovanje onoga koji vrši prinudu. Optužnicom je stavljeno na teret da je okrivljeni silom pokušao da spriječi oštećenog  Č. tako što se istrgao oštećenom u trenuku kada ga je ovaj pokušavao da ga onesposobi polugom. Tokom postupka je nesporno utvrdjeno da je okrivljenom M.B.u, bila izdata naredba da podje sa službenim licima, on je to odbio,  mahao je rukama prema policajcima, nakon čega su policajci primjenili zahvat poluge i odveli ga prema službenom vozilu. Ovo se neporno utvrdjuje iz iskaza svjedoka Č. i B. koji su se izmedju ostalog decidno izjasnili da se ni na koji način nijesu osjetili ugroženim ponašanjem od strane okrivljenog. </span>
</p>
<p class="p4"></p>
<p class="p4">
<span class="s1">Iskaz svjedoka M. T., sada bivše supruge okrivljenog, koja je u tom periodu bila u fazi razvoda braka sa okrivljenim, a koja je u prethodnom postupku navela da je orkivljeni prvo nju kod kuće udarao, a potom i kada su policajci došli da je njih psovao, vikao, zatim ih šutirao nogama, aposolutno sud ne može prihvatiti kao istinit i objektivan, pogotovo ne u dijelu kojim opisuje ponašanje okrivljenog prilikom dolaska policije, jer apsolutno nijedan svjedok policajac nije pomenuo da ih je okrivljeni šutirao nogama, pa tako iskaz svjedokinje M. sud cijeni kao pristrasan. Ovo pogotovo kada se ima u vidu odnosi koji su tada vladali medju, sada već bivšim, bračnim drugovima. Koliko je njen iskaz objektivan i u dijelu gdje je navela da je i nju tukao prethodno u kući, može se utvrditi iz toga što je optužnicom Kt.br. 267/06 od 30.01.2007. godine okrivljenom bilo stavljeno na teret i izvršnje krivičnog djela nasilje u porodici ili u porodičnoj zajednici iz čl. 220. st.1. KZ, jer je oštećenu M. T. udario u predjelu tijela, da bi nakon provodenog dokaznog postupka, zastupnik optužbe na glavnom pretresu dana 5.02.2009 godine izvršio izmjenu optužnice i okrivljenom stavio na teret samo krivično djelo sprečavanje službenog lica u vršenju službene radnje u pokušaju iz čl. 375. st.4. u vezi sa st. 1 i st.5. KZ. </span>
</p>
<p class="p4"></p>
<p class="p4">
<span class="s1">Prema tome, sud smatra da nije dokazano da je okrivljeni izvršio krivično djelo koje mu je stavljeno na teret, odnosno da nije dokazano da je silom pokušao da spriječi oštećenog Č. na način što se istrgao oštećenom u trenutku kada je ovaj pokušavao da ga onesposobi polugom i stavi mu sredstva za vezivanje. Kako je gore obrazloženo upravo iz iskaza oštećenog Č. i svjedoka B. policajca, se utvrdjuje da u trenutku kada su primjenili polugu prema okrivljenom, da se okrivljeni nije istrgao. Samo jedna jedina rečenica koju je okrivljeni rekao u svojoj odbrani da je tačno da je pružio otpor privodjenju, ne može biti nesporan dokaz da je izvršio krivično djelo koje mu je stavljeno na teret. Okrivljeni je, kako to proizilazi iz njegove odbrane ruku, istrgao zbog bola koji je osjetio u tom trenutku, koji iskaz je po mišljenju suda objektivan, s obzirom da je i oštećeni Č. naveo da ga je jako stisnuo i da je okrivljenom otekla ruka zbog toga, pojašnjavajući da se </span><span>okrivljeni blago opirao i to nije bio nikakav veći stepen sile, već blagi stepen. Istrzanje ruke u sklopu navedenih okolnosti se svakako ne može smatrati kao pokušaj primjene sile od strane okrivljenog prema oštećenom, a u cilju sprečavanja službenog lica u vršenju službene radnju radnje. </span>
</p>
<p class="p4"></p>
<p class="p4">
<span class="s1">Kako nije dokazano da je okrivljeni izvršio krivično djelo koje mu je stavljeno na teret, sud ga je oslobodio od optužbe. </span>
</p>
<p class="p4"></p>
<p class="p4">
<span>Odluka o troškovima krivičnog postupka zasniva se na odredbi čl.203. st.1 ZKP, zbog čega troškovi krivičnog postupka padaju na teret budžetskih sredstava suda.</span>
</p>
<p class="p8"></p>
<p class="p2">
<span>Na osnovu izloženog odlučeno je kao u izreci presude.</span>
</p>
<p class="p10"></p>
<p class="p3">
<span>OSNOVNI SUD U BARU</span>
</p>
<p class="p3">
<span>Dana 06.05.2010. godine</span>
</p>
<p class="p3"></p>
<p class="p3"></p>
<p class="p2"></p>
<p class="p2">
<span>      ZAPISNIČAR,				                  PREDSJEDNIK VIJEĆA SUDIJA </span>
</p>
<p class="p2">
<span>     Ana Stanišić						          Aleksandra Leković</span>
</p>
<p class="p2"></p>
<p class="p4"></p>
<p class="p2">
<span>PRAVNA POUKA:Protiv ove presude može se izjaviti žalba Višem sudu u Podgorici u roku od 15  dana od dana prijema pismenog otpravka. Žalba se predaje ovom sudu u dva primjerka.</span>
</p>
<p class="p7"></p>
<p class="p7"></p>
<p class="p7"></p>
<p class="p2">
<span>						</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p11"></p>
<p class="p11"></p>
<p class="p11"></p>


</body>
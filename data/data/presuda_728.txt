<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:start;hyphenate:auto;font-family:Times New Roman;font-size:12pt;}
</style>
<meta content="adisa.burdzevic" name="author">
</head>
<body class="b1 b2">
<p class="p1">
<span>OSNOVNI SUD U ROŽAJAMA</span>
</p>
<p class="p1">
<span>K.br.3/11.</span>
</p>
<p class="p1">
<span>				U IME NARODA</span>
</p>
<p class="p1"></p>
<p class="p1">
<span>	OSNOVNI SUD U ROŽAJAMA i to Predsjednik suda Zahit Camić, kao sudija pojedinac, sa zapisničarem Burdžović Adisom,  odlučujući po optužnom predlogu Osnovnog Državnog Tužilaštva iz Rožaja Kt.br.297/10. od 28. decembra 2010. godine, protiv okrivljenog K. H. iz Rožaja, zbog krivičnog djela falsifikovanje isprave iz čl. 412.st.1. Krivičnog Zakonika, nakon održanog glavnog i javnog pretresa u prisustvu  oštećenog S. O.a i okrivljenog, a u odsustvu uredno pozvanog Osnovnog Državnog Tužioca iz Rožaja na osnovu čl. 453. Zakonika o krivičnom postupku, dana 27.01.2011. godine donio je i javno objavio</span>
</p>
<p class="p1"></p>
<p class="p1">
<span>				P R E S U D U</span>
</p>
<p class="p1"></p>
<p class="p1">
<span>	Okrivljeni K. H., JMBG ., od oca N. i majke H., rodj. Z., rodjen ..godine, u Rožajama, gdje i živi, drž. CG, pismen, završio  SSS, nezapošljen, oženjen,  otac troje maloljetne djece, vojku odslužio  1999. u Zaječaru, vodi se pri VE Rožaje,  siromašnog imovnog stanja,  osudjivan</span>
</p>
<p class="p1"></p>
<p class="p1">
<span>				K R I V    J E</span>
</p>
<p class="p1">
<span>	Što je:</span>
</p>
<p class="p1"></p>
<p class="p1">
<span>	a) dana 19.06.2007. godine u Rožajama, napravio lažne isprave i to: admnistrativnu zabranu na zaradu  zaposlenog i izjavu žiranta S. O., koje je upotrijebio kao prave za dobijanje kredita kod "Oportunity banke" AD Podgorica na ime  K. F. u iznosu od 10.000 eura, na n ačin što je ispunio sve potgrebne podatke u administrativnoj zabrani na zaradu zaposlenog i u izjavi žiranta, zatim u rubrikama "potpis/jemca/dužnika" i "svojeručni potpis žiranta", potpisao S. O.,</span>
</p>
<p class="p1">
<span>	-čime je izvršio krivično djelo falsifikovanje isprave iz čl. 412.st.1. Krivičnog Zakonika.</span>
</p>
<p class="p1">
<span>	</span>
</p>
<p class="p1">
<span>	b) dana 24.10.2007. godine u Rožajama, napravio lažne isprave i to: administrativnu zabranu na zaradu zaposlenog i izjavu žiranta S. O., koje je upotrijebio kao prave za dobijanje kredita kod "Opportunity banke" AD Podgorica na ime H. Dž. u iznosu od 10.000 eura, na način što je ispunio sve potrebne podatke u administrativnoj zabrani na zaradu zaposlenog i u izjavi žiranta, zatim u rubrikama "potpis/jemca/dužnika" i "svojeručni potpis žiranta", potpisao ime i prezime S. O.,</span>
</p>
<p class="p1">
<span>	-čime je izvršio krivično djelo falsifikovanje isprave iz čl. 412.st.1. Krivičnog Zakonika.</span>
</p>
<p class="p1">
<span>	Pa mu sud na osnovu čl. 412.st.1.,  4.13.15.32.36.42. Krivičnog Zakonika utvrdjuje</span>
</p>
<p class="p1">
<span>	-za krivično djelo pod a) kaznu zatvora u trajanju od 45 (četrdesetpet) dana,</span>
</p>
<p class="p1">
<span>	-za krivično djelo pod b) kaznu zatvora u trajanju od 45 (četrdesetpet) dana,</span>
</p>
<p class="p1">
<span>	Pa ga sud primjenom čl. 48. Krivičnog Zakonika i čl. 364. Zakonika o Krivičnom Postupku </span>
</p>
<p class="p1">
<span>				O S U DJ U J E</span>
</p>
<p class="p1"></p>
<p class="p1">
<span>	NA JEDINSTVENU KAZNU ZATVORA	 u trajanju od 75 (sedamdesetpet) dana.</span>
</p>
<p class="p1">
<span>	Da plati ovom sudu na ime troškova krivičnog postupka - paušala iznos od 150 eura, u roku od 15 dana po pravnosnažnosti ove presude.</span>
</p>
<p class="p1"></p>
<p class="p1"></p>
<p class="p1">
<span>				O b r a z l o ž e n j e</span>
</p>
<p class="p1"></p>
<p class="p1">
<span>	ODT iz Rožaja podnio je optužni predlog Kt.br. 297/10. od 28. decembra 2010. godine, protiv okrivljenog K. H. iz Rožaja, zbog krivičnog djela falsifikovanje isprave iz čl. 412.st.1. KZ.</span>
</p>
<p class="p1">
<span>	Sud je glavni pretres održao u odsustvu uredno pozvanog ODT-a iz Rožaja, na osnovu čl. 453.ZKP.</span>
</p>
<p class="p1">
<span>	Oštećeni S. O., na glavnom pretresu nije se pridružio krivičnom gonjenju ODT-a u odnosu na okrivljenog, a odštetni zahtjev nije postavio i istakao je da će isti regulisati na drugi način sa okrivljenim. </span>
</p>
<p class="p1">
<span>	Okrivljeni K. H., na glavnom pretresu priznao je izvršenje krivičnih djela koja mu se optužnim predlogom Kt.br.297/10. od 28.12.2010. godine, ODT-a iz Rožaja stavlja na teret.</span>
</p>
<p class="p1">
<span>	Na glavnom pretresu iznio je potrebna objašnjenja u vezi izvršenja ovih krivičnih djela. Istakao je: da se sa oštećenim upoznao preko svog brata od strica. Zna da on radi u Upravi policije i da živi u Beranama. U 2007. godini imao je potrebu da reguliše kredit kod jedne poslovne banke. Bila su mu potrebna dva žiranta, te je zamolio brata od strica da mu pomogne i da mu O. bude žirant.  Pošao je jednog dana u Berane, gdje se vidio sa oštećenim i u vezi ovoga razgovarao. Kazao mu je da će da uzme kredit za svoju suprugu F. kod Oportunity banke AD Podgorica, na iznos od 10.000 eura i zamolio ga da mu bude žirant. Isti je na to pristao. Fotokopirao mu je ličnu kartu i istu mu dao. Uzeo je fotokopiju lične karte koja nije bila ovjerena i Oportunity banka u Rožajama mu je istu prihvatila. Uzeo je dokumentaciju koja je bila potrebna za kredit. U administrativnoj zabrani za oštećenog potpisao je njegovo ime i prezime kao i izjavu za žiranta za kredit njegove supruge F. u iznosu od 10.000 eura. Administrativnu zabranu ovjerio je u Ispostavi policije u Rožajama i tom prilikom sa njim nije bio oštećeni. Na osnovu tih dokumenata uzeo je kredit u iznosu od 10.000 eura. Drugi žirant za ovaj kredit bio mu je K. I. za kojeg je uradio ova dokumenta na identičan način kao i za oštećenog.  U oktobru mjesecu 2007. godine imao je namjeru da za svog šuraka H. Dž. reguliše kredit u istoj banci. Zatražio je od oštećenog da mu bude žirant. Oštećeni je na to pristao  i istom je kazao za koga kredit treba da uzme. Oštećeni mu je dao fotokopiju lične karte i sa istom je potpisao ime i prezime na administrativnoj zabrani na zaradu zaposlenog - oštećenog, kao i izjavu žiranta i sve to ovjerio u Ispostavi policije u Rožajama za šta je oštećeni znao. Pošto njegova supruga i šurak nijesu otplaćivali rate za ove kredite, oštećnom je za ova dva kredita dao 1.500 eura. Isti mu je kazao da ga u vezi toga neće prijavljivati. Oštećeni je nakon toga tražio da mu da još 2.500 eura, da bi vratio nekom čovjeku dug i kazao mu je da nema, tako da su prekinuli svaku komunikaciju.  U medjuvremenu je prevnosnažno osudjen zbog krivičnog djela falsifikovanje isprave i nalazi se na izdržavanju kazne zatvora.</span>
</p>
<p class="p1">
<span>	Na glavnom pretresu sud je izveo doakaze, saslušanjem u svojstvu svjedoka - oštećenog S. O., izvršio uvid u administrativne zabrane na zaradu zaposlenog S. O. br. 03-125-2125 od 19.6.2007. godine, br. 03-125-3593. od 24.10.2007.godine, izvršio uvid u spise predmeta ovog suda K.br. 72, 90, 94, i 178/10, pročitao izvod iz kaznene evidencije na ime okrivljenog, dok svjedoci K. F. i H. Dž. kao privilegovani, obzirom na srodstvo sa okrivljenim ,nijesu želeli da svjedoče.</span>
</p>
<p class="p1">
<span>	Svjedok - oštećeni S. O., istakao je:   da radu u Upravi policije Ispostavi GP Berane, kao policajac. Prije nekoliko godina upoznao je okrivljenog preko kolege Kalač Ismeta. Okrivljeni je tada došao kod njega sa I. i zamolio ga da mu bude žirant kod Agroinvest banke u Beranama, radi regulisanja kredita u iznosu od 1.000 eura. Pošto radi sa I., na to je pristao . Fotokopirao je ličnu kartu  i potpisao obrazac za administrativu zabranu, kao i izjavu žiranta u kojima je upisao njegove podatke. Okrivljeni je taj kredit uzeo i isti vratio. Sa okrivljenim više  u vezi bilo kakvih kredita nije kontaktirao . Imao je potrebu da za sebe reguliše kredit kod Oportunity banke gdje mu je rečeno da kredit ne može dobiti zbog toga što je bio žirant izvjesnoj K. F. i H. Dž., koji su u toj banci uzeli kredit u iznosu od po 10.000 eura. Tada je prvi put saznao i bio je iznenadjen u vezi toga. Tražio je da pogleda dokumentaciju za te kredite, jer je znao da nikakvu administrativnu zabranu i izjave nije potpisao tim licima. Kada mu je dokumentacija predočena vidio je da na toj dokumentaciji nijesu njegovi potpisi i da je na istima stajalo njegovo ime i prezime. Pogrešno je bilo upisano ime njegovog oca. Ova lica nije poznavao. Interesovao se kod Ismeta da mu pomogne da ta lica identifikuju. I. mu je nakon toga kazao da u vezi toga zna sve okrivljeni. Kontaktirao je sa okrivljenim i isti mu je priznao da je to sve on uradio. Tada je zaključio da je isti iskoristio fotokopiju njegove lične karte za kredit iz Agroinvest banke, kako bi za ova lica obezbijedio kredit. Vidio je da je ta administrativna zabrana za ova dva lica ovjerena pečatom Ispostave policije u Rožajama. Nije bio u radnom odnosu kod ove Ispostave i nije mu poznato kako je okrivljeni to mogao da uradi.  Okrivljenog je molio da ovaj novac vrati banci, pošto su mu od plate odbijali rate svakog mjeseca. Okrivljeni mu je dao dva puta po 500 eura i jednom 100 eura, ukupno 1.100 eura. Više mu nije dao novac za rate koje otplaćuje. F. i Dž. uopšte ne poznaje i sa njima nikada nije kontaktirao u vezi ovoga. Nakon toga mu je trebalo 5.000 eura da radi spomenik za oca i tražio je od okrivljenog da mu taj novac obezbijedi. Isti mu je dao 5.000 eura, s tim što je uzeo kredit za koji mu je on bio žirant za tih 5.000 eura. </span>
</p>
<p class="p1">
<span>	Sud je cijeneći iskaz okrivljenog, izvedene dokaze pojedinačno i u vezi sa ostalim izvedenim dokazima, pa je na osnovu takve ocjene utvrdio činjenično stanje, koje je opisano u izreci ove presude.</span>
</p>
<p class="p1">
<span>	Utvrdjeno činjenično stanje proizilazi kako iz priznanja okrivljenog, tako i iz svih dokaza koji su izvedeni na glavnom pretresu. </span>
</p>
<p class="p1">
<span>	Naime, okrivljeni je u cjelosti priznao izvršenje djela koja mu se optužbom stavljaju na teret, pa je sud njegovo priznanje, obzirom da je isto potvrdjeno iskazom svjedoka - oštećenog i pismenim dokazima, prihvati i isto uzeo kao dokaz. U pogledu objašnjenja koje je okrivljeni dao za način regulisanja kredita za njegovu suprugu F. i šuraka Dž., a odnosi se da je u vezi toga oštećeni bio upoznat, sud isto nije mogao prihvatiti jer je u tom dijelu sračunato ka umanjenju krivičnopravne odgovornosti i suprotno je iskazu oštećenog u tom dijelu.</span>
</p>
<p class="p1">
<span>	Iz iskaza svjedoka - oštećenog Ognjena se vidi, da je on okrivljenog upoznao preko svog kolege Ismeta kada  je zatražio da mu bude žirant kod Agro invest banke u Beranama za kredit u iznosu od 1.000 eura. Da je tom prilikom na to pristao, fotokopirao ličnu kartu koju je dao okrivljenom, popunio obrazac za administrativnu zabranu na njegovu zaradu, kao i izjavu žiranta u kojim dokumentima je popunio svoje podatke. Da je taj kredit okrivljeni uredno vratio. Da K. F. i H. Dž. ne poznaje i da njima nikada nije bio žirant kod bilo koje banke radi regulisanja kredita, te i da u vezi kredita koji su odobreni u Oportunity banci za ova lica u iznosu od po 10.000 eura u 2007. godini, nikada nije kontaktirao sa okrivljenim. Da za ove kredite nikakvu dokumentaciju nije potpisivao, te da mu nije poznato kako je ta dokumentacija mogla biti ovjerena u Ispostavi policije u Rožajama, gdje on nije rasporedjen da radi.  Kada je saznao za ove kredite ovih lica, pošto mu nije odobren kredit koji je tražio kod ove banke, zbog toga što je bio žirant, interesovao se kod I. ko bi to mogao da uradi. Da mu je I.  nakon toga sapštio da se vidi sa okrivljenim, koji mu je priznao da je on to uradio. Da su od plate počele da mu se odbijaju rate za ove kredite, a da mu je okrivljeni kada mu je tražio da taj novac vrati dao 1.100 eura, a nakon toga i 5.000 eura, koji iznos je okrivljeni uzeo kao kredit, za koji mu je on bio žirant, jer mu je novac bio potreban za izgradnju spomenika ocu. </span>
</p>
<p class="p1">
<span>	Imajući u vidu iskaz svjedoka - oštećenog, dovodeći ga u vezu sa ostalim izvedenim dokazima, sud je isti prihvatio kao jasan, uvjerljiv i kao takav saglasan sa  pisanim dokazima i sa objašnjenjem okrivljenog u dijelu koje se odnosi na način popunjavanja dokumentacije koja je bila potrebna za regulisanje kredita za njegovu suprugu F. i šuraka Dž., a koju dokumentaciju tj. podatke u istoj je sam unio i potpisao oštećenog kao žiranta. </span>
</p>
<p class="p1">
<span>	Iz utvrdjenog činjeničnog stanja proizilazi da je okrivljeni dana 19.6.2007. godine, u Rožajama, napravio lažne isprave i iste upotrijebio kao prave i to administrativnu zabranu na zaradu zaposlenog O. i u izjavi žiranta za istog unio podatke, a zatim u rubrikama "potpis radnika, jemca, dužnika" i "svojeručni potpis žiranta" potpisao S. O. za dobijanje kredita na ime njegove supruge K. F. u iznosu od 10.000 eura, kod Oportunity banke AD  Podgorica. Da je dana 24.10.2007. godine,  takodje napravio lažne isprave i to administrativnu zabranu na zaradu zaposlenog i izjavu žiranta oštećenog O. i iste upotrijebio kao prave za dobijanje kredita kod Oportunity banke AD Podgorica, na ime H. Dž. u iznosu od 10.000 eura, na način što je ispunio sve potrebne podatke u ovim ispravama, zatim u rubrikama "potpis radnika, jemca, dužnika" i "svojeručni potpis žiranta" potpisao ime i prezime S. O.. Dakle, okrivljeni je u konkretnim slučajevima bio svjestan svojih djela, kao i pojedinačnih radnji, posledica i uzročnog odnosa izmedju njih i želio je njihovo izvršenje, pa je u konkretnom slučaju postupao sa direktnim umišljajem. </span>
</p>
<p class="p1">
<span>	Imajući u vidu utvrdjeno činjenično stanje iz kojeg na nesumnjiv način proizilazi da su u radnjama okrivljenog sadržani svi bitni elementi dva krivična djela falsifikovanja isprave iz čl. 412.st.1. KZ, izvršenih od strane okrivljenog u realnom sticaju, na način kako je to opisano u izreci ove presude, to je sud istog, pošto je našao da nema elemenata koji bi isključivali njegovu krivičnopravnu odgovornost oglasio krivim i utvrdio mu pojedinačne kazne zatvora u trajanju od po 45 dana i osudio ga na jedinstvenu kaznu zatvora u trajanju od 75 dana zatvora. </span>
</p>
<p class="p1">
<span>	U konkretnom slučaju, pazeći po službenoj dužnosti na zastarjelost krivičnog gonjenja za izvršena krivična djela, to je sud  u smislu čl. 125. st.5. KZ našao da u konkretnom slučaju nije nastupila zastarjelost krivičnog gonjenja, a ovo imajući u vidu  izvršena krivična djela falsifikovanje isprave u vremenskim periodima iz presuda ovog suda K.br. 72, 90, 94/10. od 24.8.2010.g,  i 178/10. od 23.11.2010. godine, te da je u konkretnom slučaju došlo do prekida zastarijevanja krivičnog gonjenja za ova krivična djela.</span>
</p>
<p class="p1">
<span>	Prilikom odmjeravanja kazne okrivljenom za izvršena krivična djela imajući u vidu propisanost kazni za ova krivična djela u  Krivičnom Zakoniku, imajući u vidu svrhu kažnjavanja i uzimajući u obzir sve okolnosti da kazna bude manja ili veća, olakšavajuće i otežavajuće okolnosti iz čl. 42. KZ, sud je kao olakšavajuću okolnost istom uzeo u obzir njegovo priznanje za izvršena krivična djela, odnos prema izvršenim krivičnim djelima, porodične prilike, da je otac troje maloljetne djece, njegovo imovno stanje, kao i odnos oštećenog prema okrivljenom, obzirom da se nije pridružio krivičnom gonjenju ODT-a, dok mu je kao otežavajuću okolnost uzeo u obzir njegovu dosadašnju osudjivanost, pa ga je sud u tom smislu osudio na jedinstvenu kaznu zatvora u trajanju od 75 dana, ubijedjen da će se sa istom postići svrha kažnjavanja iz čl. 4. u vezi čl. 32. KZ.</span>
</p>
<p class="p1">
<span>	Na osnovu čl. 202. u vezi čl. 199.st.3. ZKP-a, sud je obavezao okrivljenog da plati ovom sudu na ime troškova  krivičnog postupka - paušala iznos od  150 eura, imajući u vidu trajanje i složenost krivičnog postupka.</span>
</p>
<p class="p1"></p>
<p class="p1"></p>
<p class="p1">
<span>	OSNOVNI SUD U ROŽAJAMA, dana 27.01.2011. godine.</span>
</p>
<p class="p1"></p>
<p class="p1"></p>
<p class="p1">
<span>								PREDSJEDNIK SUDA</span>
</p>
<p class="p1">
<span>								      Zahit Camić s.r.</span>
</p>
<p class="p1"></p>
<p class="p1"></p>
<p class="p1">
<span>PRAVNA POUKA: protiv ove presude može se</span>
</p>
<p class="p1">
<span>izjaviti žalba u roku od 8 dana od dana prijema iste</span>
</p>
<p class="p1">
<span>i to Višem sudu u Bijelom Polju, a preko ovog suda.</span>
</p>
<p class="p2"></p>


</body>
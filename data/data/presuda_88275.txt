<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span>
</p>
<p>&nbsp;</p>
<p>
<span class="span1">OSNOVNI SUD U ROŽAJAMA</span>
</p>
<p>
<span class="span1">K.br. 102/14 </span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Sudija Osnovnog suda u Rožajama Milosav Zekić, uz učešće zapisničara Aide Luboder , rješavajući po optužnom predlogu Osnovnog državnog tužilaštva iz Rožaja Kt.br.121/14 od 26.06.2014.g. podnijet  protiv okrivljenih  A</span><span class="span1">.</span><span class="span1"> Lj</span><span class="span1">.</span><span class="span1"> i E</span><span class="span1">.</span><span class="span1"> Lj</span><span class="span1">.</span><span class="span1"> iz Rožaja, kao saizvršilaca,  zbog krivičnog djela laka tjelesna povreda iz čl. 152. st. 2. u vezi st. 1. u vezi čl. 23. st. 2. Krivičnog zakonika Crne Gore, nakon održanog glavnog i javnog pretresa u prisustvu  Osnovnog državnog tužioca  Hajrana Kalača i  okrivljenih, a u odsustvu  uredno pozvanog oštećenog E</span><span class="span1">.</span><span class="span1"> M</span><span class="span1">.</span><span class="span1">, dana  17.09.2014. donio je i javno objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span2"></span><span class="span1">Okrivljeni </span><span class="span1">A</span><span class="span1">.</span><span class="span1"> LJ</span><span class="span1">.</span><span class="span1">, JMB </span><span class="span1">.</span><span class="span1">, od oca R</span><span class="span1">.</span><span class="span1"> i majke A</span><span class="span1">.</span><span class="span1">, rođene M</span><span class="span1">.</span><span class="span1">, rođen.godine u Rožajama, sa prebivalištem u naselju Carine, Opština Rožaje, državljanin Crne Gore, razumije crnogorski jezik koji  je i  njegov  jezik, nezapošljen, neoženjen, pismen, završio  osnovnu školu, siromašnog imovnog stanja, neosuđivan. </span>
</p>
<p>&nbsp;</p>
<p>
<span></span><span class="span1">Okrivljeni E</span><span class="span1">.</span><span class="span1"> LJ</span><span class="span1">.</span><span class="span1">, JMB </span><span class="span1">.</span><span class="span2">,</span><span class="span1"> od oca R</span><span class="span1">.</span><span class="span1"> i majke A</span><span class="span1">.</span><span class="span1">, rođene M</span><span class="span1">.</span><span class="span1">, rođen </span><span class="span1">.</span><span class="span1">.godine, u Rožajama, sa prebivalištem u naselju Carine, Opština Rožaje, državljanin Crne Gore, razumije crnogorski jezik, koji  je i njegov  jezik, nezaposlen, neoženjen, pismen, završio  osnovnu  školu , siromašnog imovnog stanja, neosuđivan. </span>
</p>
<p>&nbsp;</p>
<p style="text-align:center;">
<span class="span1">K R I V I  S U</span>
</p>
<p>&nbsp;</p>
<p>
<span class="span1">Što su:</span>
</p>
<p>
<span class="span1">dana 25.06.2014.godine, oko 10,15 h, u naselju Carine, Opština Rožaje, zajednički svjesni svog djela čije su izvršenje htjeli, iako su znali da je njihovo djelo zabranjeno, lako tjelesno povrijedili E</span><span class="span1">.</span><span class="span1"> M</span><span class="span1">.</span><span class="span1">, na način što su ga gađali i pogodili kamenicama – sredstvom podobnim da tijelo teško povrijedi ili zdravlje teško naruši, nanoseći mu tom prilikom lake tjelesne povrede u vidu hematoma – krvnog podliva iznad desnog uva veličine 5 x 3 cm i oguljotine u predjelu    veličine 3 x 2 cm,</span>
</p>
<p>&nbsp;</p>
<p>
<span class="span1">- čime su kao saizvršioci izvšili krivično djelo laka tjelesna povreda iz čl. 152. st. 2. u vezi st. 1. u vezi čl. 23. st. 2.  Krivičnog zakonika Crne Gore. </span>
</p>
<p>
<span></span>
</p>
<p>
<span></span><span class="span1">pa ih sud primjenom pomenutih zakonskih propisa i čl. 4,13, 15, 32, 36,42, Krivičnog zakonika Crne Gore i čl. 374. Zakonika o krivičnom postupku </span>
</p>
<p>&nbsp;</p>
<p>
<span class="span1"></span><span class="span1"></span><span class="span1"></span><span class="span1"></span><span class="span1">O S U Đ U J E </span>
</p>
<p>&nbsp;</p>
<p>
<span class="span1">Na kaznu zatvora u trajanju od po 60 (šezdeset) dana u koju kaznu im se ima uračunati vrijeme provedeno u pritvoru od 26.06.2014.g. do 20.08.2014.g. </span>
</p>
<p>&nbsp;</p>
<p>
<span class="span1">Da solidarno  plate na ime troškova krivičnog postupku iznos od 184,00 eura  i na ime paušala iznos od po 30,00 eura u korist Budžeta Crne Gore, sve u roku od 15 dana po pravosnažnosti ove presude. </span>
</p>
<p>&nbsp;</p>
<p>
<span></span><span class="span1">Imovinsko-pravni zahtjev nije postavljen. </span>
</p>
<p>&nbsp;</p>
<p style="text-align:center;">
<span class="span1"></span><span class="span1"></span><span class="span1"></span><span class="span1"></span><span class="span1"></span>
</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Osnovno državno tužilaštvo iz Rožaja, podnijelo je ovome sudu optužni predlog  Kt.br. 121/14 od 26.06.2014.g.   protiv okrivljenih  A</span><span class="span1">.</span><span class="span1"> Lj</span><span class="span1">.</span><span class="span1"> i E</span><span class="span1">.</span><span class="span1"> Lj</span><span class="span1">.</span><span class="span1"> iz Rožaja, kao saizvršilaca zbog krivičnog djela laka tjelesna povreda iz čl. 152. st. 2. u vezi st. 1. u vezi čl. 23. st. 2. . Krivičnog zakonika Crne Gore, </span><span class="span1">(KZ CG).</span>
</p>
<p>&nbsp;</p>
<p>
<span class="span1">Na glavnom pretresu  ODT   Hajran Kalač je precizirao činjenični opis djela, kao u dispozitivu ove presude, te je predložio da sud okrivljene oglasi krivim zbog krivičnog djela koje im je optužbom stavljeno na teret i osudi ih na kaznu zatvora u trajanju od 60 dana. </span>
</p>
<p>&nbsp;</p>
<p>
<span class="span1">Okrivljeni A</span><span class="span1">.</span><span class="span1"> Lj</span><span class="span1">.</span><span class="span1"> je u svojoj odbrani istakao, da je dana 25.06.2014.g.  saznao da se njegov stric Pajazit  posvađao sa J</span><span class="span1">.</span><span class="span1"> M</span><span class="span1">.</span><span class="span1"> u naselju Carine, Opština Rožaje, pa je oko 10,15 h sa svojim bratom E</span><span class="span1">.</span><span class="span1"> došao na lice mjesta da vidi o čemu se radi. Kada su došli vidjeli su da policija obezbeđuje lice mjesta i da je  njihov stric prebačen u bolnicu radi ukazivanja ljekarske pomoći.  U  avliji J</span><span class="span1">.</span><span class="span1">M</span><span class="span1">.</span><span class="span1"> primjetio je  oštećenog E</span><span class="span1">.</span><span class="span1">M</span><span class="span1">.</span><span class="span1">   koji je mahao rukama, pa je  na ulici našao kamenje i dva puta gađao u pravcu oštećenog, ali ga nije pogodio  i nije mu nanio povrede.  Policija je odmah  reagovala i privela ga u stanicu. Njegov brat E</span><span class="span1">.</span><span class="span1">nije gađao oštećenog kamenicama  i nije mu nanio povrede.  Izrazio je kajanje što je ovo uradio  i spremnost da se izmiri sa oštećenim ukoliko i on pristane na to  i čvrsto je obećao da se nešto slično neće ponoviti, pa je molio da ga sud oslobodi od optužbe a ako ga oglasi krivim da ga što blaže kazni.</span>
</p>
<p>&nbsp;</p>
<p>
<span class="span1">Okrivljeni E</span><span class="span1">.</span><span class="span1"> Lj</span><span class="span1">.</span><span class="span1"> je u svojoj odbrani istakao,  da je dana 25.06.2014.g. saznao da se njegov stric Pajazit posvađao sa J</span><span class="span1">.</span><span class="span1"> M</span><span class="span1">.</span><span class="span1"> pa je oko 10,15 h  pošao  kod njegove kuće u naselju Carine, Opština Rožaje,  sa svojim bratom A</span><span class="span1">.</span><span class="span1">. Kada su stigli vidjeli su da  lice mjesta obezbeđuje  policija. U avliji M</span><span class="span1">.</span><span class="span1"> je primjetio oštećenog E</span><span class="span1">.</span><span class="span1">, koji je stezao ruke i nešto pokazivao u pravcu njegovog brata A</span><span class="span1">.</span><span class="span1"> pa je  A</span><span class="span1">.</span><span class="span1"> uzeo kamen i gađao prema oštećenom ali ga nije pogodio, nakon čega ih je policija privela u stanicu.  Istakao je da on nije gađao oštećenog i nije mu nanio povrede. Izrazio je žaljenje zbog ovoga što se  dogodilo i spremnost da se izmiri sa oštećenim ukoliko oni pristanu na to. Predlo je da ga sud oslobodi od optužbe a ako ga oglasi krivim da ga što blaže kazni.</span>
</p>
<p>&nbsp;</p>
<p>
<span class="span1">Po ovoj krivično-pravnoj stvari, sud je izveo dokaze: saslušao svedoka - oštećenog E</span><span class="span1">.</span><span class="span1"> M</span><span class="span1">.</span><span class="span1">, vještaka medicinske struke dr. M</span><span class="span1">.</span><span class="span1"> M</span><span class="span1">.</span><span class="span1">, pročitao izvještaj ljekara jedinice za HMP u Rožajama br. 7074 od 25.06.2014.g., pročitao službenu zabilješku Uprave policije - OB Rožaje br. 82/03-13-2112  od 26.06.2014.g. i izvršio uvid u  izvode iz kaznenih  evidencija  na ime okrivljenih .</span>
</p>
<p>&nbsp;</p>
<p>
<span class="span1">Cijeneći odbranu okrivljenog i sve izvedene dokaze, kako pojedinačno, tako i u međusobnoj vezi, u smislu čl. 370.  st. 3. Zakonika o krivičnom postupku (ZKP), sud je nesumnjivo utvrdio da su okrivljeni izvršili krivično djelo koje im je optužbom stavljeno na teret i da su  zato  krivi  i krivičnopravno odgovorni. </span>
</p>
<p>
<span class="span1"> </span>
</p>
<p>
<span class="span1">Naime, svedok - oštećeni  E</span><span class="span1">.</span><span class="span1"> M</span><span class="span1">.</span><span class="span1">, je pred ODT-om na zapisniku Kt.br.121/14 od 25.06.2014.g. izjavio da je dana 25.06.2014.g. u jutarnjim časovima došao kod svog brata J</span><span class="span1">.</span><span class="span1"> M</span><span class="span1">.</span><span class="span1"> u naselje Carine, Opština Rožaje. Toga dana J</span><span class="span1">.</span><span class="span1">se posvađao sa  P</span><span class="span1">.</span><span class="span1"> Lj</span><span class="span1">.</span><span class="span1">  i kojom prilikom su povrijeđeni J</span><span class="span1">.</span><span class="span1"> i  njegova supruga koji su  odvezeni u bolnicu radi ukazivanja ljekarske pomoći, dok je on ostao kod kuće. Na lice mjesta je  obezbeđivala  policija, a on je sjedio ispred kuće na klupu.  Tada su došli okrivljeni koji su mu  upućivali  psovke i prijetnje, nakon čega su oboica uzeli kamenje sa puta,  gađali ga i pogodili i to,  jedan u predjelu slabine - grudnog koša, a drugi u predjelu glave, pa je do njih prišla policija i odvezla ih vozilom u stanicu policije.</span>
</p>
<p>&nbsp;</p>
<p>
<span class="span1"> Na   glavnom pretresu oštećeni E</span><span class="span1">.</span><span class="span1"> je izjavio kao pred ODT-om stom razlikom što je naveo da ga je jedan od okrivljenih, pogodio kamenom  u predjelu desnog uva i grudnog koša tj. gornjeg dijela trbuha sa desne strane, a drugi okrivljeni ga nije  pogodio. Nakon što je upoznat sa iskazom datim pred ODT-om oštećeni je istakao da je istina ono što je kazao pred ODT-om, ističući da  ga je jedan od okrivljenih gađao i pogodio kamenom u predjelu grudnog koša - slabine tj. gornji dio trbuha sa desne strane, a drugi okrivljeni ga je takođe gađao kamenom i pogodio u predjelu glave. Objasnio je da mu je   prilikom saslušanja pred ODT-om pamćenje bilo svežije, te je tada kazao istinu.  Da je nakon ovog događaja imao moždani udar i operaciju na mozgu, te mu se zbog toga dešava da zaboravi neke  detalje događaja, što je slučaj i u ovoj situaciji. Iskaze ovog svedoka - oštećenog dat pred ODT-om  i na pretresu, u dijelu u kojem su međusobno saglasni, sud je prihvatio kao jasne, objektivne, uvjerljive i potkrijepljene ostalim izvedenim dokazima, a njegov iskaz dat na pretresu u dijelu koji nije saglasan sa prednjim iskazima, sud je ocijenio kao neuvjerljiv i  neodređen.</span>
</p>
<p>&nbsp;</p>
<p>
<span class="span1"> </span><span class="span1">Iz nalaza i mišljenja vještaka medicinske struke dr. M</span><span class="span1">.</span><span class="span1"> M</span><span class="span1">.</span><span class="span1">, vidi se da je oštećeni E</span><span class="span1">.</span><span class="span1"> M</span><span class="span1">.</span><span class="span1"> kritičnog dana zadobio telesne povrede u vidu hematoma – krvnog podliva iznad desnog uva veličine 5 x 3 cm i oguljotine u predjelu    veličine 3 x 2 cm, koje se pojedinačno i zbirno  kvalifikuju kao lake tjelesne povrede. Povrede su mogle  nastati dejstvom tupog mehaničkog oruđa-  udarom kamena, pesnice, drvene metalne palice i sl. i to: povreda u predjelu desnog uva direktnim udarom, a povreda u predjelu trbuha tangencionim dejstvom odnosno krzanjem-kresanjem ivica mehaničkog oruđa -kamena nepravilnog oblika sa oštrim ivicama i sl.. Povrede su mogle nastati i ukoliko je povrijeđeni gađan kamenicama sa određene distance. Nalaz i mišljenje ovog vještaka, sud je ocijenio kao jasan, objektivan i uvjerljiv, a dovodeći isti u vezu sa navodima iz medicinske dokumentacije koju je sud ocijenio kao jasnu i određenu i navodima iz službene zabilješke OB Rožaje iz koje se nesumnjivo utvrđuje da su oba okrivljena  kritičnog dana u 10,15 h  u prisustvu policije gađali i pogodili kamenjem oštećenog  E</span><span class="span1">.</span><span class="span1">M</span><span class="span1">.</span><span class="span1"> koji se nalazio  u dvorištu porodične kuće njegovog brata Jusufa, zaista se nesumnjivo utvrđuje da su okrivljeni kritičnog dana gađali i pogodili oštećenog,  kamenicama koje predstavljaju sredstvo da tijelo teško povrijedi i zdravlje teško naruši  i nanijeli mu navedene povrede. </span>
</p>
<p>&nbsp;</p>
<p>
<span class="span1">Sud je cijenio iskaze okrivljenih pa je iste prihvatio u dijelu u kojem ne spore odlučne činjenice. Naime, okrivljeni  ne spore da je okrivljeni A</span><span class="span1">.</span><span class="span1"> kritičnog dana gađao  kamenom oštećenog, pa je sud njihove iskaze u ovom dijelu prihvatio jer su potvrđeni dokazima izvedenim u postupku. Međutim, iskaz okrivljenih u dijelu u kojem navode da okrivljeni A</span><span class="span1">.</span><span class="span1">nije pogodio oštećenog kamenom i nije mu nanio povrede, te da okrivljeni E</span><span class="span1">.</span><span class="span1"> nije gađao oštećenog kamenom i nije mu nanio povrede, sud nije prihvatio, obzirom da su njihovi iskazi,  u ovom dijelu,  neuvjerljivi, neobjektivni i  ne nalaze oslonca u dokazima izvedenim u postupku iz kojih se nesumnjivo utvrđuje da su oboica okrivljenih gađali i pogodili kamenicama oštećenog i nanijeli mu navedene tjelesne povrede, tako da je očigledno da okrivljeni sa ovakvim odbranama  smišljeno i sračunato nastoje da izbegnu krivično-pravnu odgovornost. </span>
</p>
<p>&nbsp;</p>
<p>
<span class="span1">Dakle, u postupku je utvrđeno da su okrivljeni dana 25.06.2014.godine, oko 10,15 h, u naselju Carine, Opština Rožaje, zajednički svjesni svog djela čije su izvršenje htjeli, iako su znali da je njihovo djelo zabranjeno, lako tjelesno povrijedili E</span><span class="span1">.</span><span class="span1"> M</span><span class="span1">.</span><span class="span1">, na način što su ga gađali i pogodili kamenicama – sredstvom podobnim da tijelo teško povrijedi ili zdravlje teško naruši, nanoseći mu tom prilikom lake tjelesne povrede u vidu hematoma – krvnog podliva iznad desnog uva veličine 5 x 3 cm i oguljotine u predjelu    veličine 3 x 2 cm,</span>
</p>
<p>&nbsp;</p>
<p>
<span class="span1">Cijeneći psihički odnos okrivljenih  prema izvršenom krivičnom djelu, sud je našao da su  isti bili  svjesni  svog djela, tj. svjesni  da na opisani način  zajednički nanose navedene povrede oštećenom, sredstvom podobnim da tijelo teško povrijedi i zdravlje teško naruši i to su  htjeli,  pa su postupali  sa umišljajem, kao saizvršioci. </span>
</p>
<p>&nbsp;</p>
<p>
<span class="span1">Pravnom ocjenom utvrđenog činjeničnog stanja, sud je našao da su u radnjama okrivljenih  sadržani svi bitni elementi krivičnog djela laka tjelesna povreda iz čl. 152. st. 2. u vezi st. 1. u vezi čl. 23. st. 2.  KZ CG , za koje djelo je sud iste oglasio krivim i osudio ih  na kaznu zatvora u trajanju od po 60 dana, u koju kaznu im se, na osnovu čl. 51. KZ CG, ima uračunati vrijeme provedeno u pritvoru od 26.06.2014.g. do 20.08.2014.g. </span>
</p>
<p>&nbsp;</p>
<p>
<span class="span1">Prilikom odlučivanja o izboru  vrste i visine kazne, sud je imao sve okolnosti koje utiču da kazna bude veća ili manja iz čl. 42. KZ CG, pa je okrivljenim od olakšavajućih okolnosti cijenio njihovu  životnu dob, siromašno imovno stanje i raniju neosuđivanost, dok otežavajućih okolnosti na njihovoj strani nije bilo.  </span>
</p>
<p>&nbsp;</p>
<p>
<span class="span1">Cijeneći navedene okolnosti kao i okolnosti pod kojima je djelo izvršeno, jačinu povrede zaštićenog dobra  i  držanje okrivljenih  nakon izvršenog djela, sud je našao da je imalo mjesta ovakve vrste i visine kazne, ubijeđen  da  su  izrečene kazne zatvora u naznačenom trajanju  srazmerne težini učinjenog krivičnog djela i stepenu krivice okrivljenih   i da će iste u dovoljnoj mjeri uticati na  okrivljene  da ubuduće ne vrše bilo kakva krivična djela i vaspitno djelovati na druge da ne čine ista ili slična krivična djela. </span>
</p>
<p>&nbsp;</p>
<p>
<span class="span1">Na osnovu čl. 229. u vezi čl. 226. st. 2. tač. 1. ZKP, sud je obavezao okrivljene da solidarno plate na ime troškova krivičnog postupka iznos od 184,00 eura,  u korist budžeta Crne Gore koji troškovi se odnose na ime troškova za branioca postavljenog po službenoj dužnosti i troškova za vještačenje. </span>
</p>
<p>&nbsp;</p>
<p>
<span class="span1">Na osnovu čl. 229.  u vezi čl. 226. st. 2. tač. 9. i st. 3. ZKP,sud je obavezao okrivljene  da plati na ime paušala iznos od po 30,00 eura, u korist budžeta Crne Gore, a ovo imajući u vidu trajanje i složenost krivičnog postupka, kao i imovno stanje okrivljenih.  </span>
</p>
<p>&nbsp;</p>
<p>
<span class="span1">Imovinsko-pravni zahtjev nije postavljen. </span>
</p>
<p>&nbsp;</p>
<p>
<span class="span1">Sa izloženog odlučeno je kao u dispozitivu ove presude. </span>
</p>
<p>&nbsp;</p>
<p>
<span class="span1">OSNOVNI SUD U ROŽAJAMA, dana   17.09.2014.g.</span>
</p>
<p>&nbsp;</p>
<p>
<span class="span1">Zapisničar,</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">S U D I J A,</span>
</p>
<p>
<span class="span1">Aida Luboder  s.r.</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">Milosav Zekić  s.r.</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude može se izjaviti žalba u roku od  8 dana od dana prijema iste i to Višem sudu u Bijelom Polju, a preko ovog suda.</span>
</p>
<p>&nbsp;</p>
<p>&nbsp;</p>
<p>
<span class="span1"></span>
</p>
<p>&nbsp;</p>
<p>
<span class="span1"></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
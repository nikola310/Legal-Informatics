<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-family:Arial;font-size:12pt;}
.s2{text-decoration:underline;}
.p1{margin-top:0.16666667in;margin-bottom:0.041666668in;text-align:end;hyphenate:auto;keep-with-next.within-page:always;font-family:Times New Roman;font-size:14pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
</style>
<title>K</title>
<meta content="vladimir.novovic" name="author">
</head>
<body class="b1 b2">
<p class="p1">
<span class="s1">K.br.78/12</span>
<br>
</p>
<p class="p2">
<span>U IME CRNE GORE</span>
</p>
<p class="p3"></p>
<p class="p4">
<span>OSNOVNI SUD U DANILOVGRADU, kao krivični, po sudiji Vladimiru Novoviću, kao pojedincu, uz učešće Branke Nikolić kao zapisničara, u krivičnom predmetu protiv okrivljenog P. M. iz D., zbog krivičnog djela laka tjelesna povreda iz čl.152 st.2 u vezi st.1 KZ, odlučujući po optužnom predlogu Osnovnog državnog tužilaštva iz Podgorice Kt.br.687/12 od 23.08.2012.godine, koji je na glavnom pretresu zastupala Romina Vlahović, zamjenik ODT-a Podgorica, nakon održanog glavnog i javnog pretresa dana 15.10.2012.godine, u prisustvu zastupnika optužbe, okrivljenog, maloljetnog- oštećenog V. N. i zakonskog zastupnika maloljetnog- oštećenog V, N,, njegove majke V.M.2, donio je dana 18.10.2012. godine i istog dana javno objavio </span>
</p>
<p class="p4"></p>
<p class="p2">
<span>PRESUDU</span>
</p>
<p class="p4"></p>
<p class="p4">
<span>Okrivljeni P. M., JMB ..., zvani M., od oca D. i majke N., rodjene Dj., rodjen ... godine u Podgorici, sa mjestom prebivališta u D.-S. bb, državljanin Crne Gore, pismen, završio srednju školu, građevinac, neoženjen, lošeg imovnog stanja, neosudjivan. </span>
</p>
<p class="p4"></p>
<p class="p2">
<span>Kriv je</span>
</p>
<p class="p4"></p>
<p class="p4">
<span>Što je: </span>
</p>
<p class="p4"></p>
<p class="p4">
<span>Dana 03.04.2012.godine, u mjestu Slap Zete, opština Danilovgrad, lako tjelesno povrijedio oštećenog maloljetnog V.N., na način što ga je kamenom-sredstvom podobnim da tijelo teško povrijedi ili zdravlje teško naruši pogodio u predjelu desne ključne kosti nanoseći mu tako laku tjelesnu povredu u vidu nagnječine u desnom ključnjačinom predjelu,</span>
</p>
<p class="p4"></p>
<p class="p4">
<span>- čime je počinio krivično djelo laka tjelesna povreda iz čl.152 st.2 u vezi st.1 KZ.</span>
</p>
<p class="p4"></p>
<p class="p4">
<span>Pa sud okrivljenom primjenom citiranih zakonskih propisa, te čl. 4, 5, 15, 36, 42, 52, 53 i 54 KZ i čl.226, 229 i 374 ZKP-a, i z r i č e </span>
</p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p2">
<span>USLOVNU OSUDU</span>
</p>
<p class="p2"></p>
<p class="p4">
<span>Kojom mu utvrdjuje kaznu zatvora u trajanju od 3 (tri) mjeseca i istovremeno odredjuje da se ista neće izvršiti ako okrivljeni za vrijeme od  1 (jedne)  godine po pravosnažnosti presude ne učini novo krivično djelo. </span>
</p>
<p class="p3"></p>
<p class="p4">
<span>Dužan je okrivljeni da na ime troškova krivičnog postupka uplati ovom sudu iznos od 60,50 eura i po osnovu paušala iznos od 30,00 eura, a  sve u roku  od 15 dana po pravosnažnosti presude.</span>
</p>
<p class="p4"></p>
<p class="p4">
<span>Na osnovu čl.239 st.2 ZKP-a, oštećeni-maloljetni V. N. se radi ostvarivanja imovinsko-pravnog zahtjeva upućuje na parnični postupak. </span>
</p>
<p class="p2"></p>
<p class="p2"></p>
<p class="p2">
<span>O b r a z l o ž e nj e</span>
</p>
<p class="p2"></p>
<p class="p4">
<span>Optužnim predlogom ODT-a iz Podgorice Kt.br.687/12 od 23.08.2012.godine, okrivljenom P. M., stavljeno je na teret izvršenje krivičnog djela laka tjelesna povreda iz čl.152 st.2 u vezi st.1 KZ. Zastupnik optužbe je u završnoj riječi predložio da sud okrivljenog oglasi krivim i osudi po zakonu.</span>
</p>
<p class="p4"></p>
<p class="p4">
<span>Okrivljeni P. M. u odbrani datoj u istražnom postupku i na glavnom pretresu u bitnom je naveo da je dana 03.04.2012.godine maloljetni V. N. došao kod njegove majke i rekao joj da ga je on istukao, usljed čega je  kod nje došlo do povišenja pritiska. Izrevoltiran time, došao je oko 20,00 časova do kuće V., u namjeri da ih pita zašto mu to rade kad on nije tukao V.N. Pozvonio je na vrata, a zatim i glasno povikao "M. izadji", što je nadimak V.M.2. Medjutim, niko od njih nije izlazio, a primijetio je da su bili u kući. Naveo je da je te noći ispred kuće V. M.2. bio potpuni mrak, te da je bila uključena jedna mala sijalica, koja je radila. Tvrdi da se kuća V. M.2. nalazi u mjestu S., na 50-tak metara od asfaltnog puta. Pojasnio je da je prije nego što je došao do kuće V., bio na košarkaškom igralištu u mjestu Slap Zete, gdje se nalazio i V. N. Tada je on napravio šalu sa V. N. na način što ga je pozvao da dodje, pa je onda ispustio gasove iz organizma. Nakon toga, pošao je da gleda utakmicu sa drugovima, kada je oko 12,00 časova uveče došla policija da ga privede. Istakao je da se toga dana nije svadjao sa V. N., niti ga je gadjao kamenom. U završnoj riječi je predložio da ga sud oslobodi od optužbe. </span>
</p>
<p class="p4">
<span> </span>
</p>
<p class="p4">
<span>Sud je na glavnom pretresu u dokaznom postupku saslušao svjedoka-oštećenog   maloljetnog V. N., saslušao svjedoka V. M.1., saslušao svjedoka i zakonskog zastupnika maloljetnog oštećenog V. M.2., saslušao svjedoka D.R., pročitao izvještaj ljekara specijaliste KCCG br.protokola 608 od 03.04.2012.godine, pročitao izvještaj ljekara specijaliste KCCG br.protokola 1388 od 06.04.2012.godine, pročitao potvrdu Doma zdravlja Danilovgrad br.protokola 386 od 10.04.2012.godine, sve izdato na ime oštećenog, pročitao nalaz i mišljenje vještaka sudske medicine dr N. R. od 01.08.2012.godine i pročitao izvod iz kaznene evidencije Uprave policije PJ Podgorica od 05.09.2012.godine, izdat na ime okrivljenog. </span>
</p>
<p class="p4"></p>
<p class="p4">
<span>Svjedok–oštećeni maloljetni V.N., rodjen ...godine, u iskazu datom u istražnom postupku i na glavnom pretresu u bitnom je naveo da je dana 03.04.2012.godine, oko 18,00 časova, zajedno sa drugom djecom iz komšiluka, igrao košarku kod pošte, u mjestu Slap. Tu se nalazio i P. M., koji ga je čitavo vrijeme maltretirao i vrijedjao njega i njegove roditelje, na šta mu je on govorio da ga ostavi na miru. U jednom trenutku P. M. je ispustio gasove, a zatim je rekao proslijedi ovo roditeljima. Nakon završetka igre, pošao je do M. kuće i požalio se njegovoj majci na M. ponašanje. Zatim je pošao kući, kada se oko 21,00 čas čula galama koja je dopirala sa ulice, pa su on, njegov otac M.1., majka i komšija koji se nalazio kod njih kući R. D., izašli ispred kuće, kada je M. upućivao pogrdne riječi njegovom ocu i majci, a zatim je sa udaljenosti od oko 25 metara bacio kamen i pogodio ga u predjelu desne ključne kosti. Nakon što se kamen odbio od njega, isti je udario D. R. Zatim je P. M. bacio još jedan kamen koji je pao na stepenište ispred kuće. Pojasnio je da je u trenutku kada je pogodjen kamenom, ispred kuće bila uključena jedna sijalica. </span>
</p>
<p class="p4"></p>
<p class="p4">
<span>Svjedok V. M.1. u iskazu datom u istražnom postupku i na glavnom pretresu u bitnom je naveo da je dana 03.04.2012.godine, u popodnevnim časovima, kući došao njegov maloljetni sin V.N. i rekao mu da je P.M. govorio uvrijedljive riječi na račun njega i njegove supruge-N. majke. Negdje oko 21,00 čas začuo je galamu ispred svoje kuće, kada je neko dozivao njega i njegovu suprugu, pa je izašao napolje, a za njim su izašli i njegova supruga, njegov sin N., kao i D.R., koji je sjedio kod njih kući. Ispred kuće je vidio P.M., koji je vikao pogrdne riječi, a izmedju ostalog da je on špijun, a da je njegova žena kurva. Vidio je da je nakon toga P.M. uzeo je jedan veliki kamen i istim, sa udaljenosti od jedno 15-ak metara, gadjao u njihovom pravcu, kojom prilikom je pogodio njegovog sina N. u predjelu ključne kosti desne ruke, a zatim je taj isti kamen pogodio D.u predjelu stomaka, jer su se on i N. nalazili jedan pored drugoga. Napomenuo je da je kritičnom prilikom bila noć, a da je ispred ulaznih vrata njegove kuće bila uključena sijalica snage od 70-100 vati, usljed čega je bio u mogućnosti da vidi P. M.           </span>
</p>
<p class="p4"></p>
<p class="p4">
<span>Svjedok i zakonski zastupnik maloljetnog oštećenog V.N., V. M.2. u iskazu datom na glavnom pretresu u bitnom je navela da je predmetnog dana u kuću došao njen maloljetni sin V. N. i kazao joj da ga je na košarkaškom igralištu provocirao P.M., na način što je ispustio gasove i rekao prenesi ovo majci i ocu. Ona mu je rekla da podje do majke P.M. i da joj se požali, što je i uradio. Negdje oko 21,00 čas ona, njen suprug M.1., njen sin N. i njihov komšija D. R. su bili u njihovoj kući, kada je čula da neko izgovara pogrdne riječi u smislu da je njen suprug špijun, a da je ona kurva. Njen suprug je izašao ispred kuće, a odmah za njim i njen sin N., D. R. i ona. Zatim je P. M. jednim većim kamenom, sa udaljenosti od 10 do 15 koraka, pogodio njenog sina u predjelu ključne kosti desnog ramena. P. M. je rekao i da će njen sin N. platiti ako što bude njegovoj majci. Potom je P. M. bacio još jedan kamen, koji je pao na stepenište ispred kuće. Napomenula je da je kritičnom prilikom bila noć, da je ispred kuće bila uključena jedna sijalica, te da drugog osvjetljenja ispred kuće nije bilo. Pridružila se krivičnom gonjenju protiv okrivljenog i tražila je naknadu štete.  </span>
</p>
<p class="p4"></p>
<p class="p4">
<span>Svjedok D.R. u iskazu datom na glavnom pretresu u bitnom je naveo da je kritičnom prilikom bio u kući kod V. M.1. U jednom trenutku u kuću je došao sin V. M.1., V.N. i kazao je da se svadjao sa P.M., jer ga je isti dirao. Ubrzo nakon toga V.N. je izašao na terasu, a nakon njega i V.M.1. i on, kada je iz mraka čuo da se više različitih glasova svadjalo i prepiralo sa V.N. Nije se mogao izjasniti da li jedan od tih glasova bio i glas P. M., kojeg zna iz vidjenja. Zatim je iz mraka doletio jedan kamen, koji je pogodio V.N. u predjelu desnog ramena, a zatim se taj kamen odbio i pogodio njega u predjelu stomaka. Objasnio je da se kritičnom prilikom nalazio na terasi ispred kuće koja je bila osvijetljena, ali da nije vidio ko je bacio ovaj kamen, jer je bio mrak, a on na desnom oku ništa ne vidi, dok na lijevom oku vidi na blizinu i stalno nosi naočare. Dodao je i da se ne sjeća da li je kritičnom prilikom na glavi nosio naočare. </span>
</p>
<p class="p4"></p>
<p class="p4">
<span>Iz nalaza i mišljenja vještaka sudske medicine Dr N. R. od 01.08.2012.godine, izvještaja ljekara specijaliste KCCG br.protokola 608 od 03.04.2012.godine, izvještaja ljekara specijaliste KCCG br.protokola 1388 od 06.04.2012.godine i potvrde Doma zdravlja Danilovgrad br.protokola 386 od 10.04.2012.godine, utvrdjuje se da je maloljetni-oštećeni V.N.  povrijeđen dana 03.04.2012.godine, da je istog dana pregledan u Institutu za bolesti djece Kliničkog Centra Crne Gore u Podgorici, te da je zadobio laku tjelesnu povredu u vidu nagnječine u desnom ključnjačinom predjelu. Ova povreda je posljedica jednokratnog dejstva teškog i jako zamahnutog mehaničkog orudja-udarca, zadobijena moguće i kamenom ili za to drugim pogodnim orudjem.</span>
</p>
<p class="p4"></p>
<p class="p4">
<span>Sud je cijenio nalaz i mišljenje ovog vještaka pa je isti prihvatio kao jasan, stručan i objektivan i dat prema pravilima struke i nauke. </span>
</p>
<p class="p4"></p>
<p class="p4">
<span>Iz izvoda iz kaznene evidencije Uprave policije PJ Podgorica od 05.09.2012.godine, izdatog na ime okrivljenog P.M., utvrdjuje se da okrivljeni nije osudjivan.</span>
</p>
<p class="p4"></p>
<p class="p4">
<span>Sud je cijenio iskaz svjedoka-oštećenog maloljetnog V.N., svjedoka V. M.1. i svjedoka V. M.2., pa je našao da su se isti jasno, pouzdano, odredjeno i istinito izjasnili o svim činjenicama važnim za ovu krivičnu stvar. Iskazi ovih svjedoka su medjusobno saglasni, a stoje i u potpuno skladnoj vezi sa nalazom i mišljenjem vještaka sudske medicine dr N. R. od 01.08.2012.godine, izvještajem ljekara specijaliste KCCG br.protokola 608 od 03.04.2012.godine, izvještajem ljekara specijaliste KCCG br.protokola 1388 od 06.04.2012.godine i potvrdom Doma zdravlja Danilovgrad br.protokola 386 od 10.04.2012.godine.</span>
</p>
<p class="p4"></p>
<p class="p4">
<span>Sud je cijenio iskaz svjedoka D. R. pa je našao da se isti objektivno izjasnio o činjenicama koje je zapazio u ovom krivičnom dogadjaju, a izmedju ostalog da je kritičnom prilikom maloljetni V.N. pogodjen kamenom u predjelu desnog ramena, a zatim da se taj kamen odbio i pogodio njega u predjelu stomaka, što je u skladu sa iskazima svjedoka V. M.1. i maloljetnog-oštećenog V.N., te nalazom i mišljenjem vještaka sudske medicine dr N. R. od 01.08.2012.godine, izvještajem ljekara specijaliste KCCG br.protokola 608 od 03.04.2012.godine, izvještajem ljekara specijaliste KCCG br.protokola 1388 od 06.04.2012.godine i potvrdom Doma zdravlja Danilovgrad br.protokola 386 od 10.04.2012.godine. Svjedok D. R. nije vidio ko je bacio kamen koji je pogodio maloljetnog-oštećenog V. N., a to je objasnio time da na desnom oku inače ne vidi, a da na lijevom oku vidi samo na blizinu, što je za sud prihvatljivo objašnjenje, pa u tom dijelu iskaz ovog svjedoka nije u suprotnosti sa kazivanjima svjedoka V. M.1.,  maloljetnog-oštećenog V. N.i svjedoka V. M.2.</span>
</p>
<p class="p4"></p>
<p class="p4">
<span>Na osnovu naprijed izložene činjenične gradje, koja proizilazi iz sadržine dokaza provedenih na glavnom pretresu, ovaj sud je nesumnjivo zaključio da su se u radnjama okrivljenog P. M. stekla sva bitna obilježja bića krivičnog djela laka tjelesna povreda iz čl.152 st.2 u vezi st.1 KZ. Naime, okrivljeni je dana 03.04.2012.godine, u mjestu Slap Zete, opština Danilovgrad, lako tjelesno povrijedio oštećenog maloljetnog V.N., na način što ga je kamenom-sredstvom podobnim da tijelo teško povrijedi ili zdravlje teško naruši, pogodio u predjelu desne ključne kosti, nanoseći mu tako laku tjelesnu povredu u vidu nagnječine u desnom ključnjačinom predjelu.</span>
</p>
<p class="p4"></p>
<p class="p4">
<span>Sve naprijed navedene činjenice utvrdjene su iz saglasnih iskaza svjedoka–oštećenog maloljetnog V.N., svjedoka V.M.1.i svjedoka V.M.2., nalaza i mišljenja vještaka sudske medicine dr N. R. od 01.08.2012.godine, izvještaja ljekara specijaliste KCCG br.protokola 608 od 03.04.2012.godine, izvještaja ljekara specijaliste KCCG br.protokola 1388 od 06.04.2012.godine i potvrde Doma zdravlja Danilovgrad br.protokola 386 od 10.04.2012.godione.</span>
</p>
<p class="p4"></p>
<p class="p4">
<span>Iz saglasnih iskaza svjedoka-oštećenog maloljetnog V.N., svjedoka V.M.1. i svjedoka V.M.2. utvrdjuje se da je dana 03.04.2012.godine, ispred njihove porodične kuće u mjestu Slap Zete, koje pripada opštini Danilovgrad, okrivljeni P. M. gadjao i pogodio kamenom maloljetnog-oštećenog V.N. u predjelu desne ključne kosti. I svjedok D.R., koji je bio u neposrednoj blizini maloljetnog-oštećenog V.N., potvrdjuje činjenicu da je maloljetni-oštećeni V.N. pogodjen kamenom u pomenutom predjelu tijela, a ovaj svjedok iz zdravstvenih razloga, tj.stanja vida, obzirom da na desnom oku ništa ne vidi, a da na lijevom oku vidi samo na blizinu, nije vidio ko je kamen bacio. </span>
</p>
<p class="p4"></p>
<p class="p4">
<span>Da je maloljetni-oštećeni V.N. od udara kamena zadobio laku tjelesnu povredu u vidu nagnječine u desnom ključnjačinom predjelu, sud je utvrdio iz nalaza i mišljenja vještaka sudske medicine dr N.R. od 01.08.2012.godine, izvještaja ljekara specijaliste KCCG br.protokola 608 od 03.04.2012.godine, izvještaja ljekara specijaliste KCCG br.protokola 1388 od 06.04.2012.godine i potvrde Doma zdravlja Danilovgrad br.protokola 386 od 10.04.2012.godione. Pri tom, mehanizam nastanka povrede kod maloljetnog-oštećenog V.N., a kako je to našao vještak sudske medicine, stoji u skladu sa iskazima svjedoka-oštećenog maloljetnog V. N., svjedoka V. M.1., svjedoka V. M.2. i svjedoka D. R.</span>
</p>
<p class="p4"></p>
<p class="p4">
<span>Iz naprijed navedenih razloga, sud nije prihvatio odbranu okrivljenog P.M. da on nije kritičnom prilikom pogodio kamenom maloljetnog-oštećenog V.N. Ovakva odbrana okrivljenog P.M. obesnažena je saglasnim kazivanjem svjedoka-oštećenog maloljetnog V. N., svjedoka V. M.1. i svjedoka V. M.2. Zato je odbrana okrivljenog neistinita i sračunato je data u cilju izbjegavanja krivično-pravne odgovornosti. </span>
</p>
<p class="p4"></p>
<p class="p4">
<span>Po nalaženju suda, kamen izbačen iz ruke predstavlja sredstvo koje je podobno da tijelo teško povrijedi ili zdravlje teško naruši i kako je ovim sredstvom nanijeta opisana laka tjelesna povreda maloljetnom-oštećenom, to se u radnjama okrivljenog stiču sva bitna obilježja bića krivičnog djela laka tjelesna povreda iz čl.152 st.2 u vezi st.1 KZ.</span>
</p>
<p class="p4">
<span>  </span>
</p>
<p class="p4">
<span>Cijeneći psihički odnos okrivljenog prema počinjenom krivičnom djelu, sud je našao da je okrivljeni postupajući na naprijed opisani način krivično djelo počinio sa direktnim umišljajem tj. bio je svjestan svog djela i htio je njegovo izvršenje, što ga sve čini krivim. </span>
</p>
<p class="p4"></p>
<p class="p4">
<span>Sud je djelimično precizirao činjenični opis krivičnog djela, na način odredjen kao u izreci presude, jer je takvo preciziranje proisteklo iz dokaza provedenih na glavnom pretresu, ne povrjedjujući time objektivni identitet optužnog akta. </span>
</p>
<p class="p4"></p>
<p class="p4">
<span>Prilikom odlučivanja o vrsti i visini krivične sankcije za okrivljenog, sud je imao u vidu sve okolnosti na strani okrivljenog koje su od značaja za njen izbor i visinu u smislu čl. 42 KZ, pa je od olakšavajućih okolnosti na strani okrivljenog našao da je neosudjivan, što je utvrdjeno iz citiranog izvoda iz kaznene evidencije, dok otežavajućih okolnosti nije bilo, pa je sud okrivljenom izrekao uslovnu osudu, kojom mu je utvrdio kaznu zatvora u trajanju od 3 ( tri) mjeseca i istovremeno odredio da se ista neće izvršiti ako okrivljeni za vrijeme od 1 ( jedne) godine po pravosnažnosti presude ne učini novo krivično djelo. Sud je našao da se u konkretnom slučaju, a imajući u vidu naprijed navedenu olakšavajuću okolnost, može očekivati da će se upozorenjem, uz prijetnju kaznom uticati na okrivljenog da ubuduće ne vrši krivična djela, te da nije nužno da se kazna primijeni radi krivično – pravne zaštite, pa sud nalazi da će se uslovnom osudom iz izreke ove presude u potpunosti ostvariti svrha izricanja ove krivične sankcije iz čl. 52 KZ u okviru opšte svrhe propisivanja i izricanja krivičnih sankcija iz čl. 4 st. 2 KZ.</span>
</p>
<p class="p4"></p>
<p class="p4">
<span>Na osnovu čl. 226 i 229 ZKP-a, okrivljeni je obavezan da na ime troškova krivičnog postupka plati ovom sudu iznos od 60,50 eura, a koji troškovi predstavljaju nagradu odmjerenu vještaku sudske medicine dr R.N., kao i iznos od 30,00 eura na ime sudskog paušala, koji iznos je odmjeren srazmjerno trajanju, složenosti ovog postupka i imovnom stanju okrivljenog. Navedene iznose okrivljeni je dužan platiti u roku od 15 dana po pravosnažnosti presude.</span>
</p>
<p class="p4"></p>
<p class="p4">
<span>Oštećeni-maloljetni V.N. je osnovom čl.239 st.2 ZKP-a, radi ostvarivanja imovinsko-pravnog zahtjeva, upućen na parnični postupak, obzirom da činjenice utvrđene u krivičnom postupku nijesu pružale pouzdan osnov ni za potpuno ni za djelimično presuđenje, a njihovo utvrđivanje je vodilo nepotrebnom odugovlačenju postupka.</span>
</p>
<p class="p4"></p>
<p class="p4">
<span>Sa iznijetog, a primjenom čl. 374 ZKP-a, odlučeno je kao u izreci ove presude.</span>
</p>
<p class="p4"></p>
<p class="p3">
<span>ZAPISNIČAR,                                                            	              S U D I J A</span>
</p>
<p class="p3">
<span>Branka Nikolić							Vladimir Novović, </span>
</p>
<p class="p3"></p>
<p class="p3"></p>
<p class="p4"></p>
<p class="p3">
<span>DN-a:</span>
</p>
<p class="p3">
<span>- ODT Podgorica</span>
</p>
<p class="p3">
<span>- Okrivljenom </span>
</p>
<p class="p3">
<span>- Zakonskom zastupniku maloljetnog-oštećenog nakon pravosnažnosti</span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p4"></p>
<p class="p4">
<span class="s2">PRAVNA POUKA:</span><span> Protiv ove presude može se izjaviti žalba Višem sudu u Podgorici u roku od 8 dana od dana prijema pismenog otpravka, a preko ovog suda.</span>
</p>
<p class="p5"></p>
<p class="p3"></p>
<p class="p5"></p>


</body>
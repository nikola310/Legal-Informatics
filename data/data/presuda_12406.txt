<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.875in 1.0in 1.25in;}
.s1{font-weight:bold;}
.s2{color:black;}
.s3{font-weight:bold;color:black;}
.p1{margin-left:-0.125in;text-align:end;hyphenate:auto;font-family:Times New Roman;font-size:13pt;}
.p2{margin-left:-0.125in;text-align:center;hyphenate:auto;font-family:Times New Roman;font-size:13pt;}
.p3{margin-left:-0.125in;text-align:center;hyphenate:auto;font-family:Times New Roman;font-size:12pt;}
.p4{text-align:center;hyphenate:auto;font-family:Times New Roman;font-size:13pt;}
.p5{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p6{text-indent:0.375in;text-align:start;hyphenate:auto;font-family:Times New Roman;font-size:13pt;}
.p7{margin-left:2.5in;text-align:start;hyphenate:auto;font-family:Times New Roman;font-size:13pt;}
.p8{text-indent:0.5in;text-align:start;hyphenate:auto;font-family:Times New Roman;font-size:13pt;}
.p9{text-align:center;hyphenate:auto;font-family:Times;font-size:13pt;}
.p10{text-align:start;hyphenate:auto;font-family:Times New Roman;font-size:13pt;}
.p11{text-indent:0.5in;margin-left:2.0in;text-align:start;hyphenate:auto;font-family:Times New Roman;font-size:13pt;}
.p12{text-align:justify;hyphenate:auto;font-family:Times New Roman;font-size:13pt;}
.p13{text-indent:0.5in;margin-left:-0.125in;text-align:center;hyphenate:auto;font-family:Times New Roman;font-size:13pt;}
.p14{margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p15{margin-left:0.5in;text-align:start;hyphenate:auto;font-family:Times New Roman;font-size:13pt;}
.p16{margin-left:0.25in;text-align:start;hyphenate:auto;font-family:Times New Roman;font-size:13pt;}
.p17{text-align:start;hyphenate:auto;font-family:Times New Roman;font-size:12pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">K.br. 241/11</span>
</p>
<p class="p1"></p>
<p class="p2"></p>
<p class="p3"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p4">
<span class="s1">         U IME CRNE GORE</span>
</p>
<p class="p2"></p>
<p class="p5">
<span class="s1">OSNOVNI SUD U BARU</span><span>, kao prvostepeni krivični, sudija G. Š., kao sudija pojedinac, sa zapisničarom M. M., u krivičnom predmetu okrivljenog </span><span class="s1">D. M.</span><span>, zbog krivičnog djela falsifikovanje isprave iz čl. 412 st.2 u vezi st.1 Krivičnog zakonika, po optužnom predlogu Osnovnog državnog tužilaštva u Baru Kt.br. 256/10 od 29.07.2011. godine, nakon održanog glavnog javnog pretresa u prisustvu zastupnika optužbe zamjenika Osnovnog državnog tužilaštva T. V. M. i okrivljenog, dana 02.04.2012. godine donio je i javno objavio.</span>
</p>
<p class="p6"></p>
<p class="p7">
<span class="s1">      P R E S U D U</span>
</p>
<p class="p5"></p>
<p class="p5">
<span class="s2">Optuženi </span><span class="s3">D. M.,</span><span class="s2"> JMBG ...,</span><span class="s3"> </span><span class="s2">od oca G. i majke Z., rođene A., rođen ... godine u P., sa prebivalištem u selu B. G., državljanin Crne Gore, nezaposlen, neoženjen, pismen, završio osnovnu školu, srednjeg imovnog stanja, osuđivan presudama : Osnovnog suda u Podgorici K broj 713/93 od 04.08.1997. godine zbog krivičnog djela iz čl. 153 st.1 tč.1 KZ RCG na kaznu zatvora od 8 mjeseci i Osnovnog suda u Podgorici K broj 965009 od 04.02.1999. godine, zbog krivičnog djela iz čl. 153 st.1 tč.1 KZ RCG na kaznu zatvora od 1 godine. </span>
</p>
<p class="p5">
<span> </span>
</p>
<p class="p8">
<span class="s1">Na osnovu čl. 373 tačka 2. ZKP-a </span>
</p>
<p class="p9"></p>
<p class="p9">
<span class="s3">  OSLOBAĐA SE OD OPTUŽBE</span>
</p>
<p class="p10"></p>
<p class="p5">
<span class="s2">Da je : </span>
</p>
<p class="p5"></p>
<p class="p5">
<span class="s2">Dana 16.10.2009. godine oko 16,00 časova u Baru upotrijebio lažne javne isprave - dvije registarske tablice oznake ... koje pripadaju vozilu marke »Ford fiesta« kao prave, i koje su bile postavljene na putničko vozilo marke »Audi TT« i sa tako postavljemm tablicama na vozilu upravljao u javnom saobraćaju;</span>
</p>
<p class="p5"></p>
<p class="p8">
<span class="s2">-  čime je učinio krivično djelo - </span><span class="s3">falsifikovanje isprave iz čl.412. st.2. u vezi st.l Krivičnog zakonika.</span>
</p>
<p class="p10"></p>
<p class="p5">
<span>Jer nije dokazano da je učinio djelo za koje je optužen.</span>
</p>
<p class="p5"></p>
<p class="p10">
<span>	Troškovi krivičnog postupka padaju na teret budžetskih sredstava suda.</span>
</p>
<p class="p10"></p>
<p class="p11">
<span class="s1">  O b r a z l o ž e n j e</span>
</p>
<p class="p12"></p>
<p class="p5">
<span>Optužnim predlogom Osnovnog državnog tužilaštva u Baru Kt.br. 256/10 od 29.07.2011. godine, stavljeno je na teret okrivljenom izvršenje krivičnog djela bliže opisanog u dispozitivu.</span>
</p>
<p class="p5"></p>
<p class="p12">
<span>	Okrivljeni je u svojoj odbrani izjavio da je kritičnog dana </span><span class="s2">pozvao svog druga R. M. i pitao ga da li ima da mu pozajmi vozilo jer je morao hitno da pođe do Bara, a nije imao svoje vozilo jer mu je isto bilo na popravci u servisu. M. je rekao da će mu posuditi jedno vozilo i tog dana su se našli i on mu je doveo vozilo marke „Audi TT“ na kojem su bile beogradske registracije, tada mu je dao saobraćajnu dozvolu za vozilo i punomoćje koje je glasilo na njegovog druga sa kojim je inače tog dana i došao da može upravljati navedenim vozilom. On je otišao do Bara i završio svoju obavezu, a nakon što je krenuo da se vraća za Podgoricu zaustavljen je od strane policije koja mu je pretresla vozilo, a zatim je otišao u stanicu policije gdje je dao izjavu i rekli su mu da je napravio prekršaj, jer je upravljao vozilom bez punomoćja koje bi glasilo na njegovo ime i nakon nekog vremena je zbog tog prekršaja išao u Bar i za isti prekršaj platio novčanu kaznu od 500 €. To je bilo prvi put da je upravljao tim vozilom i on nema ništa sa stavljanjem lažnih tablica na to vozilo, jer ga je sa takvim tablicama preuzeo od svog druga R. M. Na glavnom pretresu je dodao da je predmetno vozilo prvi put u životu vozio dana kada je u Baru zaustavljen od strane policije. On je u prethodnom postupku izjavio da je njemu R. predao vozilo, saobraćajnu dozvolu i punomoćje koje je glasilo na ime nekog lica za koje je on rekao da je njegov drug, a on je vozilo preuzeo u Podgorici kod hotela „Citi“ gdje je on došao sa svojim vozilom marke „Golf V“ koje je tada predao R. i koje je on da bi mu napravio uslugu odveo kod majstora radi popravke iz kog razloga on sa tim vozilom nije ni mogao da ode do Bara. On je nakon što je zaustavljen u Baru od strane policije pozvao R., objasnio o čemu se radi i on je rekao da će doći u policiju u Baru i da će sve završiti. On je zbog upravljanja vozilom sa stranim tablicama kažnjen za carinski prekršaj u iznosu od 500 € u Carinarnici u Baru. Broj tablica koji je upisan u saobraćajnoj dozvoli je broj koji se nalazi na tablicama vozila marke „Audi TT“. On je tom prilikom imao namjeru da razgovara sa R. o prodaji nekog vozila ukoliko bi mu se dopalo, a s obzirom da je on došao sa tim vozilom, on bi da mu se to vozilo dopalo ponudio da isto kupi, jer je želio da proda svoje vozilo „Golf V“ i da kupi neko vozilo novijeg datuma proizvodnje. </span>
</p>
<p class="p12"></p>
<p class="p12">
<span class="s2">	U dokaznom postupku saslušan je svjedok R. M., na saglasan predlog stranaka pročitan je iskaz svjedoka A. S. i Ć.D. iz prethodnog postupka, pročitani su : potvrda UP PJ Bar od 22.10.2009. godine o privremeno oduzetim predmetima - ključa i saobraćajne dozvole na ime D. M., zapisnik o privremenom oduzimanju vozila U P PJ Bar od 22.10.2009. godine  na ime D. M. dopis UP Sektor krim. policije Podgorica br. 03/8/240/09-32828/2 od 30.11.2009. godine, dopis UP Sektor krim. policije Podgorica br. 03/1-20-4582 od 4.12.2009. godine, dopis UP Forenzički centar 38 br. 244/09-21500-2392 od 18.11.2009. godine, izvod iz kaznene evidencije na ime okrivljenog UP PJ Podgorica br. 11-245/10-3241 od 31.08.2010. godine, dopis MUP R Srbije PU Beograd 06/3 br. 226-R-460/11 od 14.03.2011. godine, izvršen je uvid u saobraćajnu dozvolu ser. br. SR 05974544.   </span>
</p>
<p class="p12"></p>
<p class="p5">
<span class="s2">Svjedok </span><span class="s3">R. M.</span><span class="s2"> je u prethodnom postupku izjavio da radi na pumpi „Dak“ petrola na Zabjelu, a D. M. je upoznao prije 2 godine, a preko njegovog kuma čiji je on brat od strica. D. M. je često dolazio kod njega na pumpu i jednom prilikom je na pumpu došao momak koji je vozio „Audi TT“ i tada ga je M. pitao da pita tog čovjeka da li bi mu prodao to vozilo. Inače tog momka koji je vozio „Audi TT“ je znao samo kao mušteriju sa pumpe, imena mu se ne može sjetiti, a radilo se o momku starosti između 30 ili 40 godina. Prvi sledeći put kada je taj momak došao na pumpu da naspe gorivo, on ga je pitao da li prodaje svoje vozilo, jer je jedan njegov poznanik zainteresovan za kupovinu, a tada mu je taj momak rekao da dođe sa svojim poznanikom istog tog dana u baštu Hotela Ljubović. Otišao je sa M.om, tačnije rekao mu gdje treba da se nađu i M. je tamo došao sa svojim vozilom marke „Golf 5“ crne boje, a on sa svojim vozilom. Na parkingu tog Hotela je bilo vozilo „Audi TT“ stao je sa M.om pored njega, a onda je momak koji je vozio to vozilo prišao njima. On se tu vrlo kratko zadržao jer je žurio, zna samo da me je kasnije nazvao M. i rekao mu da je uzeo „Audi TT“, pitao ga je kako, a čini mu se da mu je rekao da je dao svoga „Golfa“ za Audi. Takođe zna da ga je M. kasnije zvao i pitao poznaje li koga u Baru jer policija hoće da mu oduzme „Audi TT“. Zna da to vozilo nije bilo na podgoričke tablice, možda su bile strane, a možda i beogradske, ali nije siguran jer nije obraćao pažnju. Na glavnom pretresu je dodao da on nije čuo razgovor između D. M. i tog čovjeka koji je dovezao vozilo marke „Audi TT“, zna da su oni razgovarali i da su se u jednom trenutku rukovali i razmijenili neke papire. Istog dana njega je D. zvao i pitao ga da li poznaje nekog u Baru jer ga je zaustavila policija i hoće da mu oduzme auto  jer je bilo sa BG tablicama, a da nema punomoćje za voženje tog vozila. Čovjek koji je D. prodao auto je još par puta dolazio na pumpu. On ga je pitao jednom prilikom što je bilo sa autom, on mu je klimnuo glavom, ušao u auto i otišao. Nakon tog događaja on je prestao da radi na pumpi tako da ne zna što se dalje dešavalo nakon ovog događaja. Prije  prodaje auta D. taj momak je dolazio svakih dva do tri dana na pumpu. On je kasnije čuo da je to lice igralo mali fudbal negdje u Srbiji, ali on ga ne poznaje po imenu i prezimenu. Govorio je podgoričkim akcentom.</span>
</p>
<p class="p12"></p>
<p class="p5">
<span class="s2">Svjedok </span><span class="s3">A. S.</span><span class="s2"> je izjavio da j sa kolegom Ć. D. vršio saobraćajnu kontrolu u ul. JNA u Baru. Koliko se može sjetiti sa njima su bile i kolege iz interventne jedinice. U jednom momentu zaustavili su vozilo koje je dolazilo izpravca Ulcinja. Legitimisali su lice koje je upravljalo vozilom i ustanovili da se radi o D. M.u, a daljom kontrolom utvrdili su da isti ne posjeduje odgovarajuću vozačku dozvolu jer je auto bilo BG tablica, a on nije imao međunarodnu vozačku dozvolu kao ni punomoćje za isto. Da li je pregledom vozila nešto pronađeno ne može se sjetiti, vozilo su uz izdavanje potvrde oduzeli.</span>
</p>
<p class="p12"></p>
<p class="p5">
<span class="s2">Svjedok </span><span class="s3">Ć. D. </span><span class="s2">je izjavio da</span><span class="s3"> s</span><span class="s2">u kolega A. S. i on dana 22.10.2009. godine vršili saobraćajnu patrolu u blizini »Rumijetrans« u Baru kada je iz pravca Ulcinja naišlo pmv »Audi TT« BG reg. tablica. Isto su zaustavili isključili iz saobraćaja radi kontrole. Prilikom kontrole utvrđeno je da vozač D. M. nije imao odgovarajuću vozačku dozvolu jer se radilo o vozilu sa tablicama druge države, Srbije, da vlasnik vozila R. M. nije bio sa njim u vozilu, a da saobraćajna  dozvola glasi na treće lice P. D. Vozilo je uz potvrdu oduzeto radi dalje provjere jer se radi o carinskom prekršaju.</span>
</p>
<p class="p5"></p>
<p class="p5">
<span class="s2">Iz potvrde UP PJ Bar od 22.10.2009. godine o privremeno oduzetim predmetima - ključa i saobraćajne dozvole na ime D. M.a utvrđeno je da su od okrivljenog oduzeti ključ od vozila marke „Audi TT“ i saobraćajna dozvola broj 841591.</span>
</p>
<p class="p5"></p>
<p class="p5">
<span class="s2">Iz zapisnika o privremenom oduzimanju vozila UP PJ Bar od 22.10.2009. godine  na ime D. M. utvrđeno je da je od okrivljenog oduzeti vozilo marke „Audi TT 3.2“ , reg. Oznake ..., radi carinskog prekršaja. </span>
</p>
<p class="p5"></p>
<p class="p5">
<span class="s2">Iz dopisa UP Sektor krim. policije Podgorica br. 03/8/240/09-32828/2 od 30.11.2009. godine utvrđeno je da je preko NCB Interpol utvrđeno da je saobraćajna dozvola i broj šasije nepoznat u bazi podataka, a da su reg oznake ... pripadale vozilu marke „Ford Fiesta registracija je važila do 12.09.2009. godine, a iste su predmet krađe i nestanak je prijavljen u policiji Šabac 14.08.2009. godine. </span>
</p>
<p class="p5"></p>
<p class="p5">
<span class="s2">Iz dopisa UP Sektor krim. policije Podgorica br. 03/1-20-4582 od 4.12.2009. godine utvrđeno je da je vozilo marke „Audi TT“ predmet krivičnog djela u Francuskoj. </span>
</p>
<p class="p5"></p>
<p class="p5">
<span class="s2">Iz dopisa – nalaza i mišljenja UP Forenzičkog centra 38 br. 244/09-21500-2392 od 18.11.2009. godine utvrđeno je da na šasiji predmetnog vozila nisu uočeni tragovi falsifikata, a broj motora zbog nepristupačnosti nije očitan. </span>
</p>
<p class="p5"></p>
<p class="p5">
<span class="s2">Iz izvoda iz kaznene evidencije na ime okrivljenog UP PJ Podgorica br. 11-245/10-3241 od 31.08.2010. godine utvrđeno je da je osuđivan presudama : Osnovnog suda u Podgorici K broj 713/93 od 04.08.1997. godine zbog krivičnog djela iz čl. 153 st.1 tč.1 KZ RCG na kaznu zatvora od 8 mjeseci i Osnovnog suda u Podgorici K broj 965009 od 04.02.1999. godine, zbog krivičnog djela iz čl. 153 st.1 tč.1 KZ RCG na kaznu zatvora od 1 godine. </span>
</p>
<p class="p5"></p>
<p class="p5">
<span class="s2">Iz dopisa MUP R Srbije PU Beograd 06/3 br. 226-R-460/11 od 14.03.2011. godine utvrđeno je da su reg oznake BG 841-591 izdate za vozilo marke „Ford Fiesta, na ime Bojičić Predraga iz Beograda. Registracija je važila do 12.09.2009. godine.</span>
</p>
<p class="p5"></p>
<p class="p5">
<span class="s2">Uvidom u saobraćajnu dozvolu ser. br. SR 05974544, reg. Broj ..., utvrđeno je da ista glasi na ime P. D., za vozilo marke „Audi TT 3.2“ reg. Oznake . ..., broj šasije T...     </span>
</p>
<p class="p5"></p>
<p class="p5">
<span class="s2">Optužnim predlogom predloženo je da se u dokaznom postupku sasluša svjedok P. D. Svjedok nije saslušan u prethodnom postupku. Sud je ocijenio da je činjenično stanje utvrđeno, a kako je saobraćajna dozvola u kojoj su unijeti neistiniti podaci o broju reg. oznake očigledno falsifikovana, ocijenjeno je da bi odlaganje glavnog pretresa u cilju saslušanja lica koje je navedeno u takvoj ispravi vodilo samo odugovlačenju postupka, a ne bi rezultiralo utvrđivanju drugačijeg činjeničnog stanja.</span>
</p>
<p class="p5">
<span class="s2"> </span>
</p>
<p class="p12">
<span class="s2">	Ocjenom izvedenih dokaza nije dokazano da je okrivljeni učinio krivično djelo koje mu je stavljeno na teret. </span>
</p>
<p class="p5"></p>
<p class="p5">
<span class="s2">Okrivljeni u svojoj odbrani ne priznaje da je učinio krivično djelo u bitnom navodeći da je predmetno vozilo njemu dao na korišćenje svjedok R. M. i da je istog dana kada je sa vozilom bio u Baru zaustavljen od strane policije nakon, čega mu je vozilo oduzeto jer nije posjedovao punomoćje izdato od vlasnika da može upravljati vozilom. Sud je u postupku saslušao svjedoka R. M. koji je potvrdio odbranu okrivljenog da je predmetno vozilo okrivljeni preuzeo dana kada je izvršena kontrola, ali se iskaz okrivljenog i svjedoka razlikuje u dijelu u kom je svjedok naveo da je on došao sa licem kome ne zna lične podatke na dogovoreno mjesto, da su okrivljeni i to lice razgovarali o kupovini vozila i nakon dogovora okrivljeni i to lice su nakon rukovanja razmijenili neke papire. U ostalim djelovima odbrana okrivljenog i iskaz svjedoka R. M. su u bitnom saglasni. Po ocjeni suda okrivljeni je u svojoj odbrani istinito opisao cijeli događaj, dok je svjedok R. uvođenjem u svoj iskaz nepoznatog lica, koje sud nema mogućnosti da sasluša, želio da sebe isključi od eventualne odgovornosti, jer nije logično da svjedok R. okrivljenog povezuje sa licem koje mu je nepoznato i da okrivljeni od tog lica kupi vozilo, jer ako jedno lice drugom proda vozilo bez zaključivanja ugovora, kupac vozila je svjestan da to vozilo može voziti samo do isteka registracije, a da će mu nakon toga biti potrebno da vlasnik vozila produži registraciju vozila, što je moguće samo ako kupac zna lične podatke prodavca. Predmetno vozilo marke „Audi TT“ je vozilo novijeg datuma proizvodnje, a samim tim i veće vrijednosti, bilo je registrovano u stranoj državi i sigurno je da takvo vozilo niko neće kupiti on držaoca nepoznatog identiteta. Dakle, u postupku je utvrđeno da je vozilo marke „Audi TT“ reg oznake ...  sa saobraćajnom dozvolom za vozilo okrivljenom predao svjedok R. M. </span>
</p>
<p class="p5"></p>
<p class="p5">
<span class="s2">Okrivljenom je stavljeno na teret je upotrijebio dvije lažne isprave reg. tablice od vozila. Uslov za postojanje krivice okrivljenog jeste da je okrivljeni bio svjestan da su reg. tablice vozila lažne, odnosno izdate za drugo, a ne za vozilo na koje su bile postavljene. Okrivljeni je dobio na upotrebu vozilo na kome su se nalazile reg. tablice ...., a te reg oznake nalazile su se i u saobraćajnoj dozvoli vozila, pa mu iz tog razloga ništa nije ukazivalo da su reg. tablice koje su se nalazile na vozilu bile izdate za drugo vozilo i da su postavljanjem na vozilo marke „Audi TT“ učinjene lažnim. Da je u saobraćajnoj dozvoli bio upisan jedan reg broj, a da su se na vozilu nalazile reg. tablice sa drugim brojem, u tom slučaju bi okrivljenin bio svjestan da se na vozilu nalaze reg. tablice koje nisu izdate za to vozilo. </span>
</p>
<p class="p5"></p>
<p class="p5">
<span class="s2">Imajući u vidu da okrivljeni nije bio svjestan da u saobraćaju upravlja vozilom na kome se nalaze reg tablice koje su izdate za drugo vozilo, donijeta je presuda kojom se okrivljeni oslobađa od optužbe na osnovu </span><span>čl. 373. tč. 2 ZKP.</span>
</p>
<p class="p12"></p>
<p class="p5">
<span>Odluka o troškovima krivičnog postupka zasniva se na odredbi čl. 230. st.1 ZKP, zbog čega troškovi krivičnog postupka padaju na teret budžetskih sredstava suda.</span>
</p>
<p class="p5"></p>
<p class="p5">
<span>Na osnovu izloženog odlučeno je kao u izreci presude.</span>
</p>
<p class="p5"></p>
<p class="p13">
<span class="s1">OSNOVNI SUD U BARU</span>
</p>
<p class="p13">
<span class="s1">Dana 03.04.2012. godine</span>
</p>
<p class="p13"></p>
<p class="p13"></p>
<p class="p10">
<span class="s1">ZAPISNIČAR,					                      		S U D I J A                  </span>
</p>
<p class="p14">
<span class="s1">  M. M.				                           	                                   G. Š.</span>
</p>
<p class="p14">
<span> </span>
</p>
<p class="p14"></p>
<p class="p14">
<span class="s1">PRAVNA POUKA</span><span>:Protiv ove presude može se </span>
</p>
<p class="p14">
<span>izjaviti žalba Višem sudu u Podgorici u roku od</span>
</p>
<p class="p14">
<span>8 dana od dana prijema pismenog otpravka.</span>
</p>
<p class="p14">
<span>Žalba se predaje ovom sudu u dva primjerka.</span>
</p>
<p class="p15"></p>
<p class="p10"></p>
<p class="p10">
<span class="s1">DNA</span><span>:- 1 x ODT</span>
</p>
<p class="p16">
<span>    - 1 x okrivljenom</span>
</p>
<p class="p10">
<span>         -  u spise</span>
</p>
<p class="p10"></p>
<p class="p10"></p>
<p class="p17"></p>


</body>
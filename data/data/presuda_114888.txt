<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#000000;font-family:'Arial'}
.span3{;font-size:12pt;font-family:'Arial'}
.span4{;font-family:'Arial';font-weight:800}
.span5{;font-family:'Arial';font-weight:800;font-style:italic }
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K.br. 157/13</span>
</p>
<p style="text-align:right">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U BARU, sudija Aleksandra Leković, sa zapisničarom Anom Stanišić, u krivičnom predmetu okrivljenog S. A. iz B. , zbog krivičnog djela – građenje objekta bez građevinske dozvole iz čl.326 a Krivičnog zakonika, po optužnom predlogu Osnovnog državnog tužilaštva u Baru Kt.br. 196/13 od 12.04.2013.godine, nakon održanog glavnog javnog pretresa dana 25.06.2014.godine u prisustvu zastupnika optužbe ZODT-a Slađane Španjević i okrivljenog, dana 25.06.2014.godine  donio je i javno objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni S. A., jmbg ... , od oca H. i majke F. , rođene T. , rođen ... u B. , stalno nastanjen u B. , naselje T. , državljanin C. G. , konobar, oženjen, otac jednog djeteta, srednjeg imovnog stanja,  neosuđivan</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">KRIV JE</span>
</p>
<p>&nbsp;</p>
<p>
<span class="span1">Što je:</span>
</p>
<p>&nbsp;</p>
<p>
<span class="span1">Tokom marta mjeseca 2013.godine, u naselju T., Opština B. , svjestan svog djela i htio je njegovo izvršenje, kao investitor, protivno propisima iz čl. 69 Zakona o uređenju prostora i izgradnji objekata ("Sl. list CG" br. 51/08) bez prethodno pribavljene građevinske dozvole, započeo izgradnju stambeno objekta, površine cca 80 m2, spratnosti P, na kat. parceli br. ...  KO T. B. ,</span>
</p>
<p>&nbsp;</p>
<p>
<span class="span1">- čime je izvršio krivično djelo - građenje objekta bez građevinske dozvole iz čl.326 a   Krivičnog zakonika</span>
</p>
<p>&nbsp;</p>
<p>
<span class="span2">P</span><span class="span1">a mu sud primjenom čl. 4, 32, 36, 42, 52, 53 i 54 Krivičnog zakonika i čl. 369, 370 i 374  Zakonika o krivičnom postupku,  i z r i č e</span>
</p>
<li>
<span class="span3">      </span>
</li>
<p>&nbsp;</p>
<p>&nbsp;</p>
<li style="text-align:center;">
<span class="span3">USLOVNU OSUDU</span>
</li>
<li>
<span class="span3">                  </span>
</li>
<p>
<span class="span1"> Kojom mu utvrđuje kaznu zatvora u trajanju od 6 /šest/ mjeseci i istovremeno određuje da se kazna neće izvršiti ukoliko okrivljeni u roku od 1 /jedne/ godine, od dana pravosnažnosti presude, ne učini novo krivično djelo.</span>
</p>
<p>&nbsp;</p>
<p>
<span class="span1">Okrivljeni je dužan da plati troškove krivičnog postupka u iznosu od 30 eura u roku od 15 dana od dana pravosnažnosti presude pod prijetnjom izvršenja.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnim predlogom ODT-a u Baru Kt.br. 196/13 od 12.04.2013. godine, okrivljenom je stavljeno na teret da je izvršio krivično djelo građenje objekta bez građevinske dozvole iz čl.326a Krivičnog zakonika.</span><span class="span4">  </span>
</p>
<p>
<span class="span1">Okrivljeni je u svojoj odbrani u bitnom naveo da je u naselju T. kupio plac 2005. godine i kuću koja je bila na tom placu. U pitanju je bila stara kuća koja je sagrađena još 1919. godine. Radi se o staroj kamenoj kući koja je počela da propada i bila je u fazi urušavanja. Odmah do ove stare kuće bila je i druga kuća koju je takođe kupio kada i ovaj plac. To je novija kuća i u njoj živi sa svojom porodicom. Ova stara kuća se naslanjala </span><span class="span2">na kuću njegovog komšije M. . Kako je ova stara kuća počela  da se urušava, on ju je srušio, jer je prijetila opasnost po bezbjednost i ukućana i ovog komšije. Srušio je staru kuću i na njenom mjestu počeo da gradi drugu kuću i to na temeljima ove stare kuće. Ova stara kuća je bila upisana u katastarskom operatu. Izgradnju nove kuće, a na temeljima ove stare, je počeo u martu 2013.godine. Sagradio je prizemlje sa garažom i sprat. Nije imao dozvolu za izgradnju ove nove kuće, koju je počeo da gradi na mjestu stare, jer na tom prostoru nije napravljen detaljni urbanistički plan, tako da dozvolu ne može da dobije. Znao je da mu je potrebna dozvola za izgradnju kuće, ali je mislio, pošto je ova stara kuća upisana u katastru i pošto je gradio u gabaritima stare kuće, da mu dozvola nije potrebna da bi gradio ovu novu kuću. Takođe, ima bolesnog brata koji je od rođenja nepokretan, pa je želio da mu omogući lakši život. Obraćao se nadležnim organima u cilju dobijanja građevinske dozvole, išao je u Opštinu i to prije nego što je počeo sa izgradnjom ove nove kuće, međutim nikakav precizan odgovor nije dobio iz Opštine. Sa donje magistrale je prošao DUP, a sa gornje strane magistrale, gdje se nalazi njegova kuća, nije prošao DUP.</span>
</p>
<p>
<span class="span2"></span><span class="span1">U dokaznom postupku sud je proveo sledeće dokaze:</span><span class="span4"> </span><span class="span1">saslušan je svjedok B. N. , pročitani su R</span><span class="span2">ješenje Uprave za inspekcijske poslove Sektora zaštite životne sredine i prostora - Odsjek inspekcije zaštite prostora br. 0401/7-79/13 od 25.03.2013.godine, Zapisnik o inspekcijskom pregledu Uprave za inspekcijske poslove inspekcije zaštite prostora br. 0401/7-66/13 od 22.03.2013.godine, izvod iz kaznene evidencije za okrivljenog pribavljen od UP CB Bar br. 19-03/1-245/13-2975/2 od 25.04.2013.godine, izvršen je uvid u prepis lista nepokretnosti br. ... KO T. i fotografije koje je dostavio okrivljeni na glavnom pretresu.</span>
</p>
<p>
<span class="span2">Svjedok N. B. , inspektor Uprave za inspekcijske poslove, je u svom iskazu u bitnom navela da je pored magistralnog puta B.- U. sa lijeve strane, konstatovala izgradnju objekta, odnosno na temeljnoj ploči izlivali su se armirano betonski stubovi. Ne može se sjetiti da li je u trenutku kontrole bio investitor na licu mjesta ili se odazvao u službene prostorije, ali je svakako prisustvovao inspekcijskom nadzoru. Za izgradnju predmetnog objekta na parceli čiji je broj upisan u zapisniku, okrivljeni nije imao </span><span class="span2">pribavljenu građevinsku dozvolu koja je potrebna za početak izgradnje objekta. Okrivljeni je na zapisniku dao izjavu da je tu postojao stari objekat, koji je već u vršenju nadzora bio porušen, i na tom mjestu započet je novi objekat. </span>
</p>
<p>
<span class="span2"></span><span class="span1">R</span><span class="span2">ješenjem Uprave za inspekcijske poslove Sektora zaštite životne sredine i prostora - Odsjek inspekcije zaštite prostora br. 0401/7-79/13 od 25.03.2013.godine naređeno je S. A. da poruši objekat u izgradnji-temeljnu ploču dimenzija cca 80m2, 9 AB stubova i zidove prizemlja izvedenim u grubim građevisnkim radovima na kat parceli ...  KO T. . </span>
</p>
<p>
<span class="span2">U Zapisniku o inspekcijskom pregledu Uprave za inspekcijske poslove inspekcije zaštite prostora br. 0401/7-66/13 od 22.03.2013.godine je navedeno da je dana 18.03.2013. godine vršen inspekcijski nadzor te da je zatečeno sledeće stanje: pored magistralnog puta B.-U. , započeto je izvođenje radova na izgradnji stambenog objekta, a u smislu izlivene temeljne ploče i započetog zidanja spoljašnjih zidova. Takođe, dana 22.03.2013. godine u trenutku kontrole zatečeni su radnici koji zidaju spoljašnje zidove oko 9 AB stubova, a izlivena ploča je dimenzija 81m2. </span>
</p>
<p>
<span class="span2">Iz izvoda iz kaznene evidencije za okrivljenog pribavljen od UP CB Bar br. 19-03/1-245/13-2975/2 od 25.04.2013.godine utvrđeno je da okrivljeni do sada nije osuđivan. </span>
</p>
<p>
<span class="span2">Iz prepisa lista nepokretnosti br. ... KO T. od 01.04.2013. godine utvrđuje se da je S. A. vlasnik kat. parcele br. ... KO T. u dijelu 1/1, te da je na ovoj kat. parceli upisana porodična stambena zgrada površine 75m2, godine izgradnje 1919. </span>
</p>
<p>
<span class="span5"></span><span class="span1">Ocjenom izvedenih dokaza na nesumnjiv način je utvrđeno da je okrivljeni izvršio krivično djelo bliže opisano u izreci presude. Tokom postupka nesporno je utvrđeno da je okrivljeni S. A. kao investitor, tokom marta mjeseca 2013. godine, bez prethodno pribavljene građevinske dozvole, započeo izgradnju  stambenog objekta, na način opisan u izreci presude. Okrivljeni je nije sporio da je započeo izgradnju kuće na svojoj parceli, pojašnjavajući da je tu postojala stara kuća koja je počela da se urušava, pa ju je on srušio, i na temeljima ove stare kuće počeo je da zida novu. Nije imao dozvolu za građenje, a z</span><span class="span2">nao je da mu je potrebna dozvola za izgradnju kuće, ali je mislio, pošto je ova stara kuća bila upisana u katastru i pošto je gradio u gabaritima stare kuće, da mu dozvola nije potrebna da bi gradio ovu novu kuću. Takođe se obraćao nadležnim organima u cilju dobijanja građevinske dozvole, išao je u Opštinu i to prije nego što je počeo sa izgradnjom ove nove kuće, međutim nikakav konkretan odgovor nije dobio iz Opštine. Na tom potezu gdje se nalazi njegova kuća, nije prošao DUP.  Takođe i iz ostalih provedenih dokaza, posebno iz zapisnika o inspekcijskom nadzoru, te iskaza svjedoka B. N. , inspektora, nesumnjivo je utvrđeno da je okrivljeni izvršio krivično djelo koje mu je stavljeno na teret, odnosno u cjelosti su potvrđeni navodi optužnog predloga. Prema tome, n</span><span class="span1">esporno je da okrivljeni nije imao dozvolu za građenje, a da je započeo izgradnju stambenog objekta. Konkretnom prilikom, preduzimajući radnje iz izreke presude, okrivljeni je postupao suprotno čl. 69 Zakona o uređenju prostora i izgradnji objekta kojim je propisano da se objekat može graditi na osnovu građevinske dozvole i tehničke dokumentacije. Takođe je tokom postupka nesporno utvrđeno da je na mjestu gdje je okrivljeni počeo da gradi novu kuću postojala stara, koja je izgrađena još 1919. godine, a što je sud utvrdio iz  prepisa lista nepokretnosti br. ... KO T. .</span>
</p>
<p>
<span class="span1">Pravno kvalifikujući utvrđeno činjenično stanje sud je našao da su se u radnjama okrivljenog stekli svi bitni elementi bića krivičnog djela građenje objekta bez građevinske dozvole iz čl.326a Krivičnog zakonika. Okrivljeni je znao da mu je za izgradnju objekta </span><span class="span1">neophodna građevinska dozvola, pa se iz tog razloga i obraćao nadležnim organima, međutim kako na tom prostoru nema DUP-a to dozvolu nije ni dobio. Prema tome, okrivljeni je krivično djelo izvršio sa umišljajem odnosno bio je svjestan da je započeo građenje objekta bez prethodno pribavljene građevinske dozvole, što znači da je bio svjestan svog djela i htio njegovo izvršenje.</span>
</p>
<p>
<span class="span1">Odlučujući se za krivičnu sankciju, sud je na strani okrivljenog cijenio sve olakšavajuće i otežavajuće okolnosti  iz čl. 42 Krivičnog zakonika CG. Od olakšavajućih okolnosti sud je na strani okrivljenog cijenio njegove lične i porodične prilike, da je oženjen, otac jednog djeteta, i da do sada nije osuđivan. Otežavajućih okolnosti na strani okrivljenog nije bilo. Sud je okrivljenom izrekao uslovnu osudu kojom mu je utvrdio kaznu zatvora u trajanju od 6 mjeseci i istovremeno odredio da se kazna neće izvršiti ukoliko okrivljeni u roku od jedne godine ne izvrši novo krivično djelo. Imajući u vidu navedene olakšavajuće okolnosti, a u nedostatku otežavajućih, ocijenjeno je da prema okrivljenom nije potrebno izricanje efektivne kazne zatvora, da će se izricanjem uslovne osude prema okrivljenom u potpunosti postići svrha izricanja uslovne osude i na taj način dovoljno uticati da ubuduće ne čini krivična djela.</span>
</p>
<p>
<span class="span1">Odluku o troškovima krivičnog postupka sud je zasnovao na odredbi čl. 202 st. 1 ZKP-a, u ukupnom iznosu od 30 Eura. Dosudjeni iznos se odnosi na troškove za rad suda koji su odredjeni prema trajanju i služenosti krivičnog postupka i imovinskim prilikama okrivljenog.</span>
</p>
<p>&nbsp;</p>
<p>
<span class="span1">Sa izloženog odlučeno je kao u izreci presude.    </span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U BARU</span>
</p>
<p style="text-align:center;">
<span class="span1">Dana 25.06.2014. godine</span>
</p>
<p>&nbsp;</p>
<p>
<span class="span1">ZAPISNIČAR                                                                              SUDIJA, </span>
</p>
<p>
<span class="span1">Ana Stanišić                                                                     Aleksandra Leković </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude može se izjaviti žalba Višem sudu u Podgorici u roku od 8 dana od dana prijema pismenog otpravka. Žalba se predaje ovom sudu u dva primjerka. </span>
</p>
<p>&nbsp;</p>
<p>&nbsp;</p>
<p>
<span class="span1">DNA</span>
</p>
<p>
<span class="span1">1 x spisi</span>
</p>
<p>
<span class="span1">1 x ODT</span>
</p>
<p>
<span class="span1">1 x okrivljenom </span>
</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.p1{text-align:center;hyphenate:auto;font-family:Times New Roman;font-size:12pt;}
.p2{text-align:start;hyphenate:auto;font-family:Calibri;font-size:11pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-align:end;hyphenate:auto;font-family:Arial;font-size:12pt;}
.p6{text-align:justify;hyphenate:auto;font-family:Arial;font-size:12pt;}
.p7{text-indent:0.49166667in;text-align:justify;hyphenate:auto;font-family:Arial;font-size:12pt;}
.p8{text-indent:0.49166667in;text-align:center;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Times New Roman;font-size:12pt;}
.p10{margin-bottom:0.1388889in;text-align:start;hyphenate:auto;font-family:Calibri;font-size:11pt;}
</style>
<meta content="lidija.maros" name="author">
</head>
<body class="b1 b2">
<p class="p1"></p>
<p class="p2">
<!--Image link to '0.png' can be here-->
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p4"></p>
<p class="p5">
<span>Posl.br.K. 315/12/12</span>
</p>
<p class="p3"></p>
<p class="p3">
<span> U IMECRNE GORE</span>
</p>
<p class="p3"></p>
<p class="p6">
<span>OSNOVNI SUD U KOTORU, kao nadležni prvostepeni krivični sud, po sudiji Danijeli Samardžić, uz učešće zapisničara Tamare Počanić, u krivičnom predmetu protiv okrivljenog U. V. zbog krivičnog djela kradje iz člana 239 stav 1 Krivičnog zakonika, koji se vodi po optužnom predlogu ODT Kotor Kt. broj 358/12 od 14.08.2012 godine, nakon glavnog i javnog pretresa održanog dana 14.11.2012 godine u prisustvu savjetnika ODT Kotor Jelene Stanišić, okrivljenog i oštećene M. Z. donio i javno objavio sledeću </span>
</p>
<p class="p6"></p>
<p class="p3">
<span>P R E S U D U</span>
</p>
<p class="p3"></p>
<p class="p6">
<span>Okrivljeni U. V. JMBG ... od oca M. i majke S., rođene Babić, rođen 21.07.1970. godine u Prijedoru, stalno nastanjenog u P.ili Kotor, Prčanj bb, državljanina BiH, neoženjen, bez djece, srednjeg imovnog stanja, neosuđivan, protiv kojeg se ne vodi postupak za drugo krivično djelo, </span>
</p>
<p class="p6"></p>
<p class="p3">
<span>K r i v     j e</span>
</p>
<p class="p6">
<span>Što je,</span>
</p>
<p class="p6">
<span>	Dana 28.06.2012. godine u kući D. M. u naselju Stara Rivijera, opština Kotor, u namjeri da prisvajanjem tuđih pokretnih stvari za sebe pribavi protivpravnu imovinsku korist, oduzeo novac u iznosu od 195,00 eura vlasništvo ošt. M. Z. na način što je iskoristio odsustvo oštećene koja se nalazila ispred kuće i čuvala svog sestrića D. V., ostavljajući svoju torbu u unutrašnjost kuće u kuhinji, da bi okrivljeni ušao da popije čašu vode, a zatim je otvorio torbu i uzeo jednu kovertu u kojoj se nalazio novac u iznosu od 145,00 eura dok je iz druge uzeo 50,00 €, ostavljajući kovertu u torbu, vlasništvo oštećene, da bi potom izašao iz kuće i udaljio se u nepoznatom pravcu, </span>
</p>
<p class="p6"></p>
<p class="p6">
<span>               - čime je izvršio krivično djelo krađe iz čl.239.st.1. Krivičnog zakonika.</span>
</p>
<p class="p6"></p>
<p class="p6">
<span>Pa mu sud na osnovu naprijed navedene krivičnopravne odredbe i čl. 2, 4, 5, 8, 13, 15, 36, 42, 52, 53. i 54. Krivičnog zakonika i čl.226, 227, 229  i 374. ZKP-a izriče</span>
</p>
<p class="p6"></p>
<p class="p3">
<span>USLOVNU OSUDU</span>
</p>
<p class="p3"></p>
<p class="p6">
<span>Kojom utvrđuje kaznu zatvora u trajanju od 30  /trideset/ dana i istovremeno određuje da se kazna neće izvršiti ukoliko optuženi za vrijeme od jedne godine od dana pravosnažnosti presude ne učini novo krivično djelo.</span>
</p>
<p class="p6"></p>
<p class="p6">
<span>Dužan je optuženi na ime sudskog paušala iznos od 30,00 eura, u roku od mjesec dana od dana pravosnažnosti presude na žiro račun Osnovnog suda Kotor br. 832-16-52.</span>
</p>
<p class="p6"></p>
<p class="p3">
<span>O b r a z l o ž e n j e </span>
</p>
<p class="p6"></p>
<p class="p6">
<span>ODT Kotor je aktom Kt. broj 358/12 od 14.08.2012 godine optužilo U.V. zbog krivičnog djela kradje iz člana 239. stava 1. Krivičnog zakonika.</span>
</p>
<p class="p7">
<span>	</span>
</p>
<p class="p6">
<span>U svojoj odbrani okrivljeni U. V. je naveo da ne priznaje izvršenje krivičnog djela, da je kritičnog dana ušao u kuću, u kojoj živi njegova poznanica M. M. kako bi popio čašu vode. Objasnio je da ne živi sa M. u njenoj kući već u drugoj kući udaljenoj jedno 50 m od njene kuće, da je toga dana sjedio sa Z. i pio kafu, a potom je ušao u kuću da popije vode, da je govorio Z. da mu donese čašu vode ali ona nije htjela pa je on po slobodi ušao u kuću. Primjetio je Z. torbu, ali je nije dirao ni otvarao kao ni uzimao novac iz iste. U kući se zadržao kratko vrijeme nekih 10-ak sekudni , izašao je i sjedao sa Z. kako bi sačekao svog šefa a onda su zajedno sa Z. otišli na piće, a nije se nakon što je izašao iz kuće udaljio u nepoznatom pravcu kako je to navela oštećena. Naveo je da mu je poznato da Z. radi u kladionici i više puta je od njega uzimala pare kako bi vratila novac u kladionicu da ne bi ostala dužna, odnosno dobila otkaz. Tog dana kad su sjedali zajedno Zorica mu je govorila da je našla otvorenu torbu, ali mu nije govorila da joj nedostaje novac iz te torbe. Tog dana je M. radila tako da su bili prisutni Z., sin M. V. koji ima 12 godine i njena koleginica Z. Dalje je naveo da mu je poznato da je Zorica prije nego što je on došao spavala u kući a Z. je sjedala pored nje i on ih je tako zatekao. Tvrdio je da on nije uzeo kovertu sa novcem i da nije tačno da mu je koverta virila iz džepa i da je spustio majicu kako Z. ne bi primjetila. U polciji je zaista obećavao Zorici da će joj vratiti novac ali iz razloga što ga je V. N. dodirnu palicom i on se prepao , a i da ne bi išao po sudovima obećao je da će vratiti Zorici tih 195 eura. Sutradan je od svog šefa uzeo 100 eura i poslao Zorici 50 eura preko M. a 50 eura je platio smještaj. Z. nije htjela da uzme tih 50 eura nego je rekla da te pare nosi u policiju a naknadno je saznao dje M. dala Z. taj novac. Dalje je objasnio da je od Mileve saznao da je Z. tek sutradan saznala da joj nedostaje novac, da se on javio u policiji tog dana oko 15 h tako da on nije uzeo novac a ne zna ko je uzeo novac obzirom da je prošao dug vremenski period odnosno cijela noć. Naveo je da može reći da mu je Mileva vanbračna supruga ali da ne žive zajedno ali se zajedno hrane i zajedničke su im pare.</span>
</p>
<p class="p6"></p>
<p class="p6">
<span>U dokaznom postupku radi utvrđivanja činjeničnog stanja i krivice okrivljenog sud je proveo sledeće dokaze: neposredno je  saslušao oštećenu M. Z. i pročitao izvod iz kaznene evidencije za optuženog, Centra  o Javnoj bezbjednosti Banja Luka od 31.08.2012. godine</span>
</p>
<p class="p6"></p>
<p class="p6">
<span>Oštećena M. Z. je izjavila da poznaje okrivljenog jer on živi u blizini njene sestre u naselju Stara rivijera, da okrivljeni ne živi sa njenom sestrom niti sa njom djeli domaćinstvo nego samo ponekad svrati kod nje na kafu gdje ga je i upoznala. Tog dana je došla kod sestre oko 16,00 sati kako bi pričuvala njenog sina obzirom da je ona bila na poslu. Sjeća se da je okrivljeni došao i pitao gdje je M. njena sestra, i ona mu je rekal da je M. odsutna a on je tražio po slobodi čašu vode odnosno ušao j u kuću da je uzme. Vidjela je okrivljenog kako ulazi u kuću i tamo se zadržao tekih 10-ak minuta što je njoj bilo čudno pa je poslala V. da vidi gdje je okrivljeni. Za V. je ona ušla da vidi gdje je okrivljeni medjutim nije ga bilo i u tom trenutku je vidjela svoju torbu da je otvorena, koju je ostavila u kuhinji. Bilo joj je čudno jer zna da je istu uredno zatvorila jer joj se unutra nalazila plata koju je prebrojala 15-ak minuta prije nego što je ušao okrivljeni, tako da zna da je u jednoj koverti bilo 145,00 eura a u drugoj 50,00 eura. Odmah je pogledala u torbu i vdijela je da joj nedostaje jedna koverta sa novcem a iz druge je izvadjeno 50 eura dok je koverta ostala. Odmah je posumnjala na okrivljenog obzirom da niko drugi nije ulazio u kuću osim njega pa je sutradan ujutro slučaj prijavila policiji. Napomenula je da dok je pazila malog od sestre ispred kuće okrivljeni je prolazio pored njihove kuće i u tom trenutku je primjetila da mu iz džepa viri koverta koja joj je nestala a onda je okrivljeni brže bolje prekrio majicom džep od šortsa jer je primjetio da je vidjela. Okrivljeni je obećao da će joj vratiti novac u roku od mjesec dana medjutim to se nije desilo. Zahtjevala je od njega da mu da barem 50 eura da ima od čega da živi medjutim on to nije ispoštovao i prijetio joj u smislu "kako sam ga smjela prijaviti" te da i ne smije više ući u Staru rivijeru. Objasnila je da je u kuću ulazila Z. ali da je ona novac orebrojala nakon što je Z. otišla i da je tada sav novac bio u torbi, da je primjetila da joj nema novca nakon 20-ak minuta pošto je optuženi izašao, da je tačno da je istog dana sa okrivljenim pila piće oko 8 sati i sa njima je bio šef orkivljenog Z. Š. jer joj je on nudio posao, a d aje primjetila da joj nema novca oko 18,45 časova, da je uveče kad je došla kući pretresla torbu, jer nije mogla da optuži dok nije bila sigurna te da je opet ujutru sa setrom pretresla torbu. Navela je da joj okrivljeni nije nudio u polciji da će joj vratiti novac ali da su joj iz policije rekli da ide kući da da će joj novac biti vraćen za mjesec dana a da joj je poznato da je okrivljeni priznao da je uzeo taj novac i navodno je obećao da će ga vratiti. Navela je da od okrivljenog ne potražuje ništa, da joj je i ranije uzimao nova, da je bila oštećena za dvije plate, daje zbog toga bila izrevoltirana pa je zato ga i prijavila, da je sad stala na svoje noge pa da joj ne treba ništa od okrivljenog samo želi da j okrivljeni ostavi na miru. Nije se pridružila krivičnom ognjenju i nije postavljala imovinsko pravni zahtjev i navela je da to da li će joj okrivljeni vratiti novac zavisi od toga koliko ima morala a da ona u svakom slučaju ne potražuje ništa.</span>
</p>
<p class="p6"></p>
<p class="p6">
<span>Iz izvoda iz KE Ministarstva unutrašnjih poslova Centra javne bezbjednosi Banja Luka, Stanica Javne bezbjednosti Prijedor, Republika Srpska je utvrdeno da okrivljeni ranije nije osudjivan.</span>
</p>
<p class="p6">
<span> </span>
</p>
<p class="p6">
<span>Cijeneći sve provedene dokaze kako pojedinačno tako i u ukupnoj uzajamnosti kao i u odnosu na odbranu okrivljenog sud je utvrdio činjenično stanje bliže navedeno u izreci presude. </span>
</p>
<p class="p6">
<span>	</span>
</p>
<p class="p6">
<span>Naime, činjenično stanje sud je utvrdio iz  iskaza oštećene M. Z. koja je objasnila  da je u torbi, koja je se nalazila u kuhinji kuće njene sestre D. M., imala 195 eura, da je sjedala sa svojim sestrićem V. ispred kuće, kada je došao okrivljeni i ušao u kuću da popije čašu vode, da se zadržao 10-ak minuta što je njoj bilo čudno pa je poslala V. da provjeri gdje je nakon čega je i ona došla i vidjela da nema okrivljenog a da joj je torba otvorena i da iz iste nedostaje navedeni novac. Okrivljeni je u svojoj odbrani naveo da je kritičnog dana sjedao sa oštećenom ispred kuće njene sestre i da je ušao u kuću da popije čašu vode, da se zadržao nekih 10-ak sekundi, daje primjetio Z.torbu ali je nije dirao ni uzimao novac. Odbranu okrivljenog u djelu da nije dirao torbu i da nije iz nje uzeo novac kao i da se u kući zadržao 10-ak sekundi sud nije prihvatio jer je ista u suprotnosti sa iskazom oštećene koji je sud prihvatio a u kojem je navela da je jedino okrivljeni imao priliku da uzme novac iz njene torba, da se zadržao u kući 10-ak minuta, što je njoj bilo čudno, te da je vidjela da okrivljenom iz džepa šortsa viri koverat koji joj je oduzet i da je okrivljeni kad je vidio da je ona to primjetila spustio majicu da sakrije koverat. Okrivljeni je u svojoj odbrnai naveo i da je prisutna kritične prilike bila i koleginica oštećene Z. ali je i izjave oštećene proizilazi da je ona prebrojala novac nakon što je otišla Z. tako da je isključena mogućnost da je ona oduzela sporni novac iz torbe oštećene. Da se dogadjaj odigrao onako kako je to oštećena predstavila proizilazi i iz odbrane okrivljenog koji je naveo da je u policiji obećao da će novac vratiti Z. ali da je to uradio jer ga je V. N. dodirnuo palicom i da se on prepao i nije htio da ide po sudovima. </span>
</p>
<p class="p6">
<span>Sud smatra da su navodi okrivljenog da je pristao da vrati novac Z. jer nije želio da ide na sud i zbog toga što se prepao su očigledno smišljeni na izbjegavanje krivice a upravo činjenica da je pristao da vrati novac i da je po Milevi poslao oštećenoj dio novca, 50 eura, govore u prilog iskazu štećene da je upravo okrivljeni od nje kritične prilike oduzeo novac. </span>
</p>
<p class="p6">
<span>Odbrana okrivljenog  da je nakon što je navodno popio čašu vode izašao vani i sjedao sa Z. kako bi sačekao svog šefa a zatim da su zajedno otišli na piće sud nije prihvatio jer je iz iskaza oštećene utvrdjeno da se okrivljeni udaljio u nepoznatom pravcu nakon što je izašao iz kuće,  a da su tek kasnije oko 08,00 časova uveče išli na piće a da je ona utvrdila da joj nema novca oko 18,30 časova a da je kad je došla kući pretresla torbu da se uvjeri da nema novca da ne bi optužila nekog dok nije bila sigurna.</span>
</p>
<p class="p6"></p>
<p class="p6">
<span>Okrivljeni je kritične prilike bio svjestan da oduzimanjem tudjih pokretnih stvari za sebe pribavlja protivpravnu imovinsku korist a što mu je i bila namjera, a čime su se u njegovim radnjama pored objektivnih stekli i svi subjektivni elementi bića krivičnog djela stavljenog mu na teret.</span>
</p>
<p class="p7"></p>
<p class="p6">
<span>Prilikom odluke o vrsti i visini krivične sankcije koju okrivljenom treba izreći sud je pošao od toga da je za krivično djelo kradje iz člana 239. stav 1. KZ-a propisana novčana kazna ili zatvor do tri godine, pa je okrivljenom izrekao uslovnu osudu kojom mu je prethodno utvrdio kaznu zatvora u trajanju od 30 dana i istovremeno odredio da se ista neće izvršiti ukoliko okrivljeni za vrijeme od jedne godine od dana pravosnažnosti presude ne učini novo krivično djelo. Sud je kao olakšavajuću okolnost na strani okrivljenog cijenio da isti ranije nije osudjivan dok otežavajućih okolnosti nije bilo pa je sud  mišljenja da će se i uz prijetnju kaznom zatvora dovoljno vaspitno uticati na optuženog da više ne vrši ovakva, kao ni slična krivična djela, odnosno da će se ostvariti svrha iz čl.52 KZ.</span>
</p>
<p class="p6"></p>
<p class="p6">
<span>Sud je na osnovu naprijed navedene krivičnopravne odredbe i odredbi člana 2, 4, 5, 8, 13, 15, 36, 42, 52, 53 i 54 KZ-a i člana 226, 227, 229,  i 374. ZKP-a, riješio kao u izreci. </span>
</p>
<p class="p6"></p>
<p class="p6">
<span>Sud je obavezao okrivljenog da na sudskog paušala uplati iznos od 30,00 eura, sve u roku od mjesec dana od dana pravosnažnosti presude na žiro račun ovog suda broj 832-16-52. Paušalni iznos je odredjen shodno čl.226 stav 3 imajući u vidu trajanje i složenost postupka i imovno stanje okrivljenog.</span>
</p>
<p class="p6"></p>
<p class="p8">
<span>OSNOVNI SUD U KOTORU</span>
</p>
<p class="p3">
<span>	Dana, 14.11.2012 godine</span>
</p>
<p class="p4">
<span>	</span>
</p>
<p class="p6">
<span>     Zapisničar                                                                                     Sudija </span>
</p>
<p class="p6">
<span> Tamara Počanić                                                                    Danijela Samardžić</span>
</p>
<p class="p4"></p>
<p class="p4"></p>
<p class="p7">
<span>PRAVNA POUKA: Protiv ove presude dozvoljena je žalba Višem sudu u Podgorici, u roku od 8 dana, od dana prijema iste, a preko ovog suda.</span>
</p>
<p class="p4"></p>
<p class="p9"></p>
<p class="p9"></p>
<p class="p10"></p>
<p class="p9"></p>


</body>
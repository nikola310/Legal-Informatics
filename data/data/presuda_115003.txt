<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#000000;font-family:'Arial'}
.span3{;font-size:12pt;font-family:'Arial'}
.span4{color:#000000;font-family:'Arial';font-weight:800}
.span5{color:#000000;font-family:'Arial';font-weight:800;font-style:italic }
.span6{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1">                                                                                                            K.br. 176/13</span>
</p>
<p style="text-align:center;">
<span></span>
</p>
<p>&nbsp;</p>
<p>
<span class="span1">                                       </span>
</p>
<p style="text-align:center;">
<span class="span1">                                 </span>
</p>
<p>&nbsp;</p>
<p style="text-align:center;">
<span class="span1"> </span>
</p>
<p style="text-align:center;">
<span class="span1">  </span>
</p>
<p>
<span class="span1">                                                           U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">              OSNOVNI SUD U BARU, </span><span class="span1">sudija Aleksandra Leković, sa zapisničarem Anom Stanišić, u krivičnom predmetu okrivljenog J. G., zbog krivičnog djela nasilje u porodici ili porodičnoj zajednici iz čl.220 st.2 u vezi sa st.1 Krivičnog zakonika, po optužnom predlogu ODT-a u Baru Kt.br.144/13 od 23.04.2013. godine, nakon javnog glavnog pretresa održanog u prisustvu zastupnika optužbe – savjetnika kod ODT-a Predraga Đikanovića i u odsustvu okrivljenog, dana 05.09.2014. godine donio je i javno objavio</span>
</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span2">Okrivljeni J. G.,  od oca M. i majke R. rođene P., rodjen ... u  P. , stalno nastanjen u B. , državljanin C.G. , penzioner, razveden, otac jednog djeteta, završio srednju saobraćajnu školu, lošeg imovnog stanja, neosuđivan, </span>
</p>
<p>&nbsp;</p>
<p>&nbsp;</p>
<li style="text-align:center;">
<span class="span3">  K  r  i  v    j  e :</span>
</li>
<p>&nbsp;</p>
<p>
<span class="span2">Što je dana 08.marta 2013.godine, oko 20,00 časova, u svojoj baraci u ul. B. R. u B. , svjestan svog djela i htio je njegovo izvršenje, primjenom grubog nasilja narušio tjelesni i duševni integritet člana svoje porodice, vanbračne supruge-oštećene K. R., na način što je nakon kraće verbalne prepirke istu fizički napao zadajući joj više udaraca šakom u predjelu glave i tijela, a potom i nogom obuvenom u cipele-sredstvo podobno da tijelo teško povrijedi i zdravlje teško naruši, u predjelu tijela, nakon čega je oštećenu ubacio u kadu držeći tuš bateriju u blizini njenog lica i prijeteći istoj: “Poliću te vrelom vodom, droljo, kurveštino, sad ću ti zapaliti lice“, nanoseći joj tom prilikom laku tjelesnu povredu-povredu glave u vidu nagnječina kože tjemenog i potiljačnog predjela glave i povredu tijela u predjelu desne polovine grudnog koša a u vidu nagnječine kože</span>
</p>
<p>&nbsp;</p>
<p>
<span class="span1">               -čime je izvršio krivično djelo - nasilje u porodici ili u porodičnoj zajednici iz čl.220 st. 2 u vezi sa st.1 Krivičnog zakonika,</span><span class="span4"> </span><span class="span5">           </span>
</p>
<p>&nbsp;</p>
<p>
<span class="span1">Pa mu sud primjenom  čl. 4, 32, 36, 42, 52, 53 i 54 Krivičnog Zakonika CG i čl. 369, 370 i 374 ZKP-a  i z r i č e</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">             Kojom mu utvrđuje kaznu zatvora u trajanju od 3 (tri) mjeseca i istovremeno određuje da se kazna neće izvršiti ukoliko u roku od 1 (jedne) godine i 6 (šest) mjeseci od dana pravosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Okrivljeni je dužan da naknadi troškove krivičnog postupka u iznosu od 167,50€,  u roku od 15 dana od dana pravosnažnosti presude, pod prijetnjom izvršenja. </span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnim predlogom ODT-a u Baru Kt.br.144/13 od 23.04.2013. godine, koji je preciziran na glavnom pretresu, okrivljenom je stavljeno na teret izvršenje krivičnog djela nasilje u porodici ili u porodičnoj zajednici iz čl.220 st. 2 u vezi sa st.1 Krivičnog zakonika. </span>
</p>
<p>
<span class="span1">Okrivljeni je u svojoj odbrani na glavnom pretresu dana 01.07.2013. godine u bitnom naveo da je sa K. R. samo poznanik i da nisu bili ni u kakvoj zajednici. Navedene noći su bili zajedno u gradu, sreli su jednog njegovog rođaka i popili par pića. Kada je njegov rođak otišao kući R. je predložila da joj plati večeru u restoranu "C. ". </span><span class="span2">Došli su tu, međutim kuvarica nije radila pa su samo popili piće. U tom trenutku ga je zvao drug od njegovog sina koji je došao iz K. i donio je robu od njegovog sina da opere. Tada je rekao R. da ga sačeka par minuta da ode do stana i da stavi robu da se pere. Ušao je u stan i počeo da vadi prljavu robu iz kofera kako bih je razvrstao, a R. je ostala u "C.". Međutim, u jednom trenutku R. je došla i stvorila se pored njega, pitala ga šta radi i ogrebala ga noktima po licu. Kada je ubacio robu u mašinu krenuo je da se umije na lavabou. Dok je bio savijen iznad lavaboa R. ga je nekim tupim predmetom udarila po potiljku i tada mu se malo zamantalo u glavi. Onda je istrčala iz kuće i vikala "upomoć, upomoć hoće da me ubije". Ovo su čule i komšije. Onda je opet ušla u kuću i rekla "uništiću tebe i sina, poslaću te u zatvor". Tada je pozvala policiju, pa opet ušla u kupatilo i legla pored tuš kabine na pločice, na pod, i pustila vodu i rekla je da će da izjavi da je htio da je ispeče. U tome su došli policajci koji su vidjeli kako je on izgledao i kako je ona izgledala. Dalje je naveo da R. nijednom nije udario, niti pesnicama niti nogama, jer je srčani bolesnik i ima ugrađen kardio verter. Nakon toga su pošli u D. Z. . Ne zna otkud R. povrede. R. je i ranije pravila probleme i njemu je nanijela lake tjelesne povrede zbog čega je i platila novčanu kaznu. Kako navodi, ni jednom nije udario R., niti je izvršio djelo koje mu se stavlja na teret. </span>
</p>
<p>
<span class="span2">U dokaznom postupku sud je proveo sledeće dokaze: saslušana je oštećena J. (K.) R., pročitani su iskazi svjedoka M. N. i V. D. sa glavnog pretresa od 01.07.2013. godine, pročitani su Izvještaj ljekara jedinice za HMP u B. , broj protokola 2660 od 08.03.2013.godine, na ime K. , Izvještaja ljekara specijaliste JZU Opšta Bolnica B. broj protokola 2389 od 08.03.2013.godine, Izvještaj ljekara specijaliste JZU Opšta bolnica B. broj protokola 2394 od 08.03.2013.godine, Izvod iz KE za okrivljenog pribavljen od UP PJ Bar br. 19-03/1-245/13-3404/2 od 17.05.2013.godine, nalaz i mišljenje vještaka medicinske struke dr B. B. od 23.05.2013.godine, Izvještaj JZU Zavoda za hitnu medicinsku pomoć C. G. P. , zaveden pod br. 3142 od 08.07.2013.godine, Izvještaj ljekara specijaliste Opšte bolnice u B. br. protokola 2391 od 08.03.2013.godine, zatim br. protokola 2671 od 08.03.2013.godine i br. 2396 od 08.03.2013.godine, sve na ime J. </span><span class="span2">G., Rješenje ODT-a KT (O) 276/11 od 29.06.2011.godine, nalaz i mišljenje vještaka medicinske struke dr B. B. od 22.09.2013.godine.</span>
</p>
<p>
<span class="span2">Svjedok-oštećena J. (K.) R., je u svom iskazu na glavnom pretresu dana 05.09.2014. godine u bitnom navela da je sada zakonita supruga J. G., jer su se vjenčali u novembru mjesecu 2013.godine, ovdje u B. . Koliko se sjeća bio je 08 mart. G. i ona su svratili u restoran "C." gdje G. obično sjedi. Tada su bili u vanbračnoj zajednici. G. je insistirao da ona ide kući, a da on ostane i insistirao je da mu ona da novac. Međutim, ona nije htjela da ide sama kući, i rekla je da nema novaca da mu ostavlja. Došli su u stan, on je već bio popio, jer konstantno pije. Prvo ju je, koliko se sjeća, udario jedanput u dnevnom boravku šakom u glavu sa zadnje strane glave. Ušla je u kupatilo da se umije. Tada je i G. ušao u kupatilo i nastavio da je udara šakama po glavi i tijelu. Tačno se i ne sjeća šta se sve dešavalo jer je u međuvremenu imala tešku saobraćajnu nezgodu tako da od tada često zaboravlja stvari. Kako je pokušavala nad kadom da se umije, G. ju je udario i ona je pala dolje na pod i na pločice i na taj prostor gdje se nalazi tuš. G. je uzeo tuš bateriju i krenuo je put njenog lica vrelom vodom. Međutim, nije je opario, jer ga je gurala od sebe i očajnički pokušavala da se odbrani. Zvala je policiju i moguće je da ga je u tom guranju zakačila negdje po licu. U tome je stigla interventna, nju je našla u kupatilu, govorili su joj da ustane i ona se jedva pridigla. Pošli su u D. Z. , a poslije u policiju. Dalje je dodala da to nije prvi put da je G. maltretira i to se uglavnom događalo kada je pod dejstvom alkohola. I kada bi ostajao bez novaca, non stop je govorio da ona mora da stvori novac. Na pitanje je suda je izjavila da ju je okrivljeni udario jedanput nogom koja je bila obuvena u cipelu u predjelu leđa i to prije nego što je ušla u kupatilo. Svašta joj je govorio i prijetio "poliću te vrelom vodom, droljo, kurveštino, sad ću ti zapaliti lice", prijetio je da će djecu da joj uništi. Nije se pridružila krivičnom gonjenju protiv okrivljenog niti postavila imovinskopravni zahtjev. </span>
</p>
<p>
<span class="span2">Svjedok M. N. , službenik Uprave policije, je u svom iskazu naveo da se navedenog dana nalazio na službenoj dužnosti kao vođa smjene u interventnoj grupi. Negdje izmedju 20,00 ili 21,00 časova, dobio je poziv iz dežurne službe da pođu na stan J. G. jer je došlo do svađe izmedju njega i oštećene. Dolaskom ispred barake J. G., G. je izašao iz kuće i prijavio da je fizički napadnut od K.</span><span class="span4"> </span><span class="span2">R., a sa kojom živi u vanbračnoj zajednici, nakon kratke prepirke i svađe. G. je imao vidne povrede u predjelu glave i lica i to po čitavom licu u vidu ogrebotina iz kojih je tekla krv. G. je pojasnio da su se svađali i da ga je ona tad napala i insistirao je na podnošenju krivične prijave. Ušli su u stan u kojem on živi i u kupatilu, na pločicama, dijelom u kupatilu dijelom u hodniku, odnosno dnevnoj sobi, ležala je R. . Rekao joj je da ustane i kaže o čemu se radi. Odbijala je svaku saradnju, uputila niz uvreda i odbila je da sa njima pođe bilo gdje kao i da sa njima razgovara. Poslije par trenutaka ubijeđivanja uspjeli su da je ubijede da pođe sa njima, jer se žalila da ju je G. udario par puta. Rekao joj je da ako ima povrede da mora da pođe do Hitne službe, što je ona u početku odbijala, a na kraju je pristala. Nikakve vidne povrede oštećena nije imala na sebi, bar da je on uspio da primijeti. Onda su i G. i R. poveli u Hitnu službu, i nakon toga ih je Hitna služba svojim vozilom prevezla do bolnice, tu se njihov posao završio, a o svemu su obavijestili dežurnu službu. Na pitanje zastupnika optužbe je odgovorio da od ranije poznaje i okrivljenog i oštećenu jer su među njima česte svađe i tuče.</span>
</p>
<p>
<span class="span2">Svjedok V. D. , policajac, je u svom iskazu u bitnom naveo da su  te noći obavljali poslove i zadatke interventne jednice. Negdje oko 20,00 časova od strane dežurne službe upućeni su prema policijskim barakama. Dolaskom na lice mjesta obratilo im se </span><span class="span2">lice J. G., sa vidnim povredama u predjelu glave. Tom prilikom im je rekao da ga je napala njegova nevjenčana supruga R., nakon verbalne prepirke i da se ista nalazi u kupatilu. Ušli su u kuću kako bi obavili razgovor sa K. R. . Zatekli su je u ležećem položaju u kupatilu, bez vidnih povreda i odbijala je komunikaciju sa njima, čak je uputila par pogrdnih riječi prema kolegi M. . Nakon toga su uspjeli da je ubijede da pođe sa njima do Hitne pomoći. Poveli su do Hitne pomoći i R. i J. na ukazivanje pomoći. Takođe, i R. im je rekla da ju je G. izudarao. </span>
</p>
<p>
<span class="span2">             Iz izvoda iz KE za okrivljenog pribavljen od UP PJ Bar br. 19-03/1-245/13-3404/2 od 17.05.2013.godine utvrđeno je da J. G. nije evidentiran u kaznenoj evidenciji CB P. .</span>
</p>
<p>
<span class="span1">              U nalazu i mišljenju vještaka medicinske struke dr. B. B.  od 27.05.2013.godine, koji nalaz je vještak dao na osnovu medicinske dokumentacije koja se nalazi u spisima predmeta, navedeno je da je K. R. dana 08.03.2013.godine, zadobila sledeće povrede: -  povrede glave, a u vidu nagnječina kože tjemenog i potiljačnog predjela glave, nastale su djelovanjem zamahnute, tupo-tvrde sile, ravne površine, slabog inteziteta djelovanja, koja je sila djelovala na glavu povrijeđene u dva navrata, brzo jedno za drugim i to jedanput odozgo a drugi put od pozadi, tj. u momentu kad je povrijeđena jedanput bila tjemenim dijelom glave, a drugi put potiljačnim predjelom glave okrenuta ka pomenutoj sili. Osim nagnječine kože, dublje strukture glave (a kao na primjer kosti lobanje, tkivo mozga i drugo) ostali su nepovrijeđeni. Nakon zadobijanja ovih povreda povrijeđena je mogla izgubiti razvnotežu i pasti na podlogu. Ove su povrede nastale djelovanjem zamahnute stisnute ili otvorene šake (šamarom).</span><span class="span6"> </span><span class="span1">Zatim, povreda tijela u predjelu desne polovine grudnog koša, a u vidu nagnječine kože, nastala je djelovanjem zamahnute tupo-tvrde sile ravne i nešto veće površine, slabijeg inteziteta djelovanja koja je sila djelovala na grudni koš povrijeđene u jednom navratu, sa desne strane tj. u momentu kad je povrijeđena desnom stranom grudnog koša bila okrenuta ka toj sili, te osim nagnječine kože, dublje strukture grudnog koša (kao na primjer rebra, tkivo pluća i drugo) ostali su nepovrijeđeni. Ova povreda mogla je nastati djelovanjem zamahnute noge, a ne može se sasvim isključiti i mogućnost nastanka ovakve povrede prilikom pada i udara desnom stranom grudnog koša o ili na kakvu tvrdu i ravnu podlogu. Pomenuto crvenilo kože ličnog dijela glave u predjelu čeonog dijela, usnih školjki spoljašnih usnih otvora, a zatim vrata i spoljašnje strane natkoljenice desne noge su posljedica proširenosti sitnih krvnih sudova kože i mogli su nastati prilikom guranja, hvatanja ili povlaćenja za pomenute djelove tijela ali se mora znati da crvenilo kože može biti uzrokovano i kakvim drugim patološkim procesom te se ne može sa sigurnošću prihvatiti da su ove promjene u vidu crvenila kože, posljedica djelovanja kakve mehaničke sile na te djelove tijela povrijeđene. Navedene i opisane povrede nastale su kratko vrijeme jedna za drugom i predstavljaju i pojedinačno i u svom zbiru laku tjelesnu povredu. </span>
</p>
<p>
<span class="span1">U nalazu i mišljenju vještaka medicinske struke dr. B. B.  od 23.09.2013.godine, koji nalaz je vještak dao na osnovu medicinske dokumentacije koja se nalazi u spisima predmeta, navedeno je da je J. G. dana 08.03.2013.godine, zadobio sledeće povrede: povreda ličnog dijela glave a u vidu više oguljotina kože čeonog i ličnog dijela glave, nastale su povlačenjem čvrstim, zašiljenim predmetima, plitkog profila i koji može odgovarati noktima prstiju šake, po koži čeonog i ličnog dijela glave, dovodeći do oštećenja površinskog sloja kože, dok su dublje strukture ovog dijela glave ostale nepovrijeđene. Sila koja je dovela do nastajanja ovih povreda je bila slabijeg inteziteta </span><span class="span1">povlačenja dok se o preciznijem broju, pravcu i smjeru djelovanja sile ne može sa sigurnošću govoriti, izuzev da je u momentu nastajanja ovih povreda povrijeđeni prednjim dijelom glave bio okrenut ka pomenutoj sili. Ovo zbog toga, što u pregledanoj medicinskoj dokumentaciji nema podataka na kojim su to mjestima čela i lica bile ove oguljotine kože. Ove su povrede mogle nastati djelovanjem noktiju prstiju šake, prilikom hvatanja ili guranja povrijeđenog za ovaj dio glave, a ne može se isključiti i mogućnost nastanka prilikom djelovanja lako zamahnute otvorena šake (šamarom). Zatim, povreda potiljačnog predjela glave a u vidu krvnog podliva kože desne strane ovog dijela glave, nastala je djelovanjem zamahnute tupo - tvrde sile, ravne površine, slabijeg inteziteta djelovanja, koja je sila djelovala na glavu povrijeđenog u jednom navratu, od pozadi i nešto više sa desne strane tj. u momentu kad je povrijeđeni desnom stranom potiljačnog predjela glave bio okrenut ka toj sili. Osim oštećenja sitnih krvnih sudova kože, dublje strukture ovog dijela glave, ostale su nepovrijeđene. Ova povreda mogla je nastati djelovanjem zamahnute otvorena ili zatvorene šake a mora se uzeti u obzir i mogućnost nastanka ovakve povrede glave, prilikom udara ili pada pomenutim dijelom glave o ili na kakvu tvrdu i ravnu podlogu. Ovo su povrede nastale kratko vrijeme jedna za drugom dok se o redosljedu njihovog nastajanja ne može govoriti. Sve opisane i navedene povrede predstavljaju i pojedinačno i u svom zbiru laku tjelesnu povredu. </span>
</p>
<p>
<span class="span1">            Ocjenom provedenih dokaza utvrđeno je da je okrivljeni izvršio krivično djelo, na način, mjesto i u vrijeme bliže opisano u izreci presude. Tokom postupka je nesporno utvrđeno da je okrivljeni dana 08.03.2013.godine, oko 20,00 časova, nakon kraće verbalne prepirke napao svoju vanbračnu suprugu-oštećenu K.</span><span class="span6"> </span><span class="span1">R.  zadajući joj više udaraca šakom u predjelu glave i tijela, a potom i nogom obuvenom u cipele zadao jedan udarac u predjelu tijela, nakon čega ju je ubacio u kadu držeći tuš bateriju u blizini njenog lica prijeteći joj:“ Poliću te vrelom vodom, droljo, kurveštino, sad ću ti zapaliti lice“, nanoseći joj tom prilikom povrede bliže opisane u izreci presude. </span>
</p>
<p>
<span class="span1">             Okrivljeni je negirao izvršenje krivičnog djela koje mu je stavljeno na teret, u bitnom navodeći da je oštećena njega napala i ogrebala ga po licu, da se okrenuo nakon toga i krenuo da se umije, a ona ga je udarila nekim tupim predmetom po potiljku i tada mu se zamantalo u glavi. Izjavio je da je nijednom nije udario, niti pesnicama niti nogama jer je srčani bolesnik. Sud ne prihvata odbranu okrivljenog i cijeni je kao sračunatu na izbjegavanje krivice. Njegova odbrana je demantovana kako iskazom oštećene tako i nalazom i mišljenjem vještaka medicinske struke dr B. B.  od 27.05.2013.godine. Naime, oštećena je u svom iskazu navela da ju je okrivljeni prvo udario u dnevnom boravku i to šakom u glavu sa zadnje strane, a zatim kada je ušla u kupatilo nastavio je da je udara šakama po glavi i tijelu, kao i da ju je udario jedanput nogom, koja je bila obuvena u cipelu, u predjelu leđa. Iskaz oštećene sud u cjelosti prihvata jer je jasan i precizan, te u pogledu opisanih povreda potkrijepljen nalazom i mišljenjem vještaka medicinske struke dr B. .</span><span class="span6"> </span><span class="span1">Naime, iz nalaza vještaka medicinske struke, koji sud u cjelosti prihvata kao jasan, stručan i objektivan, nesporno se utvrđuje da je u konkretnom događaju oštećena zadobila povredu glave u vidu nagnječina kože tjemenog i potiljačnog predjela glave, te da su ove povrede nastale djelovanjem zamahnute stisnute ili otvorene šake. Takođe je iz ovog nalaza utvrđeno da je oštećena konkretnom prilikom zadobila i povredu u predjelu desne polovine grudnog koša, a u vidu nagnječine kože, koja je mogla nastati djelovanjem zamahnute noge. Prema tome, oštećena je u svom iskazu navela da ju je okrivljeni udarao šakama po glavi i tijelu, kao i nogom obuvenom u cipelu, i to upravo da ju je udarao po onim dijelovima tijela gdje su </span><span class="span1">nesporno i nastale povrede. Dovodeći u vezu iskaz oštećene sa nalazom i mišljenjem vještaka medicinske struke, nesporno se utvrđuje da je okrivljeni u cjelosti postupao na način opisan u izreci presude. Nalaz vještaka sud je cijenio kao jasan, objektivan i u skladu sa pravilima struke, pa mu je poklonio punu vjeru, a sud je cijenio iskaz oštećene kao jasan i precizan jer je u potpunosti potvrđen nalazom i mišljenjem vještaka medicinske struke dr B. B. . </span>
</p>
<p>
<span class="span1">U dispozitivu optužnog predloga je navedeno da je okrivljeni oštećenu fizički napao zadajući joj više udaraca pesnicom u predjelu glave i tijela, kao i da ju je nogama obuvenim u cipele takođe udarao u predjelu glave i tijela. Međutim, oštećena je bila decidna da ju je okrivljeni udarao šakama po glavi i tijelu, kao i da ju je udario nogom -cipelom samo jednom u predjelu tijela - leđa, a takođe je i vještak medicinske struke u svom nalazu naveo da su povrede glave nastale ili stisnutom ili otvorenom šakom, dok je samo povreda u predjelu desne polovine grudnog koša mogla nastati djelovanjem zamahnute noge. S toga je sud, u skladu sa provedenim dokazima, precizirao izreku presude navodeći da je okrivljeni udarao oštećenu šakama u predjelu glave i tijela, kao i da ju je nogom obuvenom u cipelu udario u predjelu tijela. Cipela je, po mišljenju suda, sredstvo koje je podobno da tijelo teško teško povrijedi ili zdravlje teško naruši. </span>
</p>
<p>
<span class="span1">Nesporno je da je u konkretnom događaju i okrivljeni zadobio povrede, a što proizilazi iz nalaza i mišljenja vještaka medicinske struke, i to povredu ličnog dijela glave u vidu više oguljotina u predjelu čeonog i ličnog dijela glave, kao i povredu potiljačnog predjela glave u vidu krvnog podliva kože. Okrivljeni je u svojoj odbrani naveo da on nije nijednom udario oštećenu, a da je ona njega ogrebala noktima po licu, a zatim ga nekim tupim predmetom udarila po potiljku. Oguljotine čeonog i ličnog dijela glave, nastale su, prema nalazu vještaka medicinske struke, povlačenjem čvrstim, zašiljenim predmetima, plitkog profila koji može odgovarati noktima prstiju šake, dok je povreda potiljačnog predjela glave, prema nalazu vještaka, mogla nastati djelovanjem zamahnute otvorene ili zatvorene šake, ili pak, prilikom pada ili udara pomenutim dijelom glave o tvrdu i ravnu podlogu. Za sud je nesporno da mu je navedene povrede nanijela oštećena, jer je i sama navela da se žestoko branila i da je moguće da ga je zakačila noktima po licu. Po mišljenju suda, ove povrede je oštećena nanijela okrivljenom kako bi se odbranila od njega, jer da ga je zaista prva udarila nekim tupim predmetom u predjelu potiljka i da se njemu od toga zamantalo u glavi, kako je okrivljeni naveo u svojoj odbrani, onda, po mišljenju suda, ne bi bio u mogućnosti da oštećenoj nanese povrede bliže opisane u izreci presude.</span>
</p>
<p>
<span class="span1">             Iskaze svjedoka M. N. i V. D. je cijenio, ali je mišljenja da isti nisu mogli uticati na donošenje drugačije odluke, obzirom da su na poziv došli tek nakon primljenog poziva, i nisu prisustvovali predmetnom događaju. </span>
</p>
<p>
<span class="span1">            Imajući u vidu sve navedeno, sud je ocijenio da je okrivljeni, na gore opisani način, primjenom grubog nasilja narušio tjelesni i duševni integritet vanbračne supruge. Pod grubim nasiljem se podrazumijeva upotreba sile, što je okrivljeni u konkretnom slučaju učinio tako što je nakon kraće verbalne prepirke napao svoju vanbračnu suprugu-oštećenu zadajući joj više udaraca šakom u predjelu glave i tijela, a potom i nogom obuvenom u cipele u predjelu tijela, nakon čega ju je ubacio u kadu držeći tuš bateriju u blizini njenog lica i prijeteći istoj: „Poliću te vrelom vodom, droljo,kurveštino, sad ću ti zapaliti lice“, na koji način je naru</span><span class="span1">šio </span><span class="span1">njen tjelesni i du</span><span class="span1">ševni </span><span class="span1">integritet, nanoseći joj lake tjelesne povrede. </span>
</p>
<p>
<span class="span1">            Konkretnom prilikom je okrivljeni postupao sa umišljajem, znao je da nasilje vrši prema svom vanbračnom partneru, odnosno bio je svjestan svog djela i htio je njegovo izvršenje. Iako je okrivljeni tokom postupka izjavio da nije u vanbračnoj zajednici sa oštećenom, tokom postupka je na nedvosmislen način utvrđeno da je između njih postojala vanbračna zajednica, a što proizilazi kako iz izjave oštećene, tako i iz izjava svjedoka M. N. i V. D. koji su naveli da je oštećena vanbračna supruga okrivljenog, kao i da su ranije bile česte svađe i tuče među njima.</span>
</p>
<p>
<span class="span1">            Odlučujući o krivičnoj sankciji, sud je cijenio sve olakšavajuće i otežavajuće okolnosti na strani okrivljenog iz čl.42 Krivičnog zakonika. Kao olakšavajuće okolnosti sud je cijenio lične prilike okrivljenog obzirom da je isti penzioner, da je otac jednog djeteta i da do sada nije osuđivan. Otežavajućih okolnosti na strani okrivljenog nije bilo. Za krivično djelo nasilje u porodici ili u porodičnoj zajednici iz čl.220 st 2 KZ propisana je kazna zatvora u trajanju od 3 mjeseca do 3 godine. Imajući u vidu navedeno, sud je okrivljenom izrekao uslovnu osudu, kojom mu je utvrdio kaznu zatvora u trajanju od 3 mjeseca, a istovremeno odredio da se ista neće izvršiti ukoliko okrivljeni u roku od 1 godine i 6 mjeseci od pravosnažnosti presude ne učini novo krivično djelo. Naime, sud smatra da u konkretnom slučaju, a radi krivično pravne zaštite, nije nužno okrivljenom izreći efektivnu kaznu zatvora, već je mišljenja da će se upozorenjem uz prijetnju kazne, dovoljno uticati na učinioca da više ne čini krivična djela.</span>
</p>
<p>
<span class="span1">             Odluka o troškovima postupka se zasniva na odredbi čl.229 ZKP-a. Okrivljeni je dužan da plati troškove postupka u iznosu od 167,50 eura , i to na ime troškova vještačenja vještaka medicinske struke dr  B. B. u iznosu od 137,50 e i troškova na ime paušala u iznosu od 30,00, što ukupno čini iznos od 167,50 eura.</span>
</p>
<p>
<span class="span1">             </span>
</p>
<p>
<span class="span1">               Na osnovu izloženog, odlučeno je kao u izreci presude.</span>
</p>
<p>&nbsp;</p>
<p>
<span class="span1">                                              </span>
</p>
<p style="text-align:center;">
<span class="span1">OSNOVNI SUD U BARU</span>
</p>
<p style="text-align:center;">
<span class="span1">Dana, 05.09.2014.godine</span>
</p>
<p>&nbsp;</p>
<p style="text-align:right">
<span class="span1">S U D I J A</span>
</p>
<p style="text-align:right">
<span class="span1">Aleksandra Leković</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude može se izjaviti žalba Višem sudu u Podgorici a putem ovog suda u roku od 8 dana od dana prijema pismenog otpravka presude.</span>
</p>
<p>&nbsp;</p>
<p>&nbsp;</p>
<p>
<span class="span1">DNA: 1 x spisi</span>
</p>
<p>
<span class="span1">          1 x ODT</span>
</p>
<p>
<span class="span1">          1 x okrivljenom</span>
</p>
<p>
<span class="span1">          1 x oštećenoj nakon pravosnažnosti</span>
</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{font-family:Times New Roman;}
.p1{text-align:start;hyphenate:auto;keep-with-next.within-page:always;font-family:Arial;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:center;hyphenate:auto;keep-with-next.within-page:always;font-family:Arial;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-indent:0.5in;text-align:center;hyphenate:auto;font-family:Arial;font-size:12pt;}
.p7{text-align:center;hyphenate:auto;font-family:Arial;font-size:12pt;}
.p8{text-align:justify;hyphenate:auto;font-family:Arial;font-size:12pt;}
.p9{text-indent:0.375in;text-align:justify;hyphenate:auto;font-family:Arial;font-size:12pt;}
</style>
<meta content="rahmo.banda" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU</span>
</p>
<p class="p2">
<span class="s1">	K.br. 360/2010</span>
</p>
<p class="p2"></p>
<p class="p3">
<span class="s1">U IME NARODA </span>
</p>
<p class="p4"></p>
<p class="p2"></p>
<p class="p5">
<span>Osnovni sud u Bijelom Polju, kao prvostepeni krivični i to sudija Rahmo Banda, kao sudija pojedinac, uz učešće zapisničara Popović Ljiljane, u krivičnom predmetu protiv okrivljenog M.I.iz J. Opština Budva, zbog krivičnog djela kradje iz čl. 239. st. 1. KZ CG, pokrenut Optužnim predlogom ODT iz B.Polja Kt.br. 152/2010 od 17.05.2010. godine, nakon održanog usmenog, glavnog i javnog pretresa u prisustvu okrivljenog M.I., a u odsustvu uredno obaviještenih ODT iz Bijelog Polja i predstavnika oštećene E. Bijelo Polje, dana 28.06.2010. godine, donio je i javno objavio:</span>
</p>
<p class="p5"></p>
<p class="p5"></p>
<p class="p6">
<span class="s1">P R E S U D U</span>
</p>
<p class="p6"></p>
<p class="p5">
<span class="s1">Okrivljeni</span><span class="s2"> </span><span class="s1">M.I.A, </span><span> od oca V. i majke B. rodjene O., rodjen ....godine u Zatonu Opština Bijelo Polje, živi u Budvu - J.., Crnogorac, državljanin Crne Gore, pismen, završio Srednju Školu - Saobraćajni tehničar, oženjen, otac dvoje djece, vojsku služio 1983/84.godine u Pirot, srednjeg imovnog stanja, ne osudjivan. </span>
</p>
<p class="p5"></p>
<p class="p7">
<span class="s1">K r i v    j e</span>
</p>
<p class="p5"></p>
<p class="p5">
<span class="s1">Što je :</span>
</p>
<p class="p5">
<span>- U vremenu od 10.10.2009.godine do 10.01.2010.godine u mjestu Zaton Opština Bijelo Polje, u namjeri da sebi pribavi protivpravnu imovinsku korist, neovlašćeno vršio potrošnju električne energije, na način što je u svom dvorištu priključio kablo presjeka PPR 3 x 2,5 mm2, direktno na elektro mrežu, bez električnog brojila i na kraju istog postavioutičnicu, tako da se potrošnja električne energije nije registrovala, pa je tako na štetu E. Bijelo Polje, oduzeo električnu energiju u vrijednosti od 331,77 eura, </span>
</p>
<p class="p5"></p>
<p class="p5">
<span>-čime je izvršio krivično djelo kradja iz čl. 239. st. 1. KZ CG.</span>
</p>
<p class="p8"></p>
<p class="p5">
<span>-pa mu sud primjenom citiranog zakonskog propisa i čl. 2,4,5,13,15,32,36,42, 52,53, i 54  KZ CG, te čl. 199,202, 212  i 364. ZKP-a, </span><span class="s1">i z r i č e :</span>
</p>
<p class="p7"></p>
<p class="p7">
<span class="s1">USLOVNU OSUDU</span>
</p>
<p class="p8"></p>
<p class="p5">
<span>Kojom mu utvrdjuje kaznu zatvora u trajanju od 30 ( trideset) dana, i istovremeno odredjuje da se ista neće izvršiti ako okrivljeni u roku od 1 ( jedne ) godine, ne izvrši neko novo krivično djelo.</span>
</p>
<p class="p8"></p>
<p class="p5">
<span>Okrivljeni se obavezuje da na ime paušala plati ovom sudu iznos  od 30 € ( trideset eura), kao i na ime troškova krivičnog postupka iznos od 44,00 eura (četrdesetčetiri  eura), a sve u roku od 15. dana po pravosnažnosti presude.</span>
</p>
<p class="p5"></p>
<p class="p8">
<span>	Obavezuje se okrivljeni da oštećenoj E. iz Bijelog Polja, uplati iznos od 331,77 € u roku od 15. dana po pravosnažnosti presude, dok se za preostali dio upućuje na parnicu, shodno čl. 212. st. 2. ZKP-a.</span>
</p>
<p class="p8"></p>
<p class="p8"></p>
<p class="p7">
<span class="s1">O b r a z l o ž e nj e</span>
</p>
<p class="p7"></p>
<p class="p8"></p>
<p class="p5">
<span>Optužnim predlogom ODT iz B.Polja Kt.br.152/2010 od 17.05.2010.godine, okrivljenom M.I.i iz J. Opština Budva, stavljeno je na teret izvršenje krivičnog djela kradje iz čl. 239. st. 1. KZ CG.</span>
</p>
<p class="p8"></p>
<p class="p5">
<span>Glavni pretres je održan i zaključen u odsustvu uredno obaviještenih ODT iz Bijelog Polja i predstavnika oštećene '' E. '' B.Polje, shodno odredbama čl. 453. ZKP-a.</span>
</p>
<p class="p5"></p>
<p class="p5">
<span>Okrivljeni M.I.a u svojoj odbrani tokom postupka je naveo, da su djelimično tačni navodi. Naime, tačno je da je u svom domaćinstvu u mjestu Zaton Opština Bijelo Polje, jeran izvjesni vremenski period tačnije od 10.10.2009.godine pa do 10.01.2020.godine kablo presjeka PPR direktno priključio na elektro mrežu bez električnog brojila. Tako da potrošnja električne energije nije se registrovala samo u vremenskom periodu od 10.10.2009.godine do 18.10.2009.godine, a to je uradio iz razloga što je u to vrijeme izlivao temelje za gradnju kuće. Istakao je da se ne slaže sa vremenskim periodom neovlašćene potrošnje električne energije koji je naveden, obzirom na to što se on od 10.01.2009.godine pa sve do oktobra mjeseca 2009.godine nije nalazio u Zatonu, već živi i radi u Budvi, izuzev jedan vremenski period kada su njegovi roditelji boravili u njegovoj kući u Zatonu. Istakao je i to da do sada nikada nije bio prisutan u kući u Zatonu kada su vršene kontrole električnog brojila, pa smatra da ako su električari dolazili počev od januara mjeseca 2009.godine, da su morali uočiti predmetno kablo jer je ono postavljeno na vidno mjesto u blizini kuće. U završnoj riječi je izjavio, da ostavlja sudu da odluči o njegovoj krivici i ukoliko nadje da je kriv, moli da ga što blaže kazni. </span>
</p>
<p class="p9"></p>
<p class="p5">
<span>Radi utvrdjivanja odlučnih činjenica i krivice okrivljenog, sud sud je u svojstvu svjedoka saslušao svjedoka S.M.a, na predlog okrivljenog pročitao iskaz svjedoka N.V.a, dat na zapisniku kod istražnog sudije od 13.04.2010.godine, pročitao zapisnik o kontroli mjernog mjesta br. 4/2010 od 10.01.2010.godine, izvršio uvid u obračun neovlašćene potrošnje br. 310/03/09, pročitao nalaz i mišljenje vještaka ekonomske struke dipl.el.ing.R.G.od 28.04.2010.godine, i izvršio uvid u izvod iz KE na ime okrivljenog M.I., izdat od strane Uprave Policije – PJ Bijelo Polje br.  1363 od 09.06.2010.godine.</span>
</p>
<p class="p5"></p>
<p class="p5">
<span> Cijeneći odbranu okrivljenog i dokaze pojedinačno i u medjusobnoj vezi a shodno čl. 360. st. 2. Zakonika o krivičnom postupku, sud je utvrdio činjenično stanje i na osnovu istog zaključio da je okrivljeni izvršio krivično djelo stavljeno mu na teret, koje je bliže opisano u izreci presude i za koje ga je oglasio krivim. </span>
</p>
<p class="p5"></p>
<p class="p5">
<span>Naime, odbranu okrivljenog sud je djelimično prihvatio. Tako i sam okrivljeni u svojoj odbrani ne spori da je u mjestu Zaton Opština Bijelo Polje, jedan izvjesni vremenski period kablo presjeka PPR direktno priključio na elektro mrežu bez električnog brojila. Tako da potrošnja električne energije nije se registrovala, a to je uradio iz razloga što je u to vrijeme izlivao temelje za gradnju kuće. Medjutim, njegovu odbranu u dijelu u kojem ističe da se vremenski period ne ovlašćene potrošnje električne energije ne slaže i da se potrošnja iste nije registrovala samo u periodu od 10.10.2009.godine pa do 18.10.2009.godine, ovaj sud je cijenio kao usmjerenu na umanjenje sopstvene krivice. Pored toga ista je opovrgnuta izvedenim dokazima. Naime, iz iskaza svjedoka električara S.M.a i N.V.a, se utvrdjuje, da su dana 10.01.2010.godine, zajedno vršili kontrolu mjernih mjesta u mjestu Zaton, i prilikom te kontrole pronašli da je potrošač M.I.a, onemogućio registrovanje utrošene električne energije na način što je na stubu u njegovom dvorištu priključio kabal presjeka PPR 3 x 2,5 mm2, mimo brojila, direktno sa mreže i na kraju kabla instalirao utičnicu, a u dvorištu M.a pravi se kuća. </span>
</p>
<p class="p5"></p>
<p class="p5">
<span>Iskaze predhodnih svjedoka sud je cijenio i u podpunosti prihvatio jer su isti jasni i dati su u skladu sa obavezama vršenja svojih poslova, a vezano za zatečeno stanje prilikom vršenja kontrole potrošnje sa elektro mreže, i isti su podkrijepljeni pisanim dokazima. Tako se iz zapisnika o kontroli mjernih mjesta ED B.Polje br. 4/10 od 10.01.2010.godine utvrdjuje, da je ovaj potrošač onemogućio tačno registrovanje utrošene električne energije na način što je priključio kabal presjeka PPR 3 x 2,5 mm2, mimo brojila direktno sa mreže, a na kraju kabla instalirana utičnica na stubu. </span>
</p>
<p class="p5"></p>
<p class="p5">
<span>Sud je cijenio nalaz i mišljenje vještaka elektro struke R.G.od 28.04.2010.godine, pa je isti prihvatio u dijelu koji se odnosi za period i visinu neovlašćene potrošnje električne energije od 10.01.2010.godine do 10.10.2009.godine u iznosu od 331,77 eura. Naime, ovaj vještak je na osnovu Zapisnika ovlašćenih lica ED B.Polje o kontroli mjernih mjesta br. 4/10 od 10.01.2010.godine i na osnovu Pravila za snadbijevanje električnom energijom  (''SL. list CG br. 54/09 čl. 58. tač. 3. i čl. 59. tač. 3. ''), se izjasnio da je potrošnja električne energije na način prikazan tehnički moguća i za period od 10.10.2009.godine do 10.01.2010.godine, te da je iznos neovlašćene potrošnje električne energije za navedeni period 331,77 eura.</span>
</p>
<p class="p5"></p>
<p class="p5">
<span>Dakle, kod ovakvog stanja stvari sud zaključuje da se u radnjama okrivljenog stiču svi elementi bića kriv.djela kradje iz čl. 239. st. 1. KZ CG, ovo kod činjenice da je okrivljeni u vremenu od 10.10.2009.godine do 10.01.2010.godine u mjestu Zaton Opština Bijelo Polje, u namjeri da sebi pribavi protivpravnu imovinsku korist, neovlašćeno vršio potrošnju električne energije, na način što je u svom dvorištu priključio kablo presjeka PPR 3 x 2,5 mm2, direktno na elektro mrežu, bez električnog brojila i na kraju istog postavio utičnicu, tako da se potrošnja električne energije nije registrovala, pa je tako na štetu E. Bijelo Polje, oduzeo električnu energiju u vrijednosti od 331,77 eura, te je tako predmetno djelo izvršio s umišljajem, obzirom da je njegov umišljaj bio usmjeren na oduzimanje električne energije na neograničeno vrijeme, odnosno dok bude u mogućnosti da isto čini, konkretno sve do momenta kada je prilikom kontrole zatečen u vršenju neovlašćene potrošnje električne energije.</span>
</p>
<p class="p5"></p>
<p class="p5">
<span>Prema Čl. 239. st. 1. KZ CG, kojim je regulisano krivično djelo kradje, koje je okrivljenom stavljeno na teret propisano je ko tudju pokretnu stvar oduzme drugome u namjeri da njenim prisvajanjem sebi ili drugom pribavi protivpravnu imovinsku korist, kazniće se novčanom kaznom ili zatvorom do 3. godine.</span>
</p>
<p class="p5"></p>
<p class="p5">
<span>Prilikom odlučivanja o vrsti i visini kazne sud je cijenio sve okolnosti iz čl. 42. KZ CG, koje utiču na to da kazna bude veća ili manja, pa je na strani okrivljenog našao olakšavajuće okolnosti da je isti relativno mladji porodičan, otac dvoje djece, ne osudjivan, što ukazuje da isti do sada nije dolazio u sukob sa Zakonom, njegovo korektno držanje tokom glavnog pretresa, dok otežavajućih okolnosti nije našao, zbog čega mu je za izvršeno krivično djelo utvrdio kaznu zatvora u trajanju od 30. dana i istovremeno odredio da se ista neće izvršiti pod uslovom da okrivljeni u roku od 1. godine ne izvrši neko novo krivično djelo. Imajući u vidu navedene olakšavajuće okolnosti ovaj sud je mišljenja da u konkretnom slučaju prema okrivljenom nije nužno primijeniti kaznu i da se može osnovano očekivati da će se i samim upozorenjem uz prijetnju kazne ( uslovnom osudom) dovoljno uticati na okrivljenog da više ne vrši krivična djela odnosno da će se postići svrha izricanja uslovne osude iz čl. 52 u vezi čl. 4. st. 2. KZ CG.  Okrivljenom je ukazano na značaj uslovne osude i na mogućnost njenog opoziva u vremenu provjeravanja.</span>
</p>
<p class="p5"></p>
<p class="p5">
<span>Ovaj sud je cijenio i ostale izvedene dokaze - obračun ED B.Polje br. 310/03 od 10.01.2010. godine, koji nije posebno obrazlagao, nalazeći da  je isti bez uticaja na drugačije odlučivanje u ovoj krivičnoj stvari, obzirom na ukupno činjenično stanje. </span>
</p>
<p class="p5"></p>
<p class="p5">
<span>Shodno čl. 199 ZKP-a odlučeno je u pogledu paušala a koji je odmjeren vodeći pri tome računa o trajanju i složenosti krivičnog postupka, kao i imovinskim prilikama okrivljenog, kao i na ime troškova krivičnog postupka u iznosu od 44,00 eura, koji se odnose na ime vještačenja od strane vještaka elektro struke tokom postupka, shodno čl. 202. ZKP-a. </span>
</p>
<p class="p5"></p>
<p class="p5">
<span>Sud je obavezao okrivljenog da oštećenoj E. iz Bijelog Polja, uplati iznos od 331,77 € u roku od 15. dana po pravosnažnosti presude, dok se za preostali dio upućuje na parnicu,  shodno čl. 212. st. 2. ZKP-a.</span>
</p>
<p class="p5"></p>
<p class="p5">
<span>Sa iznijetih razloga odlučeno je kao u izreci presude shodno čl. 364. ZKP-a.</span>
</p>
<p class="p5"></p>
<p class="p7">
<span class="s1">OSNOVNI SUD U BIJELOM POLJU</span>
</p>
<p class="p6">
<span class="s1">Dana : 28.06.2010.godine</span>
</p>
<p class="p5"></p>
<p class="p5"></p>
<p class="p5"></p>
<p class="p8">
<span class="s1">Zapisničar,							      S u d i j a,</span>
</p>
<p class="p8">
<span class="s1">Ljiljana Popović s.r.       		                                  Rahmo Banda s.r.</span>
</p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p4"></p>


</body>
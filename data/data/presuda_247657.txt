<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span class="span1">K.br. 43/17</span>
</p>
<p>&nbsp;</p>
<p>
<span class="span1">                                                       </span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U CETINJU, prvostepeni, krivični, sudija Jelena Perović uz učešće Popivoda Marije kao zapisničara, u krivičnom predmetu protiv okrivljenog V. Ž. iz N., zbog krivičnog djela nasilničko ponašanje iz člana 399 Krivičnog zakonika Crne Gore, odlučujući o optužnom predlogu Osnovnog državnog tužilaštva u Cetinju Kt.br. 61/17 od 19.05.2017. godine, koji je na glavnom pretresu zastupala Sanja Radunović, državni tužilac u Osnovnom državnom tužilaštvu u Cetinju, u prisustvu zastupnika optužbe, okrivljenog i njegovog branioca S. M., advokata iz N. nakon održanog glavnog i javnog pretresa dana 16.06.2017. godine, donio je, a dana 19.06.2017. godine javno objavio</span>
</p>
<p>&nbsp;</p>
<p style="text-align:center;">
<span class="span1">PRESUDU</span>
</p>
<p>&nbsp;</p>
<p>
<span class="span1">Okrivljeni: </span><span class="span1">V. Ž., JMBG .., od oca M. i majke M., rođene P., rođen ... godine u N., gdje i prebiva, državljanin C. G., po zanimanju vozač, neoženjen, pismen, sa završenom srednjom školom, neosuđivan</span>
</p>
<p>&nbsp;</p>
<p style="text-align:center;">
<span class="span1">Kriv je</span>
</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 03. maja 2017. godine, oko 16,30 časova, u naselju Crna greda u Cetinju, svjestan svog djela čije je izvršenje htio, znajući da je njegovo djelo zabranjeno, vršenjem nasilja prema drugom, drskim i bezobzirnim ponašanjem, ugrozio spokojstvo građana i remetio javni red i mir, na način što je, dok su u koloni bila zaustavljena vozila izašao iz autobusa kojim je upravljao, prišao vozilu marke "Pežo Partner", u kojem se na mjestu vozača nalazio oštećeni S. D. iz S. A. D., a na mjestu suvozača S. M. iz R. S., koji su bili vezani sigurnosnim pojasevima, otvorio vrata od strane vozača i odmah počeo rukama i nogama zadavati udarce oštećenim i povlačiti za ruke oštećenu S. M., govoreći oštećenom S. D.: "Pičko, ti meni ne daš put", i psujući ga, kojom prilikom je oštećenima nanio lake tjelesne povrede i to oštećenom S. D. laku tjelesnu povredu u vidu kontuzije-nagnječenja glave i leđa, a oštećenoj S.  M. laku tjelesnu povredu u vidu rane oguljotine u predjelu lijeve podlaktice, nakon čega se okrivljeni vratio do autobusa iz kojeg je uzeo metalnu šipku dužine oko pola metra, koju je podigao rukom i njome mahao u pravcu oštećenog S. D., idući prema oštećenom i govoreći mu:"Ajde, dođi pičko da ti otvorim lobanju", ali su ga prisutni građani spriječili da dođe do oštećenog</span>
</p>
<p>
<span class="span1"> </span>
</p>
<p>
<span class="span1">- čime je učinio krivično djelo nasilničko ponašanje iz čana 399 Krivičnog zakonika Crne Gore</span>
</p>
<p>
<span class="span1">Pa mu sud primjenom citiranog zakonskog propisa te članova </span><span class="span1">3, 4, 5, 13, 15, 36, 42,</span><span class="span1"> </span><span class="span1">52, 53, 54 Krivičnog zakonika Crne Gore te članova 226, 229,239 i 374 Zakonika o krivičnom postupku izriče</span>
</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu prethodno utvrđuje kaznu zatvora u trajanju od 6 (šest) mjeseci i istovremeno određuje da se utvrđena kazna neće izvršiti ukoliko okrivljeni u roku od 2 (dvije) godine po pravosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljeni da na ime troškova krivičnog postupka uplati na račun budžetskih sredstava Crne Gore iznos od 57,75 eura, kao i 50,00 eura na ime sudskog paušala u roku od 15 dana po pravosnažnosti presude pod prijetnjom prinude naplate. </span>
</p>
<p>&nbsp;</p>
<p>
<span class="span1">Oštećeni S. D. i S. M. se upućuju da imovisnko-pravni zahtjev ostvare u građanskom postupku.</span>
</p>
<p>&nbsp;</p>
<p style="text-align:center;">
<span class="span1">Obrazloženje</span>
</p>
<p>&nbsp;</p>
<p>
<span class="span1">Optužnim predlogom Osnovnog </span><span class="span1">državnog tužilaštva u Cetinju Kt.br. 61/17 od 19.05.2017. godine, okrivljenom V. Ž. je stavljeno na teret izvršenje krivičnog djela nasilničko ponašanje iz člana 399 Krivičnog zakonika Crne Gore. Zastupnik optužbe je u završnoj riječi ostao pri podnijetom optužnom predlogu i predložio sudu da okrviljenog oglasi krivim i osudi po zakonu.</span>
</p>
<p>&nbsp;</p>
<p>
<span class="span1">Okrivljeni je u svojoj odbrani naveo da je zaposlen kao vozač u firmi „G. P.“ iz N. i da je kritičnog dana upravljao autobusom marke „Mercedes“ reg. oznaka NK .. vozeći putnike iz Podgorice ka Kotoru, preko Cetinja, te da je oko 16,10 časova kod tunela Mekavac stajao u koloni i čekao da se upali zeleno svijetlo na semaforu, a nakon što se zeleno svijetlo upalilo ispred okrivljenog se uključilo više vozila, dok je isti bio u srednjoj traci, gdje je visinomjer za prolaz, a ispred je bilo samo jedno vozilo, dok je u desnoj saobraćajnoj traci bila kolona vozila, a pošto se iz te saobraćajne trake ne može nastaviti pravo, vozila koja se nalaze u pomenutoj traci moraju da se uključe u traku u kojoj se nalazio okrivljeni. Dalje je naveo da je nakon što se upalilo zeleno svijetlo jedno vozilo iz desne saobraćajne trake uskočilo ispred vozila koje se nalazilo ispred okrivljenog i prošlo, a nakon ovog je prošlo i vozilo koje se nalazilo ispred vozila okrivljenog, te da je okrivljeni sa vozilom kojim je upravljao krenuo da prođe, ali mu je put presjeklo pik ap vozilo koje se nalazilo u desnoj saobraćajnoj traci, te da je nakon što je pomenuto vozilo stalo, vozač istog otvorio prozor i okrivljenom rekao: „Što je mrš“, te da ne zna zašto je nepoznati čovjek ovo uradio, a da nije imao reakciju na ovo ponašanje i da je nastavio put ka Cetinju, te da sa pomenutim vozilom sreo poslije tunela gdje su dvije trake za saobraćaj, tačnije bili su pozicionirani paralelno, i to način što se ovaj nepoznati čovjek nalazio u desnoj traci, a okrivljeni u srednjoj, nakon čega je okrivljeni ovom čovjeku signalizirao da se zaustavi, ali se isti nije zaustavio već je nastavio prema Cetinju, a okrivljeni se osjećao uvrijeđeno i želio je da pita ovog čovjeka koji je razlog njegovog lošeg ponašanja. Takođe je naveo da je dolaskom u mjesto Crna Greda došlo do zastoja gdje su se formirale kolone vozila, a da je ispred vozila kojim je upravljao bilo jedno vozilo, a ispred tog vozila pomenuti pik ap, svijetlo plave boje, reg. oznaka „..“, te da je izašao iz autobusa i došao do ovog vozila, otvorio vrate od strane vozača i upitao ga „Zašto si me mršnuo“, na šta mu isti nije odgovrio, već ga je otvorenom rukom udario u predjelu desnog oka, nakon čega su počeli da se čupaju rukama, a čupala ga je i žena, koja je bila na mjestu suvozača, a sve je trajalo 7-8 sekundi, dok je nepoznati muškarac na mjestu vozača govorio ženi da mu odveže pojas, a žena je svo vrijeme smirivala situaciju, dok ga je čovjek čupao i vukao unutra, a nakon svega </span><span class="span1">su izašli vozači nekih drugih vozila i razdvojili ih, nakon čega je nastavljeno sa ružnim riječima, ali nije bilo prijetnji. Dodao je da je nakon svega nastavio kretanje ka Cetinju, a putnicima je rekao da izađu dolaskom u Cetinje jer je namjeravao da ode u stanicu policije, ali da ga je kod autobuske stanice zaustavio policajac, nakon čega je pošao do policijske stanice, a kasnije i Hitne pomoći, gdje je primio injekciju jer ga je bolio oko, glava i vrat, ali ljekar nije izdao dokumenat, kao i da mu je žao što je došlo do svega, ali se ne osjeća krivim. U završnoj riječi je prihvatio završnu riječ svog branioca koji je naveo da je oštećeni svojim delikatnim ponašanjem i prethodnim ugrožavanjem saobraćaja izazvao spornu situaciju i predložio sudu da okrivljenog oslobodi optužbe, a ukoliko nađe drugačije istom izrkene uslovnu osudu.</span>
</p>
<p>&nbsp;</p>
<p>
<span class="span1">Radi razjašnjenja ove krivično-pravne stvari sud je u dokaznom postupklu: na saglasan predlog stranaka pročitao iskaze svjedoka-oštećenog S. D. dat na zapisniku pred Osnovnim sudom u Cetinju Kri. br. 55/17 od 03.05.2017. godine, svjedoka-oštećene S. M., dat na zapisniku pred Osnovnim sudom u Cetinju Kri.br. 55/17 od 03.05.2017. godine, svjedoka K. A., dat na zapisniku pred ODT Cetinje Kt.br. 61/17 od 15.05.2017. godine, pročitao nalaz i mišljenje sudskog vještaka medicinske struke dat na zapisniku kod ODT Cetinje Kt.br. 61/17 od 19.05.2017. godine sa pratećom medicinskom dokumentacijom, izvršio uvid u fotodokumentaciju UP OB Cetinje broj 51/17 od 03.05.2017. godine i pročitao izvod iz kaznene evidencije na ime okrivljenog.</span>
</p>
<p>&nbsp;</p>
<p>
<span class="span1">Svjedok-oštećeni S. D. je u svom iskazu naveo da je kritičnog dana upravljao svojim vozilom marke „Pežo partner“ reg. oznaka PŽ-P., na mjestu suvozača se nalazila  M. S. i da je ispred semafora kod tunela Mekavac jedan kombi, kojim je upravljao V.Ž. pokušao da pretekne kolonu vozila koja se nalazila ispred semafora, a da je kada se upalilo zeleno svijetlo dvoje vozila krenulo, a za njima i svjedok-oštećeni, nakon čega je V., koji je vozio kombi poečo da vozi paralelno sa svjedokom-oštećenim, svira i gura ga sa puta svojim vozilom, a nakon svega svjedok-oštećeni je nastavio kretanje ka Cetinju i u jednom trenutku stao jer se nije mogao mimoići sa vozilima iz suprotnog pravca, nakon čega je osjetio da je V. otvorio vrata od njegovog vozila i udario ga u predjelu glave, nakon čega je V. nastavio sa udarcima u predjelu glave i tijela, a nije se mogao braniti jer bio vezan pojasom, a suvozač  M. je pokušala da ga odbrani, dok joj je V. uzeo ruke i stisnuo ih, povlačeći je prvo naprijed, a potom nazad gurajući, te da je potom podigao ručnu, otkačio pojas i legao leđima na M. kako bi je zaštitio, a tom prilikom je u samoodbrani nekoliko puta udaraio V</span><span class="span1">.</span><span class="span1">, kao i da su potom došli neki ljudi i razdvojili ih, a V. je pošao do vozila da uzme metalnu šipku, dužine pola metra, ali nije mogao prići svjedoku-oštećenom. Takođe je naveo da je potom nastavio ka Cetinju, zbog zastoja, a kod pumpe je sreo policajce koje je neko već pozvao i ispričao im predmetni događaj, pa sa istima pošao do stanice policije. Pojasnio je da ga je V.udarao zatvorenom šakom, a potom otvorenim rukama, svuda po tijelu, a branio se, pa je moguće da je udario V., odnosno odgurnuo otvorenom rukom kako bi ga izfurao iz auta, obzirom da je gornjim dijelom tijela ušao u isto, te da se pridružuje krivičnom gonjenju i postavlja imovinsko-pravni zahtjev.</span>
</p>
<p>&nbsp;</p>
<p>
<span class="span1">Svjedok-oštećena S. M. je u svom iskazu navela da se kritične prilike sa prijateljem S. D. kretala ka Cetinju vozilom marke „Pežo partner“, kojim je upravljao D., a svjedok-oštećena se nalazila na mjestu suvozača, te da je kod semafora ispred tunela Mekavac kombi, kojim je upravljao V. Ž. pokušao da pretekne kolonu vozila i kada se nalazio paralelno sa njihovim vozilom rukama je mahao prema D., pa je </span><span class="span1">imala osjećaj da želi da se potuče i svo vrijeme je svirao iz kombija, te da je D. ostao miran i nastavio kretanje ka Cetinju i u jednom trenutku stao jer se nije mogao mimoići sa vozilima iz suprotnog pravca, nakon čega je V. otvorio vrata od njihovog vozila i počeo pesnicama da udara D. u predjelu glave, dok je D. bio vezan pojasom, te da je V. nakon toga stiskao svjedoka-oštećenu za ruke, a D. je pokušavao da je zaštiti, V. je nastavio da udara D. po glavi, a sve su prekinuli vozači koji su izašli iz svojih vozila. Dodala je da je nakon toga V.pošao do vozila da uzme metalnu šipku, dužine pola metra, ali nije mogao prići, nakon čaga su nastavili ka Cetinju kako bi podnijeli krivičnu prijavu, te da je V. gornjim dijelom tijela ušao u njihovo vozilo, a moguće je da je D. u samoodbrani udario V., kao i da se pridružuje krivičnom gonjenju i postavlja imovinsko-pravni zahtjev.</span>
</p>
<p>&nbsp;</p>
<p>
<span class="span1">Svjedok K.  A. je u svom iskazu navela da sa porodicom stanuje u naselju Crna Greda u C., u G. ulici, a da je krtičnog dana dok je širila robu na terasi kuće vidjela da su napravljene kolone automobila iz oba pravca, a u pravcu Cetinja se kretao autobus, a vidjela je da je vozač autobusa drsko otvorio vrata i izašao, a potom potrčao niz ulicu i otvorio vrata od pik ap vozila, srbijanskih registraskih oznaka i odmah počeo rukama i nogama da udara vozača pik ap vozila, koji je bio vezan sigurnosnim pojasom. Dalje je navela da je čula kako je vozač autobusa rekao: „Pičko, ti meni ne daš put“, psovao mu je oca i majku, na šta mu je vozač pik apa odgovorio: „Što me udaraš, mi smo braća“, a žena je vrištala i govorila da ga pusti, te da se vozač autobusa nakon toga udaljio ka autobusu i uzeo gvozdenu šipku dužine oko pola metra, koja je bila rđava i rekao vozaču pik apa : „Ajde pičko, dođi da ti otvorim lobanju“, a tada su počeli da izlaze ljudi iz drugih automobila i autobusa pa nije došlo do kontkata, a pozvala je policiju, kao i da se ulica nalazi odmah pored kuće, pa je jasno sve vidjela.</span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka medicinske struke sa pratećom fotodokumentacijom proizilazi da je S. D. dana 03.05.2017. godine pregledan od strane ljekara specijaliste JZU OB C</span><span class="span1">.</span><span class="span1"> i da mu je postavljena dijagnoza: Contusia capitis et dorsi (kontuzija-nagnječenje glave i leđa), navedene povrede su nastale udarcima tupe zamahnute sile (stisnute pesnice), a ove povrede u zbiru čine laku tjelesnu povredu, te da je istog dana u pomenutoj bolnici pregledana S. M. kojoj je konstatovana oguljotina u predjelu lijeve podlaktice, koja je nastala prilikom tuče, udarcima, grebanjem, povlačenjem ruku, a predstavlja laku tjelesnu povredu, kao i da je pomenutog dana u istoj bolnici pregledan i V. Ž., kojem je postavljena dijagnoza: Excoriatio reg. capitis et facei; excoriatio mani (oguljotine glave i lica, oguljotine ruke),  navedene povrede su nastale udarcima tupe zamahnute sile (pesnice), grebanjem-čupanjem, potezanjem ruku, a u zbiru čine laku tjelesnu povredu.</span>
</p>
<p>&nbsp;</p>
<p>
<span class="span1">Iz fotodokumentacije UP OB Cetinje broj 51/17 od 03.05.2017. godine se utvrđuje bliži izgled povreda na tijelu okrivljenog V. Ž., a koje se manifestuju ogrebotinama na rukama i manjim povredama na desnoj strani lica, iznad desnog oka i vrata okrviljenog.</span>
</p>
<p>&nbsp;</p>
<p>
<span class="span1">Iz izvoda iz kaznene evidencije na ime okrivljenog proizilazi da je isti ranije neosuđivan. </span>
</p>
<p>&nbsp;</p>
<p>
<span class="span1">Ocjenom navoda optužbe, odbrane okrivljenog, te ostalih provedenih dokaza, a cijeneći ih pojedinačno i u njihovoj međusobnoj povezanosti nesumnjivo je utvrđeno </span><span class="span1">da je okrivljeni  V. Ž. izvršio krivično djelo koje mu je optužnim predlogom stavljeno na  teret.</span>
</p>
<p>&nbsp;</p>
<p>
<span class="span1">Naime, u postupku je nesumnjivo utvrđeno da je okrivljeni dana </span><span class="span1">03. maja 2017. godine, oko 16,30 časova, u naselju Crna greda u C., svjestan svog djela čije je izvršenje htio, znajući da je njegovo djelo zabranjeno, vršenjem nasilja prema drugom, drskim i bezobzirnim ponašanjem, ugrozio spokojstvo građana i remetio javni red i mir, na način što je, dok su u koloni bila zaustavljena vozila izašao iz autobusa kojim je upravljao, prišao vozilu marke "Pežo Partner", u kojem se na mjestu vozača nalazio oštećeni S. D. iz S. A. D., a na mjestu suvozača S. M. iz R. S., koji su bili vezani siguronosnim pojasevima, otvorio vrata od strane vozača, i odmah počeo rukama i nogama zadavati udarce oštećenim i povlačiti za ruke oštećenu S. M., govoreći oštećenom S. D.: "Pičko, ti meni ne daš put", i psujući ga, kojom prilikom je oštećenima nanio lake tjelesne povrede i to oštećenom S. D. laku tjelesnu povredu u vidu kontuzije-nagnječenja glave i leđa, a oštećenoj S. M. laku tjelesnu povredu u vidu rane oguljotine u predjelu lijeve podlaktice, nakon čega se okrivljeni vratio do autobusa iz kojeg je uzeo metalnu šipku dužine oko pola metra, koju je podigao rukom i njome mahao u pravcu oštećenog S. D., idući prema oštećenom i govoreći mu: "Ajde, dođi pičko da ti otvorim lobanju", ali su ga prisutni </span>
</p>
<p>&nbsp;</p>
<p>
<span class="span1">građani spriječili da dođe do oštećenog. Prednje činjenično stanje sud je utvrdio iz iskaza oštećenih S. D. i S. M., te svjedoka K. M., koji su u svojim iskazima naveli da je kritične prilike okrivljeni V. otvorio vrata od vozila oštećenih i počeo im zadavati udarce, te povlaćiti za ruke oštećenu S., uz to psujući oštećenog S., da bi se potom udaljio i iz autobusa kojim je upravljao iznio metalnu šipku dužine pola metra i krenuo ka oštećenom S., pritom psujući ga, sve u u cilju daljeg obračunavanja sa istim, u čemu je spriječen, koje iskaze je sud cijenio kao saglsne, jasne i istinite. Činjenicu da su oštećeni S. i S. kritične prilike </span><span class="span1">zadobili povrede bliže opisane u izreci presude sud je utvrdio iz nalaza i mišljenja sudskog vještaka medicinske struke, </span><span class="span1">a koji nalaz je cijenio kao stručan, jasan i objektivan.</span>
</p>
<p>&nbsp;</p>
<p>
<span class="span1">Okrivljeni je u svojoj odbrani tvrdio da je kritične prilike otvorio vrata vozila kojim je upravljao oštećeni S., ali da je samo upitao oštećenog zašto ga je ranije uvrijedio, a nije ga napao, već ga je oštećeni </span><span class="span1">otvorenom rukom udario u predjelu desnog oka,</span><span class="span1"> nakon čega su počeli da se čupaju rukama, a čupala ga je i žena, nakon čega su ih</span><span class="span1"> </span><span class="span1">prisutni građani razdvojili. Sud nije prihvatio ovakvu odbranu okrivljenog jer je ista obesnažena iskazima oštećenih S. i S., te svjedoka K., koji su na suprotan način predstavili kritični događaj. Dalje, iz nalaza i mišljenja sudskog vještaka medicinske struke proizilazi da su povrede kod oštećenog S. nastale </span><span class="span1">udarcima tupe zamahnute sile (stisnute pesnice), a ne isključivo čupanjem, kako je to tvrdio okrivljeni, dok se iz istog nalaza i mišljenja, kao i fotodokumentacije UP OB Cetinje broj 51/17 od 03.05.2017. godine utvrđuje da su povrede kod okrivljenog u vidu ogrebotina po rukama, nastale od strane oštećenih u cilju odbijanja napada koji je na njih vršen, pa je u krajnjem nedvosmisleno utvrđeno da je okrivljeni bez prethodnog upozorenja otvorio vrata od vozila oštećenih i odmah ih napao, a sud je njegovu odbranu cijenio kao sračunatu u cilju izbjegavanja krivično-pravne odgovornosti.</span>
</p>
<p>&nbsp;</p>
<p>
<span class="span1">Postupajući na opisani način okrivljeni je </span><span class="span1">drskim i bezobzirnim ponašanjem, vršenjem nasilja prema oštećenim S. i S. ugrozio spokojstvo građana i remetio javni red i mir, oštećenim zadao lake tjelesne povrede, bliže opisane u izreci presude, i to na javnom </span><span class="span1">mjestu gdje je bilo građana koji su i spriječili veći sukob, pa su se tako u njegovim radnjama stekli svi elementi bića krivičnog djela nasilničko ponašanje iz člana 399 Krivičnog zakonika Crne Gore, pri čemu je isti bio svjestan svog djela čije je izvršenje htio, postupajući sa direktnim umišljajem kao oblikom krivice. </span>
</p>
<p>&nbsp;</p>
<p>
<span class="span1">Prilikom izbora vrste i visine krivične sankcije sud je, u smislu čl. 42 Krivičnog Zakonika, cijenio sve okolnosti koje utiču da kazna bude manja ili veća (olakšavajuće ili otežavajuće okolnosti) pa je od olakšavajućih okolnosti cijenio činjenicu da je okrivljeni neosuđivan, što je sud utvrdio uvidom u  izvod iz kaznene evidencije na ime okrivljenog, </span><span class="span1">dok otežavajućih oklnosti nije bilo, pa je imajući u vidu i stepen krivice za izvršeno krivično djelo sud mišljenja da radi krivično pravne zaštite prema okrivljenom nije nužno primijeniti kaznu, već da će se samim upozorenjem uz prijetnju kaznom kao u izreci presude, i rokom provjeravanja od 2 (dvije) godine na okrivljenog u dovoljnoj mjeri uticati da ubuduće ne vrše krivična djela čime će u potpunosti biti izvršena svrha izricanja uslovne osude iz čl.52 Krivičnog Zakonika Crne Gore, a u okviru opšte svrhe izricanja krivičnih sankcija iz čl.4 st.2 Krivičnog Zakonika Crne Gore. </span>
</p>
<p>&nbsp;</p>
<p>
<span class="span1">Odluka o troškovima donijeta je shodno čl. 226 i 229 Zakonika o krivičnom postupku u ukupnom iznosu od </span><span class="span1"> </span><span class="span1">57,75 eura</span><span class="span1">, a isti se odnose na ime vještačenja po sudskom vještaku medicinske struke, kao i na ime sudskog paušala u iznosu od  50,00 eura, koji iznos je određen shodno složenosti predmeta, dužini trajanja postupka i imovinskim prilikama okrivljenog.</span>
</p>
<p>&nbsp;</p>
<p>
<span class="span1">Sud je </span><span class="span1">o</span><span class="span1">štećene S. D. i S. M. uputio da imovinsko-pravni zahtjev ostvare u parnici, jer bi utvđivanje istog dovelo do odugovlačenja postupka, a shodno čl. 239 ZKP-a. </span>
</p>
<p>&nbsp;</p>
<p>
<span class="span1">Na osnovu izloženog, a shodno čl.374 Zakonika o krivičnom postupku, odlučeno je kao u izreci presude.</span>
</p>
<p style="text-align:center;">
<span class="span1">OSNOVNI SUD U CETINJU</span>
</p>
<p style="text-align:center;">
<span class="span1">Dana 19.06.2017.  godine</span>
</p>
<p>&nbsp;</p>
<p>
<span class="span1">ZAPISNIČAR</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">        SUDIJA</span>
</p>
<p>
<span class="span1">Popivoda Marija s.r.                                                     Jelena Perović </span>
</p>
<p>&nbsp;</p>
<p>
<span class="span1">PRAVNA POUKA: </span>
</p>
<p>
<span class="span1">Protiv ove presude dozvoljena je </span>
</p>
<p>
<span class="span1">žalba u roku od 8 dana od dana prijema pismenog</span>
</p>
<p>
<span class="span1">otpravka presude, Višem sudu u Podgorici, a preko</span>
</p>
<p>
<span class="span1">ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
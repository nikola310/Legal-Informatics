&nbsp;
<div style="text-align: right">
	<strong>K.br.1510/09</strong><br>
	&nbsp;</div>
<div style="text-align: center">
	<strong>U IME NARODA</strong></div>
<div style="text-align: justify">
	&nbsp;</div>
<div style="text-align: justify">
	&nbsp;<br>
	<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; OSNOVNI SUD U PODGORICI, </strong>kao prvostepeni, krivični, u vijeću sastavljenom od sudije Željke Jovović, kao predsjednika vijeća, i sudija porotnika Radević Angeline i Lopičić Vasa, kao članova vijeća, uz učešće Rajković Danijele, kao zapisničara u krivičnom predmetu protiv optuženog A. M., iz Ulcinja, zbog krivičnog djela teško djela protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika, rješavajući po optužnici ODT Podgorica Kt.br.761/09 od 25.11.2009. godine, nakon održanog glavnog i javnog pretresa, u prisustvu zastupnika optužbe M. J., zamjenika ODT Podgorica, optuženog i njegovog branioca adv.Z. R. iz Podgorice, dana 21.04.2011. godine donio je i istog dana u prisusvu stranaka javno objavio.<br>
	&nbsp;</div>
&nbsp;
<div style="text-align: center">
	<strong>P R E S U D U</strong><br>
	&nbsp;</div>
<strong>&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp; Optuženi&nbsp;&nbsp; </strong><br>
&nbsp;
<div style="text-align: justify">
	<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; A. M.</strong>,&nbsp; od oca M. i majke T., rođene M., rođen xx. xx. xxxx. godine u Đakovici, Albanac, sa prebivalištem u Ulcinju-Bratica bb, nezaposlen, oženjen, otac jednog djeteta, lošeg imovnog stanja.<br>
	&nbsp;</div>
<div style="text-align: center">
	<strong>K r i v &nbsp;je</strong><br>
	&nbsp;</div>
<div style="text-align: justify">
	<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Što je:</strong><br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Dana 09.04.2009. godine, oko 20:30 časova, u Podgorici, u Bulevaru Sv. Petra Cetinjskog, ne pridržavajući se saobraćajnih propisa iz čl. 119 st. 1 Zakona o bezbjednosti saobraćaja na putevima, tako ugrozio saobraćaj da je doveo u opasnost život i tijelo ljudi na način što upravljajući putničkim vozilom marke "Golf", registarskih oznaka DG ABxxx, iz pravca ul. Jovana Tomaševića, na obilježenom pješačkom prelazu koji je regulisan uređajima za davanje svjetlosnih saobraćajnih znakova, nije zaustavio vozilo ispred pješačkog prelaza kada mu je datim znakom na semaforu bio dozvoljen&nbsp; prolaz, da bi propustio pješaka oštećenog Ć. M. koji je prelazio kolovoz sa desne na lijevu stranu, usled čega je vozilom udario oštećenog, koji je tom prilikom zadobio tešku tjelesnu povredu u vidu preloma unutrašnjeg gležnja desne golenjačne kosti i preloma desne lisne kosti, te otoka desnog skočnog zgloba i oguljotine u predjelu oba lakta,<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; - čime je izvršio krivično djelo teško djelo protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Pa mu Sud za navedeno krivično djelo primjenom&nbsp; čl. 4 st. 2, čl. 42 st. 1, čl. 52 st. 2, čl. 53 i 54 Krivičnog zakonika i čl.199, 202, 212 i 364 Zakonika o krivičnom postupku, izriče</div>
<div style="text-align: center">
	&nbsp;</div>
<div style="text-align: center">
	&nbsp;<br>
	<strong>USLOVNU OSUDU</strong></div>
<div style="text-align: justify">
	&nbsp;</div>
<div style="text-align: justify">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Kojom mu predhodno utvrđuje kaznu zatvora u trajanju od 4 (četiri) mjeseca i istovremeno određuje da se ista neće izvršiti, ako optuženi u roku od 2 (dvije) godine po pravosnažnosti presude ne izvrši novo krivično djelo.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Obavezuje se optuženi da ovom Sudu plati na ime troškova krivičnog postupka iznos od 736,75 €, u roku od 15 dana po pravosnažnosti presude, pod prijetnjom prinudnog izvršenja, na žiro-račun ovog suda br. 832-21-37.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Oštećeni Ć. M. se radi ostvarivanja imovinskopravnog zahtjeva upućuje na parnični postupak.<br>
	&nbsp;</div>
<div style="text-align: center">
	<strong>O b r a z l o ž e n j e</strong><br>
	&nbsp;</div>
<div style="text-align: justify">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Optižnicom ODT Podgorica Kt. br. 761/09 od 25. 11. 2009.godine stavljeno je na teret optuženom A. M. izvršenje krivičnog djela, teško djelo protiv bezbjednosti javnog saobraćaja iz čl.348 st.3 u vezi čl.339 st.3 u vezi stava 1 Krivičnog Zakonika.</div>
<div style="text-align: justify">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Zastupnik optužbe je prije davanja završnih riječi precizirala činjenični opis dispozitiva optužnice, na način označen u izvreci ove presude, ne mijenjajući pri tom pravnu kvalifikaciju djela. U završnoj riječi je izjavila da je u toku postupka na nesumnjiv način utvrdjeno da je optuženi izvršio krivično djelo stavljeno mu na teret, sa kojih razloga u cjelosti ostaje pri preciziranoj optužnici, pa je predložila da sud optuženog oglasi krivim i osudi po zakonu.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Optuženi je u svojoj odbrani izjavio da je dana 09.04.2009.godine upravljao svojim putničkim motornim vozilo marke "Golf", reg. oznaka DG AB 244 i kretao se Bulevarom i to desnom&nbsp; saobraćajnom trakom, desne strane kolovoza, pa je dolaskom do jedne raskrsnice, koja je regulisana semaforima a gdje mu je bilo upaljeno zeleno svijetlo, imao namjeru da produži pravo kroz raskrsnicu. Bio je udaljen od pješačkog prelaza, po njegovoj procjeni od 10 do 12 metara i vidio je da je jedan pješak prešao jednu stranu kolovoza i to onog kojom se on kretao, prešao je do pola Bulevara, da bi se odjednom okrenuo i počeo da vraća nazad, nakon čega je naglo pritisnuo kočnicu, ali nije uspio da izbjegne kontakt i udario je u pješaka i to u desnu stranu njegovog tijela, nakon čega je pješak pao na haubu i šoferšajbnu a zatim skliznuo sa haube ispred auta. Nakon toga nije mogao da izadje iz auta jer je doživio stres, sve dok nije došla policija koja ga je povela u bolnicu da izvadi krv. Objasnio je&nbsp; da je tražio adresu pješaka, kako bi se interesovao za njegovo zdravstveno stanje&nbsp; ali nije uspio da je dobije, jer su mu u policiji kazali da nemaju adresu oštećenog već samo broj telefona. Pojasnio je da je oštećeni prvi put normalnim hodom prešao ulicu ispred njega, a onda se okrenuo i počeo da trči kao da ga neko juri. Na glavnom pretresu održanom dana 29.03.2011.godine je , a nakon što mu je od strane suda prezentirana fotodokumentacija i skica lica mjesta izjavio da je na fotografijama i skici lica mjesta predstavljena raskrsnica na kojoj se desila nezgoda i vozilo nakon nezgode te pojasnio da je oštećeni došao sa njegove desne strane, kako je to predstavljeno na skici lica mjesta, prošao do razdjelne bijele linije, a zatim se trčeći, kao da ga neko goni vratio nazad, kada je i došlo do udesa. Kada je vidio da je oštećeni stupio na pješački prelaz, bio je udaljen 10-12 metara od pješačkog prelaza, vozilo je bilo u kretanju, a kada se oštećeni vratio&nbsp; bio je udaljen od pješačkog&nbsp; 4-6 metara. Oštećeni je prvi put pješački prelaz prešao brzim hodom a vratio se trčećim korakom. Na kraju je izjavio da je kočio kada je vidio da se oštećeni vraća, ali je došlo do kontakta. U završnoj riječi se pridružio završnoj riječi svoga branioca.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Branilac optuženog je u završnoj riječi izjavio da u toku postupka&nbsp; nije utvrdjeno da je optuženi A. M. svojim nepropisnim i nepravilnim ponašanjem u saobraćaju uzrokovao predmetnu saobraćajnu nezgodu u kojoj je oštećeni Ć. M. zadobio teške tjelesne povrede. U postupku nije utvrdjeno ko je imao upaljeno zeleno svijetlo na semaforu, dakle slobodan prolaz kroz raskrsnicu i utvrdjivanje te činjenice se svelo na golu tvrdnju oštećenog Ć. M.. Takođe nije utvrdjeno da li je oštećeni prelazio kolovoz sa lijeve ili desne strane smjera kretanja vozila optuženog, ni vještaci saobraćajne i medicinske struke u pogledu utvrdjivanja&nbsp; te činjenice nisu imali jasan stav. Naglasio je da se optuženi kretao brzinom od 40 km/h u toku nezgode a da je brzina izbjegavanja nezgode po vještaku saobraćajne struke 36 km/h, te da sve okolnosti potvrdjuju da na strani optuženog nema doprinosa za nastanak saobraćajne nezgode, već da je oštećeni svojim nepropisnim kretanjem uzrokovao nezgodu. Medjutim, ukoliko sud utvrdi suprotno, i prihvati iskaz oštećenog, ukazao je na to da je odgovornost njegovog branjenika minimalna pošto se kretao minimalnom brzinom, a imao je dozvoljen&nbsp; prolaz postavljenim saobraćajnim znacima, a ukazao je i na olakšavajuće okolnosti na strani njegovog branjenika.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je u dokaznom postupku saslušao svjedoka-oštećenog Ć. M., na saglasan predlog stranaka pročitao nalaz i mišljenje vještaka saobraćajne struke od novembra 2009.godine, dopunu nalaza od novembra 2009. godine i od 09. 04. 2010. godine, na saglasan predlog stranaka pročitao nalaz i mišljenje vještaka medicinske struke od 14. 09. 2009. godine i pojašnjenje istog na glavnom pretresu od 09. 04. 2010. godine, pročitao zapisnik o uvidjaju saobraćajne nezgode Uprave policije PJ Podgorica br. 1460 od 19. 04. 2009. godine, na saglasan predlog stranaka pročitao iskaz uredno pozvanog svjedoka A. K., dat na zapisniku o glavnom pretresu od 15. 03. 2010. godine, izvršio uvid u fotodokumentaciju i skicu lica mjesta predmetne saobraćajne nezgode, izvršio uvid u rentgen snimke na ime oštećenog i saslušao vještaka medicinske struke prof. dr. M. Š., dok je zastupnik optužbe&nbsp; odustao od predloga za čitanje izvoda iz kaznene evidencije, a ovo imajući u vidu mjesto rodjenja optuženog.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ocjenom navoda optužbe, odbrane kao i svih provedenih dokaza sud je na nesumnjiv način utvrdio &nbsp;&nbsp;&nbsp;&nbsp;&nbsp;&nbsp; da je optuženi izvršio krivično djelo, stavljeno mu na teret, na način, vrijeme i na mjestu, kako je to predstavljeno izrekom ove presude pa ga je sud oglasio krivim i krivično odgovornim i izrekao mu sankciju, kao u izreci ove presude, a ovo iz sledećih razloga:<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Svjedok oštećeni Ć. M. je u svom svjedočkom iskazu u prethodnom postupku naveo da se&nbsp; kritičnom prilikom, kao pješak kretao Bulevarom Svetog Petra Cetinjskom i to trotoarom, lijevom stranom trotoara, gledano od pravca Hotela "Crna Gora". Kada je došao do raskrsnice, koja gledano iz njegovog pravca kretanja, vodi lijevo prema Sportskom centru "Morača" a desno prema Vladi RCG,a&nbsp; pravo se nastavlja Bulevar koji ide prema restoranu "Maša", imao je namjeru da pređe preko pješačkog prelaza i nastavi kretanje pravo. Kada mu je na semaforu bilo upaljeno zeleno svijetlo započeo je prelazak ulice, na obilježenom pješačkom prelazu, pa kako, od pravca Sportskog centra "Morača", odnosno "Elektrodistribicije" Podgorica, imaju dvije saobraćajne trake,&nbsp; prešao je jednu, pa kada je bio pri kraju druge saobraćajne trake, sa njegove lijeve strane odnosno od pravca Sportskog centra "Morača" naišlo je jedno vozilo koje ga je udarilo. Od udarca je pao na haubu vozila, sa haube na asfalt, od čega je izgubio svijest i osvijestio se kada je došao u bolnicu.&nbsp; Na glavnom pretesu održanom dana 29.03.2011.godine je izjavio da ga je kritičnom prilikom udarilo crveno auto,&nbsp; na kojem je tom prilikom slomljena šoferšajbna i da je mjesto gdje je udaren raskrsnica Bulevar a Svetog Petra Cetinjskog i Ul. Stanka Dragojevića. Imao je namjeru da ulicu predje na pješačkom prelazu i misli da je bio prešao dvije trećine i trebao da predje put parka gdje je bio krenuo, ali je došlo do kontakta sa vozilom koje prethodno nije vidio. Na skici lica mjesta je predstavljeno da je tek bio stupio na kolovoz ali je, a što je objasnio bio prešao više od pola pješačkog prelaza nakon čega je došlo do kontakta sa vozilom. Nakon što mu je od suda predočena skica lica mjesta izjavio je da je možda pretjerao kada je kazao da je prije kontakta bio prešao više od pola pješačkog prelaza. Siguran je da se vozilo koje ga je udarilo kretalo pravilno u traci koja je namijenjena za kretanje u&nbsp; pravcu prema Hotelu "Crna Gora" i da nije prešlo u saobraćajne trake namijenjene za kretanje iz suprotnog pravca. Siguran je da se nije vraćao na pješačkom prelazu nego da je išao pravo. U trenutku kontakta bio je u raskoraku i vozilo ga je udarilo u desnu nogu. Kada je stupio na pješački prelaz pogledao je prvo lijevo pa zatim desno i vidio da nema vozila.&nbsp; Na kraju je izjavio, da je na pješakom prelazu bio jedan mladić,&nbsp; i sjeća se da je prešao pješački prelaz.&nbsp; Nije se pridružio krivičnom gonjenju protiv oštećenog, a postavio je imovinsko-pravni zahtjev.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Svjedok A. K. je u svom svjedočkom iskazu izjavio, da mu je optuženi otac i da je kritičnom prilikom bio u vozilu kojim je upravljao njegov otac, tačnije vozilo "Golf " 3, i da su se kretali prema semaforima, ali obzirom da ne poznaje dobro Podgoricu nije se mogao izjasniti od pravca koje ulice ili pak kog objekta su se kretali, ali zna da su se kretali onom saobraćajnom trakom koja vodi prema semaforima, trakom pored koje se odmah nalazi trotoar. Kada su se približili semaforima, budući da&nbsp; im je bilo uključeno zeleno svijetlo,&nbsp; imali su namjeru da nastave kretanje, da bi u tom trenutku primijetio jednog starijeg čovjeka, koji je odjedanput naglo sišao sa trotoara, ne gledajući koje je svijetlo na semaforu, ubrzanim korakom krenuo naprijed a potom se vratio nazad. U tom trenutku njegov otac je počeo da koči ali je ipak došlo do kontakta. Kretali su se brzinom od 35 km/h, a&nbsp; lice&nbsp; koje je njegov otac udario vozilom je palo prvo na šoferšajbnu a zatim na kolovoz. Objasnio je da su u trenutku kada je prvi put primijetio oštećenog da silazi sa trotoara i da stupa na pješački prelaz vozilom bili udaljeni od oštećenog nekih 10-tak metara. U trenutku kada je oštećeni krenuo da se vraća nazad bili su na udaljenosti od nekih 4,5 ili 6 metara. Na kraju je izjavio da ne bi došlo do kontakta izmedju vozila i oštećenog, da se oštećeni nije vraćao&nbsp; koracima nazad jer je kako je kazao oštećeni jedan put bio prešao dio kolovoza kojim su se kretali.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz zapisnika Uprave policije PJ Podgorica o uviđaju saobraćajne nezgode br.1460 od 19. 04. 2009. godine je utvrdjeno, da se dana 19.04.2009.godine u Podgorici, u Ul.Bulevar Svetog Petra Cetinjskog, na raskrsnici sa ulicom Stanka Dragojevića, dogodila saobraćajna nezgoda. Lice mjesta saobraćajne nezgode je&nbsp; kolovozni zastor Bulevara Svetog Petra Cetinjskog,&nbsp; asfaltni, uzdužnom punom linijom podijeljen na dvije kolovozne trake, od kojih je desna gledano iz pravca Ul. Jovana Tomaševića, do raskrsnice sa Bul.Stanka Dragojevića&nbsp; uzdužnom punom linijom podnijeljena na tri saobraćajne trake, a nakon raskrsnice, uzdužnim isprekidanim linijama podijeljena na tri saobraćajne trake, dok je lijeva uzdužnom isprekidanom linijom podijeljena na dvije saobraćajne trake. Kolovozni zastor Bul. Stanka Dragojevića je asfaltni, oivičen zemljanom površinom, podijeljen na dvije kolovozne trake koje su uzdužnim punim linijama, podijeljene na po dvije saobraćajne trake. Navedena raskrsnica regulisana je semaforima, koji su u vrijeme nezgode ispravno funkcionisali. Vozilo "Golf" 2 reg. oznaka DG ABxxx zatečeno je u navedenoj raskrsnici u nivou desne saobraćajne trake, desne kolovozne trake Bul. Svetog Petra Cetinjskog na pješačkom prelazu, prednjim dijelom okrenuto u pravcu ulice K. Nikole, gledano iz pravca ulice Jovana Tomaševića. Od materijalnih tragova na licu mjesta zatečeni su tragovi kočenja vozila "Golf" 2. U nezgodi su učestvovali A. M., koji je upravljao putničkim motornim vozilom marke "Golf" 2 reg. oznaka DG ABxxx i Ć. M., kao pješak.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz nalaza i mišljenja vještaka saobraćajne struke utvrdjeno je da je fizički kontakt izmedju putničkog motornog vozila marke "Golf" reg. oznake DG AD244 i pješaka, ostvaren na prostoru desne saobraćajne trake, desne kolovozne trake, na obilježenom pješačkom prelazu, smjera kretanja vozila, na način što je vozilo svojom frontalnom regijom zahvatilo pješaka u predjelu donjih ekstremiteta, nakon čega je dospio do glavnog vjetrobrana vozila, a zatim pao na površinu kolovoza. Vozilo "Golf" voženo je brzinom od oko 40 km/h u trenutku reakcije vozača, a ovu brzinu vozač je smanjio na oko 19 km/h u trenutku fizičkog kontakta sa pješakom. Pješak starosne dobi 72 godine, najvjerovatnije je ubrzano prelazio kolovoz, što odgovara brzini kretanja ove kategorije pješaka 1,25 m/s ili 4,5 km/h. Vozač vozila "Golf" nalazio se na prostornoj udaljenosti od oko 18,5 m, u trenutku reagovanja, pa je ova&nbsp; udaljenost omogućavala vozaču da izbjegne nezgodu, uz uslov da se kretao brzinom do 36 km/h. Kako je pješak, starija osoba, stupao na kolovoz obilježenog pješačkog prelaza, vozač je morao ranije reagovati na prostornoj udaljenosti ne manjoj od 22 metra, u pravcu zaustavljanja ispred pješačkog prelaza. Dakle, vještak zaključuje da je do nezgode došlo usled propusta u vožnji od strane vozača putničkog motornog vozila marke "Golf" i propusta u kretanju pješaka. Vozač vozila "Golf" nije obratio adekvatnu pažnju prema pješaku, koji je prelazio kolovoz na obilježenom pješačkom prelazu, od desne prema lijevoj ivici puta, smjera kretanja vozila, i nije blagovremeno reagovao u pravcu zaustavljanja vozila ispred pješakog prelaza, usled čega je vozač zahvatio prostor kolovoza kojim se kretao pješak, a zatim prednjim desnim dijelom vozila udario pješaka na prostoru desne saobraćajne trake, desne kolovozne trake smjera kretanja vozila. Pješak prije stupanja na kolovoz nije prethodno provjerio i utvrdio uslove za bezbjedan prelazak kolovoza, već je stupio na kolovoz u trenutku kada se vozilo nalazilo na opasnoj prostornoj udaljenosti, usljed čega je došlo do fizičkog kontakta izmedju vozila i pješaka. Vještak je u dopunama svog nalaza od novembra 2009.godine i 09. 04. 2010.godine objasnio da mjesto nezgode predstavlja prostornu zonu semaforizovane raskrsnice Bul. Svetog Petra Cetinjskog i Bul. S. Dragojevića. Vozač vozila "Golf" kretao se desnom saobraćajnom trakom desne kolovozne trake, Bul. Svetog Petra Cetinjskog smjerom od raskrsnice ulica Jovana Tomaševića i Bul. Svetog Petra Cetinjskog prema raskrsnici navedenog Bulevara&nbsp; i Bul. Stanka Dragojevića. Na pravcu kretanja vozila "Golf" vrijeme trajanja aktiviranih svjetlosnih signala približno iznosi i to signala crvene boje 30 s, signala zelene boje oko 60 s, signala žute boje 2 s, i vrijeme trajanja svjetlosnog signala zelene boje za prelazak pješaka preko Bul. Svetog Petra Cetinjskog iznosi oko 10 s.Fizički kontakt izmedju vozila i pješaka ostvaren je na prostoru desne kolovozne trake, smjera kretanja putničkog vozila, na način što je vozilo svojom frontalnom regijom naletjelo na desnu potkoljenicu pješaka u trenutku kada je pješak bio u raskoraku i desnom nogom naslonjenom na tlo. Nakon ovog kontakta je klizio preko poklopca motora, na kojem su ostali obrizi prema glavnom vjetrobranu, koji je polomljen, a zatim je došlo do klizanja i pada pješaka na kolovoz. Vozilo "Golf" voženo je brzinom 40 km/h u trenutku reakcije vozača, a što je utvrdjeno, na osnovu dužine tragova kočenja na suvom asvaltnom zastoru. Vozač vozila "Golf" je mogao izbjeći nezgodu kada je preuzeo mjere zaustavljanja vozila da se vozilom kretao brzinom do 36 km/h. Dakle, pješak je je započeo prelazak kolovoza kada je bio u vidnom polju vozača u trenutku kada se vozilo nalazilo na udaljenosti od pješaka do 99 metara. Pješak je od momenta stupanja na kolovoz do tačke fizičkog kontakta utrošio vrijeme oko 9 sekundi, a od momenta kada je pješak stupio na desnu stranu kolovoza, smjera kretanja vozila, vozač se sa vozilom nalazio na udaljenosti oko 51 metar, ili vremenski oko 4,6 sekundi. Vozač sa vozilom u trenutku reakcije nalazio se na prostornoj udaljenosti 18,5 metara, od pješaka ili vremenski oko 2 sekunde. Sve ovo upućuje na zaključak da vozač nije obratio adekvatnu pažnju prema pješaku koji se kretao preko obilježenog pješačkog prelaza, jer je imao na raspolaganju potrebnu vremensku prostornu distancu da predvidi potencijalnu opasnost, koja je razultirala iz načina i smjera kretanja pješaka. Na osnovu prezentiranih podataka ne može se precizno utvditi koje boje su svjetlosni signali na semaforskom uredjaju bili aktivirani na pravcu kretanja vozila i pješaka. Medjutim, imajući u vidu utvrdjene prostorno vremenske pokazatelje dinamike nezgode, rezultira da je vozač vozila "Golf" imao potrebno vrijeme za zaustavljanje vozila ispred obilježenog pješačkog prelaza u trenutku kada se pješak nalazio u kretanju, a promjenu svjetlosnog signala na pravcu kretanja pješaka tokom kretanja preko obilježenog pješačkog prelaza, vozač je morao uzeti u obzir čak i da je na putanji kretanje pješaka došlo do aktiviranja signala crvene boje. Vještak je, nakon ponovnog proučavanja spisa predmeta i dodatne analize dinamike nezgode dao zaključak, da je do nezgode došlo usljed propusta u vožnji od strane vozača vozila "Golf", navodeći da isti nije obratio adekvatnu pažnju prema pješaku koji je prelazio kolovoz na obilježenom pješačkom prelazu, te nije blagovremeno reagovao u pravcu zaustavljanja vozila ispred pješačkog prelaza, kada je mogao da predvidi potencijalnu opasnost, koja je proizilazila iz načina i smjera kretanja pješaka, već je vozilom zahvatio prostor kolovoza - obilježenog pješačkog prelaza kojim se kretao pješak, a zatim prednjom stranom vozila udario pješaka na prostoru desne saobraćajne trake, desne kolovozne trake, smjera kretanja vozila, kojom prilikom je pješak zadobio tešku tjelesnu povredu.&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz nalaza i mišljenja vještaka medicinske struke dr. M. Š. utvrdjeno je&nbsp; da je u predmetnoj saobraćajnoj nezgodi&nbsp; oštećeni Ć. M. zadobio prelom unutrašnjeg gležnja desne golenjačne (potkoljenica) kosti i prelom desne lisne kosti (potkoljenica), otok desnog&nbsp; skočnog zgloba i oguljotine u predjelu oba lakta. Navedene povrede posljedica su dejstva tupog, teškog i jakog zamahnutog mehaničkog orudja. Navedeni prelomi i otok nastali su prilikom ostvarivanja primarnog kontakta izmedju tijela i predmetnog vozila. Navedene oguljotine nastale su prilikom pada i udara o tvrdu i neravnu podlogu. Navedeni otok i oguljotine predstavljaju&nbsp; i pojedinačno i u svom zbiru, laku tjelesnu povredu, a navedeni prelomi predstavljaju i pojedinačno i u svom zbiru tešku tjelesnu povredu. Dakle, u vrijeme odigravanja predmetne saobraćajne nezgode Ć. M. je zadobio tešku tjelesnu povredu. Na glavnom pretresu održanom dana 09. 04. 2010. godine vještak medicinske struke je objasnio da je oštećeni&nbsp; u nezgodi zadobio tešku tjelesnu povredu, prelom unutrašnjeg gležnja desne golenjačne kosti i prelom desne lisne kosti, koje kosti su u predjelu desne potkoljenice, otok desnog skočnog zgloba i oguljotine u predjelu oba lakta. Oguljotine su nastale prilikom pada oštećenog na tvrdu i neravnu podlogu, a ostale povrede su mogle nastati prilikom ostvarivanja primarnog kontakta izmedju tijela i vozila. Vještak se nije mogao tačno izjasniti o položaju tijela u vrijeme ostvarivanja primarnog kontakta,&nbsp; već predpostavlja da je oštećeni bio u raskoraku, u stojećem položaju. Obzirom da u medicinskoj dokumentaciji nema opisa eventualno postojećih povreda u vidu oguljotina ili krvnih podliva na potkoljenici, to nije moguće kako je vještak objasnio, sa potpunom izvjesnošću opredijeliti da li je vozilo optuženog došlo sa lijeve ili desne strane oštećenog. Na glavnom pretesu održanom dana 21. 04. 2011. godine, nakon što su mu predočena četiri rengenska snimka&nbsp; Kliničkog centra Crne Gore na ime Ć. M. &nbsp;i to prvi od 28.09.2009.godine od 09:9 h, na kojem se vidi donji dio potkoljenice i na kojem se ne vidi prelom, drugi od 04.05.2009.godine,&nbsp; od 09:34 h na kojem se vidi prelom potkoljenice, odnosno lisne kosti gdje je gornji odlomak istisnut prema spoljašnjoj liniji, a to isto se vidi i na snimku od 01.06.2009.godine, i snimak od&nbsp; 09.04.2009.godine&nbsp; uradnjen u 20:42 h na kojem se vidi prelom desne lisne kosti u srednjoj trećini sa odlomkom prema spolja, vještak je naveo, da se na osnovu istih može predpostaviti da je sila djelovala u smjeru od unutra prema spolja a u visini sredine desne potkoljenice te zaključio da je u vrijeme zadobijene povrede oštećeni bio u raskoraku i da je sila na desnu potkoljenicu djelovala sa lijeva u desno u odnosu na tijelo oštećenog.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na osnovu naprijed izloženog, sud je na nesumnjiv način utvrdio da je optuženi A. M. izvršio krivično djelo teško djelo protiv bezbjednosti javnog saobraaja iz čl. 348 st. 3 u vezi čl. 339 st. 3 u vezi stava 1 Krivičnog zakonika.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Optuženi se kritičnom prilikom nije pridržavao saobraćajnih propisa iz čl. 119 st.1 Zakona o bezbjednosti saobraćaja na putevima, koji su ga obavezivali na to da, ako je saobraćaj na obilježenom pješačkom prelazu regulisan svjetlosnim saobraćajnim znacima ili znacima policijskog službenika, dužan da svoje vozilo zaustavi ispred pješačkog prelaza kada mu je datim znakom zabranjen prolaz, a ako mu je na takvom prelazu datim znakom dozvoljen prolaz vozač ne smije da ugrozi pješake koji su već stupili na pješački prelaz, pri čemu je morao biti svjestan, da upravljajući svojim vozilom na naprijed opisani način može ugroziti saobraćaj i dovesti u opasnost život i tijela ljudi, ali je olako držao da do toga neće doći ili da će u odlučujućem trenutku moći spriječiti nastupanje zabranjene posledice, pa je doveo sebe u situaciju da na obilježenom pješačkom prelazu koji je regulisan uredjajima za davanje svjetlosnih saobraćajnih znakova, nije zaustavio svoje vozilo ispred pješačkog prelaza, kada mu je datim znakom na semaforu bio dozvoljen prolaz, kako bi propustio oštećenog, koji je prelazio kolovoz sa desne na lijevu stranu, usled čega je došlo do kontakta izmedju vozača i oštećenog i tjelesnog povredjivanja oštećenog Ć. M.. Pri izvršenju djela postupao je nehatno.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je cijenio odbranu optuženog u kojoj navodi da je bio udaljen od pješačkog prelaza, po njegovoj procjeni od 10 do 12 metara i vidio da je jedan pješak prešao jednu stranu kolovoza i to onog kojom se on kretao, prešao je do pola Bulevara, da bi se odjednom okrenuo i počeo da vraća nazad, nakon čega je naglo pritisnuo kočnicu, ali nije uspio da izbjegne kontakt i udario je u pješaka i to u desnu stranu njegovog tijela, nakon čega je pješak pao na haubu i šoferšajbnu a zatim skliznuo sa haube ispred auta, koju odbranu potvrđuje i svjedok A. K.- sin optuženog, navodeći da je, kada su se približili semaforima, primijetio jednog starijeg čovjeka, koji je odjedanput naglo sišao sa trotoara, ne gledajući koje je svijetlo na semaforu, ubrzanim korakom krenuo naprijed a potom se vratio nazad, pa je sud ovakve navode odbrana okrivljenog odbio kao neosnovane i sračunato date u pravcu izbjegavanja krivice, a iskaz svjedoka kao sračunato dat da se okrivljenom, kao ocu, olakša položaj u postupku, a ovo sa razloga što&nbsp; je oštećeni u svom iskazu jasno naveo da je siguran da se nije vraćao na pješačkom prelazu, nego da je išao pravo a u trenutku kontakta bio je u raskoraku i vozilo ga je udarilo u desnu nogu, što je utvrđeno i iz mišljenja vještaka medicinske struke, koji se na glavnom pretresu, nakon što je izvršio uvud u rentgenske snimke povreda oštećenog, određeno izjasnio da je sila djelovala u smjeru od unutra prema spolja u visini sredine desne potkoljenice te zaključio da je u vrijeme zadobijene povrede oštećeni bio u raskoraku i da je sila na desnu potkoljenicu djelovala sa lijeva u desno u odnosu na tijelo oštećenog. Pored navedenog, za sud je nelogično da je oštećeni, kao stariji čovjek, mogao preći jednu stranu kolovoza i doći do pola Bulevara, a zatim se okrenuti i vratiti nazad do mjesta gdje je ostvaren kontakt, kako to predstavlja optuženi,&nbsp; a da je optuženi, kako to sam navodi, za svo to vrijeme krećući se vozilom bio udaljen na svega 10 do 12 metara. &nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Prilikom izbora krivične sankcije, sud je cijenio sve okolnosti predvidjene čl.&nbsp; 41 Krivičnog zakonika, pa je od olakšavajućih okolnosti na strani optuženog cijenio porodične i materijalne prilike u kojima živi, da je oženjen, otac jednog djeteta, lošeg imovnog stanja, da se radi o osobi bez zaposlenja, primjenom načela in dubio pro reo raniju neosuđivanost, kao i stav oštećenog koji se nije pridružio krivičnom gonjenju, pa je u odsustvu otežavajućih okolnosti optuženom prethodno utvrdio kaznu zatvora u trajanju od četiri mjeseca nalazeći da je ista adekvatna konkretnoj opasnosti djela i optuženog kao izvršioca. Medjutim, sud je mišljenja da radi krivično-pravne zaštite nije neophodno da optuženi ovu kaznu izdržava, jer se po nalaženju suda radi o licu na koje se i blažom sankcijom može uticati da u buduće ne vrši krivična djela, pa je istom primjenom čl. 51, 52 i 53 Krivičnog zakonika, izrekao uslovnu osudu. Rok provjeravanja od dvije godine uz prijetnju kaznom od četiri mjeseca je po nalaženju suda dovoljno dug da u cjelosti ostvari svrhu izricanja ove sankcije i da u dovoljnoj mjeri utiče na optuženog da ubuduće ne vrši krivična djela.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Odluka o troškovima krivičnog postupka donijeta je shodno čl. 202 Zakonika o krivičnom postupku, a isti se odnose na troškove nastale povodom saobraćajnog i medicinskog vještačenja, u iznosu od 706,75 eura, dok je paušal u iznosu od 30 eura odredjen shodno dužini trajanja postupka složenosti predmeta i imovnim prilikama optuženog.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na osnovu čl. 212 Zakonika o krivičnom postupku oštećeni Ć. M. je radi ostvarivanja imovinsko-pravnog zahtjeva upućen na redovnu gradjansku parnicu.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na osnovu izloženog, shodno čl. 364 Zakonika o krivičnom postupku, odlučeno je kao u izreci i presude.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp; <strong>OSNOVNI SUD U PODGORICI</strong></div>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Dana 21.04.2011.godine</strong><br>
&nbsp;<br>
&nbsp;<br>
<strong>ZAPISNIČAR&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;PREDSJEDNIK VIJEĆA-SUDIJA,</strong><br>
Rajković Danijela,s.r.&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Željka Jovović,s.r.<br>
&nbsp;<br>
&nbsp;<br>
&nbsp;<br>
&nbsp;<br>

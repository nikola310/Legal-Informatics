<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-size:11pt;font-family:'Arial'}
.span3{;font-size:14pt}
.span4{color:#000000;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p>&nbsp;</p>
<p>&nbsp;</p>
<p style="text-align:right">
<span class="span1">K.br. 65/16</span>
</p>
<p>&nbsp;</p>
<p style="text-align:right">
<span class="span1"> </span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U BERANAMA, po sudiji pojedincu Aleksandru Ćulafiću, uz učešće samostalnog referenta Milice Milanović, kao zapisničara, u krivičnom predmetu protiv okrivljenog Marijanović Željka, iz Berana, zbog krivičnog djela zloupotreba položaja u privrednom poslovanju čl. 272 st.2 u vezi st.1 Krivičnog zakonika Crne Gore u sticaju sa krivičnim djelom skidanje i povreda službenog pečata i znaka iz čl. 381 st. 1 KZCG, po optužnom predlogu Osnovnog državnog tužilaštva u Beranama Kt.br. 33/2016 od 05.04.2016. godine, nakon održanog glavnog i javnog pretresa, u prisustvu državnog tužioca ODT-a u Beranama, Jadranke Mićović, oštećenog Noš Camaja, branioca okrivljenog adv. Dašić Branislava, iz Plava, i okrivljenog Marjanović Željka, dana 16.02.2017. godine, donio je i javno objavio dana 20.02.2017. godine </span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">Okrivljeni MARIJANOVIĆ ŽELjKO, JMB 2308962270028, od oca Mira i majke Milojke, rođene Radenović, rođen 23.08.1962. godine u Plavu, sa prebivalištem u Ul. "M.Arsenijevića" br. 4, opština Berane, pismen, sa završenom SSS, oženjen, otac 2 djece, neosuđivan</span>
</p>
<p>
<span class="span1"></span>
</p>
<p>
<span class="span1">- na osnovu čl. 373 st. 1 tač. 2 ZKP-a </span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSLOBAĐA SE OD OPTUŽBE</span>
</p>
<p>&nbsp;</p>
<p>&nbsp;</p>
<p>
<span class="span1">Da je:</span>
</p>
<p>&nbsp;</p>
<p>
<span class="span1">- U periodu od 01.06.2015. godine do 20.08.2015. godine, kao odgovorno lice - šef pumpe "Albino" DOO Podgorica - Poslovna jedinica Berane, u mjestu Rudeš, opština Berane, sposoban da shvati značaj svog djela i upravlja svojim postupcima i </span><span class="span1">svjestan zabranjenosti svog djela, čije je izvršenje htio, u namjeri da sebi pribavi protivpravnu imovinsku korist na štetu oštećenog "Albino" DOO Podgorica, od robe povjerene mu na radu prisvojo tečni naftni gas TNG u količini od 14.784,20 litara, ukupne vrijednosti 9.905,41 € na način što je na mjerilu oštetio dvije olovne plombe sa žigovima  br. 00380 i 00379, postavljenih od strane ovlašćenih službenih lica Zavoda za metrologiju, radi osiguranja ispravnosti i tačnosti mjerenja protoka tečnog naftnog gasa TNG-a i na taj način onemogućio mjerenje jednokratnog i ukupnog protoka zapremine istog, pa je tako na štetu oštećenog sebi pribavio protivpravnu imovinsku korist u gore navedenom iznosu,</span>
</p>
<p>&nbsp;</p>
<p>
<span class="span1">- Čime bi izvršio </span><span class="span1">krivično djelo zloupotreba položaja u privrednom poslovanju iz  čl.272 st.2 u vezi st.1 Krivičnog zakonika Crne Gore u sticaju sa krivičnim djelom skidanje i povreda službenog pečata i znaka iz čl.381 st.1 KZCG</span>
</p>
<p>&nbsp;</p>
<p>
<span class="span1">- jer nije dokazano da je okrivljeni izvršio krivično djelo za koje je optužen.</span>
</p>
<p>&nbsp;</p>
<p>
<span class="span1">Troškovi krivičnog postupka padaju na teret budžetskih sredstava.</span>
</p>
<p>&nbsp;</p>
<p>
<span class="span1">Oštećeni DOO "Albino" Podgorica, radi ostvarivanja imovinsko-pravnog zajtjeva, upućuje se na parnični postupak.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2">Optužnim predlogom ODT-a u Beranama Kt.br.</span><span class="span1"> 33/2016 od 05.04.2016. godine</span><span class="span2"> optužen je </span><span class="span1">Marijanović Željka, iz Berana</span><span class="span2"> zbog krivičnog djela</span><span class="span1"> zloupotreba položaja u privrednom poslovanju iz čl.272 st.2 u vezi st.1 Krivičnog zakonika Crne Gore u sticaju sa krivičnim djelom skidanje i povreda službenog pečata i znaka iz čl.381 st.1 KZCG.</span>
</p>
<p>&nbsp;</p>
<p>
<span class="span1"></span><span class="span1">Glavni pretres je održan i zaključen u prisustvu državnog tužioca ODT-a u Beranama, Mićović Jadranke, zakonskog zastupnika oštećenog Noš Camaja, okrivljenog Marijanović Željka i njegovog branioca adv. Dašić Branislava. </span>
</p>
<p>&nbsp;</p>
<p>
<span class="span1">Zastupnik javne optužbe u završnoj riječi je izjavio da o</span><span class="span1">staje pri podnijetom optužnom predlogu, jer je dokazima izvedenim tokom pretresa nesporno utvrđeno da je okrivljeni izvršio krivična djela stavljena mu na teret, a na način kako je to opisano dispozitivom optužnog predloga. Da je okrivljeni izvršio krivično djelo potvrđeno je i iskazima svjedoka Camaj Zefa, Anđić Vladana, Lutovac Saše i Mićović Miloša, iz čijih salgasnih iskaza nesporno proizilazi da je ključeve od objekta i rezervoara, odnosno aparata kako za gorivo tako i za gas dužio samo Marjanović Željko kao šef pumpe, a koji bi u slučaju odsutnosti ključeve davao svom bratu Radoju Marjanoviću, i sve popravke na aparatima je on vršio. Da su iskazi ovih svjedoka tačni u prilog ide iskaz svjedoka, inspektora metrologije, Tošić Sretena, jer da bi izvršili kontrolu olovnih plombi aparat je morao da se otključa, koje ključeve je upravo dužio okrivljeni, i tom kontrolom je utvrđeno da je uzeto stanje na brojčaniku bitno manje od stanja prilikom redovne kontrole, jer je resetovan sistem i poništen izlaz gasa, a zatim vraćen unazad kao da isto nije prodato, iako u aparatu nije bilo gasa, što je utvrđeno komisijom koju je formirao oštećeni, a u cjelosti potvrđeno nalazom i mišljenjem vještaka finansijske struke Rakonjac Vukosava da je sporna količina gasa ušla po poslovnim knjigama, ali da ga nije bilo u aparatu i da je upravo zbog toga oštećeni imao štete u iznosu od 9.905,41 €. Takođe je nesporna činjenica da su olovne plombe oštećene i to sa vidljivim tragovima alata, što ukazuje da su neovlašćeno skidane, a što je utvrđeno izvještajem Forenzičkog centra o trasološkom vještačenju. Sa navedenih razloga, predložila je da sud okrivljenog osudi na kaznu po zakonu srazmjerno težini izvršenih djela i stepenu krivice.</span>
</p>
<p>&nbsp;</p>
<p>
<span class="span1">Zakonski zastupnik oštećenog, Noš Camaj, u završnoj riječi se pridružio krivičnom gonjenju i zadržao pravo da imovinsko pravni zahtjev ostvari u parnici. </span>
</p>
<p>&nbsp;</p>
<p>
<span class="span1">Optuženi Marijanović Željko u svojoj odbrani negirao je izvršenje krivičnih djela koja su mu optužbom stavljena na teret i u bitnom je istakao da je radio kod DOO "Albino" Podgorica PJ Berane od maja 2004. godine do 21.08.2015. godine, iako je mu je rješenjem radni odnos formalno prestao 31.08.2015. godine. Kao šef benzinske pumpe bio je odgovoran za kompletan objekat. Postoje ključevi od rezervoara u kojima se nalazi nafta, benzin i gas, s tim što se rezervor za gas ne zaključava. Nije bio zadužen sa predmetnim ključevima, već su isti stajali na ormaru i svako od službenika – pumpera je mogao da ih upotrijebi. N</span><span class="span1">a aparatu TNG gasa pored olovnih plombi postoje i plastične plombe sa brojem. Na olovnim plombama nema broja i služe više kao dodatno sredstvo obezbjeđenja ali se računska jedinica ne može otvoriti ako se ne skine plastična plomba, na kojoj plombi postoji broj. Plastična plomba ne može da se otvori, već samo može da se ošteti, i ista štiti mjerni uređaj. Svakim oštećenjem olovne plombe i njenim uklanjanjem ne može se izmijeniti i uticati na obezbjeđenje softvera, a da bi se ušlo u softver potrebno je da se skinu plastične plombe i donese računar ili laptop, i da su tom licu poznate šifre, a njemu ta mogućnost nije bila poznata. Povremeno je vršio popravke aparata na TNG gasu, kada bi nestala struja restartovao bi isti aparat. Druge popravke na aparatu za točenje TNG gasa nije vršio. Smatra da u rezervoaru na Rudešu staje 30 hiljada litara gasa, a ne 16 hiljada litara gasa. Pumpa u Beranama proda gasa u prosjeku od 300 do 400 litara dnevno, a prilikom svog rada svako jutro i svake večeri vršio je popis, i radnici na pumpi su mu predavali pazar na osnovu elektronskog izvještaja koji se vodi na glavnoj kasi, koja pokazuje koliko je čega prodato u toku smjene. Ukoliko bi se iskjlučio aparat sa kase, aparat ne bi mogao da radi, te nije postojala nikakva mogućnost da se toči gorivo i da se ne naplaćuje, odnosno da njegovu potrošnju ne registruje kasa. Nije prisustvovao popisu, te mu nije poznato kako je utvrđeno da fali količina od 14.784,20 l, ukupne vrijednosti 9.905,41 €. Nije mu poznato ni to kako je oštećena olovna plomba, a postoji mogućnost da je ista oštećena postaljanjem od strane ovlašćenog servisa Zavoda za metrologiju. Smatra da ne postoji mogućnost da se gorivo iz bilo kojeg pištolja toči, a da ne bude registrovano na kasi, a ovo posebno kada se radi o TNG aparatu. Jedina mogućnost da se gorivo od gasa ili bilo kog drugog proizvoda iz rezervoara uzme, je ako dođe kamion, pa se priključi cisterna od kamiona na mjesto u koje se utače gorivo i preko pumpe se izvuče iz rezervoara. Prilikom dolaska cisterne sa gasom ista se mjeri na vagu, onda se istoči gas u rezervoar, nakon čega se ponovo cisterna mjeri na istu vagu i dobija se razlika koja je istočena u kilogramima. Gas se prima u kilogramima, a prodaje se u litrima. Pumpa radi u dvije smjene, a u njegovom odsustvu ga je zamjenjivala Ljilja Laban, koja je tada primala pazare, i obavljala sve njegove poslove, dok ga nikada nije zamjenjivao u navedenim poslovima njegov brat. U periodu od 15.06.2015. do 08.07.2015. godine bio je u bolnici u Meljinama, i tada ga je mijenjala Ljilja Laban, te nakon povratka iz bolnice još par dana nije radio, a o čemu je u potpunosti bio upoznat i vlasnik firme, Noš Camaj.  </span>
</p>
<p>
<span class="span1"></span>
</p>
<p>
<span class="span1">U završnoj riječi istakao je da se ne osjeća krivim i da u potpunosti prihvata završnu riječ svog branioca, koji je istakao da smatra da izvedenim dokazima tokom pretresa nije dokazano da je okrivljeni oštetio olovne plombe i onemogućio mjerenje jednokratnog i ukupnog protoka gasa. Okrivljeni je suspendovan 20.08.2015. godine, od kada on više nije računopolagač kod oštećenog, a iz nalaza vještaka mašinske struke se ne može utvrditi kada je došlo do oštećenja olovnih plombi, a olovne i plastične plombe predstavljaju jednu cjelinu. Iz dopune nalaza vještaka forenzičkog centra Danilovgrad Miljana Jakovljevića, sa glavnog pretresa od 20.10.2016. godine, koji je izvršio i kontrolu mjernih instrumenata na lice mjesta, se utvrđuje da plastične plombe nijesu oštećene, pa se nije moglo pristupiti uređaju na aparatu bez oštećenja plastičnih plombi, tj. bez povrede iste nije se moglo doći do mjerne jedinice. Ovaj nalaz ukazuje da ne stoje navodi iz optužnog predloga o izvršenju krivičnog djela okrivljenog. Osim toga, iz nalaza vještaka ekonomske struke utvrđeno je da popis zaliha robe na bezninskoj pumbi DOO "Albino", nije izvršen na dan prestanka radnog odnosa okrivljenog Marjanović Željka, koji je bio odgovorni računopolagač do 20.08.2015. godine, a pumpa je nastavila sa radom u odsustvu Marjanović Željka do 01.09.2015. godine, kada je izvršen popis i konstatovan manjak. Za taj manjak koji je konstatovan tek 01.09.2015. godine, ne može biti odgovoran okrivljeni, jer nije rađen primopredajni popis i razduženje računopolagača, već je to naknadno utvrđivano u odsustvu okrivljenog. Sa iznijetih razloga, predlažio je sudu da okrivljenog oslobodi od odgovornosti za djelo koje mu je otpužbom stavljeno na teret</span><span class="span3">. </span>
</p>
<p>&nbsp;</p>
<p>
<span class="span1"></span><span class="span4">Provjeravajući navode optužnog akta i odbranu okrivljenog sud je u dokaznom postupku izveo dokaze: saslušao u svojstvu svjedoka Camaj Zefa, Anđić Vladana, Lutovac Sašu, Mićović Miloša, Tošić Sretena, Laban Ljiljanu i Marjanović Radoja, kao i oštećenog Noš Camaja, pročitao</span><span class="span3"> </span><span class="span1">odluku Albino DOO Podgorica od 31.08.2015. godine, popis robe od stane komisije koja je formirana odlukom DOO Albino Podrogica od  01.09.2015. godine, ugovor o zapošljavanju od 25.05.2004. godine zaključen između Marjanović Željka i poslodavca Camaj Noša, rješenje Albino DOO Podgorica br. 92/2015 od 31.08.2015. godine, zapisnik Zavoda za metrologiju br. 1438-1 od 22.09.2015. godine, zahtjev za vanredni inspekcijski nadzor DOO Albino Podgorica od 14.09.2015. godine, zapisnik Uprave za inspekcijske poslove odsjeka za metrološku inspekciju br. 210 od 18.09.2015. godine o rezultatu pregleda sprava za mjerenje tečnih goriva, pregled registratora za automate 7 i 8 od Petrol soft ing. Beograd od 11.09.2015. godine, </span><span class="span1">izvještaj o trasološkom vještačenju Forenzičkog centra Danilovgrad grupe za mehanoskopska ispitivanja br. 3029/15 od 15.09.2015. godine, izvršio uvid u dvije plombe olovne koje su bile predmet vještačenja br. 3029/15, kao i dvije plastične plombe odnosno dva godišnja žiga u obliku nalepnica, pročitao </span><span class="span1">stručno mišljenje zavoda za metrologdiju br. 01-268-2/16 od 07.03.2016. godine, nalaz i mišljenje stalnog sudskog vještaka finansijske struje Rakonjac Vukosava od 01.04.2016. godine, izvještaj Forenzičkog Centra Danilovgrad o trasološkom vještačenju br. 3029/2/15  mr Jakovljević Miljana, te saslušao vještaka Forenzičkog Centra Danilovgrad o trasološkom vještačenju mr Jakovljević Miljana.</span>
</p>
<p>&nbsp;</p>
<p>
<span class="span1">Nakon analize izvedenih dokaza i njihove svestrane i brižljive ocjene, cijeneći ih svaki pojedinačno I u sveukupnosti dovodeći ih u vezu jedne sa drugim I u kontekstu sa navodima odbrane okrivljenog, sud je stao na stanovište da nije dokazano da je okrivljeni izvršio krivično djelo </span><span class="span1">zloupotreba položaja u privrednom poslovanju iz  čl.272 st.2 u vezi st.1 Krivičnog zakonika Crne Gore u sticaju sa krivičnim djelom skidanje i povreda službenog pečata i znaka iz čl.381 st.1 KZCG, te je istog oslobodio od optužbe. </span>
</p>
<p>&nbsp;</p>
<p>
<span class="span1">Sud je činjenično stanje utvrdio na osnovu izvedenih dokaza a dovedeno u vezu sa odbranom okrivljenog.</span>
</p>
<p>&nbsp;</p>
<p>
<span class="span1">Tako oštećeni saslušan u svojstvu svjedoka Noš Camaj, je istakao</span><span class="span1"> da je</span><span class="span1"> vlasnik i direktor firme "Albino petrol", čija se poslovna jedinica nalazi u Beranama. Šef benzinske pumpe u Beranama od 2005. do 31.08.2015. godine bio je Marijanović Željko, koji je bio odgovoran za sve što se dešava u toj poslovnoj jedinici. Količina gasa po knjigama ulaz - izlaz robe iznosila je 33.000,00l, a kako je znao da u rezervoar ne može da stane preko 16-17 hiljada l gasa, pretpostavio je da okrivljeni prikazuje netačno stanje, zbog čega mu je donio rješenje o otkazu dana 31.08.2015. godine.  D</span><span class="span1">ana 20.10.2015. godine, kada je ispražnjen rezervoar iz gasa, formirao je komisiju koju su činili Lutovac Saša, Anđić Vladan, Mićović Miloša i Camaj Zefa, a koja je u odsustvu Marijanović Željka, utvrdila da je manjak gasa od 18.890,38 litara, odnosno 12.656,56/067 €. Okrivljeni je lično bio zadužen ključevima od svih aparata, koji su se nalazili u njegovoj kancelariji, u kojoj niko nije mogao da uđe, tako da je isti jedini mogao da ošteti plombe, kako bi zaustavio aparat koji je mjerio izlaz goriva, te je nakon toga vraćao plombe nazad. Smatra da je moglo da se toči gorivo iz pištolja-mjerne jedinice TNG gasa čim su oštećene plombe, a da to ne bude evidentirano na kasi, zbog oštećenja istih. Nakon davanja otkaza i prestanka radnog odnosa Marjanović Željka, krajem avgusta 2015. godine, ovlastio je Ljilju Laban, koja radi na pumpi kao šef računovodstva, da radi njegove poslove. Prije toga, nikada nije ovlašćivao nikoga da mijenja Marjanović Željka u slučaju bolesti, a poznato mu je da ga je u slučaju njegove bolesti mijenjao njegov brat. Nije mu bilo poznato da se Željko operisao od srca, a to je tek saznao naknadno, nakon završenog liječenja. Takođe, nije mu poznato da je Željko odsustvovao sa posla od 15.06. do 08.07.2015. godine, jer ga nije upoznao sa istim, iako je pumpa radila u tom periodu. Konkretnom prilikom su oštećene dvije metalne plombe koje su postavljene od strane Državnih organa, Zavoda za metrologiju i koje obezbjeđuju ispravnost aparata, radi tačnog mjerenja, dok mu nije poznato  čemu služe plastične plombe i ko ih postavlja. Sud nije prihvatio navode istog svjedoka u kojima navodi da su oštećene plombe skidane kako bi okrivljeni zaustavio aparat koji mjeri protok goriva te da je nakon toga vraćao plombe nazad, jer su isti navodi obezbvrijeđeni iskazom vještaka mr Jakovljević Miljana, koji je istakao da plastične plombe nijesu oštećene pa se nije moglo pristupiti mjernom uređaju na TNG aparatu bez obzira što su oštećene olovne plombe. </span>
</p>
<p>&nbsp;</p>
<p>
<span class="span1">Iz iskaza svjedoka Camaj Zefa, sud nije mogao utvrditi pravno relevantene činjenice vezane za kritični događaj, ali je isti potvrdio da je dana 31.08.2015. godine, zajedno sa ostalim članovima komisije i to Lutovac Sašom, Anđić Vladanom i Mićović Milošem našao da su olovne plombe na aparatu za točenje gasa bile oštećene, a kojoj kontroli nije prisustvovao Marijanović Željko. Poznato mu je od radnika na pumpi da je okrivljenog, u njegovom odsustvu mijenjao njegov brat Marijanović Radoje, a da je uplate pazara vršila Ljlja Laban. </span>
</p>
<p>&nbsp;</p>
<p>
<span class="span1"> Iz iskaza svjedoka Anđić Vladana, sud nije mogao utvrditi pravno relevantene činjenice vezane za kritični događaj, ali je isti potvrdio da radi u firmi "Albino" PJ Berane, na radnom mjestu točilac goriva. Dana 31.08.2015. godine vlasnik firme je formirao komisiju, kako bi se utvrdilo pravo stanje u rezervoarima za gas i benzin, te da su pored njega članovi komisije bili Lutovac Saša, Mićović Miloš i Camaj Zef. Čuo je da je plomba bila oštećena, ali to nije vidio na aparatu TNG-a. U odsustvu okrivljenog, poznato mu je da ga je mijenjao njegov brat Marijanović Radoje, a da je uplate pazara vršila Ljlja Laban. Mehaničko održavanja aparata na pumpi je vršio Željko, ali ga nikada nije vidio da šteluje TNG aparat, ili da radi nešto sa laptopom. Smatra da TNG ne može da izbaci količinu goriva, a da se ista ne registruje. Vratanca od TNG aparata za točenje goriva su bila pokvarena, te kada bi se i zaključala, sama su se otvarala.</span>
</p>
<p>&nbsp;</p>
<p>
<span class="span1">Iz iskaza svjedoka Lutovac Saše, sud nije mogao utvrditi pravno relevantene činjenice vezane za kritični događaj, ali je isti potvrdio da radi u firmi "Albino" PJ Berane, na radnom mjestu točilac goriva. Dana 31.08.2015. godine vlasnik firme je formirao komisiju, kako bi se utvrdilo pravo stanje u rezervoarima za gas i benzin, te da su pored njega članovi komisije bili Anđić Vladan, Mićović Miloš i Camaj Zef. Vidio je da su plombe na TNG aparatu za plin oštećene, ali ko je to uradio i kako je to urađeno, nije mu poznato. Ookrivljeni se nalazio u Meljinama na liječenju, i da je tada njega mijenjala Llilja Laban, koja je primala pazare. Vratanca od TNG aparata za točenje goriva su bila pokvarena, te kada bi se i zaključala, sama su se otvarala. </span>
</p>
<p>&nbsp;</p>
<p>
<span class="span1">Iz iskaza svjedoka Mićović Miloša, sud nije mogao utvrditi pravno relevantene činjenice vezane za kritični događaj, ali je isti potvrdio da radi u firmi "Albino" PJ Berane. Dana 31.08.2015. godine vlasnik firme je formirao komisiju, kako bi se utvrdilo pravo stanje u rezervoarima za gas i benzin, te su pored njega članovi komisije bili Anđić Vladan, Lutovac Saša i Camaj Zef. Čuo je da je plomba bila oštećena, ali to nije vidio na aparatu TNG-a. Poznato mu je da je Željko vršio popravke na aparatima, kao npr. zamjena filtera itd. U njegovom odsustvu, mijenjala ga je Ljiljana Laban, ili njegov brat. Smatra da TNG ne može da izbaci količinu goriva, a da se ista ne registruje na kasi. Poznato mu je i to da su vratanca od displeja na TNG aparatu bila pokvarena.</span>
</p>
<p>&nbsp;</p>
<p>
<span class="span1">Tako svjedok Tošić Sreten, u svom iskazu je naveo da je metrološki inspektor Uprave za inspekcijske poslove. Prilikom vršenja kontrole dana 18.09.2015. godine našao je da su olovne plombe koje su utisnute žigom, postavljene od strane Zavoda za metrologiju, oštećene. Radilo se o dvije plombe, koje su bile postavljene na mjernoj jedinici totalizatoru (mikroprocesoru), i ta plomba bez uklanjanja onemogućava pristup kompjuteru odnosno elektronici same sprave koja kontorliše izdate količine goriva. Uz prisustvo inspektora, iste plombe su skinute i poslate na dalje vještačenje. Pored ovih plombi na aparatu postoji i godišnji žig u obliku naljepnice, (plastična plomba), koja stoji sa unutrašnje strane između olovne plombe i samog uređaja. Ove plastične plombe se mogu skinuti kada se skine olovna plomba i mogu da se vrate na isto mjesto neprimijećeno, dok to ne može da se uradi sa olovnom plombom bez vidljivih oštećenja. Prilikom kontrole dana 18.09.2015. godine uzeli su stanje na spravi br. 7, koji je pokazivao 0, a stanje na spravi broj 8 se nije moglo čitati, zbog kvara i stanja na brojčaniku, a koja stanja su bila manja od onih koja su bila u šestom mjesecu prilikom redovnog ovjeravanja mjerila. Smatra da je neko izvršio skidanje plombe olovne a nakon toga i plastičnih, i da je pristupio mikroprocesoru, i na taj način zamijenio - resetovao sistem i poništio izlaz gasa i vratio ga unazad kao da nije prodat, iako gas nije bio u aparatu. Ne zna na koji način je stanje izmijenjeno i kako je resetovan sistem i poništen izlaz gasa, a to je mogao da uradi neko ko se razumije u servis ili eklektroniku sporne sprave. Sud nije prihvatio navode ovog svjedoka u kojima ističe da se plastične plombe mogu skinuti kada se skinu olovne plombe, i da se mogu vratiti na isto mjesto neprimijećeno, jer su isti navodi obezvrijeđeni nalazom i mišljenjem vještaka trasološke struke mr Jakovljević Miljana, koji je istakao da to što su oštećene metalne plombe, ne znači da se moglo doći do mjerne jedinice na aparatu, bez izvlačenja žice iz plastične plombe, a plastična plomba nije oštećenja a bez povrede iste nije se moglo doći do mjerne jedinice.  </span>
</p>
<p>&nbsp;</p>
<p>
<span class="span1">Iz iskaza svjedoka Laban Ljiljane, sud nije mogao utvrditi pravno relevantene činjenice vezane za kritični događaj, ali je ista potvrdila da radi u firmi "Albino" PJ Berane, na knjigovodstvenim poslovima. P</span><span class="span1">rimala je pazare u odsustvu Marjanović Željka, koji je obavljao poslove šefa pumpe "Albino" u Beranama, sve do prestanka njegovog radnog odnosa. Zna da je bio u bolnici u Meljinama, sredinom 2015. godine, u kojem periodu je bio odsutan, i da ga je na njegov zahtjev mijenjala, iako nije imala nikakvo pismeno ovlašćenje da ga mijenja, a zamjena se sastojala samo da primi pazare umjesto njega i da ih odnese u banku. Ključevi od kancelarije, od aparata na pumpi i od svega u firmi, su se nalazili kod Željka, njegovog brata Radoja, kao i kod nje, ali nije znala čemu isti služe. Stanje na pumpi može da se kontroliše u svakom momentu s obzirom da je elektronski umreženo, te da šefovi znaju šta ima na zalihama u svakom momentu. Poslije izvršenog popisa od strane komisije, izvršila je knjigovodstveno stanje dana 19.10.2015. godine, i našla je da nedostaje 18.890,30 litara, i isto stanje je uputila direktoru Noša Camaju. Poznato joj je da je od strane Zavoda za metrologiju utvrdjeno da je plomba oštećena, a  ne zna da li se gas može točiti a da nije registrovano. Za vrijeme bolovanja Marjanović Željko nikada nije donosio doznake jer to nije traženo od njega, već je primao punu platu.</span>
</p>
<p>&nbsp;</p>
<p>
<span class="span1">Iz iskaza svjedoka Marijanović Radoja, </span><span class="span1">sud nije mogao utvrditi pravno relevantene činjenice vezane za kritični događaj, ali je isti potvrdio da je radio u firmi "Albino" PJ Berane</span><span class="span1"> </span><span class="span1">do kraja avgusta 2015. godine kao pumper, tj. točilac goriva, a šef pumpe je bio njegov brat, Marjanović Željko. U vrijeme odsustva njegovog brata zbog bolesti, mijenjala ga je Laban Ljilja, koja je dužila kasu, primala pazare i naručivala robu. Takođe, u Željkovom odsustvu, optremnice je primala Laban Ljiljana ili pumper koji prima robu, ako je gorivo u pitanju, znao je nekada da ga pozove Camaj Noš, da mu kaže da primi gorivo. Po opisu radnog mjesta pumperi primaju gorivo i mjere zajedno sa vozačem koji dotjeruje i koji se duži istom robom. Dok se njegov brat Željko nalazio u Meljinama, a to je bilo sredinom godine, njega je mijenjala Laban Ljilja, i svi su predavali pazare kod nje, koja je vršila i porudžbu robe. Kada je Željko bio tu, njegova je bila obaveza da izmjeri i primi gorivo. Svim radnicima u firmi je poznato gdje se nalaze plombe, koje se nalaze na aparatu za točenje plina, i svima je poznato da to ne smije da se dira, i nije mu poznato da su oštećene plombe. Ne može da se toči gas na pištolju, a da se ne registruju na registar kasu.</span>
</p>
<p>&nbsp;</p>
<p>
<span class="span1"> Uvidom u ugovor o zapošljavanju od 25.05.2004. godine zaključen između  zaposlenog, Marjanović Željka, i poslodavca, Camaj Noša, sud je utvrdio da je Marijanović Željko zasnovao radni odnos na radnom mjestu šef pumpe, dok iz rješenja Albino DOO Podgorica br. 92/2015 od 31.08.2015. godine proizilazi da naznačenog datuma prestaje da važi ugovor o radu zaključen sa Marijanović Željkom.</span>
</p>
<p>&nbsp;</p>
<p>
<span class="span1"> Uvidom u odluku Albino DOO Podgorica od 31.08.2015. godine sud je utvrdio da je na sastanku direktora i osnivača društva održanom dana 31.08.2015. godine donijeta odluka o formiranju komisije za dizela, benzina i TNG-a na dan 01.09.2015. godine, koju čine: Camaj Zef, Lutovac Saša, Mićović Miloš i Anđić Vladan.</span>
</p>
<p>&nbsp;</p>
<p>
<span class="span1"> Uvidom u popis robe od stane komisije koja je formirana odlukom DOO Albino Podrogica od  01.09.2015. godine sud je utvrdio da je ista komisija prilikom popisa konstatovala da euro dizel, eurosuper 95, eurosuper 98 se u potpunosti slažu sa količinom po knjigama robe i mjerenju sa šipkom, dok je prilikom mjerenja gasa ustanovljen manjak TNG-a u iznosu od 14.788,97 €.</span>
</p>
<p>&nbsp;</p>
<p>
<span class="span1"> Iz pregleda registratora za automate 7 i 8 od Petrol soft ing. Beograd od 11.09.2015. godine, proizilazi da se u istim navode razlike u registrima koje su evindetirane u sistemu od početka rada za pupne aparate 7 i 8.</span>
</p>
<p>&nbsp;</p>
<p>
<span class="span1"> Iz zahtjeva za vanredni inspekcijski nadzor DOO Albino Podgorica od 14.09.2015. godine sud je utvrdio da se Noš Camaj, kao dir. firme, obratio Upravi za inspekcijske poslove, kako bi se izvršio nadzor mjernih uređaja za kontrolu istočene količine gasa na benzinskoj pumpi "Albino" u Beranama.</span>
</p>
<p>&nbsp;</p>
<p>
<span class="span1">Iz zapisnika Uprave za inspekcijske poslove odsjeka za metrološku inspekciju br. 210 od 18.09.2015. godine o rezultatu pregleda sprava za mjerenje tečnih goriva, sud je utvrdio da je metrološka inspekcija dana 18.09.2015. godine izvršila vanredni inspekcijski nadzor benzinske stanice "Albino", u prisustvu službenika Zavoda za metrologiju, kojom prilikom je konstatovano oštećenje pratećih državnih žigova u obliku olovne plombe čiji su serijski br. 00379/11 i 00380/11, na spravama TNG-a sa rednim br. 7 i 8, čija je svrha onemogućavanja pristupa elektronskim komponentama mjerila, te se sa tih razloga zabranjuje upotreba sporne sprave dok se ne otklone nađene nepravilnosti.</span>
</p>
<p>&nbsp;</p>
<p>
<span class="span1"> Iz zapisnika Zavoda za metrologiju br. 1438-1 od 22.09.2015. godine, sud je utvrdio da je metrološki inspektor, Tošić Sreten, u prisustvu inspektora Uprave policije, rješavajući po zahtjevu Uprave za inspekcijske poslove, dana 22.09.2015. godine, uklonio žigove koji su onemogućavali neovlašćeni pristup elektronici na spravi za točenje TNG, proizvođača MIGAS SRL, reg. br. 11578/11579, i to godišnje žigovi br. 00379/11 i 00380/11, kao i osnovni žig.</span>
</p>
<p>&nbsp;</p>
<p>
<span class="span1">Iz nalaza i mišljenja vještaka finansijske struke Rakonjac Vukosava od 01.04.2016. godine, sud je utvrdio da je u poslovanju benzinske pumpe u DOO "Albino" u Beranama, u vremenskom periodu od 01.01.2015. godine pa zaključno sa 01.09.2015. godine nastao manjak TNG-a, u količini od 14.784,20 l, čija vrijednost iznosi 9.905,41 €, te da popis zaliha robe na benzinskoj pumpi nije izvršen na dan prestanka radnog odnosa okrivljenog (20.08.2015. godine), koji je bio odgovorni računopolagač, već je pumpa nastavila sa radom u odsustvu okrivljenog sve do 01.09.2015. godine, kada je izvršen popis zaliha robe i konstatovan manjak TNG-a.</span>
</p>
<p>
<span class="span1"></span>
</p>
<p>
<span class="span1">Iz izvještaja o trasološkom vještačenju Forenzičkog centra Danilovgrad grupe za mehanoskopska ispitivanja br. 3029/15 od 15.09.2015. godine, sud je utvrdio da su onemogućavali </span><span class="span1">neovlašćeni pristup elektronici na spravi za točenje TNG, žigovi serijskih br. 00379/11 i 00380/11 sa olovnim plombama. Mikroskopskim pregledom olovne plombe čiji je žig  00379 uočeno je da je ista nepravilnog ovalnog oblika, polomljena po obodu, da se sa obje strane plombe uočavaju tragovi alata /djelovanje sile pritiska/, tako da je reljef samog žiga na olovnoj plombi deformisan. Na mjestu gdje žica izlazi iz plombe uočava se veliki zazor, što ukazuje na to da je plomba djelovanjem oštrog predmeta razdvojena, a nakon toga djelovanjem alata ponovo spojena. Mikroskopskim pregledom olovne plombe čiji je žig  00380, uočeno je da je ista nepravilnog ovalnog oblika, polomljena po obodu, pocijepana po sredini, da se sa obje strane plombe uočavaju tragovi alata /djelovanje sile pritiska/, tako da je reljef samog žiga na olovnoj plombi deformisan. Na mjestu gdje žica izlazi iz plombe uočava se veliki zazor, što ukazuje na to da je plomba djelovanjem oštrog predmeta razdvojena, a nakon toga djelovanjem alata ponovo spojena. Mišljenja su da su postavljene olovne plombe oštećene, sa vidljivim tragovima alata, što ukazuje da su iste neovlašćeno skidane.</span>
</p>
<p>&nbsp;</p>
<p>
<span class="span1">Uvidom u dvije plombe olovne koje su bile predmet vještačenja br. 3029/15, kao i dvije plastične plombe, odnosno dva godišnja žiga u obliku nalepnica, sud je utvrdio izgled kako olovnih tako i plastičnih plombi.</span>
</p>
<p>&nbsp;</p>
<p>
<span class="span1">Iz </span><span class="span1">stručnog mišljenja zavoda za metrologiju br. 01-268-2/16 od 07.03.2016. godine, sud je utvrdio da mjerila protekle zapremine TNG-a podliježu obavezi ovjeravanja, koja obuhvata pregled i žigosanje mjerila. Promjena metroloških karakteristika, kao što je tačnost mjerila, štiti se postavljanjem osnovnih i godišnjih žigova za utiskivanje na olovnu plombu i godišnjih žigova u obliku nalepnica na mjestima gdje se vrši podešavanje hoda volumetra. Mikroprocesorski uređaj se žigoše osnovnim i godišnjim žigovima za utiskivanje na olovnu plombu i godišnjim žigovima u obliku nalepnica, kako bi se spriječilo otvaranje u cilju popravke, prepravke, resetovanja ili zamjene istog. U konkretnom slučaju, oštećenje olovnih plombi omogućava uklanjanje godišnjih žigova u obliku nalepnica, odnosno nesmetani pristup mikroprocesorskom uređaju, a samim tim i eventualna popravka, prepravka ili zamjena istog, što može izazvati promjenu metroloških karakteristika.</span>
</p>
<p>&nbsp;</p>
<p>
<span class="span1">Iz izvještaja Forenzičkog Centra Danilovgrad o trasološkom vještačenju br. 3029/2/15, sud je utvrdio da na plastičnim plombama nijesu uočene deformacije i oštećenja koja bi ukazivala na nasilno otvaranje istih, da se plastične plombe ne mogu ukloniti-skinuti bez skidanja olovnih plombi, te s obzirom da su na olovnim plombama utvrđena mehanička oštećenja, odnosno da su iste neovlašćeno skidane, to je moglo doći i do uklanjanja spornih plastičnih plombi zajedno sa žicom. U pojašnjenju datog nalaza i mišljenja, vještak mr Jakovljević Miljan, je na glavnom pretesu dana 20.10.2016. godine, istakao da je </span><span class="span1">u prisustvu okrivljenog, njegovog branioca i oštećenog Noš Camaja, bio na lice mjesta i izvršio uvid na mjesto gdje su se nalazile iste plombe, te je konstatovao da su se plombe nalazile na samom aparatu za točenje goriva i to u unutrašnjosti aparata. Što se tiče olovnih plombi, nedvosmisleno je utvrđeno da su iste neovlašćeno skidane jer je na istima poremećen reljef samog žiga. Što se tiče plastičnih plombi, koje su mu dostavljene, utvrdjeno je da na njima ne postoje nikakve deformacije i oštećenja. Izlaskom na lice mjesta, utvrdio je da iz aparata izlaze dvije žice na koju se kače olovne plombe, a nakon toga plastične plombe. Na plastičnim plombama, koje su mu dostavljene, nije uočio nikakva oštećenja niti deformacije, a da su skidane bila bi uočljiva vidna oštećenja na istima, a nije mu poznato da postoji  podesno sredstvo sa kojim se iste mogu otvoriti. Plastiče plombe nijesu oštećene pa se nije moglo pristupiti uređaju na aparatu bez oštećenja plastičnih plombi. To što su oštećene metalne plombe, ne znači da se moglo doći do mjerne jedinice na aparatu bez izvlačenja žice iz plastičnih plombi, jer plastična plomba nije povrijeđena, a bez povrede iste nije se moglo doći do mjerne jedinice. Mišljenje koje je prethodno dao u vještačenju, formirao je uvidom u spise predmeta, a izlaskom na lice mjesta utvrdio je da su olovne plombe oštećene, ali da se pristup mjernoj jedinici nije mogao izvršiti bez otvaranja plastičnih plombi koje nijesu oštećene. Ne može se utvrditi kada su i u kom vremenskom periodu oštećenja na metalnim plombama nastala.</span>
</p>
<p>&nbsp;</p>
<p>
<span class="span1">Sadržinu naznačenih pisanih dokaza sud je u potpunosti prihvatio, jer ista tokom postupka nije učinjena spornom, a izvedeni pisani dokazi u međusobnoj su saglasnosti sa iskazima saslušanih lica tokom postupka, i nalazom i mišljenjem vještaka mr Jakovljević Miljana</span><span class="span1">, koji je sud u potpunosti prihvatio, jer je isti jasan i objektivan, urađen u skladu sa pravilima nauke i struke, i ničim doveden u pitanje.</span>
</p>
<p>&nbsp;</p>
<p>
<span class="span1">Analizirajući odbranu okrivljenog Marijanović Željka, sud je imao u vidu da isti nije negirao da je radio kod "Albino Petrol" PJ Berane, od maja 2004. do 21.08.2015. godine, na poslovima i radnim zadacima šefa pumpe i da je u periodu od 15.06.2015. do 08.07.2015. godine, bio na liječenju u Meljinama, i da je suspendovan dana 20.08.2015. godine, a da mu je radni odnos prestao 31.08.2015. godine. Citirani navodi odbrane okrivljenog, ocijenjeni su kao jasni, potpuni, logični, neprotivrječni i saglasni izvedenim dokazima.</span>
</p>
<p>&nbsp;</p>
<p>
<span class="span1">Sud je cijenio i prihvatio odbranu okrivljenog kojom negira izvršenje krivičnih djela, jer ista nije obezvrijeđena izvedenim dokazima. U konkretnom slučaju, nije dokazano ono što tvrdi optužba, da je okrivljeni u </span><span class="span1">periodu od 01.06.2015. godine do 20.08.2015. godine, od robe povjerene mu na radu prisvojio tečni naftni gas TNG u količini od 14.784,20 litara, ukupne vrijednosti 9.905,41 €, tako što je na mjerilu oštetio dvije olovne plombe sa žigovima  br. 00380 i 00379 na TNG aparatu, i na taj način onemogućio mjerenje jednokratnog i ukupnog protoka zapremine gasa, pa je tako na štetu oštećenog sebi pribavio protivpravnu imovinsku korist. Ovo sa razloga što se iz nalaza </span><span class="span1">vještaka forenzičkog centra, mr Miljana Jakovljevića, sa pretresa od 20.10.2016. godine, koji je izvršio i kontrolu mjernih instrumenata, jasno i nesumnjivo utvrđuje da</span><span class="span1"> su olovne plombe oštećene, ali da se pristup mjernoj jedinici na TNG aparatu nije mogao izvršiti bez otvaranja plastičnih plombi, koje nijesu oštećene niti povrijeđene. Dakle, kako se pristup mjernoj jedinici na TNG aparatu nije mogao izvršiti bez otvaranja plastičnih plombi, koje po vještaku mr Jakovljević Miljanu nijesu oštećene, u konkretnom slučaju isključena je mogućnost da je okrivljeni na TNG aparatu </span><span class="span1">onemogućio mjerenje jednokratnog i ukupnog protoka zapremine goriva, te samim tim na taj način nije mogao prisvojiti 14.784,20 litara TNG-a ukupne vrijednosti 9.905,41 €. Kako se okrivljeni nalazio, </span><span class="span1">u periodu od 15.06.2015. do 08.07.2015. godine, na liječenju u bolnici u Meljinama, pa kod činjenice</span><span class="span1"> da nije bilo primopredajnog popisa niti razduženja prije i poslije bolovanja, kao i da je v</span><span class="span1">ještačenjem putem vještaka ekonomske struke sud utvrdio da </span><span class="span1">popis zaliha robe na benzinskoj pumpi nije izvršen na dan suspendovanja okrivljenog /dana 20.08.2015. godine/, koji je bio odgovorni računopolagač, već je pumpa nastavila sa radom u odsustvu okrivljenog sve do 01.09.2015. godine, kada je izvršen popis zaliha robe i konstatovan manjak TNG-a u količini od 14.784,20 l, ukazuje na mogućnost da je manjak gasa mogao nastati u periodu dok je okrivljeni bio odsutan. Dakle, kako je pronađeni manjak TNG gasa u količini od 14.784,20 litara, ukupne vrijednosti 9.905,41 €, jedini dokaz koji upućuje na okrivljenog kao izvršioca krivičnog djela, a ne isključuje mogućnost da je isti mogao nastati za vrijeme liječenja okrivljenog u Meljinama u periodu od 15.06.2015. do 08.07.2015. godine, ili nakon suspenzije okrivljenog 20.08.2015. godine do dana vršenja popisa 01.09.2015. godine, to je sud donio oslobađajuću odluku, jer nije dokazano da je okrivljeni izvršio krivično djelo za koje je optužen. U konkretnom slučaju sve je ostalo na nivou sumnje, a na sumnjama i pretpostavkama ne može se zasnivati sudska odluka. K</span><span class="span1">od činjenice da su oštećene dvije </span><span class="span1">olovne plombe sa žigovima  br. 00380 i 00379 na TNG aparatu koje predstavljaju jedini dokaz koji upućuje da je okrivljeni izvršio krivično djelo </span><span class="span1">skidanje i povreda službenog pečata i znaka iz čl. 381 st.1 KZCG, a ne isključuje mogućnost da je isto nastalo dok se okrivljeni nalazio na liječenju u Meljinama</span><span class="span1"> u periodu od 15.06.2015. do 08.07.2015. godine</span><span class="span1">, a što je potvrđeno iskazima saslušanih svjedoka Laban Ljiljane, Lutovac Saše i Marijanović Radoja, kao i da su mogle biti oštećene nakon 20.08.2015. godine, kada je okrivljeni suspendovan, a trasološkim vještačenjem je ukazano da se </span><span class="span1">ne može utvrditi kada su i u kom vremenskom periodu oštećenja na metalnim /olovnim/ plombama nastala,</span><span class="span1"> to je sud donio oslobađajuću presudu po čl. 373 st. 2 ZKP-a, ne zbog toga što je utvrđeno da je okrivljeni nevin (da nije učinio djela za koja je optužen), već zbog toga što nije utvrđeno da je kriv (što nije dokazano da je učinio djelo za koje je optužen). </span><span class="span1">Takođe, u konkretnom slučaju kod okrivljenog nedostaje i motiv za izvršenje krivičnog djela /psihološka pobuda iz koje se čini krivično djelo, odnosno ono čime je učinilac rukovođen da izvrši krivično djelo/</span><span class="span1"> skidanje i povreda službenog pečata i znaka iz čl. 381 st. 1 KZCG</span><span class="span1">, koje je predmet optužbe, jer se skidanjem olovnih plombi nije mogla postići nikakva protivpravna imovinska korist, a kako je to prethodno utvrđeno.</span><span class="span1"> </span><span class="span1">Dakle, kako iz izvedenih dokaza tokom postupka sud nije na nesumnjiv način utvrdio da je okrivljeni Marijanović Željko izvršio krivična djela stavljena mu na teret, to je istoga oslobodio, jer nije dokazano da je izvršio krivična djela za koje je optužen, odnosno u pogledu ovih djela ostala je samo sumnja, a svaka sumnja u nedostatku dokaza ide u korist okrivljenog. </span><span class="span1">Naime, kako nema neposrednih dokaza da je okrivljeni izvršio krivično djelo stavljeno mu na teret, već se činjenično stanje utvrđuje na osnovu posrednih dokaza, a osnov za osuđujuću presudu može predstavljati samo takav niz činjenica utvrđenih na osnovu posrednih dokaza, koje su nesumnjivo utvrđene i međusobno čvrsto i logički povezane, tako da predstavljaju zatvoren krug i sa punom sigurnošću upućuju na jedini mogući zaključak da je okrivljeni izvršio krivićna djela koja su predmet optužbe i da se izvedenim dokazima isključuje svaka druga mogućnost. Pri tome, sud se držao pravila "in dubio pro reo" - u sumnji u korist okrivljenog, što znači da ako činjenice koje idu na štetu okrivljenog ostanu sumnjive ili uopšte neutvrđene potpuno, sud mora uzeti da činjenice ne stoje, dok u slučaju kada činjenice koje idu u korist okrivljenog ostanu sumnjive ili nijesu potpuno dokazane, sud mora uzeti da one stoje. Drugačije rečeno, činjenice koje idu na štetu okrivljenog moraju biti potpuno dokazane, a činjenice koje idu u korist okrivljenog uzimaju se za dokazane i onda kada u pogledu njihove dokazanosti postoji sumnja.</span>
</p>
<p>&nbsp;</p>
<p>
<span class="span1">Ovakav zaključak izvodi se na osnovu odredbi čl.3 st.3 ZKP-a CG, koji je u saglasnosti sa odredbama čl. 6 st.2 EKLjP, a koje predstavljaju prezumpciju nevinosti.</span>
</p>
<p>&nbsp;</p>
<p>
<span class="span1">Shodno čl.230 ZKP-a, odlučeno je da troškovi krivičnog postupka padaju na teret budžetskih sredstava. </span>
</p>
<p>&nbsp;</p>
<p>
<span class="span1"></span><span class="span1">Oštećeni DOO "Albino" Podgorica, radi ostvarivanja imovinsko-pravnog zajtjeva, upućuje se na parnični postupak.</span>
</p>
<p>&nbsp;</p>
<p>
<span class="span1"></span><span class="span1">Sa iznijetih razloga shodno čl. 374 ZKP-a CG, odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U BERANAMA</span>
</p>
<p style="text-align:center;">
<span class="span1">Dana, 16.02.2017. godine</span>
</p>
<p>&nbsp;</p>
<p style="text-align:center;">
<span class="span1">Zapisničar,                                                                                     S U D I J A</span>
</p>
<p>
<span class="span1">Milica Milanović                                                                             Aleksandar Ćulafić</span>
</p>
<p>&nbsp;</p>
<p>
<span class="span1"> </span>
</p>
<p>
<span class="span1">PRAVNA POUKA:</span>
</p>
<p>
<span class="span1">Protiv ove presude nezadovoljna stranka</span>
</p>
<p>
<span class="span1">ima pravo žalbe, u roku od 8 dana od dana</span>
</p>
<p>
<span class="span1">prijema iste presude, preko ovog suda za </span>
</p>
<p>
<span class="span1">Viši sud u Bijelom Polju.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
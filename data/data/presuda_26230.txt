<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.p1{text-align:end;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
.p3{text-align:justify;hyphenate:auto;font-family:Times New Roman;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
</style>
<meta content="dragoje.jovic" name="author">
</head>
<body class="b1 b2">
<p class="p1">
<span class="s1">K.br.46/13</span>
</p>
<p class="p2">
<!--Image link to '0.jpg' can be here-->
</p>
<p class="p3"></p>
<p class="p3"></p>
<p class="p2">
<span class="s1">U IME CRNE GORE</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span class="s1">Viši sud u Podgorici, </span><span>sudija Dragoje Jović, kao pojedinac, uz učešće namještenika suda, Mile Cupara, kao zapisničara, u predmetu optuženog </span><span class="s1">V.K.,</span><span> zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika, nakon održanog glavnog i javnog pretresa, dana 05.06.2013. godine, kome su prisustvovali zastupnik optužbe Sanja Jovićević, zamjenik Višeg državnog tužioca u Podgorici, optuženi i njegov branilac, A.B., advokat iz Podgorice, donio je i dana 06.06.2013. godine javno objavio</span>
</p>
<p class="p3"></p>
<p class="p3"></p>
<p class="p2">
<span class="s1">P R E S U D U</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span class="s1">Optuženi K.V., </span><span>zv. "B", JMB ..., od oca G. i majke Z., rođene I., rođen ..... godine u P., sa prebivalištem u P., Ulica O. A. br.., državljanin C.G., zaposlen, neoženjen, pismen, završio osnovnu školu, lošeg imovnog stanja, osuđivan presudom Višeg suda u Podgorici K. br. 76/12 od 26.10.2012. godine, koja je preinačena presudom Apelacionog suda Crne Gore Kž. br. 93/2013 od 25.03.2013. godine na kaznu zatvora u trajanju od jedne godine, zbog krivičnog djela neovlašćena proizvodnja, držanje i stavljanje u promet opojnih droga iz člana 300 stav 1 Krivičnog zakonika  </span>
</p>
<p class="p3"></p>
<p class="p3"></p>
<p class="p3"></p>
<p class="p2">
<span class="s1">K R I V  J E</span>
</p>
<p class="p3"></p>
<p class="p3">
<span class="s1">Zato što je:</span>
</p>
<p class="p3"></p>
<p class="p3"></p>
<p class="p3">
<span>Dana 04.03.2013. godine, u P., neovlašćeno prodao i držao radi dalje prodaje opojnu drogu marihuanu - supstancu proglašenu za opojnu drogu Pravilnikom o utvrdjivanju spiska droga, psihotropnih supstanci i bilja koje se može koristiti za proizvodnju droga ("Službeni list Crne Gore" br. 56/12 od 09.11.2012. godine), iako je bio svjestan da postupa neovlašćeno i protivpravno, pa je to i htio, na način što je S.F., naznačenog dana, prodao jedan zamotuljak opojne droge marihuane, neto mase 2,59 grama, za iznos od 10,00 €, koji je F. odbacio od sebe prilikom nailaska službenika policije, dok je, takođe dana 04.03.2013. godine, neovlašćeno radi dalje prodaje držao, sakriven u jakni, jedan zamotuljak opojne droge marihuane upakovan u aluminijsku foliju, neto mase 2,58 grama, koju je predao službenicima policije dolaskom u stanicu, a koja opojna droga je od strane optuženog bila namijenjena daljoj neovlašćenoj prodaji, a kod istog je pronađen i oduzet novac u iznosu od 10,00 €, koji potiče od izvršenja krivičnog djela,</span>
</p>
<p class="p3"></p>
<p class="p3">
<span>čime je izvršio krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika,</span>
</p>
<p class="p3"></p>
<p class="p3">
<span>pa mu sud primjenom citiranog zakonskog propisa i  odredbi čl.36, 42, 45, 46 i 48 st.1 i 50 st.1 Krivičnog zakonika, </span>
</p>
<p class="p3"></p>
<p class="p3">
<span>- za krivično djelo neovlašćena proizvodnja, držanje i stavljanje u promet opojnih droga iz čl.300 st.1 Krivičnog zakonika utvrđuje kaznu zatvora u trajanju od 1 (jedne) godine i 1 (jednog) mjeseca,</span>
</p>
<p class="p3"></p>
<p class="p3">
<span>- a, uzima kao utvrđenu ranije izrečenu kaznu zatvora u trajanju od 1 (jedne) godine presudom Apelacionog suda Crne Gore Kž. br. 93/13, od 25.03.2013. godine,  zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika, kojom je preinačena presuda Višeg suda u Podgorici, K. br. 76/12 od 26.10.2012. godine, </span>
</p>
<p class="p3"></p>
<p class="p3">
<span>te se uz dalju primjenu odredbi iz  čl.48 st.2 tačka 2 i 51 Krivičnog zakonika, kao i čl.374 Zakonika o krivičnom postupku,</span>
</p>
<p class="p3"></p>
<p class="p3"></p>
<p class="p3"></p>
<p class="p2">
<span class="s1">O S U Đ U J E</span>
</p>
<p class="p3"></p>
<p class="p3"></p>
<p class="p3">
<span>na jedinstvenu kaznu zatvora u trajanju od 2 (dvije) godine, u koju mu se uračunava vrijeme provedeno u pritvoru, od 03.04. do 03.06.2012. godine i od 04.03.2013. godine, pa nadalje.</span>
</p>
<p class="p3"></p>
<p class="p3">
<span>Na osnovu čl. 300 st. 7 i 75 Krivičnog zakonika izriče se </span><span class="s1">mjera bezbjednosti oduzimanja predmeta</span><span> kojom se od optuženog trajno oduzima 2,58 g marihuane upakovane u aluminijsku foliju, a od svjedoka S.F: zamotuljak sa 2,59 g marihuane upakovane u aluminijsku foliju, koja droga se po pravosnažnosti presude ima uništiti.</span>
</p>
<p class="p3"></p>
<p class="p3">
<span>Na osnovu čl.113 st.1 Krivičnog zakonika, od optuženog se oduzima 10,00 €, kao imovinska korist pribavljena izvršenim krivičnim djelom.</span>
</p>
<p class="p3"></p>
<p class="p3">
<span>Na osnovu čl.229 u vezi čl. 226 Zakonika o krivičnom postupku, obavezuje se optuženi da, na ime troškova krivičnog postupka - sudskog paušala, uplati u korist budžeta Crne Gore, iznos od 150,00 €, u roku od 15 dana po pravosnažnosti presude.</span>
</p>
<p class="p3"></p>
<p class="p3"></p>
<p class="p2">
<span class="s1">O b r a z l o ž e nj e</span>
</p>
<p class="p3"></p>
<p class="p3"></p>
<p class="p3">
<span>Optužnicom Višeg državnog tužilaštva u Podgorici, Kt. br. 25/13, od 27.03.2013. godine, optuženom je stavljeno na teret izvršenje krivičnog djela činjenično opisanog i pravno označenog u izreci presude.</span>
</p>
<p class="p3"></p>
<p class="p3">
<span>Sud je u dokaznom postupku pročitao iskaz iz istrage svjedoka S.F., službenu zabilješku Uprave policije - PJ P. Ku.br.156/2013 od 05.03.2013. godine, četiri potvrde o privremeno oduzetim predmetima Uprave policije - PJ P. Ku. br. 156/2013 od 04.03.2013. godine,  izvještaj o hemijskom vještačenju Forenzičkog centra D. br.754/13 sa fotodokumentacijom, izvod iz kaznene evidencije Uprave policije - PJ P. br.29-245/13-5146/2-893, od 20.03.2013. godine i izvršio uvid u fotodokumentaciju Uprave policije PJ P. br. 12-28-244-214/433 od 05.03.2013. godine i u spise K. br. 76/2012 Višeg suda u Podgorici.</span>
</p>
<p class="p3"></p>
<p class="p3">
<span class="s1">Optuženi V.K. </span><span>je u odbrani naveo da ga je, dana 04.03.2010.godine, S.F. zvao telefonom i tražio da mu donese jedan zamotuljak marihuane. Dogovorili su se i oko 20,40 časova našli kod m. "M.", u Ulici B.J., gdje mu je optuženi dao marihuanu zapakovanu u aluminijsku foliju i tada su se sporazumili da mu je plati za dva-tri dana. F. poznaje odavno, iz komšiluka, i istom je posljednjih pet-šest mjeseci nekoliko puta prodao marihuanu na opisani način, odnosno po jedan zamotuljak, pri čemu su se dogovarali da mu to kasnije plati 10 € i nikada mu iz tog posla nije ostao dužan. Ne zna njegov broj telefona, niti ga je imao memorisanog u svom telefonu, marke "S.", koji mu je policija oduzela, jer je uvijek F. njega pozivao kad bi htio da kupi marihuanu. Obično su se nalazili kod pomenute m. i tu vršili razmjenu droge za novac. Tada je naišla policija, zaustavila i pretresla F., pa su potom odvedeni u policijsku stanicu gdje im je predao jedan zamotuljak sa marihuanom, koji je držao u jakni, i koji je htio da iskoristi za sebe, jer je povremeno konzumirao tu vrstu opojne droge, tako što je svaki drugi-treći dan ispušio po jedan džoint i nabavljao je od novca koji je zaradjivao u jednoj s. radnji, u kojoj 15 godina radi za dnevnicu od 10-15 eura. Na glavnom pretresu, u odnosu na  ranije iznijetu odbranu je priznao, da je jedan zamotuljak, koji je predao u policiji i za koji je na saslušanju kod državnog tužioca rekao, da ga je namijenio za ličnu upotrebu, takođe htio da proda, jer se nalazio u veoma teškoj materijalnoj situaciji i lošeg je imovnog stanja.</span>
</p>
<p class="p3"></p>
<p class="p3">
<span class="s1">Svjedok S.F. </span><span>je naveo da se 04.03.2013.godine, oko 20 časova, sreo sa V.K. u Ulici B.J. u P., u blizini m. "M.", radi kupovine opojne droge. U trenutku primopredaje, naišla je patrola policije i zatekla ih kada je već uzeo drogu od V. i dao 10 €, pa  je odbacio od sebe, i ista je nađena ispod policijskog vozila. Prethodno se, iste večeri, oko 19,30 časova, telefonom dogovorio sa V. da se nađu na opisanom mjestu i da mu donese jedan zamotuljak marihuane, a on njemu novac od 10 €. Na isti način, u istoj količini i iznosu, kupio je marihuanu od V. i prije četiri-pet mjeseci. Marihuanu je kupovao za svoje potrebe, jer povremeno uživa ovu opojnu drogu. V. poznaje četiri-pet godina, jer žive u istom kvartu i nikad se nije dešavalo da mu duguje novac za marihuanu, zato što je uvijek plaćao  prilikom predaje droge.  </span>
</p>
<p class="p3"></p>
<p class="p3">
<span class="s1">U službenoj zabilješci Uprave policije - PJ P. Ku. br. 156/2013 od 05.03.2013. </span><span>godine je navedeno da su ovlašćeni policijski službenici, dana 04.03.2013.godine, oko 20,40 časova, u Ulici B.J., ispred m. "M.", primijetili V.K. da daje jedan zamotuljak od aluminijske folije sa marihuanom S.F., a ovaj njemu novac, te su obojicu pozvali da dođu do službenog vozila, radi legitimisanja, kada je F., onaj zamotljak izvadio iz džepa i bacio ispod vozila. Pregledom garderobe V.K., obavljenim u službenim prostorijama, pronađen je još jedan zamotuljak sa pomenutom vrstom opojne droge. </span>
</p>
<p class="p3"></p>
<p class="p3">
<span class="s1">Iz četiri potvrde o privremeno oduzetim predmetima</span><span> proizilazi da je od S. F. tom prilikom privremeno oduzet jedan zamotuljak od aluminijske folije sa tamnozelenom biljnom materijom, a od V. K. jedan zamotuljak od aluminijske folije sa tamnozelenom biljnom materijom, novac u iznosu od 50 €, u apoenima 4x10 i 2x5 € i mobilni telefon "S. ..." sa SIM karticom.  </span>
</p>
<p class="p3"></p>
<p class="p3">
<span class="s1">Iz izvještaja o hemijskom vještačenju Forenzičkog centra D. br.754/13 </span><span>proizilazi  da su pomenutoj ustanovi na vještačenje dostavljeni jedan ručno pravljeni zamotuljak od aluminijske folije, sa sadržajem sasušene biljne materije tamnozelene boje, karakterističnog opojnog mirisa, neto mase 2,58 g i jedan ručno pravljeni zamotuljak od aluminijske folije, sa sadržajem sasušene biljne materije tamnozelene boje, karakterističnog opojnog mirisa, neto mase 2,59 g. Mikroskopskom i hemijskom analizom dostavljenog materijala konstatovano je prisustvo smole i bodlji u obliku "medveđih" kandži, a na osnovu karakteristične morfološke građe da isti potiče od biljke čiji je botaničli naziv Cannabis sativa (poznatija kao konoplja, marihuana), te da sadrži tetrahidrokanabinol (THC) u koncetraciji iznad 0,2%. Konoplja i THC su supstance koje djeluju na centralni nervni sistem, izazivaju stanje zavisnosti i nalaze se u Pravilniku o utvrđivanju spiska droga, psihotropnih supstanci i bilja koje se može koristiti za proizvodnju droga (Službeni list Crne Gore br.56/12). Vještačeni uzorci su slikovito prikazani u fotodokumentaciji, koja je sastavni dio izvještaja. </span>
</p>
<p class="p3"></p>
<p class="p3">
<span class="s1">U fotodokumentaciji Uprave policije PJ P. br.12-28-244-214/433 od 05.03.2013.godine </span><span>prikazan je bliži izgled zamotuljaka u aluminijskoj foliji, koji su označeni brojevima 1 i 2, kao i njihov izgled nakon otvaranja.</span>
</p>
<p class="p3">
<span class="s1"> </span>
</p>
<p class="p3">
<span class="s1">Iz izvoda iz kaznene evidencije Uprave policije – PJ P., od 20.03.2013.godine, </span><span>proizilazi da V.K. nije evidentiran u kaznenoj evidenciji ove područne jedinice, ali je sud uvidom u spise predmeta K.br.76/2012, Višeg suda u Podgorici utvrdio njegovu osudjivanost presudom K.br.76/12 od 26.10.2012.godine, na kaznu zatvora u trajanju od dvije godine, zbog krivičnog djela neovlašćena proizvodnja držanje i stavljanje u promet opojnih droga iz čl.300 st.1 Krivičnog zakonika, koja je presudom Apelacionog suda Crne Gore, Kž.br.93/2013 od 25.03.2013. godine, preinačena u kaznu zatvora u trajanju od jedne godine, u koju mu je uračunato vrijeme provedeno u pritvoru od 03.04.2012. godine do 03.06.2012. godine.</span>
</p>
<p class="p3"></p>
<p class="p3">
<span>Dakle, iz pojedinačno analizirane odbrane optuženog V. K. proizilazi da ga je, dana 04.03.2010. godine, svjedok S.F. pozvao telefonom i tražio da mu donese jedan zamotuljak marihuane, pa su se, po dogovoru, našli kod m. "M.", u Ulici B.J., oko 20,40 časova, kada je F. dao marihuanu zapakovanu u aluminijsku foliju,  i potom sporazumili, da mu plati za dva-tri dana, kao i da su nakon toga  naišli policijski službenici, koji su ih odveli u službene prostorije, gdje im je predao  jedan zamotuljak marihuane koji je namjeravao da proda i 50€, zaradjenih na kladjenju. </span>
</p>
<p class="p3"></p>
<p class="p3">
<span>Iz tako iznijete odbrane se izvodi nesumnjiv činjenični zaključak da je optuženi u vrijeme i mjestu bliže označenom u izreci presude, neovlašćeno prodao S. F. opojnu drogu marihuanu u količini od 2,59 grama za iznos od 10€, kao i da je ručno pravljeni zamotuljak iste vrste opojne droge, u količini od 2,58 grama koji mu je oduzet u policijskoj stanici držao radi dalje prodaje, zbog nezavidne materijalne situacije i lošeg imovnog stanja.</span>
</p>
<p class="p3"></p>
<p class="p3">
<span>Svjedok F. S. je potvrdio priznanje optuženog naglašavajući da je tog dana po prethodno postignutom dogovoru došao oko 20,00 časova u ulicu B.J. u P. u blizini m. "M.", gdje je preuzeo ručno pravljeni zamotuljak marihuane, koji je platio 10€.</span>
</p>
<p class="p3"></p>
<p class="p3">
<span>Kada se dio odbrane optuženog i iskaza svjedoka F. dovede u medjusobnu vezu sa potvrdama o privremeno oduzetim stvarima koje su izdate na njihova imena, te izvještajem o hemijskom vještačenju Forenzičkog centra D. onda se izvodi nesumnjiv činjenični zaključak, da zamotuljak sa sadržajem tamno zelene biljne materije u količini od 2,59 grama koji je bio predmet prodaje predstavlja opojnu drogu marihuanu, kao i onaj u količini od 2,58 grama koji je optuženom oduzet u policijskoj stanici i za koji je priznao, da ga je zbog loše materijalne situacije, namjeravao prodati drugim licima.</span>
</p>
<p class="p3"></p>
<p class="p3">
<span>Sud je prihvatio iskaz svjedoka F. S. kao vjerodostojan i izveo zaključak o dokazanosti činjenica koje se tiču vremena, mjesta i radnje izvršenja, jer je u medjusobnoj saglasnosti u tom pogledu sa odbranom optuženog i naprijed navedenim dokazima, kao i službenom zabilješkom koja je tim povodom sačinjena od strane ovlašćenih policijskih službenika. Doduše, iz odbrane optuženog proizilazi da mu tom prilikom svjedok nije platio predmetnu drogu, ali ta njegova tvrdnja nema posebnog pravnog značaja, jer se alternativna radnja izvršenja prodaje opojne droge smatra dovršenom onog trenutka, kada je postignut dogovor o njenoj prodaji koji je u ovom slučaju i realizovan predajom navedenog zamotuljka na pomenutoj lokaciji. Očigledno je optuženi želio da sačuva taj novac, ali mu je isti na osnovu člana 113 stav 1 KZ oduzet kao protivpravna imovinska korist koju je pribavio izvršenim krivičnim djelom. Medjutim, ostatak oduzetog novca u apoenskoj strukturi od 40€, bliže označenoj u potvrdi koja glasi na njegovo ime, po tom osnovu mu nije mogao biti oduzet, jer nema dokaza da i taj iznos potiče od prodaje opojne droge ili izvršenja krivičnog djela, kako je tvrdio tužilac, pa je u tom dijelu preciziran činjenični opis izreke presude i prilagodjen rezultatima izvedenih dokaza. U tom smislu je moguće da se radilo i o novcu-dnevnicama koje je zaradjivao u s. radnji u kojoj radi 15 godina ili o prihodu od igara na sreću, kako je optuženi tvrdio u svojoj odbrani.</span>
</p>
<p class="p3"></p>
<p class="p3">
<span>Takodje je priznanje optuženog u pogledu namjere za prodajom opojne droge marihuane u količini od 2,58 grama potkrijepljeno navodima o njegovoj lošoj materijalnoj situaciji i činjenicom da je ranije, kao i prilikom ovog dogadjaja, već prodavao istu vrstu opojne droge svjedoku F., čijem iskazu nije prigovorio, niti je imao bilo kakvih dodatnih pojašnjenja, pa ni u onom dijelu u kojem je tvrdio da je od njega na ime isporučene marihuane primio 10€. </span>
</p>
<p class="p3"></p>
<p class="p3">
<span>Prema tome, optuženi je bio svjestan da je neovlašćeno prodao svjedoku F. S. 2,59 gama opojne droge marihuane i da je istu vrstu u količini od 2,58 grama  držao radi prodaje, te je očigledno to i htio, čim se upustio u tu protivpravnu djelatnost, iako je znao da to čini neovlašćeno, zato što je opštepoznata činjenica da je fizičkim licima zabranjen promet opojnih droga  što je bliže regulisano i Zakonom o sprečavanju zloupotrebe opojnih droga ("Službeni list Crne Gore" br.28/11). On je to stanje svijesti i volje ispoljio i u odnosu na posledicu  koja se ogleda u apstraktnoj opasnosti za zdravlje ljudi i ista se ne mora dokazivati, zato što se smatra da je nastupila samim činom prodaje i držanjem opojne droge radi prodaje (ne)određenom broju lica, pa se u takvom njegovom cjelokupnom ponašanju stiču sva zakonska obilježja krivičnog djela neovlašćena proizvodnja, držanje i stavljanje u promet opojnih droga iz čl.300 st.1 Krivičnog zakonika.</span>
</p>
<p class="p3"></p>
<p class="p3">
<span>Pri odmjeravanju kazne u smislu člana 42 KZ sud je vodio računa o svim okolnostima koje utiču da ona bude veća ili manja, pa je kao olakšavajuće cijenio njegovo priznanje izvršenja djela, kao i da se radi o alternativnim radnjama manje težine, jer je u ovom slučaju u pitanju opojna droga, koja ni po svojoj količini nije od velike opasnosti po ljudsko zdravlje, što proizilazi iz člana 3 Zakona o sprečavanju zloupotrebe opojnih droga. </span>
</p>
<p class="p3"></p>
<p class="p3">
<span>Od otežavajućih okolnosti sud je uzeo u obzir njegovu raniju osudjivanost, koja je utvrdjena uvidom u spise predmeta ovog suda K.br. 76/12, iz kojih proizilazi da je 26.12.2012. godine osudjen na kaznu zatvora u trajanju od dvije godine zbog krivičnog djela neovlašćena proizvodnja, držanje i stavljanje u promet opojnih droga iz člana 300 stav 1 Krivičnog zakonika, koja je presudom Apelacionog suda Crne Gore Kž. br. 93/2013 od 25.03.2013. godine preinačena u kaznu zatvora u trajanju od jedne godine, u koju mu je uračunato vrijeme provedeno u pritvoru od 03.04.2012.godine do 03.06.2012. godine.</span>
</p>
<p class="p3"></p>
<p class="p3">
<span>Imajući u vidu brojnost i kvalitet olakšavajućih okolnosti sud je iste stepenovao kao osobito olakšavajuće, te mu je za predmetno krivično djelo ublažio kaznu ispod granice koja je zakonom propisana (dvije godine) i izrekao u visini od jedne godine i jednog mjeseca koja odgovara granici ublažavanja za to djelo (član 45 i 46 KZ). Kako je optuženom sudjeno za predmetno krivično djelo, koje je učinio prije nego što je započeo izdržavanje kazne zatvora po presudi ovog suda K.br. 76/12 od 26.12.2012. godine, koja je preinačena pomenutom presudom Apelacionog suda Crne Gore na kaznu zatvora u trajanju od jedne godine, sud mu je tu kaznu uzeo kao utvrdjenu, te je uz odmjerenu i utvrdjenu kaznu od jedne godine i jednog mjeseca primjenom pravila koja važe za odmjeravanje kazne za krivična djela učinjena u sticaju (član 48) izrekao jedinstvenu kaznu zatvora u trajanju od dvije godine. Sud cijeni da će se tako odmjerenom kaznom u okviru opšte svrhe krivičnih sankcija (član 4 KZ) ostvariti i svrha kažnjavanja čiji je cilj sprečavanje učinioca da čini krivična djela i uticanje na njega da ubuduće ne čini krivična djela, uticanje na druge da ne čine krivična djela, kao i da se tom, kaznom izražava istovremeno i društvena osuda za učinjeno krivično djelo i obaveza poštovanja zakona, odnosno jača moral i utiče na razvijanje društvene odgovornosti (član 32 KZ).</span>
</p>
<p class="p3"></p>
<p class="p3">
<span>Sud je optuženom na osnovu člana 51 KZ u izrečenu jedinstvenu kaznu zatvora u trajanju od dvije godine uračunao vrijeme provedeno u pritvoru od 03.04. do 03.06.2012. godine, u vezi sa krivičnim djelom za koje mu je presudom Apelacionog suda Crne Gore Kž.br. 93/2013 od 25.03.2013. godine izrečena kazna zatvora u trajanju od jedne godine, kao i vrijeme provedeno u pritvoru od 04.03.2013. godine, u kome se još uvijek nalazi nakon izrečene jedinstvene kazne zatvora. </span>
</p>
<p class="p3"></p>
<p class="p3">
<span>Sud je osnovom čl. 300 st. 7 i čl. 75 Krivičnog zakonika, optuženom i svjedoku S. F. izrekao mjeru bezbjednosti oduzimanja predmetnih zamotuljaka opojne droge marihuane, u količini od 2,58 g, odnosno 2,59 g, upakovane u aluminijsku foliju, jer se radi o predmetu izvršenja krivičnog djela za koje je optuženi oglašen krivim, a ista se, po pravosnažnosti presude, ima uništiti.</span>
</p>
<p class="p3"></p>
<p class="p3">
<span>Kako je sud optuženog oglasio krivim, to ga je, na osnovu čl.229 u vezi čl.226 Zakonika o krivičnom postupku, obavezao na plaćanje troškova krivičnog postupka - paušala u iznosu od 150,00 €, koji je odmjeren obzirom na trajanje i složenost postupka, te imovno stanje optuženog, i to u roku od 15 dana po pravosnažnosti presude.  </span>
</p>
<p class="p3"></p>
<p class="p3">
<span>Sud je cijenio i ostale izvedene dokaze, ali je našao da su bez uticaja na donošenje drugačije odluke.</span>
</p>
<p class="p3"></p>
<p class="p3">
<span>Sa iznijetog odlučeno je kao u izreci ove presude.</span>
</p>
<p class="p3"></p>
<p class="p3"></p>
<p class="p2">
<span class="s1">VIŠI SUD U PODGORICI                                                                                                              Dana 06.06.2013.godine</span>
</p>
<p class="p3"></p>
<p class="p3"></p>
<p class="p3">
<span class="s1">ZAPISNIČAR                                                                                       S U D I J A</span><span>          Mila Cupara		                                                                                     Dragoje Jović</span>
</p>
<p class="p3"></p>
<p class="p3"></p>
<p class="p3">
<span class="s1">PRAVNA POUKA:</span><span> Protiv ove presude može se izjaviti žalba Apelacionom sudu CG u roku od 15 dana od dana prijema prepisa, a preko ovog suda.</span>
</p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>


</body>
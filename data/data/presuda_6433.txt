<div style="text-align: right">
	<strong><em>K br. 10/690</em></strong><br>
	&nbsp;</div>
<div style="text-align: center">
	<strong><em>U&nbsp; IME&nbsp; NARODA</em></strong></div>
&nbsp;
<div style="text-align: justify">
	<strong><em>OSNOVNI SUD U PODGORICI</em></strong>, u vijeću sastavljenom od sudije Maje Zeković, kao predsjednika vijeća, sudija porotnika Božović Dragana i Vojislava Lubarde, kao članova vijeća, uz učešće Janković Andrijane kao zapisničara, u krivičnom predmetu protiv optuženog B.B. iz P., zbog krivičnog djela omogućavanje uživanja opojnih droga iz čl.301 st.1 Krivičnog zakonika, postupajući po optužnici ODT-a Podgorica Kt. br. 1897/09 od 22.06.2010.&nbsp; godine, nakon održanog glavnog i javnog pretresa dana19.11.2010. godine u prisustvu zastupnika optužbe Andrijane Nastić, zamjenika ODT-a u Podgorici i optuženog , nakon tajnog vijećanja i glasanja donio je, a dana 22.11.2010.godine javno objavio<br>
	&nbsp;</div>
&nbsp;
<div style="text-align: center">
	<strong><em>P R E S U D U</em></strong><br>
	&nbsp;</div>
&nbsp;
<div style="text-align: justify">
	<strong><em>OPTUŽENI:</em></strong><br>
	&nbsp;<br>
	<strong><em>B.B.</em></strong>, od oca Lj. i majke S. rodjene F., rodjen ...godine u M. ,nastanjen u M. na adresi ul..., oženjen, otac jednog mldb. djeteta ,završio srednju elektro školu,nezaposlen, izdaje lokal u M.,srednjeg imovnog stanja,osudjivan presudom Osnovnog suda Bijelo Polje K.br.581/95 od 20.04.1995.godine, kažnjen 2 (dva) mjeseca zatvora za krivično djelo kradja iz čl.144 st.1 KZ RCG, kaznu izdržavao od 26.02.1996.godine do 28.03.1996.godine.<br>
	&nbsp;</div>
&nbsp;
<div style="text-align: center">
	<strong><em>KRIV JE</em></strong><br>
	&nbsp;</div>
<div style="text-align: justify">
	<em>Zato što je:</em><br>
	&nbsp;<br>
	Dana 15.12.2009.godine u P. ,ul..., &nbsp;B.V. dao opojnu drogu -marihuanu, supstancu proglašenu za opojnu drogu rješenjem o utvrđivanju spiska opojnih droga ( Sl. List SRJ br.44/02), da je uživa, na način što je istom dao unaprijed pripremljen tzv.džoint, koji su zajedno konzumirali.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; - čime je izvršio krivično djelo omogućavanje uživanja opojnih droga iz čl.301 st.1 Krivičnog zakonika.<br>
	&nbsp;<br>
	Pa mu sud primjenom citiranih zakonskih odredbi i čl.2,4,5,13,15,42,52,53 i 54 Krivičnog zakonika i&nbsp; čl.199 i 364 ZKP-a CG izriče:</div>
<div style="text-align: center">
	&nbsp;</div>
<div style="text-align: center">
	<strong><em>USLOVNU OSUDU</em></strong></div>
<div style="text-align: justify">
	&nbsp;</div>
<div style="text-align: justify">
	Kojom mu prethodno utvrdjuje kaznu zatvora u trajanju od 6(šest)mjeseci i istovremeno odredjuje da se ista neće izvršiti ukoliko optuženi u roku od 2 (dvije) godine od dana pravosnažnosti presude ne učini novo krivično djelo.<br>
	Dužan je optuženi da na ime paušala uplati ovom sudu iznos od 40,00 €, u roku od 15 dana od dana pravnosnažnosti presude pod prijetnjom prinudnog izvršenja.<br>
	&nbsp;<br>
	Na osnovu čl.75 KZ-a CG u vezi čl.301 st.3 KZ-a CG, prema optuženom B.B.u sa prednjim generalijama <strong><em>izriče se:</em></strong><br>
	&nbsp;</div>
<div style="text-align: center">
	<strong><em>MJERA BEZBJEDNOSTI</em></strong></div>
&nbsp;
<div style="text-align: justify">
	Oduzimanje opojne droge - marihuane, i to jednog zamotuljka od celofana cigareta i jedno ručno pravljena cigareta tzv.džoint, kao predmeta izvršenja djela.</div>
<div style="text-align: center">
	&nbsp;</div>
<div style="text-align: center">
	&nbsp;<br>
	<strong><em>O b r a z l o ž e nj e</em></strong><br>
	&nbsp;</div>
&nbsp;
<div style="text-align: justify">
	Optužnicom ODT Podgorica Kt br. 1897/09&nbsp; od 22.06.2010.. godine, optuženom B.B.-u stavljeno je na teret izvršenje krivičnog djela omogućavanje uživanja opojnih droga iz čl.301 st.1 Krivičnog zakonika. Zastupnik optužbe je u svojoj završnoj riječi izjavila da u cjelosti ostaje pri podignutoj optužnici, jer je priznanjem optuženog kao i&nbsp; provedenim dokazima utvrđeno da je optuženi izvršio krivično djelo koje mu je stavljeno na teret, i predložio sudu da optuženog oglasi krivim i osudi po zakonu.<br>
	&nbsp;<br>
	Optuženi B.B. je u svojim odbranama datim tokom ovog postupka, kako na zapisnik o saslušanju osumnjičenog Ki.br.1667/2009 od 17.12.2009.godine, tako i&nbsp; u prethodnom postupku u bitnom izjavio da je uživalac opojne droge “marihuane” već nekih godinu dana, da su mu mjesečne potrebe za tom drogom tri do četiri&nbsp; puta u toku mjeseca, kao i da istu nabavlja od izvjesnog, lica romske nacionalnosti koje mu se predstavilo kao Š., za iznos od 1,5 do 5 eura za svaki džoint.<br>
	&nbsp;<br>
	Dana 15.09.2009.godine, ističe da je sreo izvjesno lice od koga kupuje marihuanu, negdje u centru grada, i da je nabavio jednu manju količinu marihuanu koja nije bila upakovana. U daljem navodi da je predmetnog dana oko 19,30 časova u ulici ... sreo svog druga V. B.,koji je došao svojim vozilom u pomenutu ulicu,da je sjeo u vozilo kod njega,izvadio iz džepa pripremljen džoint,pripalio ga upaljačem,inskonzumirao dva,tri puta i nakon toga,ne pitajući V. da li hoće,samo mu je dao tzv. džoint,jer je znao da on očekuje da ga podijele. U tom trenutku naišla je policija,izvršila kontrolu i priveli ih u PJ Podgorica. U daljem navodi da&nbsp; mu V. nikada nije davao novčanu nadoknadu za marihuanu,a da su zajedno konzumirali tri do četiri puta.Nadalje optuženi odaje da ostaje pri izjavama datim kao do sada pred policijom i u istražnom postupku,s tim što dodaje da je nakon mjesec dana od privodjenja ostao bez posla,i da se vratio u M. ,gdje i sada živi na adresi koju je dostavio sudu.<br>
	&nbsp;<br>
	U svojoj odbrani datoj na glavnom pretresu od 19.11.2010.godine optuženi je izjavio da priznaje da je B.V. dao na uživanje tzv. džoint,koji je prethodno pripremio.Dalje ističe da više ne konzumira marihuanu,ali da je u periodu kada se desio predmetni dogadjaj konzumirao s vremena na vrijeme.<br>
	&nbsp;<br>
	U završnoj riječi optuženi je zamolio sud da ima u vidu da se radi o samo jednom ''džointu''.<br>
	&nbsp;<br>
	Na glavnom pretresu u dokaznom postupku sud je sproveo sledeće dokaze: saslušanjem svjedoka B. V.,čitanjem službene zabilješke Uprave policije PJ Podgorica Ekspozitura za javni red i mir Ku.br.1667/09 od 17.12.2009.godine,čitanjem potvrde o privremeno oduzetim predmetima na ime okrivljenog od 17.12 2009.godine,čitanjem izvještaja forenzičkog centra o analizi br.21500-2784,čitanjem izvoda iz kaznene evidencije na ime optuženog od strane Uprave policije PJ B.P. ispostave M. br.02/245/10-5247/2 od 27.10.2010.godine.<br>
	&nbsp;<br>
	Svjedok V.B. je u svom svjedočkom iskazu&nbsp; datom pred istražnim sudijom dana 25.01.2009. godine&nbsp; istakao da se sjeća dogadjaja od 15.12.2010.godine i da je B.B. njegov bivši kolega sa posla i da su se tog dana dogovorili da uveče izadju u grad i popiju piće.Te večeri je došao svojim vozilom po B.B. u ulici...,gdje je parkirao vozilo na parkingu,kada je u jednom trenutku&nbsp; B.B. izvukao marihuanu-džoint iz džepa i ponudio mu na konzumiranje,na što je on i pristao, nakon čega se pojavila policija i privela ih.Na pitanje suda,svedok je odgovorio da je B.B. izvadio već pripremljen džoint,da ga pred njim nije pripremao,već da je istu imao spremnu, nakon čega ga je upitao,,hoćeš li ti, na što je on i pristao, da inače nije korisnik opojnih droga,kao i da se ne druži sa B.B.-om.<br>
	&nbsp;<br>
	Ponavljajući svoj svjedočki iskaz, na glavnom pretresu je drugačije istakao u dijelu što je sada naveo da kada je B. izvadio džoint iz džepa, on mu je sam zatražio, pa mu je okrivljeni dao, da bi ubrzo potom naišla policija.<br>
	&nbsp;<br>
	Upitan od strane suda da pojasni različitosti u ovom dijelu svjedočenja svjedok je odgovorio, &nbsp;da je tačno ono što je rekao na glavnom pretresu, a da razlike ne umije da objasni.<br>
	&nbsp;<br>
	Sud je prihvatio iskaz ovog svjedoka dat pred istražnim sudijom, budući da je isti pred istražnim sudijom ubrzo po ovom dogadjaju na detaljan, objektivan i istinit način se precizno izjasnio u pogledu svih odlučnih činjenica, iz kojih razloga je njegovo svjedočenje dato na glavnom pretresu u dijelu drugačijeg isticanja, cijenio kao protivrječno sa detaljnim tvrdnjama pred istražnim sudijom, i iz tog razloga ovaj dio iskaza sa glavnog pretresa nije prihvaćen, budući da je očigledno motivisan u cilju pružanja pomoći okrivljenom u ovom postupku. Osim toga i sam okrivljeni je u svojoj odbrani demantovao ovakav navod svjedoka dat na glavnom pretresu.<br>
	&nbsp;<br>
	Iz službene zabilješke Uprave policije PJ Podgorica Ku.br.1667/09 17.12.2010.godine proizilazi da su službenici policije dana 15.12.2009.godine oko 20h i 15 minuta kod optuženog B.B. pronašli jednu ručnu pravljenu cigaretu tzv.''džoint'', kao i jedan zamotuljak od celofana, gdje se nalazila marihuana.<br>
	&nbsp;<br>
	Iz potvrde o privremeno oduzetim predmetima Ku.br.1667/092009 od 15.12.2009.godine proizilazi da je od optuženog oduzet jedan zamotuljak od celofana cigareta u kome se nalazila tamno zelena materija biljnog porijekla za koju se pretpostavlja da je opojna droga ''marihuana'',jedna ručno pravljena cigareta tzv.''džoint''u kojoj se nalazi gore opisana biljna materija, kao i jedan nož na rasklapanje na kojem se na vrhu nalaze tragovi tamno zelene materije.<br>
	&nbsp;<br>
	Iz izvještaja forenzičkog centra o analizi br.21500-2784 proizilazi da je preliminarnim hemijskim testovima u dostavljenim uzorcima utvrdjeno prisustvo psihoaktivne komponente THC,kao&nbsp; je u dostavljenim uzorcima konstatovano da isti potiču od biljke čiji je botanički naziv Canabis sativa L. iz familije Canabaceae (poznatiji kao konoplja, marihuana), i da isti uzorci sadrže psihoaktivnu komponentute trahidrokanabinol (THC) u koncentraciji iznad 0,3%, te da se kanabis I THC nalaze na listi opojnih droga (službeni list SRJ, br. 46/96,37/2002).<br>
	&nbsp;<br>
	Ovakav nalaz i mišljenje vještaka sud je u cjelosti prihvatio kao objektivan, stručan i jasan.<br>
	&nbsp;<br>
	Na osnovu rezultata cjelokupnog postupka i ocjene svih provedenih dokaza kako u njihovoj međusobnoj povezanosti tako i svakog pojedinačno ovaj sud je na nesumnjiv način utvrdio da je optuženi izvršio krivično djelo omogućavanje uživanja opojnih droga iz čl.301 st.1 Krivičnog zakonika sa onim činjeničnim opisom iz kojeg su proizašla zakonska obilježja ovog krivičnog djela, a kako je to bliže opisano u izreci presude.<br>
	&nbsp;<br>
	Naime, prednje činjenično stanje utvrdjuje se, najprije uvjerljivom i realnom odbranom optuženog, koji je priznao da je predmetnog dana dao na uživanje unaprijed pripremljen ''džoint'' B.V.,koji su zajedno konzumirali,a što je i potvdjeno iskazom oštećenog B. V. datog pred istražim sudijom, zatim &nbsp;konstatacijama iz službene&nbsp; zabilješke Uprave policije Ku.br.1667/09 od 17.12.2009.godine, izvještaja Forenzičkog centra o analizi br.21500-7784,kao i potvrde o oduzetim predmetima od 17.11.2009.godine.<br>
	&nbsp;<br>
	Dakle, polazeći od ovakvog utvrdjenja nedvosmisleno proizilazi da je optuženi B.B. dana 15.12.2009.godine dao drugom na uživanje opojnu drogu&nbsp; na način što je prethodno od izvjesnog lica nabavio opojnu drogu marihuanu,supstancu proglašenu za opojnu drogu rješenjem o utvdjivanju &nbsp;spiska opojnih droga(Sl.list SRJ 44/02)i isti predao na uživanje B.V. ,tako što je u njegovom vozilu dao oštećenom na uživanje.<br>
	&nbsp;<br>
	Postupajući na naprijed opisani način, u radnjama optuženog ostvarena su sva bitna obilježja krivičnog djela omogućavanje uživanja opojnih droga iz čl.301 st.1 KZ-a.<br>
	&nbsp;<br>
	Naime iz sadržine zakonske odredbe čl.301 st.1&nbsp; Krivičnog zakonika proizilazi da se ovo krivično djelo vrši u navođenju drugog na uživanje opojne droge ili davanju opojne droge da je uživa on ili neko drugo lice ili stavljanju na raspolaganje prostorije radi uživanja opojne droge ili na neki drugi način omogućavanje drugom uživanja opojne droge,&nbsp; što sve primijenjeno na konkretnu situaciju sa sigurnošću upućuje samo na jedan zaključak i to da su u radnjama optuženog B.B. ostvareni svi subjektivni i objektivni elementi krivičnog djela omogućavanje uživanja opojnih droga iz čl.301 st.1 Krivičnog zakonika .<br>
	&nbsp;<br>
	Krivično djelo za koje je optuženi oglašen krivim je djelo sa blanketnom dispozicijom, pa je kod ovih krivičnih djela pored navođenja okolnosti koja čine bitna obilježja krivičnog djela, nužno navesti i materijalno pravni propis od kog zavisi postojanje krivičnog djela, što je u konkretnom slučaju rješenje o utvrđivanju spiska opojnih droga (Sl. list SRJ br. 44/02), prema kojem je supstanca marihuana proglašena za opojnu drogu i nalazi se na spisku opojnih droga.<br>
	&nbsp;<br>
	Optuženi je bio svjestan, da&nbsp; davanjem drugom opojne droge, može izvršiti krivično djelo, pa je na takvo djelo i pristao, postupajući sa eventualnim umišljajem.<br>
	&nbsp;<br>
	Odlučujući o krivičnoj sankciji sud je cijenio sve okolnosti predviđene članom 42 Krivičnog&nbsp; zakonika, od značaja za njen izbor i visinu, pa je od&nbsp; otežavajućih okolnosti&nbsp; sud cijenio raniju osudjivanost, presudom Osnovnog suda Bijelo Polje K.br.581 /95 od 30.04.1995. godine, zbog krivičnog djela&nbsp; kradja iz čl.144 st.1 KZ RCG na 2 (dva) mjeseca zatvorske kazne, dok mu je od olakšavajućih okolnosti sud cijenio priznanje krivičnog djela, u okviru porodičnih prilika, da je otac jednog mldb. djeteta, pa mu sud prethodno utvrdjuje kaznu zatvora od 6 (šest) mjeseci,nalazeći da na ovog optuženog nije potrebno primijeniti efektivnu kaznu zatvora, istovremeno odredjujući da se ista neće izvršiti ukoliko optuženi u roku od 2 (dvije) godine od pravosnažnosti presude ne učini novo krivično djelo, nalazeći da će se u konkretnom slučaju i uslovnom osudom kao mjerom upozorenja uz prijetnju kaznom zatvora, na uspješan način uticati na optuženog da ubuduće ne vrši niti ovo, niti druga krivična djela, čime će se u svemu ostvariti svrha izricanja uslovne osude propisana čl.52 KZ CG, u okviru opšte svrhe izricanja krivičnih sankcija propisane čl. 4 st.2 istog zakona.<br>
	&nbsp;<br>
	Na osnovu čl. 75 Krivičnog zakonika, a u vezi čl. 301 st. 1 Krivičnog zakonika sud je optuženom izrekao mjeru bezbjednosti - oduzimanje predmeta i to: opojne droge - marihuane,&nbsp; jedna ručno pravljena cigareta tzv.''džoint''i jedan zamotuljak od celofana cigareta, nalazeći da će se izrečenom mjerom bezbjednosti otkloniti stanja ili uslovi koji mogu biti od uticaja da učinilac ubuduće vrši krivična djela, a u okviru opšte svrhe krivičnih sankcija iz. čl. 4 st. 2 Krivičnog zakonika.<br>
	&nbsp;<br>
	Shodno čl.199 ZKP-a CG, sud je optuženog obavezao da na ime paušala uplati ovom sudu iznos od 40,00 €, odmjeren shodno dužini trajanja postupka, složenosti predmeta i imovinskim prilikama optuženog,u roku od 15 dana od dana pravnosnažnosti presude .<br>
	&nbsp;<br>
	Sa izloženog, na osnovu čl. 364 ZKP-a CG, odlučeno je kao u izreci presude.<br>
	&nbsp;<br>
	&nbsp;</div>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<strong><em>PREDSJEDNIK VIJEĆA - SUDIJA</em></strong><br>
<strong><em>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;Maja Zeković,s.r.</em></strong><br>
&nbsp;<br>
&nbsp;<br>
<strong><em>PRAVNA POUKA: </em></strong><br>
<strong><em>Protiv ove presude može se</em></strong><strong><em> izjaviti žalba u roku </em></strong><br>
<strong><em>od 15 dana od dana&nbsp; prijema&nbsp; pismenog otpravka, </em></strong><br>
<strong><em>Višem</em></strong><strong><em> sudu u Podgorici, a preko ovog suda.</em></strong><br>
&nbsp;<br>
<strong><em>ZTO- Janković Andrijana&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</em></strong><br>
&nbsp;<br>
&nbsp;<br>

<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:10pt}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span>
</p>
<p style="text-align:right">
<span>K.br.24/14</span>
</p>
<p style="text-align:center;">
<span>U IME CRNE GORE</span>
</p>
<p>
<span>VIŠI SUD U PODGORICI, kao prvostepeni krivični, po sudiji Vesni Moštrokol kao pojedincu, uz učešće Anke Raković, kao zapisničara, u krivičnom predmetu protiv M. A. iz B., koga po službenoj dužnosti brani M. B., advokat iz P., zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st.1 Krivičnog zakonika Crne Gore, po optužnici Višeg državnog tužilaštva u Podgorici (VDT) Kt.br.20/14 od 28.03.2014.godine, koju je na glavnom pretresu zastupala Tatjana Begović, zamjenik VDT-a u Podgorici, nakon održanog usmenog, glavnog i javnog pretresa, započetog i završenog dana 15.05.2014.godine, u prisustvu zastupnika optužbe, optuženog i njegovog branioca, donio je 19.05.2014.godine i istog dana javno objavio </span>
</p>
<p>&nbsp;</p>
<p style="text-align:center;">
<span>P R E S U D U</span>
</p>
<p>&nbsp;</p>
<p>
<span>Optuženi:</span>
</p>
<p>&nbsp;</p>
<p>
<span>M. A., JMBG …, zvani S., od oca S. i majke D., rodjene O., rodjen ... godine u S. – B. i H., sa prebivalištem u B., ul. P. b. br…, državljanin C. G., oženjen, otac dvoje maloljetne djece, završio Višu turističku školu, po zanimanju ekonomista turizma, vlasnik firme "R. s. t. a." u B., dobrog imovnog stanja, neosudjivan, u pritvoru od 14.02.2014. godine, od 13,00 časova</span>
</p>
<p>&nbsp;</p>
<p style="text-align:center;">
<span>K r i v  j e</span>
</p>
<p>&nbsp;</p>
<p>
<span>Zato što je:</span>
</p>
<p>&nbsp;</p>
<p>
<span>Dana 14.02.2014. godine, u B., svjestan svoga djela čije je izvršenje htio, neovlašćeno radi dalje prodaje držao opojnu drogu kokain, supstancu koja je Pravilnikom o utvrdjivanju spiska droga, psihotropnih supstanci i bilja koje se može koristiti za proizvodnju droga (Službeni list CG br.56/12 od 09.11.2012. godine), proglašena za opojnu drogu, na način što je nabavio ukupno 48,95 grama kokaina, koji je u svom stanu u ulici P. bataljona br. …, radi dalje prodaje držao podijeljen u 22 manja pakovanja ukupne neto mase 15,71 gram i jednom većem pakovanju neto mase 33,24 grama, a koja opojna droga je otkrivena prilikom pretresa stana optuženog od strane ovlašćenih službenika Uprave policije</span>
</p>
<p>&nbsp;</p>
<p>
<span>- čime je izvršio krivčno djelo neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore</span>
</p>
<p>&nbsp;</p>
<p>
<span>- pa ga sud primjenom citiranih zakonskih odredbi, te odredbi čl. 4, 5, 15, 32, 36, 42, 45, 46 i 51 Krivičnog zakonika Crne Gore, te odredbi čl. 226, 229 i 374 Zakonika o krivičnom postupku </span>
</p>
<p>&nbsp;</p>
<p style="text-align:center;">
<span>O S U Đ U J E</span>
</p>
<p>&nbsp;</p>
<p>
<span>Na kaznu zatvora u trajanju od 1 (jedne) godine, ukoju kaznu će mu se uračunati vrijeme provedeno u pritvoru od 14.02.2014. godine do 19.05.2014. godine.</span>
</p>
<p>&nbsp;</p>
<p>
<span>Na osnovu čl. 300 st. 7 u vezi čl. 75 Krivičnog zakonika Crne Gore izriče se</span>
</p>
<p>&nbsp;</p>
<p style="text-align:center;">
<span>MJERA BEZBJEDNOSTI</span>
</p>
<p style="text-align:center;">
<span>ODUZIMANJE PREDMETA</span>
</p>
<p>&nbsp;</p>
<p>&nbsp;</p>
<p>
<span>Od optuženog M. A. oduzima se 48,95 grama kokaina, koji se ima uništiti nakon pravosnažnosti presude.</span>
</p>
<p>&nbsp;</p>
<p>
<span>OBAVEZUJE SE optuženi da na ime troškova krivičnog postupka, Budžetu Crne Gore, uplati novčani iznos od 1.400,00 € (hiljadučetiristo eura), a na ime paušala iznos od 200 € (dvjesta eura), sve u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p style="text-align:center;">
<span>O b r a z a l o ž e nj e</span>
</p>
<p>&nbsp;</p>
<p>
<span>Optužnicom VDT-a u Podgorici Kt.br.20/14 od 28.03.2014. godine, optuženom M. A. stavljeno je na teret izvršnje krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore (KZ-a CG), pri kojoj optužnici je njen zastupnik ostao do kraja glavnog pretresa, navodeći da su cjelosti potvrđeni njeni činjenični i pravni navodi, predlažući sudu da optuženog oglasi krivim i osudu na kaznu zatvora predviđenu za predmetno krivično djelo.</span>
</p>
<p>
<span>Optuženi M. A. je u odbrani koju je iznio na zapisniku VDT-a u Podgorici Kt.br. 20/14 od 14.02.2014. godine, izjavio da je vlasnik turističke agencije "R. S. T." iz B., a firma se, između ostalog, bavi izdavanjem vozila. Kako od "od ljetos" nije imao posla, nabavio je kokain koji je trebao da proda jednoj osobi i na taj način zaradi nešto novca kako bi mogao izdržavati svoju porodicu, jer je firma loše poslovala, žena mu nije zaposlena, ima jedno dijete starosti oko tri godine, a očekuje i rođenje drugog djeteta. Kokain je namjeravao da proda samo jednom licu i od te prodaje bi imao određenu zaradu. Krivo mu je zbog svega što je uradio i sramota ga je, a posebno mu je teško jer je uspio da potpiše ugovor o reklami sa firmom "N." iz Nj., pa je trebao da ide u Nj. da realizuje ovaj ugovor. Nekada davno je kokain probao, ali ga nikada nije konzumirao. Povremeno konzumira marihuanu, više u zadnje vrijeme, a sve zbog teške ekonomske situacije, zbog koje je u stresu. Novac koji mu je oduzet je dobio od polise životnog osiguranja koju je imao zaključenu kod osiguravajućeg društva "G.", apodigao je 10.800,00€, i to 5.500,00 € na ime povrede noge, a 5.300,00 € po osnovu ugašene polise. Od podignutog novca je izdržavao porodicu, a među oduzetim novcem nalazilo se i 2.000,00 €, koje mu je dala majka kako bi mu pomogla u teškoj situaciji u kojoj se našao. Na kraju je naveo da je marihuanu koja je oduzeta od njega, samo on koristio i ista nije bila namijenjena prodaji.</span>
</p>
<p>
<span>Na glavnom pretresu optuženi je izjavio da "odustaje" od izjave koju je dao kod tužioca, osim u dijelu koji se odnosi na novac koji je oduzet od njega, objašnjavajući da je novac podigao od osiguravajućeg društva "G." u oktobru mjesecu 2013.godine, sa namjerom da ide na sajam turizma u Š. i B., kako bi oformio sajt turističke ponude na crnogorskom primorju, konkretno za B. i P., a pomenuti sajt je sam osmislio i za isti imao podršku turističkih radnika B. i turističkih agencija C. G.Razlog zbog čega je kod tužioca dao izjavu drugačiju od one na glavnom pretresu je bio što je mislio da neće ići u "pritvor", a sve u </span><span>cilu da mu ne propadne posao u Nj., koji je bio povezan i za rezervacije za prestojeću turističku sezonu. Objasnio je da je u avgustu mjesecu 2012. godine, osobi čije ime nije želio da kaže, pozajmio 3.000,00 €, a novac je trebao da se vrati do kraja sezone, što ovo lice nije učinilo, iako ga je nekoliko puta pitao za dug, a ovaj mu se zaklinjao u djecu da će ga vratiti do ljeta 2013.godine. Kokain je konzumirao prije zaključenja braka, i to godinu-dvije ranije, a vjenčao se 2010. godine, pa je u jednom razgovoru sa ovim NN licem to usput pomenuo, nakon čega je NN lice predložilo da mu na ime duga da kokain, što je on odbio, a isto mu je predložio i u oktobru 2013.godine i krajem januara 2014.godine. Kako je od pozajmice prošlo dosta vremena, a dug mu nije vraćen, na kraju je pristao da mu NN lice, na ime duga, donese kokain, a to je upravo bilo u januaru 2014.godine kada  mu je ovo NN lice kazalo da sa porodicom ide u inostranstvo i da će mu na ime duga donijeti 50gr.kokaina. Ovaj kokain je htio da konzumira krišom od porodice, s tim što je njegova supruga znala da konzumira marihuanu. Poslije desetak dana, sa pomenutim NN licem, se našao u ulici koja prolazi iznad njegovog stana, gdje mu je ovaj predao kokain. Prethodno ga je pitao da li je bitno kako će kokain biti zapakovan, a on mu je odgovorio da to nije bitno, već da kokain bude dobar i kvalitetan, da bude "tvrd", što je znak da je kokain dobar, a to mu je poznato iz perioda kada ga je konzumirao. Kokain je bio zamotan u dvije krpe, i u jednoj je bilo veće pakovanje, a u drugoj dvadesetak manjih, koje nije brojao, ali mu je NN lice reklo da ih toliko ima i zakleo mu se da tu ima kokaina u težini od 50gr, koji kokain je, nakon prijema, pomirisao i opipao mu tvrdoću, na koji način se uvjerio da je kokain dobar. Ovaj čovjek mu je rekao da će mu iz inostranstva poslati 1.000,00 €, jer je bio korektan prema njemu. Kokain je odnio u svoj stan, gdje živi sa suprugom i djetetom, a sakrio ga je na mjestima gdje je i pronađen s tim što je sam pokazao policiji gdje se kokain nalazio i saopštio im koliko kokaina tu ima. Naveo je da je kokain preuzeo sedam dana ranije u odnosu na dan kada su ga službenici policije zaustavili na ulici i u džepu pronašli 4.675,00€, koji novac je sam izvadio iz džepa i pokazao policiji, a zatim im ga predao, tako da novac nije pronađen u stanu, ali mu je službenik policije rekao da će sve to biti popisano u zapisniku o pretresanju. Novac je nosio sa sobom zato što mu je stan bio obijen dva puta, i mislio je da mu je tako sigurnije, a namjeravo je da ga iskoristi za put u Nj., a dio da ostavi supruzi dok se ne vrati. Prilikom pretresa stana bila su prisutna dva svjedoka, njega su pitali "za advokata", i tokom pretresa službenici policije su bili korektni. Dvadesetak paketića kokaina koji je dobio od onog čovjeka, smjestio je u konzervi bezalkoholnog pića "7Up"koju je donio kao suvenir iz A., gdje je inače držao marihuanu, koju je prethodno izvadio da bi smjestio kokain, a konzervu je ostavio u kuhinji na visećim elementima, dok je ono drugo veće pakovanje kokaina ostavio iza kofera koji se nalazio u ormaru u spavaćoj sobi, a sve sa razloga da supruga ne bi našla kokain, jer za isti nije znala. Prilikom pretresa je pokazao službenicima policije gdje je kokain i tu je i nađen. Pored navedenog, kao razloge izjave koje je dao kod tužioca, optuženi je naveo da se bojao da će događaj izaći u "novine", te da će supruga saznati da ponovo konzumira kokain, pa je ispričao tužiocu da je navodno htio da ga proda nekom čovjeku, što nije bila istina. Takođe je izmislio da mu firma stoji loše, a tačno je da ima turističku agenciju za koju nema razloga da loše posluje, jer ona svakako zimi ne radi, već se sprema za turističku sezonu. Tokom zime ne ostvaruje prihode, ali njegovi roditelji posjeduju apartmane koji se izdaju tokom ljeta, s tim što on sa suprugom i djetetom živi u roditeljskom stanu u centru, a roditelji u porodičnoj kući. Prihode od izdavanja apartmana ostvaruju njegovi roditelji, s tim da ukoliko mu novac zatreba oni mu ga "vazda daju". Tokom sezone stan izdaje, a za to vrijeme živi kod svojih roditelja. Nakon što je pročitana izjava optuženog data na zapisniku Kt.br.20/14 od 14.02.2014. godine, optuženi je naveo da je, kroz odbranu koju je dao na glavnom pretresu, već objasnio izjavu koju je dao kod tužioca, tako da je tačno ono što je izjavio na glavnom pretresu, a ne ono kod tužioca. Dodao je da je novac koji je pronađen kod njega podigao je na ime osiguranja, i to nije jedini novac koji je imao, jer mu je majka pozajmila 2.000,00 € za put u Nj. Nakon </span><span>preuzimanja kokain je bio kod njega sedam dana, ali ga nije konzumirao. Zadnji put je konzumirao kokain u ljeto 2013. godine i to najviše 3-4 puta, mada ima običaj da ga konzumira i u vrijeme novogodišnih praznika i kada popije "dobro". Svaki dan konzumira marihuanu i to dnevno jedna do dvije, pa čak i tri cigarete. Marihuanu je konzumirao i na dan kada je lišen slobode, i to u jutarnjim časovima, tako što je povukao " 5-6 dimova". Kokain je koristi putem ušmrkavanja, nakon što bi pio alkohol, ali je to bilo prije braka. Tokom braka kokain je "ušmrkavao" tokom pijanstva, kako bi se povratio. Sebe nikada nije smatrao zavisnikom i narkomanom, tako da se nije javljao ljekarima, niti je bio na liječenju. Nakon vjenčanja kokain je konzumirao povremeno, a kupovao je manja pakovanja, ne zna koje težine, ali ih je koristio nekoliko puta, s tim što bi jedno pakovanje koštalo od 80 do 100,00 €, mada se dešavalo da ga neko i časti. Uzeo je količinu od 50 gr. kokaina na ime duga, jer je htio istu sam da konzumira, a mogla mu je trajati mjesecima, s tim što je prestao da pije, pa je kokain htio da kombinuje sa marihuanom i puši u vidu cigareta. </span>
</p>
<p>
<span>Branilac optuženog u završnoj riječi je izjavio da nije utvrđeno da je njegov branjenik sigurni i izvjesni počinilac predmetnog krivičnog djela, a sam je objasnio razloge izjave koju je dao pred VDT-om u Podgorici, a tiče se njegovog dobrog finansijskog stanja, činjenice da je dugogodišni uživalac marihuane i da je prilikom iznošenja odbrane bio pod uticajem iste, i pod opravdanim strahom da njegova supruga ne sazna za kokain, te da mu se neće odrediti pritvor, tako da je odbrana koju je iznio na glavnom pretresu istinita, jer je optuženi detaljno objasnio kako je došao u posjed kokaina, kod činjenice da dokazi koji su provedeni ne potvrđuju navode optužbe da je opojnu drogu držao radi prodaje, osim "njegovog priznanja" pred VDT-om, predlažući sudu da donese oslobađajući presudu zbog nedostatka dokaza. Dodao je da ako sud prihvati kao istine navode odbrane koju je optuženi iznio pred VDT-om, da se na strani optuženog cijene brojne osobito olakšavajuće okolnosti, koje se ogledaju u tome da je neporočne prošlosti, otac dvoje maloljetne djece, da je oženjen, da mu je supruga bez posla, da se radi o članu jedne ugledne budvanske porodice i uglednom biznismenu, te njegovo zdrastveno stanje, i da odmjeri kaznu ispod zakonskog minimuna za predmetno krivično djelo, a da u postupku nije dokazano da je novac koji je oduzet od optuženog pribavljen prodajom opojne droge, pa mu ga treba vratiti.</span>
</p>
<p>
<span>Optuženi je u cjelosti prihvatio završne riječi svog branioca, navodeći da prilikom prijema u bolnicu u B. nije rekao da koristi psihoaktivne supstance, jer to krije od drugih, što svakako ne znači da iste ne konzumira, ostajući pri navodima svoje odbrane i dodajući da nije kriv i da nije izvršio krivično djelo koje mu se stavlja na teret. </span>
</p>
<p>
<span>U dokaznom postupku sud je proveo sledeće dokaze: pročitao zapisnik o pretresanju stana i drugih prostorija MUP-a - Uprave policije- Grupe za suzbijanje droga Bar, Budva i Ulcinj Ku.br.35/14 od 14.02.2014. godine; pročitao potvrdu o privremeno oduzetim predmetima MUP-a - Uprava policije- Grupa za suzbijanje droga Bar, Budva Ulcinj Ku.br. 35/14 od 14.02.2014.godine; pročitao dopis "G. o." AD P. br. 01-168/2 od 12.03.2014. godine; izvršio uvid u fotoelaborat Uprave policije OB Budva br. 58/14 od 14.02.2014. godine; na saglasan predlog stranaka pročitao izvještaj o hemijskom vještačenju br. 442/14 i pročitao optusnicu JZU Specijalna bolnica za plućne bolesti “Dr J. B.” B.-N., br. istorije bolesti 530/11 od 08.06.2011. godine.</span>
</p>
<p>
<span>Optužnicom je bilo predloženo, da se pored naprijed provedenih dokaza, izvrši uvid u opojnu drogu koja je oduzeta od optuženog M. A., u kojem dijelu je sud donio odluku da se ovaj dokaz ne provodi, imajući u vidu da iz ostalih dokaza proizilazi njena količina i sadržina, kao i hemijski sastav.</span>
</p>
<p>
<span>Iz ZAPISNIKA O PRETRESANJU STANA i drugih prostorija MUP-a Uprave policije- Grupe za suzbijanje droge Bar, Budva Ulcinj Ku.br.35/14 od 14.02.2014. godine je utvrđeno da je </span><span>pomenutog datuma, sa početkom u 11,45 časova, izvšen pretres stana optuženog M. A., koji se nalazi u B., u ul. P. b. br. …, kojom prilikom je u drugoj sobi, sa lijeve strane, na plakaru u jednoj keramičkoj posudi bijele boje, pronađen PVC zamotuljak sa grumenom bijele boje, dva PVC zamotuljka sa zelenom biljnom materijom i dva pakovanja rizli; u kuhinji, na visećoj polici, u limenki sa natpisom "7Up", pronađena su 22 zamotuljka sa bijelom praškastom materijom, dok je na terasi, u pepeljari koja se nalazila na cipelarniku, pronađena ručno pravljena cigareta sa sadržajem zelene biljne materije konzumirana, a u desnom džepu od farmerica optuženog pronađeno je 4.625,00 €, koje je otuženi sam predao ovlašćenom policijskom službeniku, te jedan mobilni telefon marke "S.</span><span class="span1">" SGH D </span><span>.,  sa SIM karticom ... </span>
</p>
<p>
<span>Iz POTVRDE O PRIVREMENO ODUZETIM PREDMETIMA  MUP-a Uprave policije - Grupa za suzbijanje droga Bar, Budva i Ulcinj Ku.br. 35/14 od 14.02.2014. godine, utvrđeno je da su od optuženog M. A., pomenutog datuma, privremeno oduzeti predmeti koji su pronađeni pretresom njegovog stana, a koji su detaljno pobrojani u zapisniku o pretresanju koji nosi istu poslovnu oznaku i isti datum.</span>
</p>
<p>
<span>U FOTODOKUMENTACIJI Uprave policije CB Budva br. 58/14, koja je sačinjena povodom pronalaska predmetne opojne droge, prikazan je stan optuženog M. A., te mjesta gdje se po kazivanju optuženog nalazila predmetna opojna droga, njen izgled, kao i  izgled novca koji je pronađen kod optuženog.</span>
</p>
<p>
<span>Iz IZVJEŠTAJA O HEMIJSKOM VJEŠTAČENJU br.442/14, utvrđeno je da je Forenzičkom centru, na hemijsku analizu, dostavljen: jedan ručno pravljeni zamotuljak od plastične kese, sa sadržajem praškaste supstance bijele boje u obliku grumena, neto mase 33,24 gr; jedna limenka sa natpisom "7Up", u kojoj se nalazilo 22 ručno pravljena zamotuljka od plastičnih kesa, sa istim sadržajem, neto masa: 0,71gr, 0,64 gr, 0,75 gr, 0,73 gr, 0,72 gr, 0,71 gr, 0,76 gr, 0,70 gr, 0,65 gr, 0,66 gr, 0,71 gr, 0,73 gr, 0,74 gr, 0,66 gr, 0,76 gr, 0,75 gr, 0,71gr, 0,76, 0,74gr, 0,69gr, 0,73 gr i 0,70 gr, što ukupno iznosi 15,71 gr, čiji izgled je prikazan u fotodokumentaciji koja čini sastavni dio izvještaja, a koja pakovanja su pronađeni pretresom stana optuženog, i za koja je utvrđeno da sadrže opjnu drogu kokain. Predmet analize je bila i jedna korišćena, ručno pravljena cigareta, sa sadržajem sasušene biljne materije tamno zelene boje i boje ćilibara, karakterističnog opojnog mirisa, neto mase 0,41 gr i jedan ručno pravljeni zamotuljak od ručno pravljene kese, iste sadržine, neto mase 2,16 gr, za koje je utvrđeno da potiču od biljke čiji je botanički naziv Cannabis sativa, poznatija kao konoplja-marihuana, koja u sebi sadrži tetrahidrokanabinol (THC) u koncentraciji iznad 0,2 %. </span>
</p>
<p>
<span>IZ DOPISA "G. O." AD P. br.01-168/2 od 12.03.2014.godine, utvrđeno je da optuženi M. A., kod pomenute osiguravajuće kuće, imao zaključeno više ugovora, od kojih su  dva otkupljena, i to 25.03.2013. godine iznos od 453,44 € i 5.687,29 €, a 25.01.2013. godine 4.985,00€.</span>
</p>
<p>
<span>U OTPUSNICI JZU Specijalne bolnice za plućne bolesti "Dr J. B." B. – N., br. istorije bolesti 513/11 od 08.06.2011. godine, konstatovano je da je optuženi, u pomenutoj bolnici, liječen 92 dana ( od 08.03. do 08.06.2011. godine) pod dijagnozom A15 Tuberculosis org. resp. per bacter. et histol.confirmata.</span>
</p>
<p>
<span>Cijeneći navode optužbe, odbranu optuženog i provedene dokaze, sud je našao da je optuženi izvršio krivično djelo koje mu se optužnicom stavlja na teret, na način, u vrijeme i na mjestu kako je to precizirano izrekom presude. </span>
</p>
<p>
<span>Sud je u toku postupka nesumnjivo utvrdio da je optuženi M. A., dana 14.02.2014. godine u B., u svom stanu koji se nalazi u ulici P. b. br. …, držao opojnu drogu kokain, ukupne </span><span>težine 48,95 gr., a koje činjenice proizilaze iz zapisnika o pretresanju stana i drugih prostorija Ku.br.35/14 od 14.02.2014. godine, sačinjen od strane službenika policije Grupe za suzbijanje droga Bar, Budva i Ulcinj, iz kojeg je utvrđeno da je dana 14.02.2014. godine izvršen pretres stana optuženog, a koji stan se nalazi u B. u ulici P. b. br. …, kojom prilikom je u sobi na plakaru, u jednoj keramičkoj posudi bijele boje, pronađen PVC zamotuljak sa grumenom bijele boje, dva zamotuljka sa zelenom biljnom materijom i dva pakovanja rizli, dok je u kuhinji na visećoj polici, u limenci sa natpisom "7Up" pronađeno 22 zamotuljka sa bijelom praškastom materijom, a u pepeljari na terasi, pronađena je ručno pravljena cigareta sa sadržajem zelene biljne materije, koji predmeti su oduzeti od optuženog nakon pretresa, kako je to konstatovano u potvrdi o privremeno oduzetim predmetima MUP-a Uprave policije- Grupe za suzbijanje droga Bar, Budva i Ulcinj Ku.br. 35/14 od 14.02.2014. godine, a prikazano u fotodokumentaciji br. 58/14, koju je sačinila Uprava policije - CB Budva povodom pronalaska predmetne opojne droge, a što ne spori ni optuženi.</span>
</p>
<p>
<span>Nadalje, iz izvještaja o hemijskom vještačenju br. 442/14 utvrđeno je da su predmeti hemijske analize bili zamotuljci pronađeni pretresom stana optuženog i to: jedan ručno pravljeni zamotuljak od plastične kese, sa sadržajem praškaste supstance bijele boje u obliku grumena, neto mase 33,24 gr. (PVC zamotuljak pronađen u sobi na plakaru), 22 ručno pravljena zamotuljka od plastične kese, sa istim sadržajem, neto mase 0,71gr, 0,64 gr, 0,75 gr, 0,73 gr, 0,72 gr, 0,71 gr, 0,76 gr, 0,70 gr, 0,65 gr, 0,66 gr, 0,71 gr, 0,73 gr, 0,74 gr, 0,66 gr, 0,76 gr, 0,75 gr, 0,71gr, 0,76, 0,74gr, 0,69gr, 0,73 gr i 0,70 gr (ukupno 15,71 gr pronađeni u limenci "7Up" na visećoj polici u kuhinji), čiji izgled je prikazan u fotodokumentaciji koja čini sastavni dio izvještaja, a konstatovano je da svi analizirani uzorci sadrže opojnu drogu kokain.</span>
</p>
<p>
<span>Količina opojne droge koja je pronađena pretresom stana optuženog (48,55 g), način njenog pakovanja, koji se ogleda u tome da je jedan dio kokaina bio spreman za prodaju i upakovan u PVC kese, kako se inače prodaje, broj pakovanja kojih je bilo 22, te njihova težine koja je bila približna i kretala se od 0,64 gr. do 0,76 gr., nesumnjivo ukuzuju da je predmetna opojna droga bila namjenjena prodaji, što je optuženi potvrdio u odbrani datoj na zapisniku VDT-a u Podgorici Kt.br. 20/14 od 14.02.2014. godine, kada je nakon što je propisno upozoren da njegov iskaz može biti korišćen kao dokaz u postupku i bez njegove saglasnosti, u cjelosti priznao izvršenje krivičnog djela koje mu se stavlja na teret, navodeći da je zbog lošeg poslovanja firme, nakon završetka sezone, nabavio kokain koji je trebao da proda jednoj osobi, i na taj način zaradi nešto novca kako bi se "potpomogao" izdržavanju porodice, a da sam ne konzumira kokain, mada ga je jednom ranije probao.</span>
</p>
<p>
<span>Postupajući na naprijed opisan način optuženi je bio svjestan da se radi o opojnoj drogi kokain, što i ne spori, supstanci proglašenoj za opojnu drogu Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga ("Sl.list CG", br. 56/12 od 09.11.2012. godine), koju je radi dalje prodaje držao u svom stanu u B. u ulici P. b. br. …, što pored priznanja optuženog, nesumnjivo proizilazi iz njene količine (ukupno 48,95 gr.), načina, broja i težine pakovanja jednog dijela kokaina (22 manja pakovanja od PVC kese približno iste težine), pri čemu je znao i bio svjestan da nema ovlašćenja za radnje koje je preduzimao, imajući u vidu da je drogu skrivao u svom stanu u cilju dalje prodaje, postupajući na taj način suprotno Zakonu o sprečavanju zloupotrebu droga, kojim je regulisano kada su proizvodnja, prerada i promet ove supstance dozvoljene i ko ih može vršiti, ali je to i htio, postupajući u konkretnom slučaju sa direktnim umišljajem, čime su se u njegovim radnjam stekli svi zakonski elementi bića krivičnog djela neovlašćena proizvodnja, držanje i stavljanje u promet opojnih droga iz čl 300 st. 1 KZ-a CG, za koje djelo ga je sud oglasio krivim i krivično odgovornim.</span>
</p>
<p>
<span>Kako je u Službenom  listu CG br. 40 od 13.08.2013. godine došlo do izmjene u nazivu Krivičnog zakonika, tako da isti sada glasi Krivični zakonik Crne Gore (KZ CG), a djelo je izvršeno 14.02.2014. godine, to je sud u izreci presude, i kasnije u obrazloženju koristio novi naziv zakonika, shodno pomenutim izmjenama.</span>
</p>
<p>
<span>Optuženi je na glavnom pretresu negirao izvršenje krivičnog djela koje mu se stavlja na teret navodeći da je kokain dobio na ime duga od 3.000,00€, od lica čije ime nije želio da kaže, a koji dug datira iz avgusta mjeseca 2012. godine, a isti nije imao namjeru da prodaje, već da ga konzumira. Ovakva odbrana optuženog je neuvjerljiva, nelogična i protivrječna jer optuženi prvo navodi da je kokain nekada konzumirao, a to je bilo godinu-dvije prije nego što se oženio (vjenčao se 2010.god.), a zatim da ga je zadnji put konzumirao 3-4 puta u ljeto 2013. godine, i na kraju da sam sebe nikada nije smatrao zavisnikom i narkomanom pa se nije ni liječio. Kako je na ime navodnog duga dobio oko 50g kokaina, koji je po sopstvenom kazivanju zadnji put konzumirao u ljeto 2013.godine, a nije zavisnik, da je kokain bio kod optuženog sedam dana nakon preuzimanja i da ga za to vrijeme nije konzumirao, a kaže da je navodno imao namjeru da ga konzumira krišom, očigledno je i sasvim izvjesno da je optuženi predmetnu opojnu drogu u svom stanu držao radi prodaje, a ne radi konzumiranja, kako je to na glavnom pretresu pokušao neuvjerljivo da prikaže, nasuprot činjenici da je na zapisniku VDT-a u Podgorici Kt.br. 20/14 od 14.02.2014. godine, u cjelosti priznao izvršenje krivičnog djela koje mu se stavlja na teret, a koje priznanje je u skladu sa provedenim dokazima i naprijed iznijetim zaključcima suda. </span>
</p>
<p>
<span>Objašnjavajući šta su bili razlozi koje su ga naveli da kokain nabavi radi prodaje, optuženi je u izjavi koju je dao pred VDT-om Podgorica naveo da mu je firma u zadnje vrijeme loše poslovala, jer nakon završetka sezone nije imao posla, a htio je da obezbijedi dodatna sredstava za izdržavanje porodice, jer mu je supruga nezaposlena, imaju jedno maloljetno dijete, a u to vrijeme je očekivao i rođenje drugog djeteta. Na glavnom pretresu je "odustao", kako on kaže, od izjave koju je dao kod tužioca (osim u dijelu koji se odnosio na oduzeti novac), pravdajući to činjenicom da je trebao da ide na sajam turizma u Nj., pa je mislio da neće ići u "pritvor", a i bojao se da događaj ne izađe "u novine" i da njegova supruga ne sazna da ponovo konzumira kokain, ističući da je tačno da ima turističku agenciju, ali da nema razloga da ista loše posluje, te ukoliko je potrebno tu su njegovi roditelji koji mu uvijek daju novac, što je u protivrječnosti sa daljom sadržinom njegove odbrane (sa glavnog pretresa) kada kaže da tokom zime njegova turistička agencija ne radi pa ne ostvaruje zaradu, jer se sprema za turističku sezonu, a da prihode od apartmana koje posjeduju ne ostvaruje on već njegovi roditelji, sa kojima ne živi, a koje činjenice direktno idu u prilog izjavi optuženog u fazi tužilačke istrage, kada je objašnjavao zašto je izvršio krivično djelo koje mu je stavljeno na teret, navodeći da mu je firma loše poslovala upravo sa razloga što nije imao posla nakon završene sezone, pa je nabavio kokain radi dalje prodaje, u cilju da obezbijedi dodatna sredstva za izdržavanje svoje porodice, a sud zaključuje i za pripremu nove turističke sezone jer je vlasnik turističke agencije od čijih prihoda se izdržava, a agencija zimi ne radi, a da su mu ta sredstava bila potrebna proizilazi iz činjenice da je optuženi i kod tužioca i na glavnom pretresu izjavio da mu je majka pozajmila  2.000€, koji novac mu je, pored onog koji je imao, bio potreban zbog teške situacije u kojoj se našao, i koji je trebao da iskoristi u pripremama za turističku sezonu i realizaciju ugovora o reklami sa njemačkom firmom, gdje je trebao da putuje, pa je očigledno da je optuženi da bi sve ovo ostvario, što je i sam priznao na zapisniku pred VDT-om Podgorica, nabavio kokain radi dalje prodaje kako bi na taj način brzo i efikasno došao do potrebnih novčanih sredstava. U tom pravcu optuženi je, dajući sudu lične podatke, na glavnom pretresu izjavio da je njegovo imovno stanje dobro, želeći na taj način da opravda navode odbrane koje je iznosio, i ako je prilikom saslušanja pred tužiocem, izjašnjavajući se o svom materijalnom stanju, naveo da je srednjeg imovnog stanja.</span>
</p>
<p>
<span>Osim navedenog, odbrana optuženog data na glavnom pretresu je nelogična i u dijelu gdje kaže da je kokain htio da konzumira i da mu je mogao trajati mjesecima, jer je htio da ga konbinuje sa marihuanom i puši u vidu "cigareta", pa je imajući u vidu, da je, po sopstvenom kazivanju, htio da ga konzumira krišom od porodice, ostalo je nejasno zašto bi neko ko za sebe tvrdi da nije zavisnik, količinu koja nije mala (50g), htio da koristi samo za svoje potrebe, koje i po sopstvenom kazivanju i nema.</span>
</p>
<p>
<span>Naprotiv, odbranom koju je iznio na glavnom pretresu, optuženi je neuvjerljivo pokušao da negira priznanje dato u fazi tužilačke istrage, pravdajući to razlozima "pritvora", strahom da se sve ne objavi u novinama i da njegova supruga ne sazna, kao da od toga šta će optuženi reći u odbrani zavisi da li će informacija o krivičnom djelu izaći u javnosti, a supruga je svakako “sve saznala” još prilikom pretresa stana optuženog, kada je pronađen kokain, jer u tom stanu živi.</span>
</p>
<p>
<span>Zapisnikom o pretresanju stana optuženog konstatovano je, pored navedenog, da je  u desnom džepu od farmerica optuženog pronađeno 4.625,00€, koji je optuženi sam predao ovlašćenom policijskom službeniku, što je na identičan način  konstatovano i u potvrdi o privremeno oduzetim predmetima, pa je evidentno da pomenuti novac nije pronađen pretresom stana optuženog, već se isti nalazi kod njega, a sam ga je predao službenicima policije, što proizilazi i iz zapsiniak o pretresanju i potvrde o privremeno oduzetim predmetima. </span>
</p>
<p>
<span>Optuženi izjavljuje da dio tog novca potiče od ugovorene sume po osnovu osiguranja, shodno ugovorima koje je imao zaključene sa osiguravajućim društvom "G.", a da mu je 2.000€ pozjamila majka, u kojem dijelu je odbrana optuženog potvrđena sadržinom dopisa "G. o." AD P. br. 01-168/2 od 12.03.2014. godine iz kojeg proizilazi da je optuženi, kod pomenute osiguravajuće kuće, imao zaključeno više ugovora, od kojih je dva otkupio 25.03.2013. godine u iznosima od 453,44 € i  5.687,29€ i 25.01.2013.godine iznos od 4.985,00€. Navodi iz činjeničnog opisa optužnice da oduzeti novac potiče od izvršenja krivičnog djela,nijesu dokazani niti je optužba u tom pravcu pružila konkretne dokaze, osim pomenute konstatacije u optužnici. Kako se iz provednih se nije moglo zaključiti da je optuženi izvršenjem predmetnog krivičnog djela, pa ni nekog drugog, pribavio pomenuti novac, to nije bilo osnova za oduzimanje istog, sa kojih razloga  su ovi činjenični navodi optužbe izostavljeni iz izreke presude</span>
</p>
<p>
<span>Odlučujući o visini kazne koji će izreći optuženom, sud je cijenio sve okolnosti koje utiču da ista bude manja ili veća, pa je od olakšavajućih okolnosti na strani optuženog cijenio raniji život optuženog, koji se ogleda u tome da je isti neosuđivan, njegove lične prilike, koje se ogledaju u tome da se radi o porodičnom čovjeku koji je oženjen i otac dvoje maloljete djece, koje je po zakonu dužan da izdržava jer mu je supruga nezaposlena, njegovo zdrastveno stanje koje se ogleda u tome da mu je dijagnosticirana tuberkoloza, kako to proizilazi iz otpusnice JZU Specijalne bolnice za plućne bolnice "Dr J. B." B.-N. od 08.06.2011. godine, gdje se nalazio na liječenju oko tri mjeseca, a koje okolnosti sud smatra naročito olakšavajučim, pa mu je izrekao kaznu zatvora u trajanju od jedne godine, ispod granice propisane zakonom za predmetno krivično djelo, jer smatra da izrečena kazna u svemu srazmjerna težini krivičnog djela i stepenu krivice optuženog, i predstavlja onu mjeru koja je neophodno potrebna za postizanje svrhe kažnjavanja iz čl. 32 KZ CG, a u okvru opšte svrhe izricanja krivičnih sankcija iz čl. 4 KZ CG, odnosno da će se sa istom uticati na optuženog, ali i na druge, da ubuduće ne čine krivična djela.</span>
</p>
<p>
<span>U izrečenu kaznu zatvora optuženom će se uračunati vrijeme provedeno u pritvoru od 14.02.2014. godine do 19.05.2014. goidne, shodno odredbi čl. 51 KZ CG.</span>
</p>
<p>
<span>Shodno odredbi čl.300 st.7 u vezi čl.75 KZ CG, od optuženog je oduzeto 48,95 g kokaina, koji se ima uništiti nakon pravosnažnosti presude, jer se radi o predmetima za koje zakon predviđa obavezno oduzimanje.</span>
</p>
<p>
<span>Odluka o troškovima donijeta je shodno odredbi čl.226 i 229 Zakonika o krivičnom postupku (ZKP-a), a isti se odnose na troškove i nagradu branioca po službenoj dužnosti advokata R. V., koji je branio optuženog u fazi tužilačke istrage, u iznosu od 1.400 €, dok je paušal odmjeren shodno dužini trajanja i složenosti postupka, te imovnog stanja optuženog, što je sve dužan upaltiti Budžetu CG, u roku od 15 dana po pravosnažnosti presude pod prijetnjom prinudnog izvršenja.</span>
</p>
<p>
<span>Na osnovu izloženog, shodno odredbi čl. 374 ZKP-a, odlučeno je kao u izreci presude.</span>
</p>
<p style="text-align:center;">
<span>VIŠI SUD PODGORICA</span>
</p>
<p style="text-align:center;">
<span>Dana 19.05.2014. godine</span>
</p>
<p>&nbsp;</p>
<p style="text-align:right">
<span>S U D I J A</span>
</p>
<p style="text-align:right">
<span>Vesna Moštrokol, s.r.</span>
</p>
<p>&nbsp;</p>
<p>
<span>PRAVNA POUKA:</span>
</p>
<p>&nbsp;</p>
<p>
<span>Protiv ove presude dozvoljena je žalba </span>
</p>
<p>
<span>Apelacionom sudu Crne Gore u roku od </span>
</p>
<p>
<span>15 dana od dana prijema pismenog otpra-</span>
</p>
<p>
<span>vka iste, a preko ovog suda.</span>
</p>
<p>&nbsp;</p>
<p>&nbsp;</p>
<p>
<span>Tačnost otpravka ovjerava namještenik suda</span>
</p>
<p>
<span>Nada Rubežić </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
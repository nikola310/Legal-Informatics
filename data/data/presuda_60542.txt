<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span class="span1">K.br.495/13</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković - Stamatović, uz učešće Valentine Vukašinović, kao zapisničara, u krivičnom postupku protiv okrivljenog L.A. iz Podgorice, zbog krivičnog djela neovlašćeno držanje oružja i eksplozivnih materija iz čl. 403 st. 1 Krivičnog zakonika, odlučujući po optužnom predlogu ODT-a Podgorica Kt.br 585/13 od 28.05.2013. godine, kojeg je na glavnom pretresu zastupala Popović Nađa, savjetnik na radu kod ODT-a Podgorica, nakon glavnog i javnog pretresa održanog dana 06.02.2014. godine u prisustvu zastupnika optužbe i okrivljenog, donio je i istog dana javno objavio, </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">L.A., JMBG ..., od oca O. i majke M., rođene V., rođen... godine u Podgorici, sa prebivalištem u Podgorici, državljanin Crne Gore, vozač, oženjen, otac troje djece, završio osnovnu školu, lošeg imovnog stanja, ranije osuđivan, i to: presudom Opšinskog suda u Titovom Vrbasu K.2/91 od 14.06.1991. godine zbog krivičnog djela iz čl. 195 st.1 KZRS na novčanu kaznu u iznosu od 3.500.00 dinara; presudom Osnovnog suda u Podgorici K.br. 6498/98 od 11.12.2000. godine  zbog krivičnog djela nedozvoljena trgovina na novčanu kaznu u iznosu od 3.000.00 dinara; presudom Osnovnog suda u Podgorici K.br. 905/05 od 11.02.2009 godine zbog krivičnog djela iz čl. 151 st.1. KZCG na kaznu zatvora u trajanju od šest mjeseci, uslovno na dvije godine;</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">K R I V   J E</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 18.aprila 2013. godine, u Podgorici, u ul. ..., u svojoj porodičnoj kući, svjestan svog djela čije je izvršenje htio, znajući da je njegovo djelo zabranjeno, suprotno čl. 10a Zakona o oružju neovlašćeno držao vatreno oružje-pištolj marke „Pijetro bereta“ cal.7,65 mm, model 70, fabričkog broja ...... i dva okvira sa četiri metka, cal. 7,65 mm, za koji nije imao izdat oružni list od strane nadležnog organa,</span>
</p>
<p>&nbsp;</p>
<p>
<span class="span1">-čime je izvršio krivično djelo  neovlašćeno držanje oružja i eksplozivnih materija  iz člana 403 st. 1 Krivičnog zakonika,</span>
</p>
<p>&nbsp;</p>
<p>
<span class="span1">-pa mu Sud primjenom citiranog zakonskog propisa, te članova 3, 4, 5, 13, 15, 32, 36, 42, 52, 53 i 54 Krivičnog zakonika, te čl. 226, 227, 229, i 374 Zakonika o krivičnom postupku i z r i č e,</span>
</p>
<p>
<span class="span1"></span>
</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu utvrdjuje kaznu zatvora u trajanju od 6 (šest) mjeseci i  istovremeno odredjuje da se ista neće izvršiti ako okrivljeni u roku od 2 (dvije) godine po pravnosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljeni da na ime paušala  uplati na račun budžetskih sredstava Crne Gore,  iznos od 50,00 eura (pedeseteura) na ime sudskog paušala, sve prednje u roku od 15 dana po pravnosnažnosti presude pod prijetnjom prinudne naplate. </span>
</p>
<p>&nbsp;</p>
<p>
<span class="span1">Primjenom čl. 75 st.2 Krivičnog zakonika Sud okrivljenom izriče i </span>
</p>
<p>&nbsp;</p>
<p style="text-align:center;">
<span class="span1">MJERU BEZBJEDNOSTI</span>
</p>
<p>&nbsp;</p>
<p>
<span class="span1">Oduzimanje predmeta-</span><span class="span1"> pištolja marke „Pietro bereta“ cal.7,65 mm, model 70, fabričkog broja .... i dva okvira sa četiri metka, cal. 7,65 mm, kao predmeta izvršenja krivičnog djela.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnim predlogom ODT-a Podgorica Kt.br 585/13 od 28.05.2013. godine okrivljenom L.A. stavljeno je na teret da je izvršio krivično djelo neovlašćeno držanje oružja i eksplozivnih materija  iz člana 403 st. 1 Krivičnog zakonika. </span>
</p>
<p>&nbsp;</p>
<p>
<span class="span1">Zastupnik optužbe je u cjelosti ostala pri podnijetom optužnom predlogu, navodeći u završnoj riječi da smatra da je dokazima provedenim na glavnom pretresu  dokazano da je okrivljeni izvršio krivično djelo koje mu se optužnim predlogom stavlja na teret, pa je predložila sudu da istog oglasi krivim i osudi po zakonu u granicama koje zakon propisuje za predmetno krivično djelo, i da mu shodno čl. 75 Krivičnog zakonika izrekne mjeru bezbjednosti oduzimanje predmeta.</span>
</p>
<p>&nbsp;</p>
<p>
<span class="span1">Okrivljeni je u svojoj odbrani na zapisniku pred ODT-om Podgorica i na glavnom pretresu  naveo da je tačno da je u svojoj kući koja se nalazi u ulici ... u Podgorici držao pištolj marke „Bereta“, kalibar 7,65 mm, koji pištolj je pripadao njegovom pokojnom ocu L.O., koji je živio zajedno s njim.Istakao je da je pištolj nakon što je njegov otac preminuo, zajedno sa nekim drugim stvarima ostao kod njega kući, te da se isti nalazio u ormaru u njegovoj spavaćoj sobi.Izjavio je da o predmetnom pištolju nije mnogo vodio računa, već ga je samo držao kao uspomenu na oca, pojašnjavajući kako je taj pištolj njegova supruga uvijek sklanjala i držala van domašaja djece.Naveo je da su negdje tokom prošlog mjeseca, službenici policije došli kod njega i pokazali mu naredbu za pretres njegovog stana, te da im je on, nakon njihovog pitanja, odmah odgovorio da ima navedeni pištolj, koji im je i predao.Napomenuo je da za taj pištolj nije imao oružni list.</span>
</p>
<p>&nbsp;</p>
<p>
<span class="span1">U završnoj riječi okrivljeni je izjavio da nema ništa novo dodati, da priznaje izvršenje krivičnog djela, da on izdržava porodicu, da nijedno od troje djece nigdje ne radi, te da moli sud da ga što blaže kazni.</span>
</p>
<p>&nbsp;</p>
<p>
<span class="span1">Sud je u dokaznom postupku: pročitao zapisnik o pretresanju stana i drugih prostorija  UP PJ Podgorica Ku.br.336/2013 od 18.04.2013. godine, pročitao potvrdu o privremeno oduzetim predmetima od L.A. Ku.br.336/2013 od 18.04.2013. godine, pročitao izvještaj o balističkoj analizi UP Forenzičkog centra Danilovgrad br. 1384/13, pročitao izvod iz KE za okrivljenog izdat od UP PJ Podgorica pod br. 29-245/13-10024/2-1670 od 12.06.2013. godine, izvršio uvid u fotealaborat UP PJ Podgorica br.12-28-244-377/745 od 18.04.2013.godine, izvršio uvid u predmetni pištolj sa municijom i okvirima.</span>
</p>
<p>&nbsp;</p>
<p>
<span class="span1">Nakon provedenog dokaznog postupka, ocjenom navoda optužbe, svih provedenih dokaza, pa sve  dovodeći u logičku  vezu s odbranom okrivljenog, Ovaj sud je utvrdio da je okrivljeni L.A. izvršio krivično djelo koje mu se optužnim aktom stavlja na teret, na način, mjesto i u vrijeme kako je to bliže opisano izrekom ove presude sa kojih razloga je istog oglasio krivim, i izrekao mu sankciju kao u dispozitivu presude. </span>
</p>
<p>&nbsp;</p>
<p>
<span class="span1">Iz zapisnika o pretresanju stana i drugih prostorija  UP PJ Podgorica Ku.br.336/2013 od 18.04.2013. godine proizilazi da su ovlašćeni policijski službenici UP PJ Podgorica dana 18.04.2013.godine  u ul. ..., u stanu L., izvršili pretresanje stana i drugih prostorija i to hodnika, kupatila, dvije spavaće sobe i dnevne sobe sa kuhinjom, te da su u spavaćoj sobi u kojoj je zatečeno lice L.A. pronašli vatreno oružje-pištolj, marke „Pietro Beretta“ crne boje, serijskog broja ..., kal. 7.65mm, model 70, zatim okvir sa četiri metka kal 7.65 mm u pištolju, i dva rezervna komada okvira (magacin za municiju) za navedeno oružje. </span>
</p>
<p>&nbsp;</p>
<p>
<span class="span1">Iz potvrde o privremeno oduzetim predmetima od L.A. Ku.br.336/2013 od 18.04.2013. godine, proizilazi da su ovlašćeni policijski službenici UP PJ Podgorica od lica L.A. nakon izvršenog pretresanja stana i drugih prostorija privremeno oduzeli:vatreno oružje-pištolj, marke „Pietro Beretta“, crne boje, serijskog broja ..., kal. 7.65mm, model 70, zatim okvir sa četiri metka kal. 7.65mm u pištolju, i dva rezervna komada okvira (magacin za municiju) za navedeno oružje.</span>
</p>
<p>&nbsp;</p>
<p>
<span class="span1">Iz  izvještaja o balističkoj analizi UP Forenzičkog centra Danilovgrad br. 1384/13, proizilazi da je na balističku analizu dostavljen pištolj marke „Pietro Bereta“ model 70, kal.7,65 mm, fab.br...., te da su uz pištolj dostavljena i dva šaržera od ovog pištolja, kao i jedan šaržer za municiju kalibra 7,65 mm koji ne odgovara ovom pištolju, kao i četiri metka kalibra 7,65mm.Dalje proizilazi da je vizuelnim pregledom utvrđeno da na dostavljenom pištolju nema nedostataka, kao i da je probno pucanje proteklo bez problema bilo koje vrste.Takođe proizilazi da je na komparativnom mikroskopu marke LEICA DMC izvršeno upoređenje čaura ispaljenih iz dostavljenog pištolja sa čaurama iz zbirke po NN počiniocima, da je dostavljeni pištolj funkcionalan, te da komparacijom čaura dostavljenog pištolja sa čaurama zbirke po NN počiniocima koje posjeduju u Forenzičkom centru, nijesu nađene podudarne karakteristike. </span>
</p>
<p>&nbsp;</p>
<p>
<span class="span1">Iz izvoda iz KE za okrivljenog izdatog od UP PJ Podgorica pod br. 29-245/13-10024/2-1670 od 12.06.2013. godine, proizilazi da je isti ranije osuđivan i to: presudom Opšinskog suda u Titovom Vrbasu K.2/91 od 14.06.1991. godine zbog krivičnog djela iz čl. 195 st.1 KZRS na novčanu kaznu u iznosu od 3.500.00 dinara; presudom Osnovnog suda u Podgorici K.br. 6498/98 od 11.12.2000. godine  zbog krivičnog djela nedozvoljena trgovina na novčanu kaznu u iznosu od 3.000.00 dinara; presudom Osnovnog suda u Podgorici K.br. 905/05 od 11.02.2009 godine zbog krivičnog djela iz čl. 151 st.1. KZCG na šest mjeseci zatvora, uslovno na dvije godine. </span>
</p>
<p>&nbsp;</p>
<p>
<span class="span1">Uvidom u fotoelaborat UP PJ Podgorica br.12-28-244-377/745 od 18.04.2013 godine,  te uvidom  u predmetni pištolj sa municijom i okvirima proizlazi da se radi o pištolju marke „Pietro Bereta“ model 70, kal.7,65 mm, fab.br. ...,  da su uz pištolj dostavljena i dva šaržera od ovog pištolja, kao i jedan šaržer za municiju kalibra 7,65 mm, kao i četiri metka kalibra 7,65mm.</span>
</p>
<p>&nbsp;</p>
<p>
<span class="span1">Čl. 10a Zakona o oružju  između ostalog propisuje da je zabranjeno neovlašćeno, držanje i nošenje oružja bez odgovarajuće isprave o oružju. Dakle, u postupku je utvrđeno da se okrivljeni nije pridržavao naprijed citiranog propisa, već je dana dana 18.aprila 2013. godine, u Podgorici, u ul. ..., u svojoj porodičnoj kući, držao vatreno oružje-pištolj marke „Pijetro bereta“ cal.7,65 mm, model 70, fabričkog broja ... i dva okvira sa četiri metka, cal. 7,65 mm, za koji nije imao izdat oružni list od strane nadležnog organa.</span>
</p>
<p>&nbsp;</p>
<p>
<span class="span1">Okrivljeni tokom cijelog postupka nije sporio da je u svojoj kući koja se nalazi u ulici ..., u Podgorici držao pištolj marke „Bereta“, kalibar 7,65 mm, koji pištolj je pripadao njegovom pokojnom ocu L.O., koji je živio zajedno s njim,  kao i da su predmetnom prilikom, službenici policije došli kod njega i pokazali mu naredbu za pretres njegovog stana, te da </span><span class="span1">im je on, nakon njihovog pitanja, odmah odgovorio da ima navedeni pištolj, koji im je i predao, te da za predmetni pištolj nije imao oružni list.Ovakva odbrana okrivljenog potvrđena je i ostalim materijalnim dokazima tokom postupka, prvenstveno Zapisnikom o pretresanju stana i drugih prostorija, zatim potvrdom o privremeno oduzetim predmetima, dok je funkcionalnost, odnosno ispravnost pištolja potvrđena Izvještajem o balističkoj analizi Forenzičkog centra u Danilovgradu, kao i uvidom u fotoelaborat Uprave Policije i neposrednim uvidom na glavnom pretresu u predmetni pištolj.</span>
</p>
<p>&nbsp;</p>
<p>
<span class="span1">Pravno kvalifikujući utvrđeno činjenično stanje Ovaj sud nalazi da su se u naprijed preduzetim radnjama okrivljenog L.A. ostvarili svi subjektivni i objektivni elementi bića krivičnog djela nedozvoljeno držanje oružja i eksplozivnih materija iz čl. 403 st.1 Krivičnog zakonika, u odnosu na koje je postupao sa direktnim umišljajem, obzirom da je bio svjestan svog djela i htio njegovo izvršenje.</span>
</p>
<p>&nbsp;</p>
<p>
<span class="span1">Prilikom odlučivanja o vrsti i visine krivične sankcije Sud je cijenio sve okolnosti iz čl. 42 Krivičnog zakonika koje su od uticaja da kazna bude veća ili manja (otežavajuće i olakšavajuće okolnosti), pa je od olakšavajućih okolnosti na strani okrivljenog cijenio njegove lične i porodične prilike, loše imovno stanje, činjenicu da se radi o ocu troje djece, dok je od otežavajućih okolnosti cijenio raniju osuđivanost okrivljenog utvrđenu izvodom iz KE, pa je sud, imajući u vidu navedene okolnosti i njihov međusobni odnos okrivljenom utvrdio kaznu zatvora u trajanju od 6 (šest) mjeseci, a zatim, nalazeći da radi krivično-pravne zaštite nije neophodno da okrivljeni utvrđenu kaznu zatvora i efektivno izdržava, istu uslovio sa rokom probacije u trajanju od 2 (dvije) godine, čime će se po nalaženju ovog suda u cjelosti ostvariti svrha izricanja i propisivanja uslovne osude iz čl. 52 Krivičnog zakonika, a u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika. </span>
</p>
<p>&nbsp;</p>
<p>
<span class="span1">Obzirom da stvarnih troškova postupka nije bilo, sud je okrivljenog primjenom čl. 226, 227 i 229 Zakonika o krivičnom postupku, obavezao da na račun budžetskih sredstava Crne Gore, na ime paušala uplati iznos od 50 (pedeset) eura, koji paušal je odmjeren  shodno trajanju, složenosti postupka i imovinskim prilikama okrivljenog. </span>
</p>
<p>&nbsp;</p>
<p>
<span class="span1">Sud je primjenom čl. 75 st 2 Krivičnog zakonika okrivljenom izrekao i mjeru bezbjednosti oduzimanje predmeta- pištolja marke „Pijetro bereta“ cal.7,65 mm, model 70, fabričkog broja ... i dva okvira sa četiri metka, cal. 7,65 mm,  kao predmeta izvršenja krivičnog djela, i ako isti nije njegova svojina, u uvjerenju da će se izrečenom mjerom bezbjednosti otkloniti stanja i uslovi koji mogu biti od uticaja da okrivljeni ubuduće ne vrši krivična djela, a Sud je takođe uvjerenja da to zahtijevaju razlozi bezbjednosti.</span>
</p>
<p>&nbsp;</p>
<p>
<span class="span1">Na osnovu izloženog, a shodno članu 374 ZKP-a odlučeno je kao u izreci presude. </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana 06.02.2014 godine</span>
</p>
<p>&nbsp;</p>
<p>
<span class="span1"></span>
</p>
<p>
<span class="span1">      ZAPISNIČAR</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">SUDIJA</span>
</p>
<p>
<span class="span1">Vukašinović Valentina</span><span class="span1"></span><span class="span1"></span><span class="span1">      </span><span class="span1">Larisa Mijušković Stamatović </span>
</p>
<p>&nbsp;</p>
<p>&nbsp;</p>
<p>
<span class="span1">DN-a</span>
</p>
<p>
<span class="span1">Primjerak presude dostaviti:</span>
</p>
<p>
<span class="span1">ODT-u Podgorica</span>
</p>
<p>
<span class="span1">Okrivljenom</span>
</p>
<p>
<span class="span1">     S u d i j a,</span>
</p>
<p>
<span class="span1">___________________</span>
</p>
<p>
<span class="span1">Postupljeno dana______________</span>
</p>
<p>
<span class="span1">Namještenik__________________</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
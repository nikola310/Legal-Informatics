<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span class="span1">K.br.13/203</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković -Stamatović, uz učešće Valentine Vukašinović, kao zapisničara, u krivičnom postupku protiv okrivljenog P. N., iz P., zbog krivičnog djela nasilničko ponašanje iz člana 399 Krivičnog zakonika, odlučujući o optužnom predlogu ODT-a Podgorica Kt.br 541/11 od 20.02.2013. godine koga je na glavnom pretresu zastupala P. B., savjetnik na radu kod ODT-a Podgorica, nakon glavnog i javnog pretresa, održanog dana 15.04.2014. godine u prisustvu stranaka, branioca okrivljenog advokata R. N. iz P. i punomoćnika oštećene advokata K. D., donio je i dana 17.04.2014 godine javno objavio, </span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">P. N., od oca Lj. i majke Lj., rođene P., rođen *******. godine u P., gdje mu je i prebivalište – B. V P. br. ***, državljanin Crne Gore, neoženjen, srednjeg imovnog stanja, završio srednju školu, nezaposlen, neosuđivan,</span>
</p>
<p>&nbsp;</p>
<p>
<span class="span1">Na osnovu člana 373 tačka 2 Zakonika o krivičnom postupku</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSLOBAĐA SE OD OPTUŽBE</span>
</p>
<p>&nbsp;</p>
<p>&nbsp;</p>
<p>
<span class="span1">Kojom je predstavljeno da je:</span>
</p>
<p>&nbsp;</p>
<p>
<span class="span1">U noći između 12. i 13. marta 2011. godine, oko 01,30 sati, u P., u ugostiteljskom objektu „Šass“, vršenjem nasilja, drskim i bezobzirnim ponašanjem ugrozio spokojstvo i sigurnost oštećene R. D. i remetio javni red i mir, na način što je prišao oštećenoj koja se nalazila ispred toaleta lokala, uhvatio je za ruke i ugurao je u kabinu toaleta, zatim je ugrizao u predjelu desne šake, udario je dva puta stisnutom pesnicom u predjelu glave i čupao za kosu, da bi u trenutku kada ih je obezbjeđenje izvelo ispred lokala, psovao oštećenu, zatim rekao drugu P. F. da doveze auto u kojem je imao pištolj, te uputio prijetnje oštećenoj da će tim pištoljem da ubije nju i njenu porodicu, što je kod oštećene izazvalo osjećaj straha i ugroženosti, potom nasrnuo na oštećenu i udario je dva puta glavom – čelom u predjelu glave, počupao je za kosu od čega je pala na asfalt, nanoseći joj tom prilikom laku tjelesnu povredu u vidu krvnog podliva glave u čeonom predjelu sa lijeve strane, dva krvna podliva u predjelu desne podlaktice, krvni podliv u predjelu zadnje strane desne nadlaktice, dvije tačkaste oguljotine na nadlanenoj strani desne šake, pri čemu je bio svjestan svog djela čije izvršenje je htio,i znajući da je njegovo djelo zabranjeno,</span>
</p>
<p>&nbsp;</p>
<p>
<span class="span1">-čime bi izvršio krivično djelo nasilničko ponašanje iz člana 399 Krivičnog zakonika.</span>
</p>
<p>&nbsp;</p>
<p>
<span class="span1">Troškovi postupka padaju na teret budžetskih sredstava.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>
<span class="span1">Optužnim predlogom ODT-a Podgorica Kt.br 541/11 od 20.02.2013. godine okrivljenom P. N. stavljeno je na teret da je izvršio krivično djelo nasilničko ponašanje iz člana 399 Krivičnog zakonika. Zastupnik optužbe je prije završne riječi precizirala dispozitiv optužnog predloga kao u izreci presude, pa je u završnoj riječi ostala u svemu pri tako preciziranom optužnom aktu predlažući Sudu da okrivljenog oglasi krivim i osudi po zakonu obzirom da je dokazima provedenim na glavnom pretresu nesumnjivo utvrđeno da je izvršio predmetno krivično djelo.</span>
</p>
<p>&nbsp;</p>
<p>
<span class="span1">Okrivljeni je u svojoj odbrani na zapisnicima o saslušanju kod istražnog sudije naveo da je predmetne večeri bio u lokalu „Šass“ sa drugovima P. F. i R. N. gdje je te večeri bila i njegova bivša djevojka R. D. koja je znala da će on te večeri biti tamo jer ga je prethodno zvala na fiksni telefon, pa su se tako u jednom momentu sreli u hodniku ispred toaleta, gdje je on krenio sa N. R., dok je F. ostao u hodniku, a tek kasnije je ušao. Kada je u ženskom dijelu toaleta primijetio D. ušao je tamo, gdje je bila i njena drugarica A. Đ., pa su samo njih dvoje ušli u jedan toalet koji je odvojen od ostatka prostorija i zatvorili su se kada je D. počela da ga ljubi, na šta se on opirao. Tom prilikom nju nije udarao, niti je fizički nasrtao na nju, a kada je A. Đ. pozvala obezbjeđenje gazda J. N. je pokucao na vrata nakon čega su izašli ispred lokala, a za njima su izašli A. Đ. i P. F., a potom i N. R.. Cijelo vrijeme D. je pokušavala da ga poljubi, a kada ga je na F. broj telefona nazvala njegova majka i rekla mu da mu je otac bolestan zajedno sa F. je otišao kući. Naveo je da u tolaletu i ispred lokala između njega i D. nije bilo svađe, niti je on udarao, a smatra da je povrede opisane u medicinskoj dokumentaciji D. nanio njen otac kada je saznao da ona ima tetovažu koja je u stvari datum njihovog prvog izlaska. Pojasnio je da je A. Đ. pozvala obezbjeđenje jer je vjerovatno mislila da se oni nešto svađaju, a nije tačno da je on pokušavao da od D. oduzme telefon, niti joj je prijetio, niti je od A. uzimao D. telefon. </span>
</p>
<p>
<span class="span1">U svojoj odbrani na glavnom pretresu okrivljeni je pojasnio da je tačno da ga je predmetne večeri D. zvala na fiksni telefon i da joj je on rekao da će biti u diskoteci „Šass“ da ona tamo ne bi dolazila, a tačno je da je on u stvari zajedno sa svojim drugovima F. P. i N. R. pošao u tolalet, dok se nije mogao izjasniti da li je D. tada već bila ušla u ženski toalet, a sreli su se tačno u zajedničkom dijelu kada je ona krenula put njega i tako su ušli u ženski toalet, odnosno prišli su jedno drugom i zajednički su ušli da popričaju obzirom da su se ispred nalazili njegovi prijatelji i njena drugarica.</span>
</p>
<p>&nbsp;</p>
<p>
<span class="span1">Branilac okrivljenog je u završnoj riječi naveo da u postupku nije dokazano da je okrivljeni izvršio krivično djelo, da navodi oštećene nijesu potvrđeni iskazima saslušanih svjedoka, zbog čega je predložio Sudu donošenje oslobađajuće presude. </span>
</p>
<p>
<span class="span1">Okrivljeni je u završnoj riječi prihvatio završnu riječ svog branioca.</span>
</p>
<p>&nbsp;</p>
<p>
<span class="span1">Sud je dokaznom postupku: saslušao svjedoka oštećenu R. D., svjedoke P. F., J. N. i R. N., na saglasan predlog stranaka pročitao iskaz svjedoka Đ. A. sa zapisnika o glavnom pretresu od 09.05.2013. godine, pročitao medicinsku dokumentaciju na ime oštećene, nalaz i mišljenje stalnog sudskog vještaka medicinske struke dr. Čukić Dragane od 26.02.2012. godine i istu saslušao na glavnom pretresu i pročitao izvod iz KE na ime okrivljenog izdat od strane UP PJ Podgorica br. 29-245/13-4124/2-722 od 06.03.2013. godine. </span>
</p>
<p>&nbsp;</p>
<p>
<span class="span1">Svjedok oštećena R. D. je u svom iskazu pred istražnim sudijom navela da je dana 12.03.2011. godine u periodu između 01:30 i 02:00 časa ušla u diskoteku „Šass“ sa drugaricom A. Đ.. Navela je da je u jednom momentu sa A. pošla do ženskog toaleta, da bi joj A. kada je izašla ispred ženskog toaleta rekla „D. evo ti ga Dž.“ i tada je u ženski toalet ušao njen bivši momak N. P. koji joj se obratio riječima „Gdje si bila, šta si radila, s kim si bila...sve ću saznati“, a potom joj je tražio mobilni telefon koji mu ona nije dala. </span><span class="span1">Tada je počela da plače i da vrišti, a N. je gurnuo rukama i ubacio u kabinu ženskog toaleta i zaključao vrata, a kako je u desnoj ruci držala mobilni telefon N. je ugrizao za desnu šaku, a potom je udario stisnutom pesnicom u predjelu glave – dva tri puta, ne u predjelu lica, već je jedan udarac zadobila u predjelu desne strane glave. N. je tada počeo da je vuče za kosu, a kada je počela da vrišti zatvorio je svojom rukom njena usta, da bi kada je obezbjeđenje zakucalo na vrata njoj rekao da se smiri da ga ne bi tuklo obezbjeđenje. Oštećena je dalje navela da je iz toaleta izašla za A. i da je njoj dala mobilni telefon, a ispred lokala je izašao N. i njegov drug F., kada je Nikola počeo da psuje i govorio je F. da doveze auto jer tamo ima pištolj, da će da pobije nju i njenu porodicu i dva puta je udario čelom u predjelu glave, ali ne u predjelu lica, zatim je počupao za kosu od čega je pala na asfalt. F. je rukama zadržao N., što je ona iskoristila i zajedno sa A. je utrčala u taksi, a prilikom ulaska u auto čula je zvuk loma telefona, pa kada se okrenula vidjela je da je njen telefon razbijen u više komada na asflatu pa pretpostavlja da ga je N. razbio. Pojasnila je da je F. P. nije udarao, da se držao po strani i da je u jednom momentu zadržao N. da je ne udara, a zbog povreda je pošla kod doktora u ponedeljak popodne jer joj je majka bila u šoku, a tada joj je otac tek došao iz N..</span>
</p>
<p>
<span class="span1">U svom iskazu na glavnom pretresu oštećena je ponovila raniji iskaz i dodala da nakon što je taksijem došla vozača je zamolila da sačeka dok ne pozove policiju, jer se bila uplašila misleći da je N. prati i kada je došla policija je ispratila do ulaza kada im je rekla šta se desilo, ali im je i rekla da ne želi da podnosi prijavu, a jedan policajac, za koga ne zna kako se zove, je na kutiji cigareta zapisao adresu i ime okrivljenog. Navela je da dok je bila u ženskom toaletu njena drugarica A. je bila ispred vrata, a tačno je da je okrivljeni prethodno te večeri nju pozvao na telefon i rekao joj da će prestati da je prati i maltretira, jer je nakon raskida stalno pratio i zvao i tom prilikom je rekao da će vjerovatno izaći u diskoteku „Šass“, na šta mu je ona rekla da će onda ona sa A. izaći do lokala u njenoj zgradi što je njega iznerviralo. </span>
</p>
<p>
<span class="span1">Punomoćnik oštećene je u završnoj riječi naveo da se u ime oštećene ne pridružuje krivičnom gonjenju i ne postavlja imovinsko- pravni zahtjev. </span>
</p>
<p>&nbsp;</p>
<p>
<span class="span1">Svjedok Đ. A. je u svom iskazu pred istražnim sudijom navela da je predmetne večeri sa drugaricom D. R. izašla u grad i to u deskoteku „Šass“ gdje su u jednom trenutku pošle do toaleta gdje je ona ispred čekala D. koja je ušla u toalet, a tamo je ušao i N. P. za D. i njih dvoje su ušli u jedan dio koji je odvojen od ostalog dijela i zaključali su se. Navela je da nije mogla da čuje šta N. i D. rade tamo tj. da li se svađaju ili slično, jer je muzika bila glasna i u jednom momentu je čula D. glas kada joj je rekla da zove obezbjeđenje, što je i uradila. Obezbjeđenje je ubrzo došlo, pa je ona sa D. izašla napolje, kao i okrivljeni P. i D. joj je dala telefon sa kojeg je pozvala taksi. Čula je da su N. i D. razgovarali, ali su bili dosta udaljeni od nje, tačnije stajali su na trotoaru ka hotelu Crna Gora, a ona je sjela u baštu hotela, tako da nije mogla da čuje šta oni razgovaraju, ali tada nije vidjela da je N. udario D.. Ispred mjesta gdju su bili N. i D. došlo je taksi vozilo, pa su njih dvije ušle u vozilo u kom momentu je N. razbio D. mobilni telefon, a one su pošle kući. </span>
</p>
<p>
<span class="span1">U svom iskazu na glavnom pretresu svjedok je navela da u momentu kada su se D. i N. nalazili u toaletu čula je kako D. vrišti i viče, zbog čega je pozvala obezbjeđenje koje im je naredilo da otključaju vrata. Zajedno sa D. su svi krenuli ispred lokala i D. joj je dala telefon koji je kasnije ona predala N., jer joj je on to tražio i dok je ona planirala da pozove taksi čula je da se njih dvoje svađaju i u jednom momentu je D. pala na zemlju, a kasnije su taksijem otišle kući. </span>
</p>
<p>
<span class="span1">Nakon što joj je ukazana razlika u kazivanju sa zapisnika u saslušanju kod istražnog sudije i na glavnom pretresu, svjedok je pojasnila da se sada ne može tačno sjetiti događaja, da je u lokalu bila bučna muzika i da je moguće da joj je D. poslije ispričala šta se desilo pa je zbog toga drugačije svjedočila i zato nije sigurna šta se tačno desilo. Nije se mogla sjetiti da li joj je D. nešto govorila vezano za događaj unutar toaleta nakon što je došlo obezbjeđenje, a jasno je vidjela da je N. razbio D. telefon o trotoar, dok se nije </span><span class="span1">mogla sjetiti šta se desilo kada je oštećena izašla iz taksija, samo zna da joj je rekla da je strah. </span>
</p>
<p>&nbsp;</p>
<p>
<span class="span1">Svjedok J. N. je u iskazu u toku postupka naveo da je vlasnik diskoteke „Šass“ i da se sjeća da je negdje 2011. godine loži u kojoj on sjedi prišla jedna djevojka i šaljivo mu rekla da joj se drugarica zaključala u toaletu sa momkom i tada mu je uz osmjeh rekla „Ko zna šta rade“, zbog čega je on ustao i sa obezbjeđenjem pošao do toaleta kada su momak i djevojka odmah vrata otvorili i kada ih je vidio ni po čemu nije mogao da zaključi da je između njih bilo nekog konflikta. Pošto je zaključio da ne postoji problem niti konflikt vratio se u svoju ložu, a njima je rekao da izađu iz toaleta i diskoteke jer toalet ne smije da se blokira. Svjedok je dalje naveo da momka koji je bio u toaletu poznaje i da se zove Dž., da nikada nije pravio probleme u diskoteci, pa ni predmetnom prilikom nije primijetio bilo šta neobično što bi ukazivalo da je on imao bilo kakav konflikt sa djevojkom sa kojom je bio zaključan u toaletu. </span>
</p>
<p>&nbsp;</p>
<p>
<span class="span1">Svjedok P. F. je u iskazu pred istražnim sudojom naveo da je kritične večeri bio u društvu sa N. P. u diskoteci „Šass“ i u jednom momentu su ispred toaleta ovog lokala sreli R. D. i Đ. A.. D. je tada pokušala da poljubi N., što on nije dozvolio, pa su njih dvoje ušli u ženski toalet, a on tom prilikom nije čuo nikakvu viku, niti je čuo da je D. dozivala A. da pošalje obezbjeđenje, ali se A. vjerovatno uplašila pa je pozvala obezbjeđenje i onda su svo četvoro izašli ispred lokala. Tačno je da je D. bila uplakana, ali je to vjerovatno bilo zato što N. nije dozvoljavao da ga ona poljubi, a u jednom momentu N. je pozvala majka i rekla mu da mu je otac loše i da dođe kući, a on nije vidio da je A. dala bilo koji telefon koji je N. navodno razbio. Svjedok je dalje naveo da on nije primijetio bilo kakvu povredu na tijelu R. D., niti je vidio da je N. pokušavao da iz njenih ruku uzme telefon, a sledećeg dana on je zajedno sa majkom P. N. bio kod majke R. D. kako bi razgovarali o svemu i tada na tijelu oštećene nije bilo nikakvih povreda, niti krvnih podliva. Poznato mu je da Danijela na preponi ima tetovažu koja simboliše neki njima bitan datum i govorila je da ako joj roditelji za to saznaju da će je ubiti i prilikom tog razgovora sa majkom oštećene nije bilo razgovora o fizičkom obračunu koji se navodno desio između N. i D.. Dalje je naveo da nije tačno da je u bilo kom momentu pred njim N. udario D. niti mu je govorio da doveze auto u kojem se nalazi pištolj kako bi prijetio D. porodici, a takođe nije tačno da je on zadržavao N. da ne udari D..  </span>
</p>
<p>
<span class="span1">U iskazu na glavnom pretresu ovaj svjedok je dodao da kada su izašli ispred lokala D. je pokušavala da na provokativan način poljubi N. tako što ga je zvala „Dž., Dž.“ i navaljivala je na njega pokušavajući da ga uhvati za glavu, a nije mu poznato da je N. na bilo koji način poslije raskida pratio D..</span>
</p>
<p>&nbsp;</p>
<p>
<span class="span1">Svjedok R. N. je u iskazu na glavnom pretresu naveo da je predmetne večeri bio sa N. i F. u diskoteci „Šass“ kada su u jednom momentu on i N. pošli do toaleta gdje su sreli D., za koju on nije znao da je N. bivša djevojka, zajedno sa još jednom drugaricom. On je produžio do toaleta, a N. je ostao da priča sa njima, pa kada se poslije minut-dva vratio iz toaleta vidio je da ispred toaleta stoje N., F., D. i njena drugarica, kojom prilikom je Danijela pokušavala da poljubi N., ali se on izmicao i nikakvog fizičkog kontakta između njih nije bilo. Svjedok je dalje naveo da je on otišao na svoje mjesto u diskoteci gdje su ranije sjedjeli i poslije 15-ak minuta došli su N. i F. i rekli mu da moraju da idu, pa su izašli iz lokala tako da je on otišao na jednu stranu, a N. i F. zajedno da D. i ovom drugaricom na drugu stranu.</span>
</p>
<p>&nbsp;</p>
<p>
<span class="span1">Iz medicinske dokumentacije na ime oštećene i nalaza i mišljenja vještaka medicinske struke dr. Dragane Čukić od 26.02.2012. godine proizilazi da je oštećena R. D. pregledana u Urgentnom bloku dana 14.03.2011. godine u 16:47 časova i da su joj tom prilikom konstatovane povrede u vidu krvnog podliva glave u čeonom predjelu sa lijeve strane, dva krvna podliva u predjelu desne podlaktice, krvni podliv u predjelu zadnje </span><span class="span1">strane desne nadlaktice, dvije tačkaste oguljotine na nadlanenoj strani desne šake, koje povrede se pojedinačno i zbirno kvalifikuju kao laka tjelesna povreda. Navedeni krvni podlivi su nastali djelovanjem tupine mehaničkog oruđa gdje spada pesnica, udarac glavom, stiskanje prstima i slično, dok su dvije tačkaste oguljotine mogle nastati djelovanjem tupog sredstva veoma male površine, moguće „ugrizom“ i opisane povredu su mogle nastati u događaju od 13.03.2011. godine. </span>
</p>
<p>
<span class="span1">Saslušana na glavnom pretresu vještak je ostala pri svom nalazu i mišljenju ponavljajući da su konstatovane povrede kod oštećene mogle nastati u predmetnom događaju od 13.03.2011. godine oko 01:30 časova. </span>
</p>
<p>&nbsp;</p>
<p>
<span class="span1">Iz izvoda iz KE na ime okrivljenog izdatog od strane UP PJ Podgorica br. 29-245/13-4124/2-722 od 06.03.2013. godine proizilazi da isti ranije nije osuđivan. </span>
</p>
<p>&nbsp;</p>
<p>
<span class="span1">Sud je nakon ocjene navoda optužbe, odbrane okrivljenog, te ostalih provedenih dokaza, kako pojedinačno tako i u njihovoj ukupnosti, mišljenja da u postupku nije nesumnjivo dokazano da je okrivljeni izvršio krivično djelo stavljeno mu optužbom na teret.</span>
</p>
<p>&nbsp;</p>
<p>
<span class="span1">Optužnim predlogom ODT-a Podgorica okrivljenom Pavlović Nikoli stavljeno je na teret da je izvršio krivično djelo nasilničko ponašanje iz člana 399 Krivičnog zakonika zato što je u noći između 12 i 13. marta 2011. godine, oko 01:30 sati, u ugostiteljskom objektu „Šass“, vršenjem nasilja, drskim i bezobzirnim ponašanjem ugrozio spokojstvo i sigurnost oštećene R. D. i remetio javni red i mir, na način što je oštećenu, koja se nalazila ispred toaleta lokala, uhvatio za ruke i ugurao je u kabinu toaleta, zatim je ugrizao u predjelu desne šake, udario je dva puta stisnutom pesnicom u predjelu glave i čupao za kosu, a zatim uz psovke i prijetnje ispred lokala nasrnuo na oštećenu i udario je dva puta glavom – čelom u predjelu glave, počupao je za kosu od čega je pala na asfalt, nanoseći joj tom prilikom laku tjelesnu povredu, a koji činjenični navodi u bitnom proizilaze iz iskaza svjedoka oštećene R. D. koja je tokom postupka tvrdila da je okrivljeni na silu ubacio i zaključao u toalet lokala, da je udarao, čupao za kosu i ugrizao na ruku, a potom joj je prijetio ispred lokala, udario je dva puta i počupao za kosu od čega je pala na asfalt. Međutim, kako je okrivljeni u svojoj odbrani negirao izvršenje krivičnog djela, navodeći da je oštećena ta koja je ispred toaleta pokušavala na silu da ga poljubi, da je tačno da su zajedno ušli i zaključali se u toalet, ali da on nije ni na koji način fizički nasrtao na nju, niti je čupao za kosu, a ispred lokala su svi zajedno izašli i ni tom prilikom nije udarao oštećenu već je nakon kraćeg razgovora pošao kući, obzirom da ga je majka zvala, to je za dokazivanje navoda optužbe bilo neophodno i ostalim provedenim dokazima – iskazima saslušanih svjedoka, potvrditi predmetni iskaz oštećene R. D..   </span>
</p>
<p>&nbsp;</p>
<p>
<span class="span1">U postupku je nesumnjivo da se u toku noći 12/13. marta 2011. godine okrivljeni P. N. zajedno sa svojim drugovima P. F. i R. N. nalazio u diskoteci „Šass“ kada su u jednom momentu okrivljeni i svjedok P. pošli ka toaletu lokala gdje su se već nalazile oštećena R. D. i svjedok Đ. A., a onda je za njima došao i svjedok R., kada su okrivljeni i oštećena ušli u kabinu toaleta i tamo se zaključali, da bi poslije izvjesnog vremena Đ. A. pozvala obezbjeđenje koje je odmah došlo i potom su svi izašli ispred lokala. Nasuprot odbrani okrivljenog, oštećena je u svom iskazu tvrdila da dok se nalazila u toaletu sa drugaricom A. Đ. došao je njen bivši momak P. N. koji joj se obratio riječima „Gdje si bila, šta si radila, s kim si bila...sve ću saznati“, a potom joj je tražio mobilni telefon koji mu ona nije dala, zbog čega je počela da plače i da vrišti, a potom ju je N. gurnuo rukama i ubacio u kabinu ženskog toaleta i zaključao vrata, ugrizao je za desnu šaku, udario je stisnutom pesnicom u predjelu glave – dva tri puta, vukao je za kosu, zbog čega je pozivala u pomoć. Prema stanovištu ovog Suda ono što izaziva sumnju u vjerodostojnost iskaza oštećene, pored činjenice da su svjedoci R. i P. u svojim iskazima u potpunosti potvrdili odbranu okrivljenog tvrdeći da je oštećena ta koja je pokušavala da poljubi okrivljenog i da su njih dvoje zajedno bez ikakvog nasilja i vriske ušli u toalet gdje su se zaključali i ostali </span><span class="span1">izvjesno vrijeme, je iskaz svjedoka Đ. A., koja je bila očevidac početka događaja, a koja u svom iskazu nije imala niti jednog razloga da štiti okrivljenog, jer je ista drugarica oštećene, a ne okrivljenog P.. Naime, svjedok Đ. A. je u svom iskazu navela da dok se nalazila ispred toaleta i čekala oštećenu R. D. tu je došao N. P. i njih dvoje su ušli u jedan dio koji je odvojen od ostalog dijela i zaključali  se, ali ona nije mogla da čuje šta su njih dvoje tamo radili, da li su se svađali ili slično, jer je muzika bila glasna. Dakle, ako je potpuno logično da svjedok i nije mogla da čuje o čemu su razgovarali okrivljeni i oštećena unutar kabine toaleta, to je nesumnjivo da je ista mogla jasno da vidi sam početak događaja tj. momenat kada je okrivljeni prišao oštećenoj i kada su ušli u kabinu, jer je ona prva vidjela okrivljenog i nalazila se tačno ispred toaleta, a koji trenutak je ona opisala tako što je objasnila da „...onda je došao N. P. i njih dvoje su ušli u jedan dio koji je odvojen od ostalog dijela i zaključali su se“, koji iskaz prema stanovištu ovog Suda ne potvrđuje navode oštećene o samom početku događaja, obzirom da je ista tvrdila da joj se odmah po dolasku okrivljeni  obratio riječima „Gdje si bila, šta si radila, s kim si bila...sve ću saznati“, a potom joj je tražio mobilni telefon koji mu ona nije dala, zbog čega je počela da plače i da vrišti, a N. je gurnuo rukama i ubacio u kabinu ženskog toaleta i zaključao vrata. Da se opisani događaj desio baš na način na koji je navela oštećena, svjedok Đ. A. bi morala da čuje, a i da vidi da je oštećena i prije nego što su ušli u kabinu počela da „plače i da vrišti“ i momenat kada je okrivljeni na silu ugurao u kabinu, što ona u svom iskazu nije potvrdila, a koje činjenice dovode u sumnju istinitost iskaza oštećene. Takođe, bez obzira na činjenicu što je u jednom momentu svjedok Đ. čula glas oštećene koja joj je rekla da zove obezbjeđenje, što je ona i uradila, iz iskaza svjedoka Jovanovića – vlasnika predmetnog objekta, koji pri tom ni po čijem kazivanju nije ni u kakvim prijateljskim odnosima ni sa okrivljenim niti sa oštećenom, i u čiji iskaz Sud nije imao niti jednog razloga da sumnja, može se zaključiti da mu je svjedok Đ. tom prilikom „šaljivo i uz osmjeh“ rekla da joj je drugarica zaključana u toaletu sa jednim momkom i  da „Ko zna šta tamo rade“ što jasno ukazuje da ona cijelu situaciju nije doživljavala ozbiljno u smislu da je oštećenoj ugrožena sigurnost na bilo koji način i što je još važnije, svjedok Jovanović je jasno naveo da, nakon što su okrivljeni i oštećena otvorili vrata i izašli ispred, ni po čemu nije mogao da zaključi da je između njih bilo nekog konflikta, niti je primijetio bila šta neobično što bi ukazivalo na nasilje, a što bi isti logično morao primijetiti obzirom da je oštećena navela da je okrivljeni  ugrizao u predjelu desne šake, udario je dva puta stisnutom pesnicom u predjelu glave i čupao je za kosu. </span>
</p>
<p>&nbsp;</p>
<p>
<span class="span1">Dalje, oštećena je u svom iskazu navela da je po izlasku iz lokala sa svojom drugaricom okrivljeni takođe izašao i odmah je počeo da je psuje i govorio je F. da doveze auto jer tamo ima pištolj, da će da pobije nju i njenu porodicu i dva puta je udario čelom u predjelu glave, ali ne u predjelu lica, zatim je počupao za kosu od čega je pala na asfalt, zbog čega ga je F. rukama zadržao što je ona iskoristila i zajedno sa A. je utrčala u taksi. Svjedok P. F. je u svom iskazu potvrdio odbranu okrivljenog navodeći da nije tačno da je u bilo kom momentu pred njim N. udario D., niti mu je govorio da doveze auto u kojem se nalazi pištolj kako bi prijetio D. porodici, a takođe nije tačno da je on zadržavao N. da ne udari D., pa za razjašnjenje ovog dijela događaja opet kao ključan ostaje iskaz svjedoka Đ. A.. Naime, ona je u svom iskazu pred istražnim sudijom navela da kada je zajedno sa Danijelom izašla ispred lokala, sjela je u baštu hotela Crna Gora i pozvala je taksi tako da nije mogla da čuje šta su tačno razgovarali N. i D. koji su se nalazili  na trotoaru ka hotelu, ali niti u jednom momentu nije vidjela da je okrivljeni udario  D., pa je Sud mišljenja da se isključivo na iskazu oštećene ne može zasnovati osuđujuća presuda u ovom postupku, jer svjedok Đ. A. nije imala niti jednog razloga da ne govori istinu vezano za ovaj događaj, a sasvim logično je pretpostaviti da ako je okrivljeni dva puta glavom udario oštećenu, vukao je za kosu od čega je ona pala na asfalt, ovaj svjedok je, obzirom na poziciju na kojoj se nalazila i obzirom na činjenicu da joj je oštećena drugarica, to nužno morala i vidjeti i eventualno pritrčati joj u pomoć, što ona niti u jednom momentu nije uradila, već je, kada je došao taksi zajedno sa oštećenom pošla kući ( dakle nigdje </span><span class="span1">ne pominjući da je svjedok P. zadržao okrivljenog koji momenat je R. D. iskoristila i pobjegla u taksi – kako je to oštećena predstavila u svom iskazu) dok tokom puta i nije bilo razgovora o ovom događaju između njih, jer obje u svojim iskazima nijesu to pominjale. Takođe, na drugačiji zaključak Suda ne utiče ni dio iskaza ovog svjedoka sa glavnog pretresa, i to 3 godine nakon događaja, kada je navela da je u jednom momentu čula  „da se njih dvoje svađaju i da je D. pala na zemlju“, jer ovu bitnu činjenicu ista nije pomenula u svom prvom saslušanju pred istražnim sudijom kada joj je događaj bio znatno svježiji, a koje razlike u kazivanju je objasnila da je moguće da joj je D. poslije događaja ispričala šta se desilo, pa je zbog toga drugačije svjedočila i zato nije sigurna šta se tačno desilo, zbog čega Sud ovaj dio njenog iskaza nije mogao uzeti kao vjerodostojan. Osim toga, ne sporeći činjenicu da je oštećena zaista zadobila lake tjelesne povrede i bez obzira što je vještak medicinske struke u svom nalazu navela da je oštećena opisane povrede mogla zadobiti u predmetnom događaju, ne može se u potpunosti zanemariti činjenica da su opisane povrede prvi put konstatovane od strane dežurnog doktora poslije 27-28 sati od kritičnog događaja, a iskaz oštećene u kojem je ona rekla da je molila taksistu koji je tu veče prebacio do kuće da je sačeka dok ne pozove policiju i da je potom policajcu koji je došao sve ispričala što je on zapisao na kutiji cigareta, objektivno nije mogao biti provjeren u ovom postupku, jer ista nije znala imena ovih svjedoka, koje okolnosti, imajući u vidu naprijed navedeno, izazivaju sumnju u suštinu njenog iskaza o mjestu, vremenu i načinu zadobijanja povreda, zbog čega Sud ovaj iskaz nije mogao cijeniti kao istinit i uvjerljiv. </span>
</p>
<p>&nbsp;</p>
<p>
<span class="span1">Kako za ovaj Sud i nakon izvođenja svih dokaza nije na nesumnjiv način dokazana krivica okrivljenog, odnosno kako nije dokazano da je laka tjelesna povreda kod oštećene nastala kao posljedica drskog i bezobzirnog ponašanja okrivljenog na način bliže opisan u izreci presude, to je Sud okrivljenog primjenom člana 373 tačka 2, a imajući u vidu princip in dubio pro reo iz člana 3 stava 3 ZKP-a, oslobodio od optužbe, dok troškovi krivičnog postupka padaju na teret budžetskih sredstava, shodno članu 230 ZKP-a.</span>
</p>
<p>&nbsp;</p>
<p>
<span class="span1">Na osnovu izloženog, odlučeno je kao u izreci presude. </span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana 17.04.2014. godine</span>
</p>
<p>&nbsp;</p>
<p>
<span class="span1"></span>
</p>
<p>
<span class="span1">     ZAPISNIČAR</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">SUDIJA</span>
</p>
<p>
<span class="span1">Valentina Vukašinović, s.r.</span><span class="span1"></span><span class="span1"></span><span class="span1"></span><span class="span1">     Larisa Mijušković - Stamatović, s.r.                                                                                </span>
</p>
<p>&nbsp;</p>
<p>&nbsp;</p>
<li>
<span class="span2">PRAVNA POUKA:</span>
</li>
<li>
<span class="span2">Protiv ove presude može se izjaviti žalba</span>
</li>
<li>
<span class="span2">Višem sudu u Podgorici, a preko Ovog suda u roku</span>
</li>
<li>
<span class="span2">od 8 (osam) dana od dana prijema pismenog otpravka iste.</span>
</li>
<p>&nbsp;</p>
<p>&nbsp;</p>
<li style="text-align:center;">
<span class="span2">ZTO. Vukašinović Valentina</span>
</li>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
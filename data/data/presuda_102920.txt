<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
.td1{width:3.075in;padding-start:0.075in;padding-end:0.075in;}
.r1{keep-together:always;}
.t1{table-layout:fixed;border-collapse:collapse;border-spacing:0;}
</style>
<title>K</title>
<meta content="vesna.kovacevic" name="author">
</head>
<body class="b1 b2">
<p class="p1">
<span>K.br. 874/11</span>
</p>
<p class="p2"></p>
<p class="p3">
<!--Image link to '0.jpg' can be here-->
</p>
<p class="p2"></p>
<p class="p3">
<span>U IME CRNE GORE</span>
</p>
<p class="p2"></p>
<p class="p2">
<span>OSNOVNI SUD U NIKŠIĆU, po sudiji Babović Draganu, uz sudjelovanje Krištof Stanke kao zapisničara, u krivičnom predmetu protiv okrivljenog T. B.a zbog krivičnog djela šumska kradja iz čl. 324 st. 1 KZ, po optužnom predlogu ODT Nikšić Kt. br. 454/11 od 22.12.2011. godine, nakon dovršenog glavnog i javnog pretresa dana 20.11.2012. godine, u prisustvu zamjenika ODT-a iz Nikšića Mićunović Vjere i okrivljenog T. B.a, donio je i istog dana javno objavio </span>
</p>
<p class="p2"></p>
<p class="p2"></p>
<p class="p3">
<span>P R E S U D U</span>
</p>
<p class="p2"></p>
<p class="p2">
<span>Okrivljeni:</span>
</p>
<p class="p2">
<span>T. B.O, od oca N  i majke Dj  rođene D , rođen xxxxx. godine u N , sa prebivalištem u N  – ul. xxxx, državljanin Crne Gore, oženjen – otac dvoje djece, nezaposlen, pismen – završio srednju školu, lošeg imovnog stanja, ranije neosuđivan.</span>
</p>
<p class="p2"></p>
<p class="p2"></p>
<p class="p2">
<span>K r i v   j e</span>
</p>
<p class="p2"></p>
<p class="p2">
<span>Što je:</span>
</p>
<p class="p2">
<span>Dana 13.05.2011.godine u Nikšiću u državnoj šumi u šumskom kompleksu Vojnik – Jelov do – odjel 37, kojim područjem gazduje Uprava za šume Pljevlja-PJ NIkšić, radi kradje oborio 30 stabala bukve prečnika na panju od 7-15 cm i 10 stabala cera prečnika na panju od 8-16 cm u količini od 1.188 m3 ogrijevnog drveta, </span>
</p>
<p class="p2"></p>
<p class="p2">
<span>- čime je učinio krivično djelo šumska kradja  iz čl. 324 st. 1 Krivičnog zakonika.</span>
</p>
<p class="p2"></p>
<p class="p2">
<span>Pa mu sud za navedeno krivično djelo primjenom čl. 4 st. 2, čl. 39, 42, 52, 53 i 54 Krivičnog zakonika i čl. 226,229 i 374 Zakonika o krivičnom postupku izriče:</span>
</p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p3">
<span>USLOVNU OSUDU</span>
</p>
<p class="p2"></p>
<p class="p2">
<span>Kojom mu utvrđuje kaznu zatvora u trajanju od 3 (tri) mjeseca i istovremeno određuje da se ova kazna neće izvršiti ako okrivljeni u roku od 1 (jedne) godine po pravosnažnosti presude ne učini novo krivično djelo.</span>
</p>
<p class="p2"></p>
<p class="p2">
<span>Okrivljeni se kao sporednom kaznom osudjuje na novčanu kaznu u iznosu od 300,00 eura, koju je dužan platiti u roku od 90 dana po pravosnažnosti presude, na žiro račun ovoga suda br. 832-152-32, a ako okrivljeni ne plati novčanu kaznu u navedenom roku, sud će novčanu kaznu zamijeniti kaznom zatvora, tako što će za svakih započetih 25 eura novčane kazne odrediti jedan dan kazne zatvora. </span>
</p>
<p class="p2"></p>
<p class="p2">
<span>Obavezuje se okrivljeni da na ime paušalnih troškova krivičnog postupka plati iznos od 30,00 € u roku od 15 dana po pravosnažnosti presude pod prijetnjom prinudnog izvršenja na žiro račun Osnovnog suda u Nikšiću br. 832-152-32. </span>
</p>
<p class="p2"></p>
<p class="p2"></p>
<p class="p3">
<span>O b r a z l o ž e nj e</span>
</p>
<p class="p2"></p>
<p class="p2"></p>
<p class="p2">
<span>ODT iz Nikšića optužnim predlogom Kt. br. 454/11 stavio je na teret okrivljenom T. B.u  izvršenje krivičnog djela iz čl. 324 st. 1  u vezi čl.49 KZ. Zamjenik ODT-a Mićunović Vjera koja je na glavnom pretresu zastupala optužbu izmijenila je činjenični i pravnu kvalifikaciju na način što je  okrivljenom stavila na teret izvršenje krivičnog djela šumska kradja iz čl.324 st.1 KZ, pa je ostajući pri izmijenjenom optužnom aktu, u završnoj riječi predložila sudu da okrivljenog oglasi krivim i osudi po zakonu.</span>
</p>
<p class="p2"></p>
<p class="p2">
<span>Okrivljeni T. B.o  u svojoj odbrani u bitnom je naveo da su tačni navodi optužnog akta da je dana 13.05.2011.godine u državnoj šumi u šumskom kompleksu Vojnik u mjestu Jelov do- posjekao nešto oko kubik i 20-30 kubičnih ogrijevnog drveta i to bukve i cera, manja količina je bila bukve a veća cera i ta je drva sjekao za ogrijev za kuću koju posjeduje u Jasenovom Polju. Dok je vršio sječu na lice mjesta je došao šumar K  Z  i kazao mu da je to državna šuma i da prestane sa sječom što je on i učinio, a poznato mu je da je u blizini tog mjesta gdje je on sjekao granica privatne i državne šume. On je ta drva posjekao, a nakon što ga je šumar upozorio da je to državna šuma, drva je prebačio kući i koristio ih za ogrijev. U završnoj riječi okrivljeni je izrazio kajanje zbog učinjenog djela. </span>
</p>
<p class="p2"></p>
<p class="p2">
<span>Sud je u dokaznom postupku saslušao svjedoke K  Z  i P  M , te predstavnika oštećene Uprave za šume Nikitović Jova, pročitao izvještaj o bespravnoj sječi šume br. 6/11 od 24.05.2011.godine i br. 3/11 od 17.05.2011.godine, te pročitao izvod iz KE za okrivljenog izdat od UP PJ Nikšić.</span>
</p>
<p class="p2"></p>
<p class="p2">
<span>Svjedok K  Z  naveo je na zapisniku pred istražnim sudijom dana da je kao lugar zadužen za šumski kompleks Vojnik i da je dana 13.05.2011.godine obilazio svoj teren, a na mjestu Jelov do je zatekao  T. B.a u nezakonitoj sječi bukovih i cerovih stabala. Kad je zatekao T.a on je već bio posjekao 39 stabala bukve prečnika na panju od 9-22 cm i 31 stablo cera prečnika na panju od 8-23 cm. Ukupna bruto drvna masa tih posječenih stabala bila je 4,137 m3, što odprilike iznosi 6 m dužnih drveta, a što je on utvrdio odgovarajućim premjerom. Mjesto na kome je T. izvršio sječu je jasno označeno kao državna šuma i daleko je od granice sa privatnom šumom.</span>
</p>
<p class="p2"></p>
<p class="p2"></p>
<p class="p2">
<span>Na glavnom pretresu dana 25.09.2012.godine naveo je da je zaposlen kao šumar u Upravi za šume na šumskom kompleksu Vojnik. Dana 13.05.2011.godine obilazio je taj šumski kompleks i čuo da neko obara stabla motornom šegom, pa je otišao do tog mjesta na kome je zatekao okrivljenog T. B.a da siječe stabla, te mu saopštio da siječe u državnoj šumi i da prestane sa daljom sječom, što je okrivljeni T. i učinio. On je tada premjerio stabla koja je posjekao T. i izračunao da je u pitanju 1,188 m3 drveta i to bukve i cera, o čemu je sačinio i prijavu za šumsku krivicu koju je lično potpisao. Poznato mu je da je okrivljeni 18.05.2011.godine vršio sječu u istom šumskom kompleksu, ali on nije sačinio prijavu koja se nalazi u spisima predmeta od 24.05.2011.godine. Na tom području na kom on vrši konstrolu, osim njega nema ni jednog lugara, a on je potpisao prijavu za šumsku krivicu za dan 13.05.2011.godine, a prijavu za šumsku krivicu od 24.05.2011.godine nije mu poznato ko je sastavio, niti je on to potpisao. Te prijave sačinjava pravnik, zaposlen u Upravi, a šumar koji je izvršio kontrolu stavlja svoj potpis na prijavi i dostavlja podatke preduzeće na osnovu čega se pišu prijave. Siguran je da je okrivljenog T. B.a samo jednom zatekao u sječi stabala i to dana 13.05.2011.godine.  </span>
</p>
<p class="p2"></p>
<p class="p2">
<span>	Upozoren na razlike u kazivanju pred istražnim sudijom i na glavnom pretresu, vezano za količinu oborenih stabala naveo je da se ne može sjetiti zbog čega je kod istražnog sudije kazao da je okrivljeni posjekao 4,137 m3, ali je vjerovatno da je mislio na jednu drugu prijavu koja se odnosi na Vijaš do, koju je podnio protiv okrivljenog, a ta je sječa bila u 11-mjesecu 2011.godine.</span>
</p>
<p class="p2"></p>
<p class="p2">
<span>	Svjedok P  M  navela je da se ne može sjetiti detalja kritičnog dogadjaja, ali zna da ona piše prijave na osnovu izvještaja reonskog lugara, a ti se izvještaji čuvaju u preduzeću oko godinu dana, a on ih ne posjeduje. Nije joj poznato zašto nije potpisana druga prijava od strane lugara, moguće je da isti nije bio tu kad je izjava pisana, a moguće je i da je napravljen previd, a nije sigurna da je datum na prijavi tačan i da se odnosi na krivičo djelo za koje je okrivljeni optužen.</span>
</p>
<p class="p2"></p>
<p class="p2">
<span>Predstavnik oštećene Uprave za šume N  J   naveo je da prijave za šumsku krivicu popunjava lugar u koordinaciji sa inženjerom za zaštitu šuma, u konkretnom slučaju P  M . Nije mu poznato da lugar mora potpisati prijavu za šumsku krivicu i ne može se jasno izjasniti ko duži formulare  prijava za šumsku krivicu, o tome bi se mogao izjasniti Popović Momir koji  obavlja poslove procjene štete. Pridružio se krivičnom gonjenju protiv okrivljenog, i naveo da će imovinsko pravni zahtjev tražiti u gradjanskoj parnici.</span>
</p>
<p class="p2"></p>
<p class="p2">
<span>Izvještajem Uprave za šume PJ Nikšić br. 3/11 od 17.05.2011.godine navedeno je da je 13.05.2011.godine u Nikšiću u šumskom kompleksu Vojnik-Jelov do izvršena bespravna sječa 13 komada bukovih stabala prečnika na panju od 7-15cm bruto drvne mase 0,848 m3 i 10 komada cerovih stabala prečnika na panju od 8-16 cm bruto drvne mase 0,340 m3, što čini ukupnu drvnu masu od 1,188 m3.</span>
</p>
<p class="p2"></p>
<p class="p2">
<span>Izvještajem Uprave za šume PJ Nikšić br. 6/11 od 24.05.2011.godine navedeno je da je u Nikšiću u šumskom kompleksu Vojnik-Jelov do izvršena bespravna sječa 26 komada bukove prečnika na panju od 9-22 cm bruto drvne mase 1,637 m3 i 21 komad cerovih stabala prečnika na panju od 8-23 cm bruto drvne mase 1,312 m3 što čini ukupnu drvnu masu od 2,949 m3.</span>
</p>
<p class="p2"></p>
<p class="p2">
<span>Na osnovu izvedenih dokaza te odbrane  okrivljenog nesumnjivo je utvrdjeno da je okrivljeni T. B.o dana 13.05.2011.godine u Nikšiću u državnoj šumi u šumskom kompleksu Vojnik – Jelov do – odjel 37, kojim područjem gazdauje Uprava za šume Pljevlja-PJ NIkšić, radi kradje oborio 30 stabala bukve prečnika na panju od 7-15 cm i 10 stabala cera prečnika na panju od 8-16 cm u količini od 1.188 m3 ogrijevnog drveta,  čime je učinio krivično djelo šumska kradja iz čl.324 st.1 KZ.</span>
</p>
<p class="p2"></p>
<p class="p2">
<span>Sud je odbranu okrivljenog cijenio kao istinitu, jasnu i logičnu i u skladu sa dokazima izvedenim u postupku – iskazom svjedoka K  Z  i izvještajem Uprave za šume br. 3/11 od 17.05.2011.godine.</span>
</p>
<p class="p2"></p>
<p class="p2">
<span>Sud je cijenio i iskaz svjedoka P  M  i izvještaj Uprave za šume br. 6/11 od 24.05.2011.godine,ali je utvrdio da su bez uticaja na presudjenje u ovoj pravnoj stvari.</span>
</p>
<p class="p2"></p>
<p class="p2">
<span>Prilikom odlučivanja o krivičnoj sankciji, sud je shodno čl. 42 KZ, kao olakšavajuće okolnosti okrivljenom cijenio priznanje i izraženo kajanje, porodičnost – isti je oženjen i otac dvoje djece, loše imovno stanje,  te raniju neosudjivanost utvrdjenu na osnovu izvoda iz KE za okrivljenog, dok otežavajućih okolnosti na strani okrivljenog sud nije našao, pa mu je izrekao uslovnu osudu, kojom mu je utvrdio kaznu zatvora u trajanju od tri mjeseca, koja se neće izvršiti ako okrivljeni u roku od jedne godine ne učini novo krivično djelo, a kojom će se, po uvjerenju suda, postići njena svrha iz čl. 52 KZ, a u okviru opšte svrhe propisivanja i izricanja krivičnih sankcija iz čl. 4 st. 2 KZ. Na osnovu čl.39 KZ okrivljenom je kao sporedna kazna izrečena novčana kazna u iznosu od 300,00 eura, koju je dužan platiti u roku od 15 dana po pravosnažnosti presude, a koja će mu, u slučaju da je ne plati u ostavljenom roku, biti pretvorena u kaznu zatvora  tako što će mu se za svakih započetih 25 eura novčane kazne odrediti jedan dan kazne zatvora.</span>
</p>
<p class="p2"></p>
<p class="p2">
<span>Sud je okrivljenog, shodno čl. 226 i 229 ZKP, obavezao na plaćanje paušalnih troškova u iznosu od 30,00 €, srazmjerno složenosti i trajanu krivičnog postupka i imovnog stanja okrivljeneg.</span>
</p>
<p class="p2"></p>
<p class="p2">
<span>Iz iznijetih razloga, na osnovu čl. 374 ZKP, odlučeno je kao u izreci.</span>
</p>
<p class="p2"></p>
<p class="p3">
<span>OSNOVNI SUD U NIKŠIĆU, dana 20.11. 2012. godine.</span>
</p>
<p class="p2"></p>
<table class="t1">
<tbody>
<tr class="r1">
<td class="td1">
<p class="p3">
<span>Zapisničar,</span>
</p>
<p class="p3">
<span>Krištof Stanka, s.r.</span>
</p>
</td><td class="td1">
<p class="p3">
<span>SUDIJA,</span>
</p>
<p class="p3">
<span>Babović Dragan, s.r.</span>
</p>
</td>
</tr>
</tbody>
</table>
<p class="p2"></p>
<p class="p2"></p>
<p class="p2">
<span>		Za tačnost otpravki tvrdi i ovjerava: Namještenik suda</span>
</p>
<p class="p2"></p>
<p class="p2">
<span>PRAVNA POUKA: Protiv ove presude nezadovoljna stranka ima pravo žalbe u roku od 8 dana, od dana prijema iste, preko ovog suda Višem sudu Podgorici. </span>
</p>
<p class="p2"></p>
<p class="p2"></p>
<p class="p2"></p>
<p class="p5"></p>


</body>
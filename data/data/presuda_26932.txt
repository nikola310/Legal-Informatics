<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="milosav.zekic" name="author">
</head>
<body class="b1 b2">
<p class="p1"></p>
<p class="p2"></p>
<p class="p2"></p>
<p class="p3">
<span>OSNOVNI SUD U ROŽAJAMA</span>
</p>
<p class="p3">
<span>K.br. 12/13 (spojen mu K 13/13)</span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p2">
<span>U IME CRNE GORE</span>
</p>
<p class="p2"></p>
<p class="p3"></p>
<p class="p3">
<span>	Sudija Osnovnog suda u Rožajama Milosav Zekić, uz učešće zapisničara Aide Luboder , rješavajući po optužnici  Osnovnog državnog tužilaštva iz Rožaja Kt.br. 233/10 od  29.12.2010.g. podnijetoj  protiv okrivljenog  N.Š. iz Rožaja i dr.,  kao saizvršioca,  zbog kriv. djela teška krađa  iz čl. 240. st. 1. tač. 1. u vezi čl. 23. st. 2. Krivičnog zakonika  i optužnice Osnovnog državnog tužioca  iz Rožaja Kt. br. 182/10 od 29.12.2010.g podnijetoj  protiv okrivljenog N.Š. i dr., kao saizvršioca, zbog krivičnog djela  teška krađa  iz čl. 240. st. 1. tač. 1. u vezi čl. 23. st. 2. Krivičnog zakonika, u ponovljenom postupku u odnosu na okrivljenog N.Š.,  nakon održanog glavnog i javnog pretresa dana 04.04.2013.g., u prisustvu Zamjenika Osnovnog državnog tužioca  Armina Selmanovića,  okrivljenog N.Š. i njegovog branioca  adv. M.B., oštećenih Z.A.  i M.G., donio je i  dana 05.04.2013.g. javno objavio</span>
</p>
<p class="p3"></p>
<p class="p3"></p>
<p class="p3"></p>
<p class="p2">
<span>P R E S U D U</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span>	Ostavlja se na snazi  presuda ovoga suda K.br. 8/11 (spojen mu K.br. 10/11) od 19.12.2011.g.  kojom je okrivljeni N.Š.  oglašen krivim,kao saizvršilac, zbog produženog krivičnog djela  teška krađa iz čl. 240. st. 1. u vezi čl. 23. st. 2. u vezi čl. 49. Krivičnog zakonika  i osuđen na kaznu zatvora u trajanju od 1 (jedne) godine i 4 (četiri)  mjeseca, te obavezan da plati na ime troškova krivičnog postupka iznos od 345,00  eura i paušala  iznos od 50,00 eura, u korist budžeta Crne Gore, i da plati solidarno na ime naknade štete oštećenom M.G. iznos od 1.540,00 eura, sa zakonskom kamatom počev od 16.12.2009.g. kao dana nastanka štete do konačne isplate,  dok je   oštećeni Z.A. upućen  na građansku parnicu radi ostvarivanja oštetnog zahtjeva.</span>
</p>
<p class="p3"></p>
<p class="p3">
<span> </span>
</p>
<p class="p1">
<span class="s1">	</span>
</p>
<p class="p2">
<span>O b r a z l o ž e nj e</span>
</p>
<p class="p3"></p>
<p class="p3">
<span>	Osnovno državno tužilaštvo iz Rožaja, podnijelo je ovome sudu optužnicu  </span>
</p>
<p class="p3">
<span>Kt.br. 233/10 od  29.12.2010.g.  protiv okrivljenog N.Š. iz Rožaja i dr.,  kao saizvršioca,  zbog kriv. djela teška krađa  iz čl. 240. st. 1. tač. 1. u vezi čl. 23. st. 2. Krivičnog zakonika (KZ)  i optužnicu Kt. br. 182/10 od 29.12.2010.g podnijetu protiv okrivljenog N.Š. i dr., kao saizvršioca, zbog krivičnog djela  teška krađa  iz čl. 240. st. 1. tač. 1. u vezi čl. 23. st. 2. KZ. </span>
</p>
<p class="p3"></p>
<p class="p3">
<span>	Na osnovu čl. 31.st. 7.  Zakonika o krivičnom postupku (ZKP), sud je izvršio spajanje postupaka u predmetima K.br. 12/13  po optužnici Kt.br. 182/10 od 29.12.2010.g. i K.br. 13/13 po optužnici Kt.br. 233/10 od 29.12.2010.g. , te je odlučio da se u ponovljenom postupku  sprovede jedinstven postupak protiv okrivljenog  N.Š. i donese jedna odluka.</span>
</p>
<p class="p3"></p>
<p class="p3">
<span>	Na glavnom pretresu  Zamjenik  ODT-a Armin Selmanović je ostao  pri preciziranoj optužbi na ranijem pretresu, te je  predložio da se  ostavi  na snazi  presuda ovoga suda K.br. 8/11 (spojen mu K.br. 10/11) od 19.12.2011.g.  kojom je okrivljeni N.Š.  oglašen krivim,kao saizvršilac, zbog produženog krivičnog djela  teška krađa iz čl. 240. st. 1. u vezi čl. 23. st. 2. u vezi čl. 49. Krivičnog zakonika  i osuđen na kaznu zatvora u trajanju od 1 (jedne) godine i 4 (četiri)  mjeseca.</span>
</p>
<p class="p3"></p>
<p class="p3">
<span>	Oštećeni M.G. je u završnoj riječi istakao da se pridružuje krivičnom gonjenju ODT-a u odnosu na okrivljenog N.Š.  i postavlja oštetni zahtjev u iznosu od 1.540,00 eura sa zakonskom kamatom počev od 16.12.2009.g.,kao dana nastanka štete do konačne isplate.</span>
</p>
<p class="p3">
<span> </span>
</p>
<p class="p3">
<span>	Oštećeni Z.A. je u završnoj riječi istakao da se pridružuje krivičnom gonjenju ODT-a u odnosu na okrivljenog  N. Š., a odštetni zahtjev će ostvariti posebnom tužbom u građanskoj parnici.</span>
</p>
<p class="p3"></p>
<p class="p3">
<span>	Branilac okrivljenog N. Š. adv. M. B. , je u završnoj riječi  istakao,  da u postupku nije utvrđeno da je njegov branjenik izvršio krivično djelo koje mu je stavljeno na teret, pa je predložio da sud  raniju presudu K.br. 8/11 (spojen mu K.br.10/11) od  19.12.2011.g. stavi van snage i okrivljenog N.  oslobodi od optužbe. </span>
</p>
<p class="p3">
<span>  </span>
</p>
<p class="p3">
<span>	Okrivljeni N. Š. je u svojoj odbrani istakao: da je u toku 2009.g.  posedovao vulkanizersku i mehaničarsku radnju u Rožajama i da je kod njega radio  S. M. iz Kruševca. Jedne prilike S. je  dotjerao neregistrovani  traktor, bez kabine,  marke IMT 539 iz Srbije i parkirao ga kod radnje-servisa. S. mu je prodavao ovaj traktor te pošto nije imao novaca da mu isti plati  dogovorili su se da mu za isti da vozilo marke kombi-Volksvagen koji su procijenili na iznos 1. 050,00 eura  i 350,00 eura gotovog novca. Ovaj novac i ključeve od kombija mu je predao u prisustvu  I. M. i H. K.</span>
</p>
<p class="p3"></p>
<p class="p3">
<span>Nakon toga S. je ovaj kombi prodao nekom a on je tražio kupca za traktor. Nakon određenog vremena ovaj traktor je prodao E. Š. za iznos od 1.600,00 eura. Nikakvu dokumentaciju mu nije predao, jer mu istu S.nije dao, a kazao mu je da se  dokumentacija nalazi kod njegovog oca i da će je  kasnije donijeti. Nije mu poznato kako je S. došao do ovog traktora a bio je ubijeđen da je isti vlasništvo njegovog oca  kako mu je kazao. Istakao je da mu  je  nakon toga decembra mjeseca 2009.g.  S. kazao da ima jedno vozilo marke "Golf" stranih tablica koje će da proda, te pošto mu  jedan prijatelj sa Kosova-Peći  otkupljuje vozila, predložio mu je da ovo vozilo potjeraju i  prodaju na Kosovo. Sjutradan su pošli za Peć  i on je vozio svoje vozilo a S. ovo njegovo vozilo koje je trebao da proda. Kada su prešli granični prelaz Kula pozvala ga je supruga telefonom da se vrati i da je odveze u bolnicu, što je i učinio dok je S. nastavio put prema Peći i našao ovog čovjeka kojem je prodao vozilo za 500,00 eura i vratio se taksi vozilom za Rožaje i to mu ispričao. Od navedenog iznosa njemu je dao 500,00 eura a kupac vozila je trebao da mu da još djelove za vozilo u vrijednosti od 100,00 eura kako su se predhodno dogovorili. Istakao je da nije učestvovao u oduzimanju traktora i putničkog vozila marke "Golf" u kritičnom periodu. Predložio je da ga sud oslobodi od optužbe i raniju presudu stavi van snage, jer nije izvršio djelo koje mu je stavljeno na teret. </span>
</p>
<p class="p3"></p>
<p class="p3">
<span>	Po ovoj krivičnopravnoj stvari sud je izveo dokaze saslušao svjedoke-oštećene Z. A. i M. G., svedoke E. Š., S.M., R. M., S. Š,  I. M.i H. K. pročitao nalaz i mišljenje vještaka  mašinske struke S. M. dat na zapisniku iz istrage Ki.br. 78/10 od 18.12.2010.g., potvrdu o privremenom oduzimanju predmeta PJ Bijelo Polje od 12.08.2010.g., potvrdu o vraćanju privremeno oduzetih predmeta PJ Bijelo Polje br. 02-Sl. od 24.08.2010.g., potvrdu Policijske uprave Novi Pazar br. Um 2011/10 23.08.2010.g., nalaz i mišljenje vještaka mašisnke struke S.M.dat na zapisniku iz istrage Ki.br. 65/10 od 28.12.2010.g., izvršio uvid u pravosnažnu presudu Osnovnog suda u Bernama K.br. 242/10 od 17.09.2010.g. i uvid u izvod iz kaznene evidencije na ime okrivljenog , dok je odbio predlog branioca okrivljenog za izvođenje dokaza uvidom u vedo nadzor i saslušanje svedoka D.So.i S.M., obzirom da video nadzor nije dostavljen sudu, te nije ni bilo moguće izvršiti uvid u isti, dok  predloženi svedoci nijesu dostupni jer se nalaze u inostranstvu bez bliže adrese, što je i okrivljeni naveo,  a činjenično stanje je u dovoljnoj mjeri utvrđeno za presuđenje već izvedenim dokazima te bi se dolaganjem pretresa radi izvođenja predloženih dokaza samo nepotrebno odugovlačio postupak, a činjenično stanje bi ostalo neizmijenjeno.  </span>
</p>
<p class="p3"></p>
<p class="p3">
<span>	Cijeneći iskaz okrivljenog N. Š. i  sve izvedene dokaze kako pojedinačno tako i u međusobnoj vezi u smislu čl. 370.st. 3. ZKP, sud je utvrdio sledeće činjenično stanje: </span>
</p>
<p class="p3"></p>
<p class="p3">
<span>	Da je okrivljeni N. Š. u toku 2009.g. u Rožajama posedovao vulkanizersku i mehaničarsku radnju u kojoj  su  radili on i  S. M.. Da su oni  po predhodnom dogovoru u noći 26/27. 10.2009.g. pošli u Novi Pazar i u Ul. "Meše Selimovića" br. 111, i ispred porodične kuće  oštećenog Z. A. zajednički oduzeli traktor marke IMT 539 njegovo vlasništvo, čija je vrijednost iznosila 1.500,00 eura, tako što su pomoću pomoćnog sredstva i fizičke snage polomili bravu za paljenje i isti stavili u pogon i dovezli ga do Rožaja, nakon čega su ga prodali E. Š., koji je kasnije traktor prodao M. S. iz Bijelog Polja gdje je isti pronađen i vraćen oštećenom Zoranu.</span>
</p>
<p class="p3"></p>
<p class="p3">
<span>	Ove činjenice utvrđuju se iz iskaza oštećenog Z. A. i svedoka E.Š., S.i R. M.  kao i nalaza i mišljenja vještaka mašinske struke S. M. i ostalih izvedenih pismenih  dokaza a djelimično i iz iskaza okrivljenog N.. </span>
</p>
<p class="p3"></p>
<p class="p3">
<span>	Naime iz iskaza svjedoka-oštećenog Z. A. utvrđeno je da poseduje traktor marke IMT 539, bez kabine koji je proizveden 1986.g. i   bio u dobrom stanju. Traktor se nalazio ispred njegove kuće u Ul. "Meše Selimovića" br. 111 Novom Pazaru i da mu je u noći  26/27.10.2009.g. ovaj traktor oduzet, tako što je najverovatnije izguran na ulicu bez paljenja, jer bi  čuo rad traktora  da je upaljen ispred kuće, a jedno lice nije moglo izgurati isti  iz avlije.  Nakon toga saznao je  da su mu traktor oduzeli okrivljeni N.Š.j i S.M.  i dotjerali u Rožaje a zatim su ga prodali nekon licu iz Rožaja koji ga je kasnije  prodao nekom licu iz  Bijelog Polja gdje je pronađen. Istakao je da mu je traktor vraćen   neispravan, jer mu je motor produvao, tako da je morao da mu radi generalku.</span>
</p>
<p class="p3"></p>
<p class="p3">
<span>	Iskaz ovog svedoka-oštećenog sud je prihvatio kao jasan, objektivan i uvjerljiv, a dovodeći isti u vezu sa navodima iz potvrde Policijske uprave Novi Pazar iz koje se utvrđuje da je oštećeni Z. vlasnik navedenog traktora koji mu je oduzet kritične noći ispred porodične kuće u Novom Pazaru u Ul. "Meše Selimovića" br. 111, kao i u vezu sa  iskazom  svjedoka E.Š. iz kojeg se utvrđuje da se u kritičnom periodu sa  okrivljenim N. u prisustvu  S. dogovorio u Rožajama,  da  kupi navedeni traktor, za iznos od 1.600,00 eura, nakon čega su mu N. i S. dotjerali traktor kod kuće  i kazali da će mu naknadno dostaviti dokumentaciju za isti, kao  i svedoka   S. i R. M. iz kojih se utvrđuje da je S.kupio ovaj traktor kod E.  Š. bez papira krajem novembra mjeseca 2009.g. i da im je isti kasnije oduzet jer je utvrđeno da je ukraden u Novom Pazaru, što proizilazi i iz potvrda o privremenom oduzimanju traktora od istih i vraćanju traktora oštećenom Z., te nalazom i mišljenjem vještaka mašisnke struke S.M. iz kojeg se utvrđuje da je vrijednost navedenog vozila u vrijeme oduzimanja iznosila 1.500,00 eura, i  iskazom okrivljenog N., u dijelu u  kojem ne spori da se traktor jedno vrijeme nalazio ispred njegove radnje i da je  on učestvovao u prodaji predmetnog traktora E. Š. bez dokumentacije, zaista se nedvosmisleno utvrđuje prednje činjenično stanje. </span>
</p>
<p class="p3"></p>
<p class="p3">
<span>	Utvrđeno je da je okrivljeni  N. Š. dana 16.12.2009.godine, u Rožajama po predhodnom dogovoru, zajednički sa S. M. obio  putničko motorno vozilo marke "Golf II" reg. oznaka RO AH-353 vlasništvo M. G., čija je vrijednost iznosila 1.540,00 eura, tako što su  upotrebom fizičke snage i podesnog sredstva  otvorili vrata vozila, ušli u vozilo, a zatim ga uz pomoć istog podesnog sredstva stavili u pogon i odvezli u pravcu Republike Kosovo gdje su ga prodali za iznos od 500,00 eura. </span>
</p>
<p class="p3"></p>
<p class="p3">
<span>	Ove činjenice utvrđuju se iz iskaza svjedoka-oštećenog M. G. i nalaza i mišljenja vještaka mašinske struke S. M., a djelimično i iz iskaza okrivljenog N. Š. datog u Istrazi.</span>
</p>
<p class="p3"></p>
<p class="p3">
<span>	Naime iz iskaza svjedoka-oštećenog  M. G. utvrđeno je da je posedovao putničko motorno vozilo marke "Golf II" reg. oznaka RO AH-353, proizvedeno 1991.g. Da je ovo vozilo početkom decembra 2009.g. opravljao kod N.Š. i  S.M.  koji su mu zamijenili  zadnje amortizere tako da  se vozilo nalazilo kod njih dva dana. Nakon toga vozilo je parkirao u Ul. "13. Jul" u Rožajama ispred zgrade u kojoj stanuje i zaključao ga. Dana 16.12.2009.g., ovo  vozilo, čija je vrijednost iznosila 1.540,00 eura,  mu je oduzeto, pa je slučaj prijavio u  policiju. Saznao je da su mu vozilo oduzeli N. i S. i da su isto prodali nepoznatom licu za iznos od 500,00 eura.</span>
</p>
<p class="p3"></p>
<p class="p3">
<span>	Iskaz ovog svjedoka sud je prihvatio kao jasan, objektivan i uvjerljiv a dovodeći isti u vezu sa nalazom i mišljenjem vještaka mašinske struke S. M.iz kojeg se utvrđuje da je vrijednost ovog vozila u vrijeme oduzimanja iznosilo 1.540,00 i iskazom okrivljenog N. u dijelu u kojem ne spori da  su vozilo marke "Golf" prodali na Kosovu za iznos od 500,00 eura  i da se on predhodno dogovorio sa kupcem, zaista nema sumnje u drugačije činjenično stanje.</span>
</p>
<p class="p3"></p>
<p class="p3">
<span>	Sud je cijenio iskaze svedoka S. Š., koja je istakla da je Slaviša govorio da treba da ide za Srbiju i dotjera traktor, nakon čega je  dotjerao traktor i prodao ga njenom mužu Nedžadu za  350,00 eura i kombi, te da je ona iznijela novac i poslužila ih  kafom,  kao i iskaze svedoka I. M. i H. K., koji su istakli da je S.prodavao ovaj traktor  i prodao ga N. kojom prilikom su oni bili prisutni kada je N.  supruga iznijela kafu i novac, ali njihove iskaze nije prihvatio obzirom da su isti neuvjerljivi, međusobno dogovoreni i usmjereni ka tome da potvrde iskaz okrivljenog N. da on nije učestvovao u preuzimanju traktora, već da ga je sam dotjerao S. iz Srbije bez njegovog znanja i prodao mu isti, tako da je očigledno da ovi svedoci,  čiji iskazi ne nalaze oslonca u ostalim izvedenim dokazima , nastoje da pomognu okrivljenom N. da izbjegne krivičnopravnu odgovornost, pa sud iste nije ni mogao prihvatiti. </span>
</p>
<p class="p3"></p>
<p class="p3">
<span>	Sud je cijenio iskaz okrivljenog N., u dijelu u kojem navodi da on nije učestvovao u  oduzimanju  navedenog traktora u Novom Pazaru vlasništvo oštećenog Z., niti mu je bilo poznato da je isti oduzeo S. već je smatrao da je traktor S. dotjerao od svoje kuće iz Kruševca i da je njegovo vlasništvo odnosno vlasništvo njegovog oca, te da nije učestvovao u oduzimanju putničkog vozila marke "Golf" u Rožajama , vlasništvo oštećenog M. , već je smatrao da je vozilo S.  vlasništvo,      jer je imalo strane tablice, ali njegov iskaz u ovom dijelu nije prihvatio obzirom da je isti neobjektivan, neuvjerljiv i ne nalazi oslonca u dokazima izvedenim u postupku, tako da je očigledno da okrivljeni N. sa ovakvom odbranom smišljeno i sračunato nastoji da izbjegne krivičnopravnu odgovornost. 	</span>
</p>
<p class="p3">
<span> </span>
</p>
<p class="p3">
<span>	Dakle,  u postupku je utvrđeno isto činjenično stanje koje je utvrđeno i presudom  K.br. 8/11 (spojen mu K.br. 10/11) od 19.12.2011.g. </span>
</p>
<p class="p3"></p>
<p class="p3">
<span>	U konkretnom slučaju okrivljeni N. je  bio svjestan svog djela tj.  svjestan  radnje posledice i uzročnog odnosa između njih i svjestan  da zajednički vrši krivično djelo i to je htio  pa je postupao sa umišljajem, kao saizvršilac.  Pošto je  okrivljeni N.  izvršio dva krivična djela teške krađe u  vremenskoj povezanosti   korišćenjem iste situacije i istovrsnog predmeta djela, koja su obuhvaćena  njegovim  jedinstvenim umišljajem, to ista predstavljaju jednu cjelinu i kvalifikuju se kao jedno-produženo krivično djelo.</span>
</p>
<p class="p3"></p>
<p class="p3">
<span>	Sa navedenih razloga sud nije prihvatio tezu odbrana branioca  okrivljenog da u postupku nije utvrđeno da je njegov branjenik izvršio krivično djelo koje mu je stavljeno na teret.</span>
</p>
<p class="p3"></p>
<p class="p3">
<span>	Iz ovakvog iznijetog i utvrđenog činjeničnog stanja nesumljivo proizilazi da su u radnjama okrivljenog N.  sadržani svi bitni elementi produženog  krivičnog djela teška krađa iz čl. 240. st. 1. tač. 1. u vezi čl. 23. st. 2. u vezi čl. 49. KZ, koje je  izvršio kao saizvršilac.</span>
</p>
<p class="p3"></p>
<p class="p3">
<span>	Sa navedenih razloga sud je ostavio na snazi raniju presudu ovaga suda K.br. 8/11 (spojen mu K.br. 10/11) od 19.12.2011.g., kojom je okrivljeni N.oglašen krivim  zbog navedenog krivičnog djela i osudjen  na kaznu zatvora u trajanju od 1 (jedne) godine i 4 (četiri) mjeseca, cijeneći pritom iste olakšavajuće i otežavajuće  okolnosti  kojim se rukovodio prilikom odlučivanja o izboru vrste i visine kazne, koje su navedene u pomenutoj presudi. Sud   smatra da je izrečena kazna primjerena težini izvršenog krivičnog djela, stepenu krivice okrivljenog i nastalim posledicama i da se sa istom, obzirom na raniju višestruku osudjivanost okrivljenog N.,  jedino može ostvariti svrha kažnjavanja iz čl. 32. KZ.</span>
</p>
<p class="p3"></p>
<p class="p3">
<span>	Takođe sud je ostavio na snazi i pomenutu presudu kojom je okrivljeni obavezan da plati na ime troškova krivičnog postupka iznos od 345,00  eura i paušala  iznos od 50,00 eura, u korist budžeta Crne Gore, i da plati solidarno na ime naknade štete oštećenom M. G. iznos od 1.540,00 eura, sa zakonskom kamatom počev od 16.12.2009.g. kao dana nastanka štete do konačne isplate,  dok je   oštećeni Z. A.upućen  na građansku parnicu radi ostvarivanja oštetnog zahtjeva., sa razloga koji su navedeni u pomenutoj presudi. </span>
</p>
<p class="p3">
<span> </span>
</p>
<p class="p3">
<span>	Sa izloženog odlučeno je kao u dispozitivu ove presude. </span>
</p>
<p class="p3"></p>
<p class="p3">
<span>	</span>
</p>
<p class="p3">
<span>	OSNOVNI SUD U ROŽAJAMA, dana 05.04.2013.g.</span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3">
<span>Zapisničar,							S U D I J A,</span>
</p>
<p class="p3">
<span>Aida Luboder  s.r.						Milosav Zekić  s.r.</span>
</p>
<p class="p3"></p>
<p class="p3"></p>
<p class="p3">
<span>PRAVNA POUKA: Protiv ove presude može se izjaviti žalba u roku od 15 dana od dana prijema iste i to Višem sudu u Bijelom Polju, a preko ovog suda.</span>
</p>
<p class="p3"></p>
<p class="p3"></p>
<p class="p3">
<span>	</span>
</p>
<p class="p4"></p>
<p class="p4"></p>
<p class="p4"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Times New Roman;font-size:12pt;}
.s1{font-family:Times New Roman;}
</style>
<title>OSNOVNI SUD U ROŽAJAMA</title>
<meta content="milosav.zekic" name="author">
</head>
<body class="b1 b2">
<p class="p1">
<span>OSNOVNI SUD U ROŽAJAMA</span>
</p>
<p class="p1">
<span>K.br. 169/10</span>
</p>
<p class="p2"></p>
<p class="p2">
<span>U IME NARODA</span>
</p>
<p class="p2"></p>
<p class="p1">
<span>	OSNOVNI SUD U ROŽAJAMA, kao prvostepeni krivični sud u vijeću sastavljenom od sudije Milosava Zekića, kao predsjednika vijeća i sudija porotnika Abdurahmana Kardovića i Refije Demić, kao članova vijeća, uz učešće zapisničara Azre Dacić, rješavajući po optužnici Osnovnog državnog tužilaštva Rožaje Kt.br.  172/10 od 30.07.2010.g. podnijetoj protiv optuženih M.I. iz Rožaja, zbog krivičnog djela krijumčarenje iz čl. 265. st. 1. Krivičnog zakonika i Č. H.iz Rasova, Opština Bijelo Polje, zbog krivičnog djela krijumčarenje iz čl. 265. st. 1. Krivičnog zakonika, nakon održanog glavnog i javnog pretresa dana 14.06.2011.g. u prisustvu Zamjenika Osnovnog državnog tužioca Selmanović Armina i optuženih, dana 17.06.2011.g. donio je i javno objavio</span>
</p>
<p class="p1"></p>
<p class="p2">
<span>P R E S U D U</span>
</p>
<p class="p1"></p>
<p class="p1">
<span>	Optuženi M. I.  JMBG ., od oca Z. i majke E., rodj. L., rodjen ..g. u selu Trpezi, Opština Berane, živi u Rožajama, drž. CG, pismen, završio osnovnu školu, nezaposlen, neoženjen, nije odslužio vojni rok siromašnog imovnog stanja, osudjivan presudom Osnovnog suda u Rožajama K.br. 52/09 od 13.04.2009.g. zbog krivičnog djela iz čl. 240. st. 1. tač. 1. KZ na kaznu zatvora u trajanju od jedne godine uslovno za jednu godinu,</span>
</p>
<p class="p1"></p>
<p class="p1">
<span>	Optuženi Č. H.</span><span class="s1"> </span><span>JMBG ., od oca R. i majke Z., rodj. S., rodjen ..g. u selu Rasovo, Opština Bijelo Polje, gdje i živi, drž. CG, pismen, završio srednju školu, nezaposlen, neoženjen, nije odslužio vojni rok, siromašnog imovnog stanja,  neosudjivan,</span>
</p>
<p class="p1"></p>
<p class="p1"></p>
<p class="p2">
<span>K R I V I     S U</span>
</p>
<p class="p1"></p>
<p class="p1">
<span>	Što su i to:</span>
</p>
<p class="p1"></p>
<p class="p1">
<span>	M. I.</span>
</p>
<p class="p1">
<span>	dana 15.07.2010.g. u mjestu zv. "Dračenovac", Opština Rožaje, bavio se prenošenjem robe preko carinske linije, izbjegavajući mjere carinskog nadzora i to:1.367,400 kg raznog voća (103 gajbe breskve i nektarine i 12 gajbi kajsija) na način što je kombi vozilom marke "Ford" tip "Tranzit" reg.oznaka RO AN 485 zaobilaznim putem prešao carinsku liniju,</span>
</p>
<p class="p1">
<span>	-čime je izvršio krivično djelo krijumčarenje iz čl. 265. st. 1. Krivičnog zakonika,</span>
</p>
<p class="p1"></p>
<p class="p1">
<span>	Č. H.</span>
</p>
<p class="p1">
<span>	dana 15.07.2010.g. u mjestu zv. "Dračenovac", Opština Rožaje, bavio se prenošenjem robe preko carinske linije, izbjegavajući mjere carinskog nadzora i to: 1.735,400 kg raznog voća (145 gajbi breskve i nektarine) na način što je kombi vozilom marke "Peugeot", tip "Bokser" reg.oznaka BP AP-738 zaobilaznim putem prešao carinsku liniju,</span>
</p>
<p class="p1">
<span>	-čime je izvršio krivično djelo krijumčarenje iz čl. 265. st. 1. Krivičnog zakonika,</span>
</p>
<p class="p1">
<span>	pa im sud primjenom pomenutih zakonskih propisa i čl. 4, 13, 15, 32, 34, 36, 42, 52, 53, 54. Krivičnog zakonika i čl. 364. Zakonika o krivičnom postupku izriče</span>
</p>
<p class="p1"></p>
<p class="p2">
<span>USLOVNU OSUDU</span>
</p>
<p class="p1"></p>
<p class="p1">
<span>	Kojom im utvrdjuje kaznu zatvora i to: optuženom M. I. u trajanju od 7 (sedam) mjeseci, a optuženom Č. H. u trajanju od 6 (šest) mjeseci  i istovremeno odredjuje da se kazne neće izvršiti ukoliko osudjeni u roku od jedne godine ne izvrše novo krivično djelo.</span>
</p>
<p class="p1">
<span>	Da plate ovome sudu na ime troškova krivičnog postupka paušalni iznos od po 40,00 eura, u roku od 15 dana po pravosnažnosti ove presude.</span>
</p>
<p class="p1">
<span>	Od optuženog M. I. se oduzima 1.367,400 kg voća (103 gajbe breskve i nektarine i 12 gajbi kajsija) kao roba koja je predmet krivičnog djela.</span>
</p>
<p class="p1">
<span>	Od optuženog Č. H. se oduzima 1.735,400 kg voća (145 gajbi breskve i nektarine) kao roba koja je predmet krivičnog djela.</span>
</p>
<p class="p1"></p>
<p class="p1">
<span>	Istovremeno sud optužene M. I. i Č. H. primjenom pomenutih zakonskih propisa i čl. 4, 13, 15, 32, 34, 39, 42. Krivičnog zakonika i čl. 364. Zakonika o krivičnom postupku</span>
</p>
<p class="p1"></p>
<p class="p1"></p>
<p class="p2">
<span>O S U DJ U J E</span>
</p>
<p class="p1"></p>
<p class="p1">
<span>	NA NOVČANU KAZNU u iznosu od po 300,00 (tri stotine) eura. Ako osudjeni ne plati novčanu kaznu u roku od 15 dana po pravosnažnosti ove presude, ista će se zamijeniti kaznom zatvora, tako što će se za svakih započetih 25,00 eura novčane kazne odrediti jedan dan kazne zatvora.</span>
</p>
<p class="p1"></p>
<p class="p1"></p>
<p class="p2">
<span>O b r a z l o ž e nj e</span>
</p>
<p class="p1"></p>
<p class="p1">
<span>	Osnovno državno tužilaštvo iz Rožaja, podnijelo je ovome sudu optužnicu Kt.br. 172/10 od 30.07.2010.g. protiv optuženih M. I. iz Rožaja, i Č. H. iz Rasova, Opština Bijelo Polje, zbog krivičnog djela krijumčarenje iz čl. 265. st. 1. Krivičnog zakonika (KZ).</span>
</p>
<p class="p1">
<span>	Na glavnom pretresu Zamjenik ODT-a Selmanović Armin je ostao pri podnijetoj optužnici, te je predložio da sud optužene oglasi krivim zbog krivičnih djela koja su im optužbom stavljena na teret i da ih osudi na kaznu po zakonu, te da se od istih oduzme roba kao predmet izvršenja djela.</span>
</p>
<p class="p1">
<span>	Optuženi M. I. je u postupku istrage na zapisniku Ki.br.57/10 od 30.07.2010.g. u svojoj odbrani istakao: da je dana 14.07.2010.g. kod svog prijatelja S. A. posudio vozilo marke "Kombi" koje je istog dana prevezao u Republiku Srbiju preko carinskog prelaza "Dračenovac" gdje ga je popravio i odmah se vratio u Crnu Goru i pošao za Podgoricu gdje je na kvantaškoj pijaci kupio voće, koje je utovario u ovo vozilo, kojom prilikom se vidio sa Č. H.koji je takodje na istoj pijaci kupovao voće i utovario ga u svoje vozilo. Da je istog dana u večernjim satima dotjerao voće u Rožaje, u namjeri da ga sjutra dan proda na pijaci. Pošto na pijaci nije mogao da parkira vozilo to veče, niti je imalo mjesta kod njegove kuće, isto je odvezao na parking "Servistransa"  u mjestu "Zeleni" oko 22 časa, gdje ga je parkirao. Odlučio je da spava u vozilu i tada je došla patrola policije koja ga je zatekla  na lice mjesta i robu mu oduzela.</span>
</p>
<p class="p1">
<span>	Na glavnom pretresu optuženi I. je dopunio svoj iskaz iz istrage koji je djelimično izmijenio, tako što je istakao da je kod svog prijatelja S. A. posudio vozilo marke "Ford" tip "Tranzit" reg.br. RO AN-485 dana 13.07.2010.g. kada je pošao u Republiku Srbiju tj. selo Špiljani preko graničnog prelaza "Dračenovac" gdje je zavario karter na vozilu i osposobio ga za put, nakon čega se vratio preko istog graničnog prelaza i dana 14.07.2010.g. pošao za Podgoricu oka pola noći nakon čega je sjutra dan kupio na pijaci 103 gajbe brskve i nektarine, 12 gajbi kajsija što ukupno iznosi 1.367,400 kg, koje je utovario u ovo vozilo i dovezao ga do Rožaja i vozilo parkirao na parkingu "Servistransa" gdje je zatečen od strane policije. Istakao je da je na pijaci u Podgorici iz daleka vidio Čoković Hamzu, ali se nije pozdravio sa njim i ne zna da li ga je on primijetio. U toku dokaznog postupka optuženi je djelimično izmijenio iskaz, tako što je naveo da je moguće da je granični prelaz "Dračenovac" prešao dana 14.07.2010.g. da bi zavario karter na vozilu kod majstora u selu Špiljani, a ne prethodnog dana i da se odmah vratio i naveče pošao za Podgoricu. Naglasio je da navedenu robu nije kupio u Republici Srbiji i nije je prenosio preko carinske linije u mjestu zv. "Dračenovac" zaobilaznim putem, već je istu kupio u Podgorici, a nije posjedovao dokumentaciju za istu, niti ima ovlašćenje da se bavi trgovinom i da robu prodaje na pijaci. Predložio je da ga sud oslobodi od optužbe, jer nije izvršio djelo za koje je optužen.</span>
</p>
<p class="p1">
<span>	Optuženi Č. H. je u postupku istrage na zapisniku Ki.br.57/10 od 30.07.2010.g. u svojoj odbrani istakao: da živi u selu Rasovo, Opština Bijelo Polje. Posjeduje kombi vozilo marke "Peugeot" i bavi se prodajom voća i povrća na zelenoj pijaci. Dana 15.07.2010.g. pošao je u Podgoricu ovim vozilom gdje je na kvantaškoj pijaci kupio voće i povrće, koje je dotjerao kod svoje kuće, a zatim i u Rožaje da bi ih prodao u maloprodajnim objektima. Pošao je do prodavnice "Vahels" koja se nalazi na izlazu iz Rožaja da bi im ponudio voće na prodaju. Vozilo je parkirao ispred prodavnice na parkingu u mjestu "Zeleni" oko 21 čas i dok je ulazio u objekat došla je policija, te pošto kod sebe nije imao dokumentaciju za ovu robu jer je otkupne blokove ostavio kod kuće, roba mu je oduzeta. Istakao je da nije ovu robu uvezao iz Republike Srbije zaobilaznim putem mimo carinskog prelaza u mjestu "Dračenovac" već je istu kupio u Podgorici.</span>
</p>
<p class="p1">
<span>	Na glavnom pretresu  optuženi H. je dopunio svoj iskaz iz istrage koji je djelimično izmijenio, tako što je istakao da je kritičnog dana u Podgorici kupio 145 gajbi breskve i nektarina ukupno 1.734,400 kg ovog voća, kao i drugo voće i povrće-banane, krompir, paradajz, krastavac i dr. koje je utovario u svoje teretno vozilo-kamion marke "Mercedes" reg.br. BP AM-307 i ovu robu ovim vozilom prevezao do svoje kuće u Bijelom Polju gdje je 145 breskve i nektarine pretovario u drugo vozilo marke "Peugeot", tip "Bokser" reg.br. BP AP-738 kojim je iste dotjerao do Rožaja, dok je preostalo voće i povrće ostavio kod kuće. Namjeravao je da ove breskve i nektarine ponudi na prodaju nekim marketima, a da preostali neprodati dio sjutra dan proda na pijaci, kojom prilikom je zatečen od strane policije i roba mu je oduzeta kada je vozilo parkirao u naselju Zeleni na izlazu iz Rožaja kod prodavnice "Vahels" gdje je planirao da spava u vozilu ukoliko ne proda robu. Istakao je da je robu kupio u Podgorici kod B. Ž., koji više ne prodaje robu na pijaci, te ne zna njegovu adresu. Takodje je istakao da optuženog M. I. poznaje iz vidjenja, ali ga kritičnog dana nije vidio u Podgorici na pijaci kada je kupovao robu. Predložio je da ga sud oslobodi od optužbe, jer nije izvršio djelo za koje je optužen.</span>
</p>
<p class="p1">
<span>	Po ovoj krivičnopravnoj stvari, sud je izveo dokaze: saslušao svedoka N. E., po saglasnosti stranaka pročitao iskaz svedoka S. A., pročitao  potvrde Ispostave Rožaje broj 02-240-2892 od 16.07.2010.g., broj 02-240-2893 od 16.07.2010.g. o predaji oduzete robe preduzeću DOO "Wahels", potvrde o privremeno odzetim predmetima Ispostave Rožaje broj KU-155 od 16.07.2010.g. i broj KU-156 od 16.07.2010.g. na ime optuženih M. I. i Č. H., zapisnik o izvršenom inspekcijskom pregledu broj 320/10-0602-13/199 od 16.07.2010.g., telegram Ispostave GP Berane broj 04/5/897 od 16.07.2010.g., službenu zabilješku Ispostave Rožaje od 15.07.2010.g. i vrši uvid u fotodokumentaciju Ispostave rožaje broj 152/201o i 153/2010 od 15.07.2010.g., izvršio uvid u otkupni bolk broj 020483 od 15.07.2010.g., presudu ovoga suda K.br. 52/09 od 13.04.2009.g. na ime M. I. i uvid u izvode iz kaznenih evidencija na ime optuženih, dok nije na ovom pretresu neposredno saslušao svedoka S. A., obzirom da je njegov iskaz sa ranije pretresa pročitan na ovom pretresu, te bi se odlaganjem pretresa radi njegovog neposredno saslušanja samo nepotrebno odugovlačio postupak, a činjenično stanje bi ostalo neizmijenjeno.</span>
</p>
<p class="p1">
<span>	Cijeneći odbrane optuženih i sve izvedene dokaze kako pojedinačno, tako i u medjusobnoj vezi u smislu čl. 360. st. 2.  Zakonika o krivičnom postupku (ZKP), sud je nesumnjivo utvrdio činjenično stanje kao u dispozitivu ove presude.</span>
</p>
<p class="p1">
<span>	Utvrdjeno činjenično stanje proizilazi iz dokaza izvedenih u postupku, a djelimično nalazi oslonca i u iskazima optuženih. </span>
</p>
<p class="p1">
<span>	Naime, optuženi M. I. ne spori da je dana 15.07.2010.g. prevozio 1.367,400 kg voća-103 gajbe breskve i nektarina i 12 gajbi kajsija kombi vozilom marke "Ford" tip "Tranzit" reg.oznake RO AN-485 i da je zatečen od strane policije u mjestu zv. "Zeleni" na izlazu iz Rožaja, koje se nalazi izmedju graničnog prelaza "Dračenovac" i Rožaja, te pošto nije imao dokumentaciju za ovu robu ista mu je oduzeta.</span>
</p>
<p class="p1">
<span>	Takodje optuženi Č. H. ne spori da je dana 15.07.2010.g. prevozio 1.745,400 kg raznog voća tj. 145 gajbi breskve i nektarina kombi vozilom marke "Peugeot", tip "Bokser" reg.oznake BP AP-738, te da je zatečen u mjestu zv. "Zeleni" koji se nalazi izmedju graničnog prelaza "Dračenovac" i Rožaja na izlazu iz Rožaja, te pošto nije imao dokumentaciju roba mu je oduzeta.</span>
</p>
<p class="p1">
<span>	Iskaze optuženih, u ovom dijelu, sud je prihvatio, obzirom da su isti jasni, objektivni i potvrdjeni dokazima izvedenim u postupku, tako da nema sumnje u drugačije činjenično stanje.</span>
</p>
<p class="p1">
<span>	Medjutim, optuženi se brane da navedenu robu nijesu prevozili iz Republike Srbije zaobilaznim putem preko carinske linije u mjestu zv. "Dračenovac", već su istu kupili u Podgoricu i dovezli je do Rožaja u namjeri da je Irfan sjutra dan proda na pijaci, a H. da je proda u market "Vahels" i da dio neprodate robe sjutra dan proda na pijaci. Takodje optuženi I. se brani da je prethodnog dana prešao granični prelaz u mjestu zv. "Dračenovac" da bi popravio vozilo u Republiku Srbiju-selo Špiljani, te je zbog toga registrovan na graničnom prelazu. </span>
</p>
<p class="p1">
<span>	Iskaze optuženih, u ovom dijelu, sud nije prihvatio, obzirom da su isti neobjektivni, neuvjerljivi, protivurječni sami sa sobom i opovrgnuti iskazom svedoka N. E. i navodima iz pismeno izvedenih dokaza-službene zabilješke, zapisnika o inspekcijskom pregledu, telegrama Ispostave GP Berane i potvrda o privremeno oduzetim predmetima iz kojih se nesumnjivo utvrdjuje da su optuženi kritičnog dana navedenu robu prevezli iz Republike Srbije u Crnu Goru preko carinske linije zaobilaznim putem zaobilazeći granični prelaz "Dračenovac", nakon čega su prije nailaska na patrolu policije koja ih je čekala na ulazu u grad, skrenuli sa puta i sklonili se u mjestu zv. "Zeleni" gdje je optuženi I. sklonio vozilo ispod kuće M. M., a ne na parkingu "Servistrans", a optuženi H. je skrenuo prema "Dekoru" gdje je vozilo zatečeno na raskrsnici okrenuto prema Rožajama, a ne ispred prodavnice "Vahels", tako da je očigledno da optuženi sa ovakvim odbranama smišljeno i sračunato nastoje da izbjegnu krivičnopravnu odgovornost. Osim toga iskazi optuženih su medjusobno protivurječni, tim prije što optuženi I. u istrazi ističe da se na pijaci u Podgorici vidio sa optuženim H., te da su istovremeno tovarili robu, nastojeći na taj način da dokaže da je navedenu robu kupio u Podgorici i da će mu tu činjenicu potvrditi i optuženi H., te kada je vidio da optuženi H. nije potvrdio njegove navode, na pretresu je izmijenio iskaz i naveo da je na pijaci vidio H. iz daleka, ali se nije pozdravio sa njim, a ne zna da li ga je on primijetio, dok optuženi H. na pretresu navodi da u Podgorici nije vidio optuženog I. i da je kritičnog dana robu iz Podgorice prevezao svojim teretnim motornim vozilom-kamionom do Bijelog Polja gdje je istu pretovario u kombi vozilo kojim je robu dotjerao do Rožaja i za to je priložio na pretresu otkupni blok kojim dokazuje tu činjenicu previdjajući pritom da je u istrazi kazao da je predmetnu robu iz Podgorice do Rožaja dotjerao kombi vozilom. Takodje optuženi I. je više puta mijenjao iskaz u pogledu dana prelaska graničnog prelaza radi navodne opravke vozila u Republici Srbiji, a naveo je i ime B. Ž. iz Podgorice kod koga je navodno kupio robu, koji  sada ne radi na pijaci i da mu ne zna adresu stanovanja. Imajući to u vidu kao i činjenicu da je bilo logično da su vozila sa robom parkirali na pijaci ili na ulazu u gradu, ukoliko su robu dotjerali iz Podgorice i planirali da je prodaju na pijaci, a ne na izlazu iz grada skrivajući se od policije, jasno ukazuje na to da su optuženi navedenu robu prevozili iz Republike Srbije i prenijeli je preko carinske linije zaobilaznim putem zaobilazeći time granični prelaz "Dračenovac", nakon čega su se sklonili od policije u mjestu zv. "Zeleni", tako da je njihova odbrana, u tom dijelu, očigledno smišljena i sračunata ka izbjegavanju krivičnopravne odgovornosti, pa je samim tim i neprihvatljiva.</span>
</p>
<p class="p1">
<span>	Sud je cijenio i iskaz svedoka S. . pa je isti prihvatio u dijelu u kojem je njegov iskaz saglasan sa utvrdjenim činjeničnim stanjem. Medjutim, iskaz ovog svedoka, u dijelu u kojem navodi da je optuženi Irfan popravljao ovo vozilo tj. karter u mjestu Špiljani u Republici Srbiji, nakon čega je pošao za Podgoricu gdje je kupio voće, sud nije prihvatio, obzirom da je isti neobjektivan, neuvjerljiv i ne nalazi oslonca u ostalim dokazima izvedenim u postupku, tako da je očigledno da ovaj svedok sa ovakvim kazivanjem nastoji da pomogne optuženom Irfanu da izbjegne krivičnopravnu odgovornost.</span>
</p>
<p class="p1">
<span>	Dakle, u postupku je utvrdjeno da je optuženi M. I. dana 15.07.2010.g. u mjestu zv. "Dračenovac", Opština Rožaje, bavio se prenošenjem robe preko carinske linije, izbjegavajući mjere carinskog nadzora i to:1.367,400 kg raznog voća (103 gajbe breskve i nektarine i 12 gajbi kajsija) na način što je kombi vozilom marke "Ford" tip "Tranzit" reg.oznaka RO AN 485 zaobilaznim putem prešao carinsku liniju i da je optuženi Č. H. dana 15.07.2010.g. u mjestu zv. "Dračenovac", Opština Rožaje, bavio se prenošenjem robe preko carinske linije, izbjegavajući mjere carinskog nadzora i to: 1.735,400 kg raznog voća (145 gajbi breskve i nektarine) na način što je kombi vozilom marke "Peugeot", tip "Bokser" reg.oznaka BP AP-738 zaobilaznim putem prešao carinsku liniju. U konkretnom slučaju optuženi su bili svesni svojih djela tj. svesni da na opisani način prenose robu preko carinske linije zaobilaznim putem izbjegavajući mjere carinskog nadzora i to su htjeli pa su postupali sa direktnim umišljajem.</span>
</p>
<p class="p1">
<span>	Iz ovakvog iznijetog i utvrdjenog činjeničnog stanja nesumnjivo proizilazi da su u radnjama optuženih sadržani svi bitni elementi kriv. djela krijumčarenje iz čl. 265. st. 1. KZ, za koja djela je sud iste oglasio krivim i izrekao im uslovnu osudu, utvrdjujući im pritom kaznu zatvora i to: optuženom M. I. u trajanju od 7 (sedam) mjeseci, a optuženom Č. H. u trajanju od 6 (šest) mjeseci i istovremeno odredio da se kazne neće izvršiti ukoliko isti u roku od jedne godine ne izvrše novo krivično djelo. Pošto je za ovo krivično djelo pored kazne zatvora kumulativno propisana i novčana kazna, sud je optužene osudio i na novčanu kaznu u iznosu od po 300,00 (tri stotine) eura.</span>
</p>
<p class="p1">
<span>	Prilikom izricanja ovakve vrste krivične sankcije i odmjeravanja visine novčane kazne, sud je imao u vidu težinu izvršenih djela, okolnosti pod kojima su djela izvršena, držanje optuženih nakon izvršenih djela, raniji život optuženog Irfana, cijeneći pritom kao olakšavajuće okolnosti njihovo siromašno imovno stanje i raniju neosudjivanost optuženog H., pa je sud imajući pritom u vidu svrhu kažnjavanja iz čl. 42. KZ i svrhu uslovne osude iz čl. 52. KZ u okviru opšte svrhe krivičnih sankcija iz čl. 4. istog zakona, našao da je imalo mjesta izricanju ovakve vrste krivične sankcije i vrste i visine novčane kazne, ubijedjen da će upozorenje uz prijetnju kazne i izrečena novčana kazna u naznačenom iznosu u dovoljnoj mjeri uticati na optužene da ubuduće ne vrše bilo kakva krivična djela i da će vaspitno djelovati na druge da ne čine ista ili slična djela.</span>
</p>
<p class="p1">
<span>	Na osnovu čl. 202. u vezi čl. 199. st. 2. tač. 9. i st. 3. ZKP, u vezi čl. 2. Uredbe o izmjenama uredbe o naknadi troškova u sudskim postupcima, sud je obavezao optužene da plate ovome sudu na ime troškova krivičnog postupka paušalni iznos od po 40,00 eura.</span>
</p>
<p class="p1">
<span>	Na osnovu čl. 265. st. 4. KZ od optuženog M. I. se oduzima 1.367,400 kg voća (103 gajbe breskve i nektarine i 12 gajbi kajsija), a od optuženog Č. H.se oduzima 1.735,400 kg voća (145 gajbi breskve i nektarine), kao roba koja je predmet kriv. djela.</span>
</p>
<p class="p1">
<span>	Sa izloženog odlučeno je kao u dispozitivu ove presude.</span>
</p>
<p class="p1"></p>
<p class="p1"></p>
<p class="p1">
<span>	OSNOVNI SUD U ROŽAJAMA, dana  17.06.2011.g.</span>
</p>
<p class="p1"></p>
<p class="p1"></p>
<p class="p1">
<span>Zapisničar,						PREDSJEDNIK VIJEĆA-SUDIJA,</span>
</p>
<p class="p1">
<span>Azra Dacić s.r.					Milosav Zekić  s.r.</span>
</p>
<p class="p1"></p>
<p class="p1"></p>
<p class="p1">
<span>PRAVNA POUKA: Protiv ove presude može se izjaviti žalba u roku od 15 dana od dana prijema iste i to Višem sudu u Bijelom Polju, a preko ovog suda.</span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span>	</span>
</p>
<p class="p1"></p>
<p class="p3"></p>
<p class="p3"></p>


</body>
<div style="text-align: right">
	K.br. 174/10</div>
<br>
<div style="text-align: center">
	U IME NARODA</div>
<br>
<br>
<strong>OSNOVNI SUD U HERCEG NOVOM</strong>, kao prvostepeni krivični, u vijeću sastavljenom od sudije Blagojević Marka, kao predsjednika vijeća i sudija porotnika Stanković Tereze i Martinović Ilije kao članova vijeća, uz sudjelovanje Dragović Katarine kao zapisničara, rješavajući u krivičnom prerdmetu protiv okrivljenih V.I. i J. B., zbog krivičnog djela spriječavanje službenog lica u vršenju službene radnje u pokušaju iz čl. 375 stl. 3 u vezi st. 1 u vezi čl. 20 KZ-a i krivičnog djela zlostavljanja iz čl. 166 a st. 2 u vezi st. 1 u sticaju sa krivičnim djelom lake tjelesne povrede iz čl. 152 st. 2 u vezi st. 1 KZ-a, postupajući po optužnici ODT Herceg Novi Kt.br. 156/10 i Kt. br. 159/10 od 15.10.2010. godine., nakon javnog, usmenog i glavnog pretresa održanog dana 12.07.2011 godine, u prisustvu ODT-a Zejnilagić Snježane, okrivljenog V. I., okrivljenog J. B. i njegovog branioca, oštećenog K. M., donio je, a dana 15.07.2011.<br>
<br>
godine javo objavio<br>
<br>
<div style="text-align: center">
	PRESUDU</div>
<br>
Okrivljeni:<br>
<br>
1. V. I., jmbg:.., od oca M. i majke V. rođene Š., rođen ..... godine u K., stalno nastajen u H.N., ul. ..., državljanin C.G., neoženjen, srednjeg imovnog stanja, ranije neosuđivan,<br>
<br>
2. J. B., od oca H. i majke M. rođene K., rođen ... godine u N., stalo nastanjen u H. N., ul. ... (kod Đ. S.), službenik UP PJ H.Novi, oženjen, otac dvoje djece, završio srednju školu, srednjeg imovnog stanja, ranije osuđivan presudom Osnovnog suda u Kotoru K.br. 117/10/06 od 15.06.2010 godine zbog krivičog djela iz čl. 36 st. 1 KZRCG na kaznu zatvora u trajanju od 3 mjeseca uslovno na 1 godinu i 6 mjeseci,<br>
<br>
<div style="text-align: center">
	Krivi su</div>
<br>
Što su:<br>
<br>
<strong>Okrivljeni V. I.</strong><br>
1. Dana 21.07.2010. godine u H. N. na Š. V&nbsp; D. na terasi ugostiteljskog objekta “L.” silom pokušao spriječiti J. B. policajca UP PJ H. Novi službeno lice u vršenju službene radnje u okviru poslova javne bezbjednosti i čuvanja javnog reda i mira, na način što je kada je J. B. kao pripadnik Ineterventne jedinice sa kolegama F. M. i D. T. došao na lice mjesta po prijavi da je narušen javni red i mir, radi intervencije, a nakon što je između J. B. i K. M. došlo do verbalne prepirke kada je J. ošamario i odgurnuo K., prišao sa leđa J. i odgurnuo ga rukama kako bi pokušao da J. odvoji od K.<br>
<br>
-čime je izvršio krivično djelo spriječavanja službenog lica u vršenju službene radnje u pokušaju iz čl. 375 st. 3 u vezi st. 1 u vezi čl. 20 Krivičnog zakonika<br>
<br>
<strong>Okrivljeni J. B</strong>.<br>
2.&nbsp; U isto vrijeme i na istom mjestu kao pod tačkom 1., kao službeno lice u vršenju službe, postupao na način kojim se vrijeđa ljudsko dostojanstvo, tako što je kao policajac u sastavu interventne jedinice UP PJ H.Novi, koja interventna jedinica je povodom prijave da je narušen javni red i mir na licu mjesta, nakon kraće prepirke sa K. M., istog, bez razloga, ošamario u predjelu lica, pa kada je ovaj od udarca&nbsp; pokleknuo na tlo službenom palicom ga više puta udario u predjelu glave, nakon čega je prišao V. I. i rukama odgurnuo J.kako bi ga odvojio od K., da bi nakon što se oštećeni K. u međuvremenu podigao sa tla i upitao ga šta radi, istom ponovo prišao i službenom palicom ga više puta udario po glavi i leđima, kojom prilikom je oštećenom K.M. službenom palicom sredstvom podobnim da se tijelo teško povrijedi, nanio lake tjelesne povrede i to ranu tipa prskotine lijevog gornjeg tjemenog predjela i krvne podlive u predjelu potiljka i međulopatičnog dijela,<br>
<br>
- čime je izvršio krivično djelo zlostavljanje iz čl. 166 a st. 2 u vezi st. 1 KZ.a u sticaju sa krivičnim djelom lake tjelesne povrede iz čl. 152 st. 2 u vezi st. 1 KZ-a,<br>
<br>
- pa sud okrivljenom J. B. primjenom navedenih zakonskih odredbi, te odredbi iz čl. 4 st. 2, 32, 36, 42 st. 1 Krivičnog zakonika, prethodno za krivično djelo zlostavljaja iz 166 a st. 2 u vezi st. 1 KZ-a utvrđuje kaznu zatvora u trajanju od 5 (pet) mjeseci, a za krivično djelo laka tjelesna povreda iz čl. 152 st.2 u vezi st. 1 KZ-a utvrđuje kaznu u trajanju od 5 (pet) mjeseca<br>
<br>
- pa sud okrivljenima na osnovu navedenih odredbi, te primjenom čl.45 st. 1 tač. 1, 46 st. 1 tač. 5,&nbsp; 48 st. 2 tač. 2, 52, 53 i 54 Krivičnog zakonika, te primjenom odredbi iz čl. 199, 202 st. 1, 364 st. 1 Zakonika o krivičnom postupku, izriče<br>
<br>
<br>
<div style="text-align: center">
	USLOVNU OSUDU</div>
<br>
<br>
Kojom okrivljenom J. B. utvrđuje jedinstvenu kaznu zatora u tajanju od 9 (devet) mjeseci i istovremno određuje da se utvrđena kazna neće izvršiti ukoliko okrivljeni u roku od 4 (četiri) godine ne učino novo krivično djelo, a okrivljenom V. I. utvrđuje kaznu zatora u tajanju od 60 (šezdeset) dana i istovremno određuje da se utvrđena kazna neće izvršiti ukoliko okrivljeni u roku od 2 (dvije) godine ne učino novo krivično djelo.<br>
<br>
Obavezuje se okrivljeni da na ime troškova krivičnog postupka solidarno plate iznos od 639,76 eura, te da svako pojedinačno, a na ime paušala plati iznos od po 50,00 eura, u roku od 15 dana od dana pravosnažnosti presude, pod prijetnjom prinudnog izvršenja, a na žiro račun ovog suda 510-6022-16.<br>
<br>
<div style="text-align: center">
	O b r a z l o ž e nj e</div>
<br>
<br>
Osnovni državni tužilac u Herceg Novom svojom optužnicom Kt. br.156/10 i Kt.br. 159/10 od&nbsp; 15.10.2010. godine, stavio je na teret okrivljenima, izvršenje krivičnih djela koje su činjenično i pravno opisana u izreci presude. ODT H. Novi Zeinilagić Snježana je na glavnom pretresu izmjenila činjenični opis optužnice i pravnu kavalifikaciju u odnosu na okrivljenog V. I. i&nbsp; u svojoj završnoj riječi, ostajući pri navodima podnijete i izmjenjene optužnice predložila je sudu da okrivljne oglasi krivim i osudi po zakonu.<br>
<br>
Okrivljeni V. I. u svojoj odbrani u bitnom je istakao da je dana 21.07.2010. godine bio u društvu sa K. M. i O. P., kada su oko 04,30 časova došli na terasu lokala “L.”, koji se nalazi u blizini lokala “A.” čiji je vlasnik K., kada je K. želio da raspravi sa stražarom iz lokala “L.” nestanak nekih stolova iz svojeg lokala, jer je sumnjao da mu je te stolove uzeo stražar, pa su se nakon njihovog razgovora složili da se pozove policija kako bi se utvrdilo ko krade stolove, a nakon čega je stražar pozvao policiju i na licu mjetsa ubrzo nakon toga došla su tri policajca, od kojih je jedan bio J. B. i koji se odmah po dolasku u lokal obratio K. riječima “Ko si ti da ovdije rješavaš stvari”, nakon čega mu je K. odgovorio “Evo vi ste došli da riješite stvar”, što je izgovorio sasvim normalnim tonom i bez ikakvih provokacija, nakon čega mu je J. odgovorio riječima “Nemoj da ti opalim šamar”, a K. mu odgovorio začuđeno “Kome ti da opališ šamar”, posle čega ga je odmah J. udario šamar, otvorenom šakom u lice i odmah zatim izvadio pendrek iz pojasa i zahmahuje istim da udari K., u kojem momentu on prilazi i staje između njih kao bi ih razdvojio, odmah zatim dobijajući snažan udarac po glavi i padajući na zemlju. Dalje je istakao da nije vidio ko ga je udario i da nije vidio gdje su se u tom momentu nalazila druga dva policajca, te da je stao između J. i K. i razdvajao ih rukama, pa nakon što je pao na zemlju vidio je da iznad njega stoje ova dva druga policajca, i vidio je da je na udaljenosti od dva metra od njega J.više puta pendrekom udario K. u predjelu glave. U tom trenutku J. su sa leđa prišli O. P. i J. P. kao bi ga razdvojili od K., pa kada su mu prišli, J. se okrenuo i pendrekom udario obradovića u predjelu glave i lica, a zatim i J. u predjelu leđa, nakon čega su se J. i O. zaustavili, a K. je u tom trenutku bio koljenima na zemlji i krvario je, a poslje čega mu je prišao J. i dok je ležao na zemlji udario mu šamar, odnosno otvorenom šakom u predjelu lica. Nakon toga J. je rekao “Ajde sad svi idemo u policiju”, nakon čega su sjeli u policiski defender i uputili se u Dom zdravlja, a zatim u policiju. Dodao je i to da kritičnom prilikom nije udario J. pesnicom u predjelu vrata, ali je moguće da ga je slučajno ogrebao pristima u momentu kada ga je razdvajao od K.. Pojasnio je da je kada je pao nakon udarca dočkao se na leđa i na ruke i u tom trenutku je vidio da je J. udario K. više puta pendrekom po glavi i da su dok je ležao ova druga dva policajca stajali pored njega i to jedan sa jedne, a drugi sa druge njegove strane.<br>
<br>
Okrivljeni V. I. u svojoj završnoj riječi u bitnom je istakao da ostaje pri navodima koje je iznio u toku postupka.<br>
<br>
Okrivljeni J. B. u svojoj odbrani u bitnom je istakao da ih je dana 21.07.2010. godine oko 04,30 časova dežurna služba uputila u objekat “L.” na šetalištu, a po prijavi V. M., radi narušavanja javnog reda i mira, pa su se na lice mjesta uputili on i njegove koolege D. T. i F. M. i kada su došli na terasi “L.” zatekli su pet lica u pijanom stanju i to K. M., J. P., O. P., V. I. i G. B. koji su vikali i vrijeđali V., koji je inače radio kao stražar u navedenom lokalu. Dalje je istakao da su prišli i pitali ih “U čemu je problem momci”, a tada je K. govorio da je on prijavio policiji telefonom slučaj i pri tome je konstatno vrijeđao V. nazivajući ga lopvčinom, žanadrčinom, špijunom policiskim i sličnim, kada mu je on par puta uputio upozorenje da prestane sa vrjeđanjem i da ih puste da rade svoj posao, na šta mu je K. drsko odgovorio “Ma šta ćete vi da radite”, poslije čega K. izdaje naređenje da prekine sa uvredama i tom prilikom ga spriječavao da nasrne na V., jer se K. više puta zalijetao u pravcu V., pa pošto se K. oglušio o sva njegova upozorenja i naređenja i pošto ga je odgurnuo i zaletio se u pravcu V., uhvatio ga je rukama za majicu i tijelo sa prednje strane i gurnuo ga, nakon čega je K. pao i tom prilikom porušio neke viseće stolove. Dalje navodi da u tom trenutku sa leđa mu prilazi V. I. i pesnicom ga udara u predjelu vrata, kada je V. prišao kolega D. koji ga je uhvatio i odgurnuo na pod i odmah nakon toga sa njegove bočne strane prilazi mu O. P. i hvata ga rukama oko struka, a zatim G. i J. kreću u njegovom pravcu, pa pošto je u toj situaciji napadnut i pošto vidi da mu još dva lica prilaze, a K. se ustaje sa zemlje i kreće prema njemu, vadi palicu-pendrek i zamahuje da udari K. po leđima, u kojem trenutku ga O. tada drži sa leđa i gura unaprijed, on pendrekom udara K. u predjelu glave i još dva puta po leđima, a zatim udara pendrekom po leđima V. I. koji se našao ispred njega, i uspijeva da se otrgne od O. i u trenutku kada je O. njemu bio okrenut leđima, dva puta ga udara pendrekom u predjelu leđa, pa kada je prema njemu krenuo J. kojeg je isto udario u predjelu leđa.&nbsp; Dalje je istakao da je nakon više upozorenja i opeomena bio napadnut od strane lica i&nbsp; pri tome mu bio ugrožen integritet i bezbjednost, pa je zato reagovao na način koji je opisao. Istakao je i to da nije tačno da je na samom početku događaja rekao K. “Nemoj da se brecaš, ošamarit ću te” i da nije tačno da je K. nakon toga ošamario, te da se u trenutku kada je upozoravao i opominjao K. njegov kolega D. nalazio na udaljenosti oko 7 metara i razgovarao sa stražarem V., dok je njegov kolega F. bio negdje između njega i D.. Istakao je i to da nije opalio šamar V. I. dok je ovaj bio na zemlji i da se ne može precizno izjasniti kada ga je udario pendrekom po leđima, jer se sve brzo odigralo.<br>
<br>
Branilac okrivljenog J. B. u svojoj završnoj riječi u bitnom je istakao da smatra da izvedenim dokazima nije utvrđeno da je okrivljeni izvršio krivično djelo koje mu je stavljeno na teret, pa je predložio sudu da ga oslobodi odgovornosti.<br>
<br>
Okrivljeni J. B. u svojoj završnoj riječi u bitnom je istakao da misli da je radio službene radnje koje su propisane zakonom i da je uspostavljao javni red i mir, te da je bio spriječen od strane V. I. i O. P. i da je sredstva prinude upotrebnio opravdano, jer se javni red i mir nije mogao drugačije uspostaviti.<br>
<br>
Sud je u dokaznom postupku neposredno saslušao svjedoka-oštećenog K. M.&nbsp; neposredno saslušao svjedoke O. P., G. B., V. M., F. M., D. T., pročitao izvještaj ljekara specijaliste Jedinice za hitnu medicinsku pomoć za J. B. od 21.07.2010. godine, izvještaj ljkera specijaliste Jedinice za Hitnu medicinsku pomoć u H. N. za O.P., izvještaj ljekra specijaliste jedinice za Hitnu medicinsku pomoć u H. N. za V. I., izvještaj ljekrat specijaliste jedinice za Hitnu medicinsku pomoć H. N. za K. M. od 21.07.2010. godine, izvještaj ljekara specijaliste bolnice V. Ć. R. o povredama K. M. i to izvještaj neuro hirurga i ortopeda, obadva od 21.07.2010. godine, izvještaj ljekara Hitne medicinske pomoći H. N. za J. P. od 21.07.2010. godine, pročita zapisnike UP PJ H. Novi o prisustvu alkohola u organizmu od 21.07.2010. godine za K. M., V. I., O. P. i J. P., pročitao nalaz i mišljenje vještaka sudske medicine M. Š. od 22.09.2010. godine, pročitao izvod iz kaznene evidencije za okrivljenog V. I. izdat od UP ispostava Kotor od 13.05.2011. godine, izvod iz KE za okrivljenog J. B. izdat od strane UP PJ Nikšić od 12.05.2011. godine, neposredno saslušao svjedoka S. Đ., neposrednos salušao vještaka sudske medicine dr.Š. M..<br>
<br>
Analizirajući provedene dokaze pojedinačno i u njihovoj međusobnoj povezanosti, dovodeći ih u vezu sa navodima optužbe i odbranom okrivljenih, sud je na nesumnjiv način utvrdio da su okrivljeni počinili krivična djela koja su im optužbom&nbsp; stavljena na teret i iste oglasio krivim i odgovornim iz sledećih razloga:<br>
<br>
Sud je cijenio iskaz svjedoka-oštećenog K. M. kao jasan, uvjerljiv, logičan i potpun, a koji je u bitnom naveo da je dana 21.07.2010. godne došao oko 04,30 časova na terasi lokala “L.,” sa svojim drugovima O. P., J. P. i V. I. kako bi razgovarao sa stražarom tog lokala V. M., jer je iz njegovog lokala ukraden jedan viseći sto i još neke stvari, a obzirom da je čuo da je to uradio V., pa pošto su razgovarali, a V. sve negirao, a on predložio da odu kući kod V. da mu V. vrati sto i tako riješe problem, a na šta V. nije pristao, pa su se složili da pozovu policiju, što je učinio V., nakon čega su ubrzo došla tri policajca od kojih je jedan bio J. B. i koji je prišao V. i pitao ga u čemu je problem, a ovaj mu odgovorio da ga je on (oštećeni) optužio za krađu stola, a na šta je oštećeni istakao da ga nije optužio, već da sumnja na njega, posle čega mu J. govori “Ko si ti da dijeliš pravdu”, a on mu odgovara ”Ne djelim pravdu, već smo zbog toga vas zvali”, te da mu je to odgovorio kulturno i normalnim tonom, na šta mu je J. uzvratio riječima “Nemoj da ti zaljepim šamarčinu”, a on ga je normnalnim glasom i začuđeno pitao “Zašto da mi udariš šamar i šta sam to uradio”, nakon čega ga je Jauković odmah udario šakom u predjelu lijevog obraza u kojem trenutku se od udarca zateturao unazad, a zatim ga odmah udario u glavu, ali da se ne može izjasniti da li ga je udario pesnicom ili pendrekom, da bi ga nakon toga pendrekom dva ili tri puta udario u predjelu glave, od kojih udaraca je kleknuo koljenima na zemlju, a poslje čega je J. prestao da ga udara, a nakon čega se odmah ustao sa zemlje i vido kako J. pendrekom udara u predjelu glave J. dok je u tom momentu V. ležao na zemlji i da mu J. prilazi i pendrekom ga udara u predjelu glave, a nakon čega on J. pita “Zašto mi ovo uradi čovječe”, poslje čega mu J. prilazi i pendrekom ga udara još dva ili tri puta u leđa i potiljačnom djelu glave, kada su J. prišli ova dva druga policjaca i odvojili ga od njega. Istakao je i to da ni u jednom trenutku nije bilo nikakvih upozorenja, već da mu je J. odmah rekao “Oćeš da ti zaljepim šamar”, te da se pridružuje krivičnom gonjenju protiv okrivljenog, a da će, ukoliko to bude želio, imovinko pravi zahtjev ostvariti u parničnom postupku.<br>
<br>
Ovakvo kazivanje oštećenog K. M. potvrđeno je medicinskom dokumntacijom, te je u daljem potvrđeno i iskazima svjedoka O. P., G. B. i S. Đ., koje iskaze svjedoka je sud cijenio kao jasne, uvjerljive i logične. Naime, svjedok O. P. u svom svjedočkom iskazu u bitnom je naveo da su dana 21.07.2010. godine on, K. M., J. P. i V. I., oko 04,30 časova došli na terasu lokala “L.,” kako bi se K. M. raspravio sa stražarem oko nekog visećeg stola koji je nestao iz lokala K., pa kako nisu postigli dogovor K. i stražar V. M. odlučili su da pozovu policiju, koju je pozvo stražar, a ubrzo poslje toga dolaze tri policajca, kada je policajac J. B. prišao i pitao stražara u čemu je problem, a stražar mu je odgovrio da ga je K. optužio da mu je ukrao neke stvari iz njegovog lokala, a nakon čega je K. izgovorio riječi prema V. “Znam da si me krao”, a nakon toga J. se K. obratio riječima “Nisi ti ovdije da dijeliš pravdu”, a K. mu je normalnim tonom odgovorio&nbsp; “Pa zato smo zvali vas”, posle čega mu je J. odgovorio “Nemoj da mi se brecaš, da ti nebih opalio šamar”, a K. ga začuđeno pitao “Zašto da mi udariš šamar”, kada ga Jauković odmah otvorenom šakom udara u predjelu lica i odmah zatim vadi pendrek i sa istim udara K. dva puta u predjelu glave, od kojih udaraca je K. pao na zemlju i ležeći štitio glavu rukama, nakon čega V. I. prilazi sa lijeve strane J. i rukama ga je odgurnuo od K., te da V. nije udario pesnicom J., već ga je samo odgurnuo, a kada su pritrčala i ova druga dva policajca u pravcu V., a kada je on (svjedok) obratio pažnju na J. koji je nastavio pendrekom da udara K., poslje čega je on prišao J. sa leđa i uhvatio ga obijema rukama za njegove ruke i povlečeći ga unazad govorio “Smirite se uredu je”, nakon čega se J. istrže i okreće se prema njemu i udara ga otvorenom šakom u predjelu lica, kada se on okreće i pokušava da pobjegne, a u kom trenutku ga J. jednom pendrekom udara u predjelu lijevog ramena i glave iznad ljevog uveta, nakon čega je uspio da pobjegne i kada se okrenuo vidio je kako J. govorio J. “Smirite se šta vam je”, a J. kreće u njegovom pravcu kada J. kreće da biježi, a J. ga tada udara pendrekom u predjelu leđa. Dalje je istakao da je nakon toga K. M. pitao J. “Šta ti je čovječe, što ovo uradi, nagrdio si me”, poslije čega se J. približava K. i udara ga nekoliko puta pendrekom u predjelu glave i to u momentu dok je K. bio u klečećem položaju na zemlji. Svjedok G. B. u svom svjedočkom iskazu u bitnom je naveo daje dana 21.07.2010. godine&nbsp; oko 04,30 časova prolazio šetalištem pored lokala “L.,” i kada je vidio na terasi tog lokla poznanika K. M. koji je razgovarao sa stražarem iz “L.,” nešto u vezi nestanka nekih stolova, te da su pozvali policiju i kada su ubrzo došla tri policajca od kojih se jedan preziva J., koji je prišao K. i rekao mu “Ko si ti da djeliš pravdu, nemoj da ti lupim šamar”, a nakon čega ga je K. pitao “A zašto da mi lupiš šamar”, nakon čega ga je J. udario otovrenom šakom u predjelu lica od čega se K. zateturao i kada se je počao da se uspravlja, vidio je da je J.izvadio pendrek iz pojasa i vidio je da je K. više puta udario pendrekom po glavi, a nakon čega prilazi V. I. i staje između njih razdvajajući ih rukama i govoreći “Nemoj, nemoj”, kada ga je J. pendrekom udario u predjelu leđa, a nakon toga J. udara O. pendrekom u predjelu glave, dok su ova druga dva policajca nalazila na udaljenosti od dva metra od J. i V. koji su nakon što je J. udario V. prišli V. i odvukli ga. Dalje je istakao da te kritične noći policajca J. B. niko nije udarao, te da je on (svjedok) bio udaljen na jedno 7 do 8 metara od mjesta gdje se sve dešavalo i da te kritične noći niko nije nasrnuo na policajca J., već da je J. nasrnuo prema K., a da čitavo vrijeme incidenta ova druga dva policajca nisu reagovala, već su reagovala pred sami kraj. Svjedok S. Đ. u svom svjedočkom iskazu u bitnom je naveo da se dana 21.07.2010. godine oko 04,30 časova nalazio na šetalištu ispred lokala “L.,” kada se vraćao sa posla sa “B. plaže” gdje je otklanjao ozvučenje poslje nastupa muzičara i da je u “L.” vidio prepirku između K. i stražara lokla, nakon čega je došla Interventa jedinica polcije od tri člana, među kojima je bio i J. B. i oni su odmah po dolasku pitali čuvara, “M. šta se dešava”, na šta im je čuvar odgovorio “Napadnut sam zbog nečega što nisam uradio” i u kojem trenutku K. govori “Neka ste došli, treba da se izvrši pretres u prostorije kuće M.”, nakon čega mu se J. obratio riječima “Ko si ti da pretresaš prostorije”, a K. tada odgovorio “Neću sam da ih prtresam, već sa vama”. Tada mu J. govori “Nemoj da dižeš ton, nemoj da ti šamar opalim”, a K. mu u tom trenutku odgovara “Kome ti šamar, šta sam uradio da bih dobio šamar”, pa je u prvom navratu J. udario K. otvoreno pesnicom u predjelu glave, a zatim izvadio pendrek i istog više puta udario u predjelu glave i tjela, odnosno nakon što je J. udario pendrekom K. u predjelu glave, od čega se K. sagnuo, čuo je još dva do tri udarca, ali se ne može izjasniti da li ga je J. udarao po glavi ili negdje drugo, poslje čega su V., O. i još neki momak prišli sa leđa i sa strana J. da bi ga razdvojili od K. i govoreći mu&nbsp; “Nemojte, nemojte”, kada se J. okrenuo i udario V. pendrekom po leđima. Dalje je istkao da je kritičnom prilikom J. udarao O. i momka iz B. i u trenutku kada se J. okrenuo, a kada su ga V., O. i momak iz B. pokušali odvojiti od K., nastala je velika pometnja zbog čega se ne može izjasniti ko je koga udarao. Istakao je i to da te kritične noći nije vidio da je J. B. bilo ko udario, pa ni V. I., te da je vidio kada je K. pitao čuvara “L.” “Šta sam skrivio da me ovako biju”, kada je J. prišao i uadrio ga pendrekom u predjelu glave čtiri ili pet puta. Istakao je i to da te kritične noći nije čuo nikakvo zvanično policijsko upozorenje, te da se samo zatekao te noći i da poznaje J.B., K.M., V. i O., jer duži niz godina radi u HN, ali da se sa njima ne druži i da sa njima ne izlazi, te da nije te noći bio u društvu sa K. i drugima.<br>
<br>
Sud je poklonio posebnu vjeru iskazu svjedoka S.Đ. cijeneći ga kao jedinog nepristrasnog svjedoka, čiji iskaz u potpunosti potvrđuje iskaz oštećenog i svjedoka O.P. i G.B.. Svi iskazi, oštećenog i ostalih naprijed navedenih svjedoka su između već navedenog i međusobno saglasni.<br>
<br>
Sud je cijenio nalaz i mišljenje vještaka medicinske struke dr. Š.M. kao jasan, stručan i dat u skladu sa pravilima struke. Vještak je u svom nalazu i mišljenju istakao da je K.M. zadobio ranu-prskotinu lijevog gornjeg temeljnog predjela u predjelu potiljka i međulopatičnom predjelu, te da su navedene povrede posljedica najmanje trostrukog dejstva (tri udarca) tupog, teškog i zmahnutog mehaničkog oruđa (moguće pendreka), koje povrede i pojedinačno i u svom zbiru prestavljaju laku tjelesnu povredu, da je J.B. zadobio ogrebotinu desne strane vrata, koja je posljedica dejstva tupog, teškog i zamahnutog mehaničkog oruđa, te da navedena povreda prestvalja laku tjlesnu povredu, da je J.P. zadobio krvni podliv u predjelu lijeve podlaktice, koja je povreda nastala dejstvom tupog, teškog zamahnutog oruđa (moguće pendreka), koja povreda prestavlja laku tjelesnu povredu, da je O.P. zadobio oguljotinu desne jagodice i krvni podliv potiljka, te da je povreda posljedica najmanje dvostrukog dejstva tupog, teškog i zamahnutog mehaničkog oruđa, te da povrede predstvljaju laku tjelesnu povredu, a da je V.I. zadobio krvni podliv u predjelu čela i desne jagodice&nbsp; koja je posljedica najmanje dvostrugog dejstva, tupog, teškog i zamahnutog oruđa, te da povrede prestavljaju laku tjelesnu povredu. Odgovarajući na pitanja vještak je istakao da je K.M. nesumnjivo zadobio dva udarca, moguće kobasičastim oružjem-pendrekom i to u predjelu tjemena jedan udarac i u predjelu lopatice jedan udarac, te da je dao mišljenje da je dobio i treći udarac u predjelu potiljak, jer se ne može isključiti mogućnost da je povreda posljedica pada na neravni pod, a da je udarce K. udarce mogao zadobiti i dok je bio u stojećem polažaju okrenut licem prema osobi koja mu zadaje udarac, a i tako što je mogao biti u sjedećem položaju, te da je moguće predpostaviti da je prilikom zadobijanja udarca u lijevu lopaticu K. bio sagnut gornjom polovinom tijela prema naprijed. Dalje odgovarajući na pitanja je istakao da ogrebotina kod J.B. u predjelu desne strana vrata nije mogla nastati udarcem pesnicom, ali je mogla nastati kao posljedica tangencijalno-površinskog djelovanja na kožu (prsten, narukvica od sata).<br>
<br>
Ovakav nalaz i mišljenje kao i odgovori vještaka na glavnom pretresu u potpunosti potvrđuju navode oštećenog kao i navode naprijed navedenih svjedoka.<br>
<br>
Iz ovako utvrđenog činjeničnog stanja sud je na jasan i nedvosmislen način utvrdio da je okrivljeni J. reagovao, prilikom intervenicje, protivno zakonu i time prekršio pravila službe, jer iz naprijed provedenih dokaza prolizilazi da je okrivljeni J.B. bez ikakvog povoda i potpuno bezrazložno opalio šamar, odnosno otvorenom šakom udario oštećenog u predjelu lica, a zatim izvadio pendrek i oštećenog udarao po glavi i leđima, čime mu je nanio laku tjelesnu povredu, pa je okrivljeni J. kao službeno lice prema oštećenom K. postupao na način kojim se vrijeđa ljudsko dostojanstvo, čime je nesumnjivo počinio krivično djelo zlostavljanja iz člana 166 a st. 2 u vezi st. 1 u sticaju sa krivičnim djelom lake tjelesne povred iz čl. 152 st. 2 u vezi st. 1 KZ-a na način, u vrijeme i u mjestu kako je to opisano u tački 2 izrekom presude. Takođe imajući u vidu utvrđeno činjenično stanje kroz naprijed provedene dokaze, sud je na jasan i nedvosmislen način utvrdio da je okrivljeni V.I. silom pokušao spriječiti policjaca J.B. u vršenju službene radnje u okviru poslova javne bezbjednosti i čuvanju javnog reda i mira kada mu je okrivljeni V. prišao i odgurnuo ga rukama, kako bi pokušao da J. odvoji od K. čime je na nesumnjiv način izvršio krivično djelo sprečavanje služebnog lica u vršenju službene radnje u pokušaju iz čl. 375 st. 3 u vezi st. 1 u vezi čl. 20 KZ-a na način u mjesto i u vrijeme kako je to opisano u tački 1 izreke presude.<br>
<br>
Sud je mišljenja da okrivljeni V.I., bez obzira što je okrivljeni J.B. kao policajac u vršenju svoje službe nezakonito postupao i mimo pravila svoje službe, nije sebi smio dati za pravo da se uputi prema okrivljenom J. i silom ga pokuša spriječiti prilikom njevog postupanja, bez obzira da li je ono zakonito ili ne. Sud je mišljenja da je okrivljeni J. prilikom preduzimanja službene radnje prekomjerno upotrebio sredstva fizičke prinude, jer je bez razloga i bez povoda službenom palicom udario oštećenog K..<br>
<br>
Sud je cijenio i odbranu okrivljenog V.I., pa je njegovu odbranu sud prihvatio kao odbranu koja je potkrepljena naprijed provedenim dokazima, dok odbranu okrivljenog J.B. sud nije prihvatio, jer je mišljenja da je ista sračunato data u cilju izbjegavanja odgovornosti, a kao takva njegova odbrana je u cijelosti negirana naprijed izloženim dokazima.<br>
<br>
Cijeneći psihički odnos okrivljenih prema izvršenom krivičnom djelu sud je našao da su okrivljeni V.I. i J.B. bili svjesni svoga djela, odnosno okrivljeni J.B. je bio svjestan da nezakonitim postupanjem može napraviti jedno ili više djela, dok je okrivljeni V. bio svjestan da pokušavajući da spriječi službeno lice u vrpšenju službene radnje može napraviti djelo, pa je u daljem sud našao da su okrivljeni htijeli izvršenje djela, u čemu se iscrpljuje njihov direktni umišljaj.<br>
<br>
Sud je cijenio i iskaz svjedoka V.M. koji je u bitnom istakao da ga je kritičnom prilikom K. optužio i vrijeđao, kada ga je J. zadržavao rukama i odguravao rukama u nazad i kada je K. pao između stolova, pa nakon što je K. ustao, podigao stisnute pesnice i krenuo prema J., a kada su J. sa leđa prišla i ostala lica i to V., O. i jedan momak iz B., te kada ga je jedan od njih pesnicom udario u predio zatioka, i kada je nakon toga J. izvadio službenu palicu i udario K. i ostale koji su se nalazili oko njega, a sve dok je on (svjedok) bio udaljen od njih 4 ili 5 metara, te da nije detaljno vidio ko je dobio koji udarac i u kom dijelu tijela, a sve dok su ostala dva policajca bila u blizini J., te da je J.B. tri do četiri puta upozoravao da se prestane sa vrijeđanjima i napadima. Odgovarajući na pitanja na glavnom pretersu svjedok je istakao da je vidio kada je K. zauzeo gard i krenuo prema J. i kada je J. izvadio gumenu palicu, te da nakon toga nije vidio šta se dešavalo i da je za svo vrijeme stajao na neka tri do četiri metra. Dalje je sud cijenio iskaz svjedoka F.M. koji je naveo da je kritičnom prilikom K. upućivao prijetnje i uvrede čuvaru “L.” kada mu je J. govorio da prekine sa prijetnjama i uvredama, a nakon čega je K. odgurnuo J. koji je tada K. zadržavao rukama i odgurnuo ga od sebe, a K. pao među stolove i kada je u tom trenutku V. prišo sa leđja J. i udario ga pesnicom u predjelu vrata, nakon čega je on (svjedok) prišo V. i uhvatio ga za lijevu ruku, svojom desnom rukom ga udario preko stomaka i oborio ga na betonsku podlogu, pa kada je na podu držao V. vidio je kako je K. ustao i krenuo prema J. i u kom momentu su prema njemu krenuli O. i J., kada je J. izvadio službenu plaicu i zamahnuo je prema K., dok su J. sa leđa držali oko struka neko od ostalih, a kada je J. službenom palicom udario K. po glavi, a nakon toga se okrenuo i počeo da udara i ostale koji su ga držali sa leđa, te da je J. po jednom udario i J. i O., a nkon čega se situacija smirila. Odgovarajući na pitanja na glavnom pretresu svjedok F. je istakao da je J. samo jednom udario K. te noći i to gumenom palicom u tijemenom djelu glave, a dok se odigravao sami događaj, njihov kolega D. nije bio sa njima, već misli da je bio sa V.. Dalje je sud cijenio i iskaz svjedoka D.T. koji je u bitnom naveo da je kritične noći J. izdao upozorenje da se prekine sa raspravam i uvredma koje su upućivane noćnom čuvaru, dok je on za čitavo vrijeme razgovarao sa noćnim čuvarom na oko 10 metara od samog događaja i da je vidio da je J. odgurnuo K. od sebe, kada se K. spotakao od jedan viseći sto i pao i kada je sa leđa J. prišao V.I. i udario ga stisnutom šakom u predjelu vrata i kada su mu sa leđa prilazili O.P., J.P. i G.B., a u kojem trenutku je K. ustao i krenuo prema J., nakon čega J. vadi službenu palicu da bi odbio napad od sebe pa udara K. jedan put u predjelu glave, te da J. više nije udarao K. ni po jednom djelu tjela. Svjedok je takođe istaka da je vidio kada je V. prišao sa leđa J. i stisnutom šakom ga udario u predjelu vrata<br>
<br>
Naprijed navedeni iskazi svjedoka sud nije prihvatio, jer je mišljenja da su isti sračunato dati u cilju pomaganja u izbjegavanju odgovornosti okrivljenog J.B., te da su njihovi iskazi pristrasni, nelogični i neuvjerljivi, a u konačnom su negirani naprijed provedenim dokazima, naručito nepristrasnim iskazom svjedoka S.Đ. i nalazom i mišljenjem vještaka sudske medicine i njegovim pojašnjenem. Naime, svjedok V.M. je tvrdio da je stajao na udaljenosti 4 do 5 metara, odnosno 3 do 4 metra i da je vidio kako je K. gurao J., nakon čega je K. pao, a zatim se ustao i krenuo prema J. sa podignutim i stisnutim pesnicama, te da su iza njega krenuli i ostali, a onda navodi da sa iste razdaljine ništa dalje nije vidio. Svjedoci F. i D. navode da je okrivljeni J.B. samo jednom udario K., dok iz nalaza i mišljenja i iskaza drugih svjedoka prolizilazi drugačije. Dalje svjedok D. navodi da je stojao sa svjedokom V. na udaljenosti od 10 metara, dok svjedoka V. navodi da je ta udaljenost više nego duplo manja. Očigledno je da su iskazi ovih svjedoka nelogični i međusobno se razilaze, te se u daljem razilaze sa odbranom okrivljenog J. koji je u svojoj odbrani tvrdio da je više puta udario K., pa ih sud nije mogao prihvatiti. Takođe je sud imao u vidu da je vještak sudske medicine našo da je kod J. nastala ogrebotina u predjelu desne strane vrata koja nije mogla nastati udarcem zatvorene šake, dok su svjedoci V., F. i D. uporno tvrdili da je V.I. prišao sa leđa J. i istog zatvorenom šakom udario u predjelu vrata.<br>
<br>
Sud je cijenio i ostale provedene dokaze, ali je našao da isti nisu od bitnijeg uticaja na drugačije presuđenj u ovoj stvari.<br>
<br>
ODT Herceg Novi Zejnilagić Snježana je odustala od saslušanja svjedoka-oštećenog J.P..<br>
<br>
Sud je izmjenio činjenični opis optužnice nedirajući objektivni indtetite optužbe<br>
<br>
Prilikom utvrdjivanja krivične sankcije okrivljenom V.I. sud je primjenom člana 42 st. 1 KZ,&nbsp; kao olakšavajuće okolnosti našao, raniju neosuđivanost, što je sud utvrdio uvidom u izvod iz KE za okrivljenog, dok otežavajućih okolnosti nije bilo. Cijeneći navedene olakšavajuće okolnosti sud je našao da u konkretnom slučaju radi krivično pravne zaštite prema okrivljenom nije nužno primijeniti kaznu, pa je istom na osnovu člana 53 i 54. Krivičnog zakonika izrekao uslovnu osudu, predhodno mu je ublaživši saglasno čl.45 st. 1 tač. 1, 46 st. 1 tač. 5 KZ-a i sa kojom mu je utvrdio kaznu zatvora od šeydeset dana i istovremeno odredio da se ista neće izvršiti ukoliko okrivljeni u roku od dvije godine ne izvrši novo krivično djelo, smatrajući da će se i prijetnjom izvršenja utvrdjene kazne zatvora uz provjeru ponašanja okrivljenog u roku od dvije godine na istog u dovoljnoj mjeri uticati da ubuduće ne vrši krivična djela i na taj način u ovom konkretnom slučaju ostvariti svrha izricanja uslovnih osuda iz člana 52 st. 2. KZ, u okviru opšte svrhe izricanja krivičnih sankcija iz čl. 4 st. 2 Krivičnog zakonika.<br>
<br>
Prilikom odmjeravanja kazne sud je na strani okrivljenog J.B. u smislu čl.42 st. 1 KZ kao olakšavajuće okolnosti cijenio njegove porodične prilike-da je oženjen i otac dvoje djece, dok je na strani otežavajućih okolnosti kod okrivljenog našao njegovu raniju osuđivanost, što je sud utvrdio uvidom u izvod iz KE. Cijeneći&nbsp; olakšavajuće i otežavajuće okolnosti, sud je predhodno okrivljenom&nbsp; za krivično djelo iz čl. 166 a st. 2 u vezi st. 1 KZ-a, utvrdio kaznu zatvora u trajanju od 5 (pet) mjeseci, a za krivično djelo iz čl. 152 st.2 KZ-a sud mu je utvrdio kaznu zatvora u trajanju od 5 (pet) mjeseci, pa je sud je našao da u konkretnom slučaju radi krivično pravne zaštite prema okrivljenom nije nužno primijeniti kaznu, pa mu je na osnovu člana 53 i 54 Krivičnog zakonika izrekao uslovnu osudu sa kojom mu je, primjenon čl. 48 st. 2 tač. 2 KZ-a, utvrdio jedinstvenu kaznu zatvora u trajanju od devet mjeseci i istovremeno odredio da se ista neće izvršiti ukoliko okrivljeni u roku od 4 (četiri) godine ne izvrši novo krivično djelo, smatrajući da će se i prijetnjom izvršenja utvrdjene kazne zatvora uz provjeru ponašanja okrivljenog u roku od 4 (četiri) godine na istog u dovoljnoj mjeri uticati da ubuduće ne vrši krivična djela i na taj način u ovom konkretnom slučaju ostvariti svrha izricanja uslovnih osuda iz člana 52 st. 2. KZ, u okviru opšte svrhe izricanja krivičnih sankcija iz čl. 4 st. 2 Krivičnog zakonika.<br>
<br>
Odluku o troškovima krivičnog postupka sud je donio na osnovu člana 199 i 202 Zakonika o krivičnom postupku i obavezao okrivljene da solidarno plate iznos od 639,76 eura, koji se odnose na troškove&nbsp; po vještaku sudske medicine, te na ime paušala svaki pojedinačno da plati iznos od po 50,oo eura, koji je odredjen shodno trajanju postupka, složenosti predmeta i imovinskim prilikama okrivljenih.<br>
Na osnovu svega izloženog, primjenom člana 364 st. 1 ZKP- a odlučeno je kao u izreci presude.<br>
<br>
<div style="text-align: center">
	OSNOVNI SUD U HERCEG NOVOM,</div>
<div style="text-align: center">
	dana 15.07.2011.godine.<br>
	&nbsp;</div>
<br>
<div>
	&nbsp; Zapisničar&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;PREDSJEDNIK VIJEĆA-SUDIJA,</div>
Dragović Katarina,s.r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp; Blagojević Marko,s.r.<br>
<br>
<br>
Za tačnost otpravka tvrdi i ovjerava<br>
namještenik suda.<br>
<br>
PRAVNA POUKA: Protiv ove presude dozvoljena je žalba u roku od 15 dana od<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; dana prijema iste preko ovog suda Višem sudu Podgorica.<br>
<br>
<br>
DNA:<br>
- ODT H.Novi<br>
- Okrivljenima<br>
- Braniocu<br>
- Oštećenom<br>
- U spise<br>
<br>
<br>
<br>
<br>

<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.8736111in 0.75in 0.49930555in 0.9847222in;}
.p1{text-align:start;hyphenate:auto;font-family:Verdana;font-size:11pt;}
.p2{text-align:center;hyphenate:auto;font-family:Verdana;font-size:11pt;}
.p3{text-indent:0.5833333in;text-align:justify;hyphenate:auto;font-family:Verdana;font-size:11pt;}
.p4{text-indent:0.5833333in;text-align:center;hyphenate:auto;keep-with-next.within-page:always;font-family:Verdana;font-size:11pt;}
.p5{text-indent:0.5833333in;text-align:start;hyphenate:auto;font-family:Verdana;font-size:11pt;}
.p6{text-align:start;hyphenate:auto;font-family:Times New Roman;font-size:12pt;}
.p7{text-align:justify;hyphenate:auto;font-family:Verdana;font-size:11pt;}
.p8{text-indent:0.5833333in;text-align:center;hyphenate:auto;font-family:Verdana;font-size:11pt;}
.p9{text-indent:0.5in;text-align:justify;hyphenate:auto;font-family:Verdana;font-size:11pt;}
.p10{text-align:end;hyphenate:auto;font-family:Verdana;font-size:11pt;}
.s1{font-weight:bold;}
.s2{font-family:Times New Roman;font-size:12pt;}
</style>
<meta content="violeta.raicevic" name="author">
</head>
<body class="b1 b2">
<p class="p1">
<span>OSNOVNI SUD U BIJELOM POLJU</span>
</p>
<p class="p1">
<span>K.br.85/11</span>
</p>
<p class="p1"></p>
<p class="p1"></p>
<p class="p2">
<span>U IME NARODA</span>
</p>
<p class="p1"></p>
<p class="p1"></p>
<p class="p3">
<span>Osnovni sud u Bijelom Polju, kao prvostepeni krivični sud, u vijeću sastavljenom od sudije Violete Raičević, kao predsjednika vijeća i sudija porotnika Kovijanić Vuka i Bećirović Gana, kao članova vijeća, sa zapisničarem Ljiljanom Joksimović, rješavajući po optužnici ODT-a u B.Polju, Kt.br. 586/10 od 02.02.2011. godine, podnijetoj protiv LJ.R.a iz B.Polja, zbog krivičnog djela gradjenje objekta  bez gradjevinske dozvole  iz čl.326 a KZ CG, nakon održanog glavnog i javnog pretresa u  prisustvu zamjenika ODT-a Nišavić Tanje i okrivljenog, dana 07.04.2011. godine je donio,  i javno objavio</span>
</p>
<p class="p3"></p>
<p class="p3"></p>
<p class="p4">
<span>P R E S U D U</span>
</p>
<p class="p1"></p>
<p class="p5"></p>
<p class="p3">
<span>Okrivljeni</span><span class="s1"> </span><span>LJ.R., od oca N. i majke V., rodjene M., rodjen ...godine u Bijelom Polju sa prebivalištem u ul. Šukrije Medjedovića br.15 opština Bijelo Polje,  državljanin Crne Gore,  oženjen, otac petoro djece,  pismen,  sa završenom srednjom školom, penzioner, lošeg imovnog stanja, osudjivan.</span>
</p>
<p class="p3"></p>
<p class="p1"></p>
<p class="p4">
<span>K R I V   JE</span>
</p>
<p class="p6"></p>
<p class="p5">
<span>Što je:</span>
</p>
<p class="p5"></p>
<p class="p3">
<span>-Neutvrdjenog dana  u aprilu mjesecu  2010.godine,  u ul. Šukrije Medjedovića br.15 opština Bijelo Polje, protivno čl.69.Zakona o  uredjenju prostora  i izgradnji objekata  ("Sl.list CG" br.51/08) započeo gradjenje objekta  bez predhodno pribavljene gradjevinske dozvole, na način što je   izgradio temelje, AB ploču nad temeljima, devet  AB stubova i balkon  dimenzija 2,0 x 7,0 m koji objekat je  u osnovi dimenzija 7,0 x 6,50 m,</span>
</p>
<p class="p3"></p>
<p class="p3">
<span>-čime je izvršio krivično djelo  gradjenje objekta bez gradjevinske dozvole iz čl.326 a Krivičnog zakonika Crne Gore, (Sl.list CG ".br.40/08),</span>
</p>
<p class="p3"></p>
<p class="p7">
<span>	- pa mu sud primjenom citiranog zakonskog propisa i čl.2, 4, 5, 13, 15, 32, 36, 42, 52, 53 i 54 Krivičnog zakonika Crne Gore (KZ) i čl.199  i 364 Zakonika o krivičnom postupku Crne Gore (ZKP) , i  z  r  i  č  e :</span>
</p>
<p class="p7"></p>
<p class="p7"></p>
<p class="p3"></p>
<p class="p8">
<span>USLOVNU  OSUDU</span>
</p>
<p class="p8"></p>
<p class="p3">
<span>Kojom mu utvrdjuje kaznu  zatvora u trajanju od 6 (šest) mjeseci i istovremeno određuje da se ista neće izvršiti ukoliko okrivljeni u roku od 2 /dvije/ godine dana  ne izvrši novo  krivično djelo.</span>
</p>
<p class="p3"></p>
<p class="p3">
<span>Okrivljeni se obavezuje na plaćanje paušala u iznosu od   30 eura na račun depozita novčanih kazni, troškova postupka i paušala Crne Gore  br.831-151-35 u roku od  15 dana  od pravnosnažnosti presude, pod prijetnjom prinudnog izvršenja.</span>
</p>
<p class="p9"></p>
<p class="p7"></p>
<p class="p4">
<span>O b r a z l o ž e nj e</span>
</p>
<p class="p3"></p>
<p class="p3"></p>
<p class="p3">
<span>Optužnicom ODT-a u Bijelom Polju, Kt.br.586/10 od 02.02.2011.godine, optužen je LJ.R.  iz Bijelog Polja,  zbog krivičnog djela gradjenje objekta bez gradjevinske dozvole iz čl.326 a Krivičnog zakonika Crne Gore.</span>
</p>
<p class="p3"></p>
<p class="p3">
<span>Glavni pretres je održan u prisustvu zamjenika ODT-a i okrivljenog. </span>
</p>
<p class="p3"></p>
<p class="p3">
<span>U završnoj riječi zamjenik ODT-a je izjavila da ostaje pri podnijetoj optužnici, te predložila sudu da okrivljenog oglasi krivim i osudi na kaznu po zakonu.</span>
</p>
<p class="p3"></p>
<p class="p3">
<span>Okrivljeni LJ.R.  u svojoj odbrani tokom postupka je istakao da je  u vremenskom periodu od aprila do avgusta mjeseca 2010.godine, radio na objektu -porodičnoj kući u ulici Šukrije Medjedovića br.15 na mjestu gdje je bila stara porodična kuća. Objekat je dimenzija u osnovi 7,0 x 6,50 m  koliko su bile dimenzije i stare porodične kuće. Nije imao gradjevinsku dozvolu za radove koje je izvodio. Prije nekoliko godina tačnije 01.11.2005.godine,  obratio se zahtjevom  Sekretarijatu za urbanizam Opštine Bijelo Polje i tražio dozvolu za adaptaciju i rekonstrukciju  porodične kuće. Istakao je da je porodična kuća u kojoj  je živio  bila stara, dotrajala  jer je radjena  1824.godine, medjutim, nije dobio odobrenje od nadležnog organa. Staru kuću porušio je prije 5 godina. U aprilu mjesecu 2010.godine,  dotjerao je gradjevinski materijal, započeo gradjevinske radove, izlio  temelje AB ploču i izlio  devet AB stubova. U avgustu mjesecu 2010.godine izlivao je betonsku  poloču širine 2 m i dužine 7 m. U trenutku dok je izvodio radove  na lice mjesta došao je inspektor  zaštite životnog prostora Z.D.koji je sačinio zapisnik  i konstatovao sve što je izgradjeno. Od tog dana, kada ga je inspektor upozorio da ne izvodi radove obustavio je  sve radove  tako da je stanje na lice mjesta kao  i u momentu kontrole od 31.08.2010.godine.Narednog dana, poslije kontrole, ponovo se obratio nadležnoj službi  i podnio zahtjev za izdavanje  gradjevinske dozvole koji nije usvojen, jer kako su mu rekli nadležni da je   jedini uslov  rješavanje imovinskih odnosa  oko  prilaza do kuće sa komšijom.</span>
</p>
<p class="p3"></p>
<p class="p3">
<span>U završnoj riječi  je izjavio da je bio  prinudjen  zbog starosti kuće da istu poruši i renovira  a jedini problem oko dobijanja gradjevinske dozvole je bilo rješavanje imovinskih odnosa pa je molio sud da uzme u obzir sve olakšavajuće okolnosti prilikom odmjeravanja kazne.</span>
</p>
<p class="p3"></p>
<p class="p3">
<span>Radi utvrđivanja odlučnih činjenica i krivične  odgovornosti okrivljenog, sud je u dokaznom postupku na glavnom pretresu izveo sledeće dokaze: pročitao iskaz svjedoka  Z.D.a sa zapisnika Ki.br.124/10 od 28.01.2010.godine,  pročitao   zapisnik o  inspekcijskoj kontroli Ministarstva  uredjenja prostora i zaštite životne sredine broj 1003/18 od 31.08.2010.godine i rješenje Ministarstva uredjenja prostora i zaštite životne sredine broj 1003-157/10 od 08.09.2010.godine i izvršio uvid u izvod iz KE na ime okrivljenog.  Drugih predloga za dopunu dokaznog postupka nije bilo. </span>
</p>
<p class="p3"></p>
<p class="p3">
<span>Sud je cijeneći dokaze pojedinačno i u međusobnoj povezanosti dovodeći ih u vezu sa navodima odbrane okrivljenog  utvrdio činjenično stanje i na osnovu istog zaključio da je okrivljeni LJ.R.    izvršio krivično djelo gradjenje objekta bez gradjevinske dozvole iz čl.326 a Krivičnog zakonika Crne Gore, (Sl.list CG ".br.40/08).</span>
</p>
<p class="p3"></p>
<p class="p3">
<span>Naime, sud je cijenio odbranu okrivljenog kao potpuno i iskreno priznanje izvršenja krivičnog djela  koje mu je optužnicom stavljeno na teret, a koje je u svemu potvrdjeno izvedenim dokazima tokom postupka. Okrivljeni nije sporio da je  u aprilu mjesecu  2010.godine,  u ulici Šukrije Medjedovića  započeo gradjenje objekta bez predhodno pribavljene gradjevinske dozvole na način što je izgradio temelje AB ploču i devet AB stubova i balkon .Izloženo je potvrdjeno iskazom svjedoka Z.D.a čiji iskaz je sud u potpunosti prihvatio obzirom da ničim nije doveden u sumnju  a sa druge strane iz istog utvrdio  u pogledu odlučnih činjenica da je postupao  kao inspektor zaštite prostora i izajvio da je  izlaskom na lice mjesta utvrdio da  LJ.R. vrši izgradnju porodičnog stambenog objekta i u trenutku kontrole bili su uradjeni temelji, armirana betonska ploča i devet armiranih  betonskih stubova stim što su u trenutku kontrole izvodjeni radovi na balkonu. Investitor nije imao gradjevinsku dovzolu. Izloženo je potvrdjeno  materijalnim dokazima i to  zapisnikom o inspekcijskoj kontroli  Ministarstva uredjenja prostora i zaštite životne sredine od 31.08.2010.godine,  te  rješenjem istog Ministarstva od 08.09.2010.godine.</span>
</p>
<p class="p3"></p>
<p class="p3">
<span>Iz zapisnika  o inspekcijskoj kontroli  Ministarstva za uredjenje prostora i zaštite životne sredine  broj  1003/18 od 31.08.2010.godine, proizilazi da je okrivljeni LJ.R.  u  ul. Šukrije Medjedovića   opština Bijelo Polje,  započeo gradnju porodične kuće bez predhodno pribavljene  gradjevinske dozvole  na način što je izgradio temelje AB ploču nad temeljima  i devet AB stubova i balkon dimenzija 2,0 x 7,0 m a koji objekat je dimenzija u osnovi 7,0 x 6,50 m.</span>
</p>
<p class="p3"></p>
<p class="p3">
<span>Iz rješenja Ministarstva za uredjenje prostora i zaštite životne sredine  proizilazi da je LJ.R.u naredjeno da poruši sporni objekat.</span>
</p>
<p class="p3"></p>
<p class="p3">
<span>Iz izvoda iz KE na ime okrivljenog LJ.R.a  utvrdjuje se da je isti osudjivan presudom Okružnog suda u B.Polju K.br.44/74 od 11.02.1975.gdoine zbog krivičnog djela iz čl.273 st.5. u vezi čl.270 st.2. KZ godinom dana zatovara uslovno za jednu godinu, presudom Opštinskog suda  u B.Polju K.br.582/77  od 18.03.1980.godine zbog krivičnog djela iz čl.45.st.1. KZ  kaznom zatvora  šest mjeseci.</span>
</p>
<p class="p3"></p>
<p class="p3">
<span>Krivično djelo</span><span class="s2">  </span><span>gradjenje objekta bez gradjevinske dozvole iz čl.326 a Krivičnog zakonika Crne Gore, (Sl.list CG ".br.40/08), postoji  kada počinilac  protivno propisima o izgradnji objekata, planiranju  i uredjenju prostora  započne gradjenje objekta bez predhodno pribavljene gradjevinske dozvole ili  gradi objekat  suprotno izdatoj  gradjevinskoj dozvoli i tehničkoj  dokumentaciji ili odluci nadležnog organa  o zabrani  gradjenja. </span>
</p>
<p class="p3"></p>
<p class="p3">
<span>U čl.69. Zakona  o uredjenju prostora  i izgradnji objekta (Sl.list. CG br.51/08) propisano je da se objekat može graditi na osnovu gradjevinske dozvole i tehničke dokumentacije.</span>
</p>
<p class="p3"></p>
<p class="p3"></p>
<p class="p3">
<span> Imajući u vidu izloženo i to priznanje okrivljenog te iskaz saslušanog svjedoka i stim u vezi materijalne dokaze koje čini zapisnik o inspekcijskoj kontroli Ministarstva uredjenja prostora i zaštite životne sredine nedvosmisleno se zaključuje da je okrivljeni  LJ.R.   neutvrdjenog dana  u aprilu mjesecu  2010.godine,  u ul. Šukrije Medjedovića br.15 opština Bijelo Polje, protivno čl.69.Zakona o  uredjenju prostora  i izgradnji objekata  ("Sl.list CG" br.51/08) započeo gradjenje objekta  bez predhodno pribavljene gradjevinske dozvole, na način što je   izgradio temelje, AB ploču nad temeljima, devet  AB stubova i balkon  dimenzija 2,0 x 7,0 m koji objekat je  u osnovi dimenzija 7,0 x 6,50 m.</span>
</p>
<p class="p3"></p>
<p class="p3">
<span>Cijeneći  naprijed utvrdjeno činjenično stanje, ovaj sud nalazi  da su se u radnjama okrivljenog  stekli svi elementi  bića krivičnog djela  gradjenje objekta  bez gradjevinske dozvole  iz čl.326 a KZ.Naime, okrivljeni je postupajući na opisani način  prekršio odredbu čl.69. Zakona o uredjenju prostora i izgradnji objekata  kojom je propisano da  se objekat može graditi na osnovu gradjevinske dozvole i tehničke dokumentacije.Okrivljeni je postupajući suprotno  citiranoj zakonskoj odredbi  bez predhodno dobijene  gradjevinske dozvole  započeo gradjenje objekta na način što je  izgradio temelje, AB ploču nad temeljima,  devet AB stubova  i balkon dimenzija 2,0 x 7,0 m  koji objekat je u osnovi dimenzija 7,0 x 6,50 m. Pri tom je okrivljeni bio svjestan da postupajući na opisani način  bez predhodno dobijene gradjevinske dozvole  vrši gradjenje objekta, što je u konkretnom slučaju i htio, pa se kao subjektivni elemenat bića  predmetnog krivinog djela  u radnjama okrivljenog  manifestuje njegov direktni umišljaj. </span>
</p>
<p class="p3"></p>
<p class="p3">
<span>Za predmetno krivično djelo u krivičnom zakoniku zaprijećena je kazna zatvora od 6 mjeseci do 5 godina.</span>
</p>
<p class="p3"></p>
<p class="p9">
<span>Odlučujući o vrsti i visini kazni okrivljenom, sud je cijenio sve okolnosti iz čl. 42 KZ, pa je na strani okrivljenog od olakšavajućih okolnosti cijenio  da se radi o porodičnom  čovjeku, koji je lošeg imovnog stanja, koji je potpuno i iskreno priznao izvršenje krivičnog djela. Sud je cijenio raniju osudjivanost okrivljenog, ali  kako je od iste protekao dug vremenski period  to sud ovoj činjenici nije pridavao poseban značaj.Otežavajućih okolnosti na strani okrivljenog nije bilo pa je sud  imajući  u vidu olakšavajuće okolnosti na strani istog    cijenio da nije nužno  radi krivično pravne zaštite  istom izreći efektivnu kaznu zatvora već da će se samo uz prijetnju kaznom u potpunosti  postići svrha kažnjavanja, pa je okrivljenom utvrdio kaznu zatvora u trajanju od  6 mjeseci i istovremeno doredio da se kazna neće izvršiti ukoliko okrivljeni  u roku od 2 godine dana  ne izvrši novo krivično djelo cijeneći i da će se sa uslovnom osudom kao mjerom upozorenja  imajući u vidu  ličnost učinioca  u potpunosti ostvariti  svrha kažnjavanja, iz čl.32.KZ koja podrazumijeva sprečavanje učinioca da čini krivična djela i uticanje na njega da ubuduće ne čini krivična djela, uticanje na druge da ne čine krivična djela, izražavanje društvene osude za krivično djelo i obaveze poštovanja zakona te jačanje morala i uticaj na razvijanje društvene odgovornosti. </span>
</p>
<p class="p7"></p>
<p class="p3">
<span>Sud je obavezao okrivljenog na plaćanje paušala u iznosu od 30,00€ koji troškovi paušala su odredjeni prema složenosti i trajanju postupka  i imovinskim prilikama okrivljenog, shodno čl.199.ZKP.</span>
</p>
<p class="p3"></p>
<p class="p3">
<span>Sa izloženog odlučeno je kao u izreci presude shodno čl.364.ZKP.</span>
</p>
<p class="p3"></p>
<p class="p3"></p>
<p class="p8">
<span>OSNOVNI SUD U BIJELOM POLJU</span>
</p>
<p class="p4">
<span>Dana 07.04.2011.godine</span>
</p>
<p class="p7"></p>
<p class="p7"></p>
<p class="p7">
<span>Zapisničar,							         Predsjednik vijeća-sudija,</span>
</p>
<p class="p7">
<span>Ljiljana Joksimović s.r                                                        Violeta Raičević s.r</span>
</p>
<p class="p3"></p>
<p class="p7">
<span> </span>
</p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p10"></p>
<p class="p10"></p>
<p class="p10"></p>
<p class="p3"></p>
<p class="p6"></p>


</body>
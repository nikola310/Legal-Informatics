<div style="text-align: right">
	<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; K.br.12/11</strong></div>
&nbsp;
<div style="text-align: center">
	<strong>U IME NARODA</strong></div>
&nbsp;<br>
<strong>OSNOVNI SUDU ULCINJU,</strong>sudija Mirović Sanja,uz učešće zapisničara Mavrić Jasmine, u krivičnom predmetu protiv okrivljenog A.C. iz Ulcinja, koga brani branilac M.L. adv. iz Ulcinja, zbog krivičnog dijela laka tjelesna povreda iz čl. 152 st. 2 u vezi st. 1 Krivičnog Zakonika, odlučujući po optužnom predlogu Osnovnog državnog tužilaštva Kt.br. 241/10 od 13.01.2011. godine koji je na glavnom pretresu zastupao zamjenik osnovnog državnog tužioca Savović Vladimir, nakon glavnog i javnog pretresa održanog dana 08.06.2011.godine u prisustvu zastupnika optužbe, okrivljenog kao i njegovog branioca,donio je i istog dana javno objavio<br>
&nbsp;<br>
&nbsp;
<div style="text-align: center">
	<strong>P&nbsp; R&nbsp; E&nbsp; S&nbsp; U&nbsp; D&nbsp; U</strong></div>
&nbsp;<br>
&nbsp;<br>
Okrivljeni <strong>A.C. </strong>sa JMBG ....................., od oca S. i majke H., rođene B., rođen .................... godine u Ulcinju, selo K., gdje i prebiva, državljanin Crne Gore, oženjen, otac jednog dijeteta, srednjeg imovnog stanja, penzioner, neosuđivan<br>
&nbsp;
<div style="text-align: center">
	<strong>K r i v &nbsp;j e</strong></div>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Zato što je dana 01.11.2010. godine oko 21,00 časova u dvorištu svoje porodične kuće koja se nalazi u selu K. u Ulcinju, sredstvom podobnim da tijelo teško povrijedi ili zdravlje teško naruši, lako tjelesno povrijedio oštećenog A. G. iz Ulcinja, na način što je za vrijeme dok je oštećeni imao prepirku sa njegovim sinom A. N., prišao oštećenom i istom zadao više udaraca drvenim štapom dužine oko jedan metar u predjelu desnog ramena i glave nanoseći mu laku tjelesnu povredu i to: oguljotinu u predjelu čela veličine 5 cm, desne strane lica u predjelu desnog zulufa veličine 0,5 cm, desnog ramena dužine 7 cm i oguljotinu sa desne strane vrata veličine 1,5 cm,<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; -čime je izvršio krivično djelo- <strong>laka tjelesna povreda iz čl. 152 st. 2 u vezi st. 1 &nbsp;Krivičnog zakonika</strong><br>
&nbsp;<br>
Pa mu sud primjenom citiranog zakonskog propisa i čl. 4 st. 2, 32, 42, 52, 53 i 54 Krivičnog zakonika i čl.199, 202 i 364 Zakonika o krivičnom postupku izriče<br>
&nbsp;<br>
&nbsp;<br>
&nbsp;
<div style="text-align: center">
	<strong>USLOVNU&nbsp;&nbsp; OSUDU</strong></div>
&nbsp;<br>
Kojom mu utvrđuje kaznu zatvora u trajanju od 30 (trideset) dana &nbsp;i istovremeno određuje da se ista neće izvršiti ako okrivljeni u roku od 1(jedne) godine po pravosnažnosti presude ne učini novo krivično djelo.<br>
&nbsp;<br>
&nbsp;&nbsp;&nbsp; Dužan je okrivljeni da na ime &nbsp;troškova krivičnog postupka uplati iznos od 77,00 eur,kao i na ime paušala iznos od 30,00 €, sve u roku od 15 dana po pravosnažnosti presude, pod prijetnjom prinudne naplate.<br>
&nbsp;
<div style="text-align: center">
	<strong>O b r a z l o ž e n j e</strong></div>
&nbsp;<br>
Optužnim predlogom Osnovnog državnog tužilaštva u Ulcinju Kt.br. 241/10 od 13.01.2011. godine okrivljenom A. C. stavljeno je na teret izvršenje krivičnog dijela laka tjelesna povreda iz čl. 152 st. 2 u vezi st. 1&nbsp; Krivičnog zakonika. Zastupnik optužbe u završnoj riječi ostao je pri navodima optužnog predloga smatrajući da je dokazima provedenim na glavnom pretresu utvrđeno da je okrivljeni počinio predmetno krivično dijelo, pa je predložio da se okrivljeni oglasi krivim i osudi po zakonu.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni A. C. nije priznao izvršenje krivičnog djela koje mu se stavlja na teret. Branio se navodeći da je dana 01.11.2010. godine, oko 21,00 čas dok se nalazio u kući njegovog sina A. N. sa kojim živi, njegovog sina pozvao telefonom A. G.,i prijetio njegovom sinu,da bi nakon par minuta isti došao ispred njihove kuće, i počeo da psuje i zvao njegovog sina da izadje napolje da bi se potukli.Tvrdi da kada je njegov sin A. N. izašao napolje on se nije svađao sa oštećenim, niti ga je udarao, a nije ni imao bilo kakav štap u ruci. Dalje je naveo da je&nbsp; izašao iz kuće nakon što je čuo svađu između svog sina i oštećenog, i da je među svim prisutnima nastalo guranje i tom prilikom je njemu oštećeni nogom nanio tjelesnu povredu u gornjem dijelu desne butine.Tome događaju su bili prisutni njegov sin A. N.,njegova supruga A. S. i snaha A. Z.. Odmah nakon toga njegova supruga i snaha pozvale su njegovog brata A. B.,koji je uspio da razdvoji njegovog sina i oštećenog. Na kraju je naveo da mu je oštećeni prijetio da ne šalje unuka u školu jer će ga ubiti.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp; Branilac okrivljenog adv. M.L. u završnoj riječi u bitnom je naveo da je provedenim dokazima nesumnjivo utvrđeno da je okrivljeni kritičnom prilikom izašao direktno iz kuće, a ta činjenica ukazuje da isti nije mogao imati štap u ruci, koju činjenicu su potvrdili i saslušani svjedoci, a povreda oštećenog je mogla nastati prilikom guranja. Porodica okrivljenog je bila napadnuta od strane oštećenog, a svako ima pravo da brani svoj prag i svoju kuću, stoga okrivljeni nije odgovoran za krivično dijelo, jer je postupio u nužnoj odbrani, pa predlaže da isti bude oslobođen.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp; Sud je u dokaznom postupku saslušao oštećenog A.G., svjedoka A.N., A.S, A.B., A.Z., A..E. , na saglasan predlog stranaka pročitao nalaz i mišljenje vještaka medicinske struke dr. S.H. od 25.12.2010. godine, izvod iz kaznene evidencije za okrivljenog izdat od Uprave policije Ispostave Ulcinj br. 03-245-334 od 15.01.2011. godine, izvršio uvid u dvije fotografije pod datumom 04.11.2010. godine na kojima se nalazi okrivljeni Aljošević Cufo, pročitao izvještaj ljekara Doma zdravlja „Bogdan Vujošević“ U. br. Protokola 45 od 04.11.2010. godine, suočio oštećenog A.G. svjedoka A.N..<br>
&nbsp;<br>
&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;Oštećeni A.G.. u svom iskazu na glavnom pretresu u bitnom je naveo da je dana 01.11.2010. godine, oko 21,00 časova telefonom nazvao A.N., da bi porazgovarali u vezi nesporazuma koji su imali iz razloga što je poštar greškom penziju njegovog oca dao njemu, a on je misleći da je to penzija njegovog oca istu uzeo i predao svom ocu. Nazvao ga je da bi mu objasnio da je sve to bila greška, što može da potvrdi i poštar,a isti mu je u toku razgovora rekao da dođe do njega što je ovaj i učinio i kada je došao ispred kapije njegove kuće koja je bila u tom momentu zaključana, N. ga je uhvatio za ruku i uvukao u dvorište kuće. U dvorištu se nalazio i N. otac A.C. kojeg nije odmah vidio, i dok ga je N. držao za ruku on ga je štapom dužine oko 1 metar udario u predjelu vrata, glave i gornjeg dijela leđa.Od udaraca je pao u nesvijest,ali iako mu je u velikoj mjeri promućena svijest od udarca,vidio je da je okrivljeni udario i njegovu suprugu E., koja je zajedno sa njegovom majkom došla i pokušala da istog spriječi da više ne udaraju oštećenog. Dalje je naveo da njegova supruga i C. brat B. koji je u međuvremenu došao da ih razdvoji su ga odveli u pravcu njegove kuće.Kada su krenuli da idu, okrivljeni je krenuo prema njima&nbsp; i tom prilikom prvo je odgurnuo njegovu majku S., usljed čega je ista pala. Okrivljeni je tada pokušao opet da ga udari ali ga je u tome spriječio njegov brat A.B. koji je postavio svoju ruku da bi ga zaštitio,a zadobio udarac štapom od okrivljenog dok je pokušao da ga zaštiti. Posebno je napomenuo da u trenutku dok su trčali za njima i A.N. je držao u ruci štap.Oštećeni se nije pridružio krivičnom gonjenju,niti je istakao imovinsko pravni zahtjev protiv okrivljenog.<br>
&nbsp;<br>
&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Svjedok A.N. u bitnom je naveo da ga je dana 01.11.2010. godine oko 21,00 časova, telefonom pozvao A.G., kojom prilikom mu je uputio razne psovke i prijetnje iz razloga jer je on navodno širio glasine o G. da je lopov. Preko telefona je prijetio čitavoj porodici a čak i njegovom sinu koji ima deset godina i koji je bolestan. Dalje je naveo da je A.G. nakon toga došao u dvorište njihove kuće, nakon čega je i on izašao. Kada su se susreli G. mu je ponovo uputio psovke i između njih je došlo do medjusobnog guranja, da bi nakon nekog vremena iz kuće izašao njegov otac A.C. koji je pokušao da ih razdvoji, kao i njegova majka i žena, a i dijete, u namjeri da ih razdvoje. Tvrdi da njegov otac A.C. nikome nije nanio povredu, niti je u ruci držao bilo kakav štap, ali je on zadobio povredu u predjelu noge koju mu je nanio A. G.. Nakon toga su došli ukućani A.G. i uz pomoć njegovog strica A. B. koji je došao iz kuće kada je čuo svađu, uspjeli su da odvoje G. i da ga odvedu u pravcu njegove kuće. Na kraju je naveo da je najveći razlog zbog čega je prijavio slučaj, zato što je njegovo dijete čulo prijetnje koje je A.G. uputio njihovoj porodici, pa i samom dijetetu pa ono od straha nije dva dana moglo ni u školu da ide.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp; Svjedok A. S. u svom iskazu je navela da je kritične večeri bila kući&nbsp; sa suprugom, sinom, snahom i unukom,kada je njen sin Naser dobio poziv od oštećenog i odmah izašao napolje,a za njim su izašli i ostali ukućani,pa je vidjela da je oštećeni nasrnuo na njenog sina, nakon čega su se porvali, a nakon toga je došao njen djever koji ih je razdvojio. Tvrdi da nije vidjela da je njen suprug imao kontakta sa bilo kim,pa ni sa oštećenim već je stajao sa strane i pošto mu je oštećeni upućivao pogrdne riječi i prijetnje, isti je uzvraćao, ali među njima nije bilo nikakvog kontakta, oštećeni nije udario okrivljenog kritičnom prilikom, niti je okrivljeni imao bilo kakav štap u rukama.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz iskaza svjedoka A.B. proizilazi da je kritične večeri, dok se odmarao kući,njegova snaha A.E. obavijestila ga je da se čuje galama ispred kuće A. C., pa je ubrzo potrčao prema dvorištu obzirom da je bio udaljen samo pedesetak metara, i zatekao je A. N. i G. koji su se međusobno gurali, pa ih je razdvojio i odveo za ruku a G. izveo iz dvorišta do njegove kuće. Naveo je da nije vidio da bilo ko ikoga udarao, ni da je njegov brat C. uopšte imao kontakta sa njima, i u momentu kada je došao nije ništa imao kod sebe.<br>
&nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp; Svjedok A.Z. u bitnom je navela da je kritične večeri sa svojim suprugom bila u kući,kada je njen suprug A. N. izašao napolje i zatekao oštećenog ispred kapije, koju mu je otvorio, i nakon što je oštećeni ušao u dvorište nasrnuo je na njenog supruga, pa su se počeli rvati, psovati i međusobno vrijeđati. Dalje je navela da je njen svekar A. C. pokušao da ih razdvoji, nakon čega je i on počeo da se gura sa njima i verovatno je A.G. tada njega udario. Potom je došao A.B. koji ih je razdvojio i odveo G. kući. Na kraju je navela da okrivljeni u rukama nije nosio nikakav štap, niti dasku.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp; Svjedok A. E. u svom iskazu na glavnom pretresu u bitnom je navela da joj je svekrva skrenula pažnju da njen suprug G. sa nekim razgovara telefonom,a i sama je vidjela kako razgovarajući telefonom izlazi napolje iz kuće, pa je izašla sa njim i vidjela da se isti uputio u pravcu kuće A.C. Kada je došla u blizini C. kapije, odnosno ispred njegove kuće,vidjela je okrivljenog kako u ruci drži komad daske, a prisutan je bio i njegov sin A. N.Tvrdi da je vidjela kako je okrivljeni udario tom daskom njenog supruga, N. je pokušao da ih razdvoji, pa pošto nije uspio počeo se i on sa njima rvati. Nakon toga je izašla snaha okrivljenog A.Z., koja je zajedno sa njom pokušala da razdvoji C., G. i N., ali na kraju je uspio da ih razdvoji C. brat A. B. i njegov sin tj. bratanić okrivljenog koji su kasnije došli. Na kraju je navela da je njen suprug izgubio svijest od drugog udarca koji mu je okrivljeni zadao u glavu, a prvi udarac mu je zadao u leđa i to odmah kada su ostvarili prvi kontakt prilikom dolaska, i da nije istina da je njen suprug G. udario okrivljenog.Njena svekrva je kasnije došla na lice mjesta.<br>
&nbsp;<br>
Sud je u dokaznom postupku suočio svjedoke A. G. i A. N., jer se iskazi istih razilaze u pogledu važnih činjenica, ali su prilikom suočavanja isti decidno ostali pri svojim iskazima i licem okrenuti jedan prema drugom ponovili svoje iskaze.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Takođe je izvršio uvid u dvije fotografije na kojima se nalazi okrivljeni A.C. i&nbsp; pročitao izvještaj ljekara Doma zdravlja „B. Vujošević“ od 04.11.2010. godine.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp; Iz nalaza i mišljenja vještaka medicinske struke dr. S.H. od 25.12.2010. godine proizilazi da je A. G. kritičnog dana u tuči zadobio oguljotinu u predjelu čela veličine 5 cm,desne strane lica u predjelu desnog zulufa veličine 0,5 cm,desnog ramena dužine 7 cm i oguljotinu sa desne strane vrata veličine 1,5 cm,koje povrede su nastale dejstvom zamahnute sile (šake-grebanjem,čvrstim predmetom i slično), i iste se kvalifikuju kao laka tjelesna povreda.<br>
&nbsp;<br>
Iz izvoda iz kaznene evidencije za okrivljenog izdat od Uprave policije Ispostave Ulcinj br.03-245-334 od 15.01.2011.godine proizilazi da okrivljeni ne prolazi kroz kaznenu evidenciju navedene područne jedinice.<br>
&nbsp;<br>
&nbsp;Cijeneći navode optužbe, odbranu okrivljenog, te provedene dokaze kako pojedinačno, tako i u njihovoj međusobnoj vezi, ovaj sud nalazi da je okrivljeni A. C. izvršio krivično dijelo laka tjelesna povreda iz čl. 152 st. 2 u vezi st. 1&nbsp; Krivičnog zakonika, na način, mjesto i vrijeme, kako je to bliže opisano u izreci presude.<br>
&nbsp;<br>
U postupku je nesumnjivo utvrđeno da je okrivljeni kritične večeri u dvorištu svoje porodične kuće, sredstvom podobnim da tijelo teško povrijedi ili zdravlje teško naruši, lako tjelesno povrijedio oštećenog A. G., na način što je za vrijeme dok je oštećeni imao prepirku sa njegovim sinom A. N., prišao oštećenom i istom zadao više udaraca drvenim štapom dužine oko jedan metar u predjelu desnog ramena i glave nanoseći mu laku tjelesnu povredu i to oguljotinu u predjelu čela veličine 5 cm, desne strane lica u predjelu desnog zulufa veličine 0,5 cm, desnog ramena dužine 7 cm i oguljotinu sa desne strane vrata veličine 1,5 cm,koje povrede je sud utvrdio na osnovu nalaza i mišljenja vještaka medicinske struke Dr. H.S.,koji nalaz je cijenio kao objektivan, jasan i urađen po pravilima struke i isti u potpunosti prihvatio.<br>
&nbsp;<br>
Imajući u vidu da su svi saslušani svjedoci u najbližem srodstvu,neki sa okrivljenim (N.-sin,S.-supruga,Z.-snaha,B.-brat) ili sa oštećenim (E.-supruga),a da drugih očevidaca ovog događaja nije bilo obzirom da se isti desio u dvorištu kuće okrivljenog pod okriljem noći,te su svi oni to pokušali da iskoriste i svojim kazivanjima išli u korist svog člana porodice prikazujući ga kao žrtvu u konkretnom događaju,pa sud nijedan iskaz nije mogao u potpunosti prihvatiti. Obzirom na vidnu pristrasnost u svjedočenju sud je prihvatio samo pojedine iskaze i to one koji su u bitnom saglasni sa nalazom vještaka medicinske struke,kako će to dalje obrazložiti.Oko jednog su pak svi svjedoci saglasni-da je A. G. kritične večeri pozvao telefonom A. N. nakon čega se uputio ka njegovoj kući. Povod njihove prepirke bila je činjenica da se penzija A. C. našla kod oštećenog A. G.. Okrivljeni i članovi njegove porodice su tvrdili da je on ukrao tu penziju. Oštećeni je pak tvrdio da mu je poštar greškom dao penziju okrivljenog.Na osnovu iskaza svjedoka A.N.,A.S.,A.Z. i iskaza oštećenog,koje je sud u tom dijelu prihvatio,utvrđeno je da je najprije došlo do rvanja između njih dvojice,što je,zaključuje sud i logično,obzirom da su se najprije prepirali preko telefona te su odlučili da potom i neposredno „razjasne stvari“ u dvorištu,jer je upravo zbog toga u njihovo dvorište i došao A.G.. Stoga sud u tom dijelu nije prihvatio iskaz svjedoka A.E. koja je istakla da je njen suprug-ovdje oštećeni prvi kontakt imao sa okrivljenim od kojeg je odmah zadobio udarac. Da su se najprije porvali A.N. i G. potvrdio je i svjedok A.B. i okrivljeni A.C.. Oni su međutim,kao i supruga okrivljenog A.S. negirali bilo kakvo učešće okrivljenog u sukobu između N. i G.. Međutim sud vjeruje oštećenom A. G. da je bio udaren od strane okrivljenog A. C. drvenim štapom,kako to on tvrdi. Taj dio njegovog iskaza u saglasnosti je sa nalazom vještaka medicinske struke koji se između ostalog izjasnio da su povrede nastale dejstvom zamahnute sile u šta bi spadao i čvrsti predmet (u konkretnom slučaju drveni štap).Štap u ruci okrivljenog,te kako njime djeluje na oštećenog vidjela je i supruga oštećenog A. E.. Da se i okrivljeni umiješao između N. i G. u namjeri da ih razdvoji potvrdila je i snaha okrivljenog A.Z.. Ista je međutim negirala da je on bilo kakav predmet imao u ruci.Međutim,sud je zaključio da je okrivljeni posegao za postupkom koji nije pravno prihvatljiv i koji podsjeća na uzimanje pravde u svoje ruke i za koje se mora krivično odgovarati,a ovo imajući u vidu da je povod ovog nemilog događaja bila upravo penzija okrivljenog koja se našla kod oštećenog,da je isti zbog toga bio kivan na oštećenog,te da je isti ne želeći da upliće svog sina u sukob sa oštećenim a iz razloga što je procijenio da zbog fizičke konstitucije i činjenice da ima 70 godina neće moći da se golim rukama obračuna sa oštećenim čijim ponašanjem je bio revoltiran,posegao za sredstvom koje je podobno da tijelo teško povrijedi ili zdravlje teško naruši-drvenim štapom kojim je udario oštećenog i nanio mu povrede koje su konstatovane u medicinskoj dokumentaciji na osnovu koje je vještak dao svoj stručni nalaz i mišljenje. Činjenica da je i sam okrivljeni od oštećenog zadobio povredu u predjelu noge,kako to tvrdi i kao što se vidi na fotografijama i kao što je konstatovano u izvještaju ljekara u čiju istinitost sud nije posumnjao,a koje je okrivljeni priložio,govori u prilog činjenici da se isti umješao u sukob između N. i G.,te su njome opovrgnuti iskazi A.S. i B.. Činjenica da je okrivljeni zadobio navedenu povredu koju mu je kako tvrdi nogom nanio oštećeni nije od uticaja na drugačije presuđenje u ovoj pravnoj stvari tim prije jer okrivljeni,niti bilo ko od saslušanih svjedoka nije spominjao da je isti djelovao u samoodbrani,a i radi se o krivičnom djelu za koje se gonjenje preduzima po privatnoj tužbi,koja mogućnost stoji okrivljenom na raspolaganju. &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;<br>
Iskaz oštećenog A. G. sud je prihvatio u dijelu koji se tiče povoda konflikta sa porodicom okrivljenog,te sukoba sa A. N.,koji je potvrđen iskazima ostalih svjedoka kao i predmeta kojim su mu povrede nanešene u kojem dijelu je njegov iskaz potvđen nalazom vještaka medicinske struke i iskazom svjedoka A. E.. U ostalom izlaganju oštećeni je pretjerano naglašavao navodno protivpravno ponašanje ostalih prisutnih članova porodice okrivljenog,pa i samog okrivljenog navodeći da je on više puta udarao njega,njegovu majku i svog brata B.,te sud u takvo izlaganje nije povjerovao,obzirom da isto nije potvrđeno nijednim drugim dokazom,pa ni samim kazivanjem njegove supruge E. koja je navodno udarana.<br>
&nbsp;<br>
Sud je na pretresu donio rješenje da se na glavnom pretresu neće saslušavati svjedok A. S.-majka oštećenog A. G. obzirom da je iskazima saslušanih svjedoka potvrđeno da je ista kasnije došla na lice mjesta i da nije direktni očevidac događaja.<br>
&nbsp;<br>
Odbranu okrivljenog,kao ni tezu njegovog branioca sud nije prihvatio i istu je cijenio cijenio kao sračunatu na izbjegavanje krivično pravne odgovornosti, jer je u suprotnosti sa ostalim dokazima koje je sud prihvatio.Osim toga odbrana okrivljenog je nejasna,jer je okrivljeni u jednom trenutku tvrdio da nije imao nikakvog kontakta sa oštećenim da bi u sledećem trenutku naveo da je među svima prisutnima nastalo guranje,te da mu je oštećeni nanio povredu.<br>
&nbsp;<br>
Naprijed navedenim radnjama okrivljeni je ostvario sva bitna obilježja bića krivičnog djela laka tjelesna povreda iz čl. 152 st. 2 u vezi st. 1 Krivičnog Zakonika, a činjenica da je dijelo izvršeno štapom koje je sredstvo podobno da se tijelo teško povrijedi ili zdravlje teško naruši, predstavlja&nbsp; kvalifikatornu oklonost osnovnog krivičnog dijela iz čl. 152 st. 2 Krivičnog Zakonika.<br>
&nbsp;<br>
Cijeneći subjektivini odnos okrivljenog prema izvršenom krivičnom dijelu, sud je utvrdio da je okrivljeni bio svjestan krivičnog dijela, odnosno svjestan činjenice da udaranjem štapom oštećenog može teško povrijediti ili &nbsp;da mu zdravlje može teško narušiti, i htio je njegovo izvršenje, &nbsp;pa se njegov subjektivni odnos prema izvršenom krivičnom dijelu definiše kao direktan umišljaj.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Prilikom izbora vrste i visine krivične sankcije, sud je u &nbsp;smislu čl. 42 Krivičnog zakonika, cijenio sve okolnosti od kojih zavisi da kazna bude manja ili veća (olakšavajuće i otežavajuće okolnosti), pa je na strani okrivljenog od olakšavajućih okolnosti cijenio njegovu raniju neosuđivanost koju činjenicu je utvrdio na osnovu izvoda iz kaznene evidencije za okrivljenog, te &nbsp;činjenicu da se radi o porodičnom čovjeku i da se radi o starijem čovjeku (70 godina), dok otežavajućih okolnosti na strani okrivljenog nije bilo. Sud je mišljenja da radi krivično pravne zaštite prema okrivljenom nije nužno primjeniti kaznu, već je okrivljenom izrekao uslovnu osudu, kojom mu je utvrdio kaznu zatvora u trajanju od 30 (trideset) dana i odredio da se ista neće izvršiti ukoliko okrivljeni u roku od 1 (jedne) godine po pravosnažnosti presude ne učini novo krivično dijelo, nalazeći da će se sa uslovnom osudom postići svrha iz čl. 52 Krivičnog Zakonika, a u okviru opšte svrhe izricanja i propisivanja krivičnih sankcija iz čl. 4 st. 2 Krivičnog Zakonika.<br>
&nbsp;<br>
Sud je odluku o troškovima postupka temeljio na odredbi čl. 202.st.1 Zakonika o krivičnom postupku Crne Gore, i troškovi postupka se odnose: 77,00 eura na ime nagrade vještaku medicinske struke, kao i 30,00 eura na ime paušala, a visinu istog sud je odredio na osnovu imovnog stanja optuženog, dužine trajanja i složenosti krivičnog postupka.<br>
&nbsp;<br>
Sa iznijetih razloga, a na osnovu čl. 364 Zakonika o krivičnom postupku, odlučeno je kao u izreci ove presude.&nbsp;<br>
&nbsp;
<div style="text-align: center">
	<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; OSNOVNI SUD U ULCINJ</strong><br>
	<strong>&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dana 08.06.2011. godine</strong><br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</div>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>S U D I J A</strong><br>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mirović Sanja</strong><br>
&nbsp;<br>
&nbsp; <strong>PRAVNA POUKA:</strong>Protiv ove presude može se izjaviti žalba u roku od&nbsp; 8&nbsp; dana &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Višem sudu u Podgorici, a preko ovog sud od dana prijema prepisa iste.<br>
&nbsp;<br>
&nbsp;
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.p1{text-align:end;hyphenate:auto;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Calibri;font-size:11pt;}
.p4{text-align:center;hyphenate:auto;font-family:Arial;font-size:12pt;}
.p5{margin-right:-0.12986112in;text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
.s1{text-decoration:underline;}
.s2{font-weight:bold;}
</style>
<meta content="vladimir.novovic" name="author">
</head>
<body class="b1 b2">
<p class="p1">
<span>K.br.123/12</span>
</p>
<p class="p2"></p>
<p class="p3">
<!--Image link to '0.png' can be here-->
</p>
<p class="p4"></p>
<p class="p4">
<span>U IME CRNE GORE</span>
</p>
<p class="p2"></p>
<p class="p2">
<span>OSNOVNI SUD U DANILOVGRADU kao krivični, po sudiji Vladimiru Novoviću, kao pojedincu, uz učešće Branke Nikolić kao zapisničara, u krivičnom predmetu protiv okrivljene Ž. S. iz Danilovgrada, zbog krivičnog djela krađa iz čl.239 st.1 KZ, odlučujući po optužnom predlogu Osnovnog državnog tužilaštva Podgorica Kt.br.489/12 od 24.12.2012.godine, koji je na glavnom pretresu zastupao Ivan Petrović, zamjenik ODT-a iz Podgorice, nakon održanog glavnog i javnog pretresa dana 21.03.2013.godine u prisustvu zastupnika optužbe i ovlašćenog predstavnika oštećene Elektrodistribucije Podgorica N. S. S., donio je dana 22.03.2013.godine i istog dana javno objavio  </span>
</p>
<p class="p4"></p>
<p class="p4">
<span>PRESUDU</span>
</p>
<p class="p4"></p>
<p class="p2">
<span>Okrivljena Ž.S., od oca P. i majke M., rođene D., rođena ...godine u P., sa mjestom prebivališta u selu J.-opština D., državljanin Crne Gore, pismena, završila prvi razred Osnovne škole, penzioner, udovica, majka četvoro djece, lošeg imovnog stanja, neosuđivana.</span>
</p>
<p class="p2"></p>
<p class="p2">
<span>Na osnovu čl. 373 tač.2 ZKP-a</span>
</p>
<p class="p2"></p>
<p class="p4">
<span>OSLOBAĐA SE OD OPTUŽBE </span>
</p>
<p class="p4"></p>
<p class="p2">
<span>Da je:  </span>
</p>
<p class="p2"></p>
<p class="p2">
<span>Dana 07.10.2011.godine, u svom stambenom objektu, u naselju J., opština Danilovgrad, svjesna svog djela čije je izvršenje htjela i znajući da je njeno djelo zabranjeno, oduzela tuđu pokretnu stvar-električnu energiju, vlasništvo oštećene "Elektrodistribucije" Podgorica, u namjeri da njenim prisvajanjem pribavi sebi protivpravnu imovinsku korist u vrijednosti većoj od 150,00 eura, na način što je na električnom brojilu marke "Iskra" br. 7596895 parčetom filma blokirala disk brojila, tako da se utrošak električne energije nije mogao registrovati preko mjernog uređaja i tako sebi pribavila protivpravnu imovinsku korist, u čemu je otkrivena kontrolom ovlašćenih lica oštećenog preduzeća.  </span>
</p>
<p class="p2"></p>
<p class="p2">
<span>- čime bi počinila krivično djelo krađa iz čl. 239 st.1 KZ.</span>
</p>
<p class="p2"></p>
<p class="p2">
<span>Na osnovu čl. 230 st.1 ZKP-a troškovi krivičnog postupka padaju na teret budžetskih sredstava suda.</span>
</p>
<p class="p4">
<span>O b r a z l o ž e nj e</span>
</p>
<p class="p2"></p>
<p class="p2">
<span>Optužnim predlogom ODT-a Podgorica Kt.br.489/12 od 24.12.2012.godine okrivljenoj Ž. S. stavljeno je na teret izvršenje krivičnog djela krađa iz čl. 239 st. 1 KZ. Zastupnik optužbe je u završnoj riječi predložio da sud okrivljenu oglasi krivom i osudi po zakonu.</span>
</p>
<p class="p2"></p>
<p class="p2">
<span>Glavni pretres od 21.03.2013.godine sud je shodno čl.457 ZKP-a održao u odsustvu uredno pozvane okrivljene Ž. S. koja je prethodno bila saslušana, a njeno prisusto nije bilo nužno.</span>
</p>
<p class="p2">
<span> </span>
</p>
<p class="p2">
<span>Okrivljena Ž.S. u odbrani datoj u istražnom postupku i na glavnom pretresu u bitnom je navela da nije krala struju, te da se sjeća kontrole radnika Elektrodistribucije, koja je bila u oktobru 2011.godine. Tom prilikom je sjedjela ispred kuće i kada su neki ljudi krenuli prema stanu na spratu kuće gdje živi njen sin, pošla je u sobu u prizemlju gdje inače živi sama i sjela je. Odmah zatim kod nje su došla trojica ljudi koji su joj rekli da su iz Elektrodistribucije. Tvrdi da je jedan od te trojice ljudi tražio od nje da mu objasni kako nešto uvlači i izvlači iz brojila. Nije znala o čemu se radi. Zatim je jedan od te trojice tražio od nje da pokaže ruke. Istakla je da u rukama nije imala ništa. Tada su joj isključili struju, a struja joj je ponovo uključena nakon što je platila 370,00 eura. Pojasnila je da joj je desna noga oduzeta, da je srčani bolesnik, da ima problema sa kukom, da se kreće uz pomoć dva štapa, te da nije mogla da dohvati brojilo koje se nalazi na zidu u hodniku kuće sa desne strane gledano od ulaznih vrata.</span>
</p>
<p class="p2"></p>
<p class="p2">
<span>Sud je u dokaznom postupku na glavnom pretresu saslušao ovlašćenog predstavnika oštećene Elektrodistribucije Podgorica N. S. S., saslušao svjedoka S. Lj., saslušao svjedoka V. D., saslušao svjedoka R.L., pročitao zapisnik o kontroli mjernog mjesta Elektrodistribucije Podgorica br.247634 od 07.10.2011.godine i pročitao izvod iz kaznene evidencije Uprave policije Ispostava Plužine od 11.01.2013.godine izdat na ime okrivljene Ž. S.</span>
</p>
<p class="p2"></p>
<p class="p2">
<span>Ovlašćeni predstavnik oštećene Elektrodistribucije Podgorica N.S.S. u iskazu datom na glavnom pretresu u bitnom je navela da se pridružuje krivičnom gonjenju protiv okrivljene, a da ne postavlja imovinsko-pravni zahtjev.</span>
</p>
<p class="p2"></p>
<p class="p2">
<span>Svjedok S. Lj., ovlašćeni radnik Elektrodistribucije Podgorica, u iskazu datom u istražnom postupku i na glavnom pretresu u bitnom je naveo da se sjeća kontrole kod potrošača Ž. M., da je prilikom kontrole brojila u prizemlju vidio da Ž.S. iz električnog brojila, koje se nalazilo u kući sa desne strane od ulaznih vrata, izvlači parče rentgen filma i stavlja ga u kecelju. Predmetni film je bio zavučen u brojilo sa strane. Poznato mu je da se rentgenskim filmom može blokirati disk brojila. Istakao je da nije vidio da li je monofazno brojilo okretalo u momentu kada je Ž.S. izvukla parče rentgenskog filma. Potrošača su isključili sa mreže, a sljedećeg dana su izvršili zamjenu brojila. Sjeća se da je Ž.S. tražio da mu preda parče filma, koji je ona stavila u džep, ali da je to ona odbila da učini govoreći da je zaboravila gdje ga je stavila. Dodao je da se kritičnom prilikom Ž.S. kretala bez pomagala za kretanje, da se donji dio ormara nalazio na visini od 100-150 cm, da je brojilo dužine oko 20 cm, da nije mogao da vidi da li je brojilo okretalo u momentu kada je Ž.S. izvlačila parče filma iz brojila, te da ni V. D. nije mogao da vidi da li je brojilo okretalo u momentu kada je Ž.S. izvlačila parče filma iz brojila, a imajući u vidu poziciju V.D. u odnosu na njega i u odnosu na brojilo. Još je kazao i da je Ž.S. odbila da potpiše zapisnik.</span>
</p>
<p class="p2"></p>
<p class="p2">
<span>Svjedok V.D., ovlašćeni radnik Elektrodistribucije Podgorica, u iskazu datom u istražnom postupku u bitnom je naveo da je kritičnom prilikom zajedno sa kolegama S. Lj. i R. L. vršio kontrolu električnih instalacija u kući Ž. M. u selu J. Kuća je imala dva brojila i to jedno koje mjerilo utrošak električne energije na spratu i drugo koje je mjerilo utrošak električne energije u prizemlju. Prilikom kontrole brojila na spratu utvrđeno je da je sve bilo u redu. Dalje je naveo da je prilikom ulaska u prizemlje kuće radi kontrole brojila vidio da je Ž.S. sa desne strane električnog brojila izvukla parče rentgen filma dužine 10-15 cm. On i kolege su tražili od Ž.S. da im preda parče rentgen filma, što je ona odbila da učini. Istakao je da je tim rentgen filmom, a što mu je poznato iz rada, bilo moguće blokirati disk samog brojila, tako da se utrošak električne energije ne može registrovati. Naveo je i da je Ž.S. odbila da potpiše zapisnik, da su potrošača isključili sa mreže, a zatim ostavili bez naponskog stanja. Na kraju ovog svjedočkog iskaza je kazao da je vidio da kada je Ž.S. iz brojila izvlačila film da disk brojila nije okretao.</span>
</p>
<p class="p2"></p>
<p class="p2">
<span>Svjedok V. D., ovlašćeni radnik Elektrodistribucije Podgorica, u iskazu datom na glavnom pretresu u bitnom je naveo da je kritičnom prilikom zajedno sa kolegama S. Lj. i R. L. vršio kontrolu električnih instalacija u kući okrivljene Ž. S. u selu J.. Dok su on i kolege prilazili prizemlju kuće Ž. S. radi vršenja kontrole brojila, koje se vodilo na Ž. M., Ž.S. je od spolja ušla u kuću. Tvrdi da se Ž.S. tada u kretanju nije oslanjala na bilo kakva pomagala, te da je ista iz električnog brojila, koje se nalazilo sa desne strane gledano od ulaznih vrata, izvukla parče rentgen filma dužine oko 10 cm. Istakao je da od Ž. S. nije mogao da vidi da li je disk brojila okretao prije nego što je izvučeno ovo parče rentgen filma. Dalje je naveo da mu je poznato da se na ovakav način može izvršiti blokiranje diska. On i kolege su tražili Ž. S. da im preda ovo parče rentgen filma, a Ž.S. je popila tabletu, bacila se na krevet i kazala da je srčani bolesnik.  Dodao je da su objekat ostavili u isključenom stanju, da su izvršili zamjenu električnog brojila, te da je Ž.S. odbila da potpiše zapisnik. Upoznat na različitosti u odnosu na iskaz dat u istražnom postupku u bitnom je naveo da on sigurno nije mogao da vidi da li je disk brojila okretao u momentu kada je Ž.S. izvlačila parče rentgenskog filma, a različitosti nije mogao da objasni. Pojasnio je da se donji dio brojila nalazio na visini od 120 do 150 cm, a da je brojilo inače dužine 23 cm.</span>
</p>
<p class="p2">
<span> </span>
</p>
<p class="p2">
<span>Svjedok R. L., ovlašćeni radnik Elektrodistribucije Podgorica, u iskazu datom na glavnom pretresu u bitnom je naveo da je kritičnom prilikom zajedno sa kolegama V. D. i S. Lj. vršio kontrolu električnih brojila u selu Jastreb. Kada su prilazili jednoj kući vidio je da je Ž.S. sa pozicije od ispred kuće blizu ulaznih vrata ušla u kuću i pošla udesno. Tada je čuo jedan zvuk nalik izvlačenju trake iz brojila. Napomenuo je da su ispred njega bili  S. Lj. i V.D. Kada je ušao u kuću poslije V. D. i S. Lj., čuo je da je V. D. tražio od Ž. S. da mu preda traku iz ruke. Tom prilikom vidio je da je Ž.S. držala ruku u džepu, a čuo je da je ista govorila da nema ništa u ruci. Istakao je da Ž.S. nije vadila ruku iz džepa. Pojasnio je da nije vidio da je Ž.S. bilo što vadila iz brojila, da nije vidio traku u njenoj ruci, te da se brojilo u kući Ž. S. nalazilo na visini od 150-160 cm. Nije se mogao sjetiti da li je kritičnom prilikom Ž.S. koristila kakva pomagala pri kretanju. Misli da Ž.S. nije potpisala zapisnik, a po izvršenoj kontroli on i kolege su zamijenili brojilo.</span>
</p>
<p class="p2"></p>
<p class="p2">
<span>U zapisniku o kontroli mjernog mjesta Elektrodistribucije Podgorica br.247634 od 07.10.2011.godine, navedeno je da su ovlašćeni radnici Elektrodistribucije Podgorica V. D., S. Lj. i R. L. dana 07.10.2011.godine u mjestu Jastreb izvršili kontrolu električnog brojila marke “Iskra” broj 7596895, a koje se vodi na Ž. M. U ovom zapisniku je u rubrici napomene konstatovano “ Izvršena kontrola mjernog mjesta i instalacije. Prilikom kontrole u potrošačevom brojilu nađen strani predmet (film) kojim je potrošač blokirao brojilo da isto ne bi registrovalo utrošak el.energije. Potrošačevo brojilo zamijenjeno ED brojilom. Potrošač isključen.” Dalje je navedeno i da potrošač odbija da potpiše zapisnik.</span>
</p>
<p class="p2"></p>
<p class="p2">
<span>Iz izvoda iz kaznene evidencije Uprave policije Ispostava Plužine od 11.01.2013.godine izdatog na ime okrivljene Ž. S., utvrđuje se da okrivljena Ž.S. nije osuđivana.</span>
</p>
<p class="p2"></p>
<p class="p5">
<span>Cijeneći odbranu okrivljene i dokaze izvedene na glavnom pretresu sud je zaključio da nema dokaza da je okrivljena Ž.S. počinila krivično djelo krađa iz čl.239 st.1 KZ, na način, mjesto i vrijeme kako je to predstavljeno u izreci presude, zbog čega je na osnovu čl. 373 tač.2 ZKP-a oslobodio od optužbe.</span>
</p>
<p class="p5"></p>
<p class="p5">
<span>Svjedok S.Lj., ovlašćeni radnik Elektrodistribucije Podgorica, se i u istrazi i na glavnom pretresu istovjetno izjasnio o svim važnim detaljima vezanim za ovu krivičnu stvar pa je sud njegov iskaz prihvatio kao jasan, logičan i istinit. Njegov iskaz stoji u skladnoj vezi i sa iskazom njegovog kolege R. L., za kojeg sud nalazi da se objektivno i istinito izjasnio o činjenicama koje su mu poznate, a da se pri tom nije upuštao u izjašnjavanje o činjenicama koje mu nijesu poznate. Svjedok V. D., ovlašćeni radnik Elektrodistribucije Podgorica, se o najvažnijoj činjenici za rješavanje ove krivične stvari različito izjašnjavao u istrazi i na glavnom pretresu. Naime, svjedok V. D. je u istrazi tvrdio da je vidio da disk brojila nije okretao u momentu kada je okrivljena Ž.S. izvlačila parče filma, a na glavnom pretresu je isticao da od okrivljene Ž. S. nije mogao da vidi da li je disk brojila okretao prije nego što je izvučeno ovo parče filma. Kada je upoznat na različitosti izjasnio se da on sigurno nije mogao da vidi da li je disk brojila okretao u momentu kada je okrivljena Ž.S. izvlačila parče rentgenskog filma, a različitosti nije mogao da pojasni. Kod ovakvih oprečnih kazivanja svjedoka V. D. sud je našao da treba prihvatiti ono što je V. D. kazao na glavnom pretresu, a ovo zbog toga što je svjedok S. Lj. istakao da ni on, a ni V.D., obzirom na njihove pozicije i poziciju brojila nijesu mogli da vide da li je brojilo okretalo u momentu kada je Ž.S. izvlačila parče filma iz brojila. Osim toga i logično je da svjedoci S.Lj. i V. D. nijesu mogli da vide da li je brojilo okretalo u momentu kada je okrivljena Ž.S. izvlačila parče filma iz brojila, a ovo iz razloga što se brojilo nalazilo unutar kuće na zidu sa desne strane gledano od ulaznih vrata, a okrivljena je ispred njih pošla do pozicije gdje je bilo brojilo i na taj način im omela vidno polje na čeoni dio brojila gdje je inače vidljiv disk.</span>
</p>
<p class="p5">
<span> </span>
</p>
<p class="p5">
<span>Naime, iz iskaza svjedoka S. Lj. i iskaza svjedoka V. D. sa glavnog pretresa utvrđuje se da su kritičnom prilikom njih dvojica vidjeli da je okrivljena Ž.S. ušla u prizemlje kuće i da je iz desne strane električnog brojila, koje se vodilo na Ž. M. i nalazilo unutar kuće na zidu sa desne strane gledano od ulaznih vrata, izvukla parče rentgen filma. I svjedok R. L. potvrđuje da su S. Lj. i V. D. išli ispred njega, da je okrivljena Ž.S. prije njih ušla u kuću i pošla udesno kada je čuo zvuk nalik izvlačenju trake iz brojila. Dalje se iz iskaza svjedoka S. Lj. i iskaza svjedoka V. D. sa glavnog pretresa utvrđuje da nijesu mogli da vide da li je brojilo okretalo u momentu kada je okrivljena Ž.S. izvlačila parče filma iz brojila. Ni svjedok R. L. koji je posljednji ušao u kuću to nije vidio. Kod takvog stanja stvari, bez obzira što je odbrana okrivljene da ona nije izvlačila parče filma iz brojila osporena iskazima svjedoka S. Lj. i V. D. sa glavnog pretresa, nije bilo dokaza da je predmetnim parčetom filma bio blokiran disk brojila i tako spriječena registracija utroška električne energije na mjernom uređaju.</span>
</p>
<p class="p5"></p>
<p class="p2">
<span>Navodi iz zapisnika o kontroli mjernog mjesta Elektrodistribucije Podgorica br.247634 od 07.10.2011.godine da je stranim predmetom (filmom) potrošač blokirao brojilo da isto ne bi registrovalo utrošak električne energije, derogirani su iskazima svjedoka S. Lj., R. L. i V. D.-sa glavnog pretresa, koji su sačinjavali predmetni zapisnik, a ovo stoga što iz iskaza svjedoka S. Lj. i V. D.-sa glavnog pretresa proizilazi da oni nijesu mogli da vide da li je brojilo okretalo u momentu kada je okrivljena Ž.S. izvlačila parče filma iz brojila što znači da nema ni dokaza da je parčetom filma bio blokiran disk brojila i tako onemogućeno registrovanje električne energije, a ni svjedok R. L. nije to vidio.</span>
</p>
<p class="p2"></p>
<p class="p5">
<span>Zbog svega naprijed navedenog sud je okrivljenu primjenom čl.373 tač.2 ZKP-a oslobodio od optužbe, jer nije dokazano da je počinila krivično djelo krađa iz čl.239 st.1 KZ.</span>
</p>
<p class="p5">
<span> </span>
</p>
<p class="p5">
<span>Prilikom izvodjenja prednjih zaključaka sud je imao u vidu i odredbu čl.3 st.3 ZKP-a, a u kojoj je propisano da ako i nakon pribavljanja svih raspoloživih dokaza i njihovog izvođenja u krivičnom postupku, ostane samo sumnja u odnosu na postojanje nekog bitnog obilježja krivičnog djela ili u pogledu činjenica od kojih zavisi primjena neke odredbe Krivičnog ili ovog zakonika, sud će donijeti odluku koja je povoljnija za okrivljenog. </span>
</p>
<p class="p2"></p>
<p class="p2">
<span>Kod svega naprijed navedenog sud je odbio predlog okrivljene da se vrši uvid u njenu medicinsku dokumentaciju, a radi utvrđivanja njenog zdravstvenog stanja, obzirom da je činjenično stanje bilo u dovoljnoj mjeri utvrđeno, a provođenje ovog dokaza vodilo je nepotrebnom odugovlačenju postupka.</span>
</p>
<p class="p2"></p>
<p class="p2">
<span>Kako je okrivljena oslobođena od optužbe, to troškovi krivičnog postupka na osnovu čl. 230 st.1 ZKP-a padaju na teret budžetskih sredstava suda.</span>
</p>
<p class="p2"></p>
<p class="p2"></p>
<p class="p6">
<span>ZAPISNIČAR	                                                        S U D I J A</span>
</p>
<p class="p2">
<span>Branka Nikolić         		                                          Vladimir Novović </span>
</p>
<p class="p2"></p>
<p class="p2">
<span class="s1">DOSTAVITI</span><span>:                                                                                     </span>
</p>
<p class="p2">
<span>- ODT-u Podgorica</span>
</p>
<p class="p2">
<span>- Okrivljenoj Ž. S.</span>
</p>
<p class="p2">
<span>- Oštećenoj Elektrodistribuciji Podgorica</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2">
<span class="s1">PRAVNA POUKA</span><span>: Protiv ove presude dozvoljena je žalba Višem sudu u Podgorici u roku od 8 dana od dana prijema pismenog otpravka presude, a preko ovog suda. </span>
</p>
<p class="p2"></p>
<p class="p4"></p>
<p class="p4">
<span class="s2"> </span>
</p>
<p class="p4"></p>
<p class="p4"></p>
<p class="p2"></p>
<p class="p6"></p>
<p class="p7"></p>
<p class="p7"></p>
<p class="p7"></p>
<p class="p7"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{text-decoration:underline;}
.s2{font-weight:bold;}
.p1{text-align:end;hyphenate:auto;keep-with-next.within-page:always;font-family:Arial;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:center;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:center;hyphenate:auto;keep-with-next.within-page:always;font-family:Arial;font-size:12pt;}
.p7{text-align:justify;hyphenate:auto;keep-with-next.within-page:always;font-family:Arial;font-size:12pt;}
.p8{text-indent:0.5in;text-align:start;hyphenate:auto;keep-with-next.within-page:always;font-family:Arial;font-size:12pt;}
.p9{text-indent:0.5in;text-align:center;hyphenate:auto;keep-with-next.within-page:always;font-family:Arial;font-size:12pt;}
.p10{text-align:start;hyphenate:auto;keep-with-next.within-page:always;font-family:Arial;font-size:12pt;}
</style>
<meta content="ivan.adamovic" name="author">
</head>
<body class="b1 b2">
<p class="p1">
<span class="s1">K. br. 3/13</span>
</p>
<p class="p2"></p>
<p class="p2"></p>
<p class="p3"></p>
<p class="p4">
<!--Image link to '0.jpg' can be here-->
</p>
<p class="p2"></p>
<p class="p4">
<span>U IME CRNE GORE</span>
</p>
<p class="p2"></p>
<p class="p3"></p>
<p class="p5">
<span>OSNOVNI SUD U BIJELOM POLJU, sudija pojedinac, Ivan Adamović, uz učešće namještenika suda zapisničara Draginje Bošković, u krivičnom predmetu protiv okrivljenog M.L., iz Mojkovca, zbog  krivičnog  djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika, po optužnom predlogu Osnovnog državnog  tužilaštva u Bijelom Polju, Kt. br. 384/12 od 28. 12. 2012. godine,  nakon održanog usmenog, glavnog i javnog pretresa u prisustvu savjetnika u ODT-u u Bijelom Polju H.B., okrivljenog M. L., njegovog branioca adv. M. S.a, oštećenog J.V. i njegovog punomoćnika adv. L. B.,  dana 10. 05. 2013.  godine, donio je i objavio,</span>
</p>
<p class="p5"></p>
<p class="p5"></p>
<p class="p3"></p>
<p class="p6">
<span>P R E S U D U</span>
</p>
<p class="p2"></p>
<p class="p3"></p>
<p class="p7">
<span class="s2">	</span><span>Okreivljeni M. L., JMBG-..., od oca M., majke T., rođene M., rođen 05. 02. 1971. godine u mjestu ..., opština Mojkovac, sa prebivalištem u mjestu rođenja, drž. CG, oženjen, otac četvoro mldb. djece, završio SSS, lošeg imovnog stanja, neosuđivan, </span>
</p>
<p class="p2"></p>
<p class="p8">
<span>-na osnovu čl. 373 st. 1 tač. 2 Zakonika o krivičnom postupku, </span>
</p>
<p class="p2"></p>
<p class="p2"></p>
<p class="p9">
<span>OSLOBAĐA SE OD OPTUŽBE</span>
</p>
<p class="p6"></p>
<p class="p2"></p>
<p class="p10">
<span class="s2">	</span><span>- Kojom je predstavljeno da je:</span>
</p>
<p class="p2"></p>
<p class="p3">
<span>	-Dana 11. 09. 2012. godine, oko 08:15 h, ne pridržavajući se saobraćajnih propisa, upravljao svojim PMV marke "Opel-Monterey" reg. ozn. DG-…, lokalnim putem Mojkovac - Jakovići - Stevanovac, iz pravca Jakovića u pravcu Stevanovca, te je dolaskom u mjestu Stevanovac, opština Mojkovac, ugrozio saobraćaj i time doveo u opasnost tijelo ljudi i imovinu na način što, protivno odredbi čl. 42 st. 3 ZOBS-a na putevima, zbog nedovoljne širine puta od 2,70 m, nije vozilo bočno izmakao na zemljano proširenje sa desne strane kolovoza, posmatrano u njegovom smjeru kretanja u saobraćajnoj situaciji kada je predstojalo mimoilaženje sa PMV marke "VW Golf II" reg. ozn. MK-AA …, kojim je krećući se iz suprotnog smjera, svojom desnom stranom kolovoza upravljao oštećeni V. J., usled čega je došlo do čeonog bočnog sudara lijevim stranama vozila na udaljenosti od 1,65 m od desne ivice kolovoza, posmatrano u smjeru kretanja okrivljenog, kojom prilikom je oštećeni V. J. zadobio lake tjelesne povrede u vidu nagnječenja glave u predjelu čela prečnika 2cm i istegnuća vrata a na putničkom vozilu "VW Golf II" prouzrokovana je imovinska šteta, </span>
</p>
<p class="p3"></p>
<p class="p3">
<span>	-čime bi izvršio krivično djelo ugrožavanje javnog saobraćaja iz čl. 339 st. 3 u vezi st. 1 Krivičnog zakonika, </span>
</p>
<p class="p3">
<span>	</span>
</p>
<p class="p3">
<span>	-jer nije dokazano da je izvršio krivično djelo koje mu je stavljeno na teret.</span>
</p>
<p class="p3"></p>
<p class="p3">
<span>	Troškovi krivičnog postupka padaju na teret budžeta CG.</span>
</p>
<p class="p3"></p>
<p class="p5">
<span>Oštećeni J. V., radi ostvarivanja imovinsko-pravnog zahtjeva,  upućuje se na parnični postupak. 	</span>
</p>
<p class="p5"></p>
<p class="p3"></p>
<p class="p6">
<span>O b r a z l o ž e nj e </span>
</p>
<p class="p2">
<span> </span>
</p>
<p class="p3"></p>
<p class="p3">
<span>	Optužnim predlogom Osnovnog državnog  tužilaštva u Bijelom Polju, Kt. br. 384/12 od 28. 12. 2012. godine, optuženom M. L., iz Mojkovca, stavljeno je na teret izvršenje krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika. </span>
</p>
<p class="p3"></p>
<p class="p5">
<span>Glavni pretres je održan i zaključen u prisustvu savjetnika u ODT-u u Bijelom Polju H. B., okrivljenog M. L., njegovog branioca adv. M. S., oštećenog J. V. i njegovog punomoćnika adv. L. B.. </span>
</p>
<p class="p5"></p>
<p class="p5">
<span>Savjetnik u ODT-u u Bijelom Polju u završnoj riječi izjavila je da iz dokaza izvedenih tokom postupka, nesumnjivo proizilazi da je okrivljeni M. L. izvršio krivično djelo koje mu je stavljeno na teret pa je predložila sudu da okrivljenog oglasi krivim i osudi na kaznu po zakonu. </span>
</p>
<p class="p5"></p>
<p class="p3">
<span>	Punomoćnik oštećenog adv L. B. u završnoj riječi u bitnom je naveo da je izvedenim dokazima, nesporno utvrđeno da je okrivljeni postupao suprotno propisima iz Zakona o bezbijednosti saobraćaja, odnosno da svoju vožnju nije prilagodio stanju i uslovima puta, širini i nagibu a ovo posebno što je bio vozač koji je upravljao motornim vozilom koje se kretalo niz nagib od 8% kako je to vještak utvrdio u svom nalazu, te  suprotno čl. 45 nije ostavio dovoljno prostora vozilu oštećenog za prolazak, s obzirom da se radilo o putu nedovoljne širine za bezbjedno mimoilaženje dva vozila. Takođe, istim zakonom je propisano da vozač koji se kreće niz nagib, dužan je svoje vozilo da zaustavi na pogodnom mjestu ako primijeti da mu uz nagib u susret ide drugo vozilo koje nije u mogućnosti da prođe ostatkom dijela puta. Iz zapisnika o uviđaju se nespornim utvrđuje da okrivljeni nije postupio po navedenim zakonskim odredbama, jer je bio dužan da svoje vozilo skloni na zemljano proširenje koje je bilo neposredno uz asfaltni put, kao pogodno mjesto, kako bi oštećenom omogućio bezbjedan prolaz, odnosno mimoilaženje sa njegovim vozilom. </span>
</p>
<p class="p3">
<span>	Vještak u svojoj dopuni nalaza i mišljenja u stavu 1 tač. 9 ostavlja mogućnost sudu na ocjenu, da li je okrivljeni bio dužan da svoje vozilo skloni sa asfalta, iako je znao kao vještak saob. struke, za predmetnu obavezu mimoilaženja vozila koja idu uz nagib i niz nagib. Što se tiče dopune nalaza i mišljenja vještaka koju je vještak sačinio nakon rekonstrukcije ista je potpuno nepouzdana, s obzirom da je vidno polje bilo drugačije u momentu nezgode u odnosu na vidno polje koje je vještak utvrdio u svojoj dopuni nalaza i mišljenja, te se ista ne može cijeniti kao dokaz u ovom postupku.</span>
</p>
<p class="p5"></p>
<p class="p5"></p>
<p class="p5">
<span>Oštećeni J. V. u završnoj riječi izjavio je da se pridružuje krivičnom gonjenju protiv okrivljenog i da postavlja imovinsko-pravni zahtjev koji će ostvarivati u parničnom postupku.</span>
</p>
<p class="p5"></p>
<p class="p5">
<span>Okrivljeni M. L. u svojoj odbrani u istražnom postupku je izjavio da je kritičnog dana upravljao svojim vozilom iz pravca Jakovića u pravcu Mojkovca lokalnim putem kroz mjesto Stevanovac. Kazao je da kada je izašao iz blage krivine primijetio je vozilo iz suprotnog smjera pa obzirom da je put bio uzak zaustavio je svoje vozilo na putu. Kazao je da je očekivao da će vozilo iz suprotnog smjera da prođe ali odjedanput prednjim lijevim točkom to vozilo je udarilo u prednji lijevi točak njegovog vozila a zatim je krestalo njegovo vozilo po bočnoj strani. Kazao je da se kritičnom prilikom kretao brzinom koja nije bila veća od 40 km/h, pa imajući u vidu preglednost koju je imao na putu kazao je da je na vrijeme zaustavio svoje vozilo. Dalje je naveo da su s njim u vozilu bili njegova majka M. T. i komšija J. P.. </span>
</p>
<p class="p5">
<span>U svojoj odbrani datoj na glavnom pretresu okrivljeni M. je ponovio odbranu datu u istrazi, pojasnivši da je kritičnom prilikom upravljao terenskim vozilom marke "Opel-Monterey". Kazao je da kada je ugledao prvi put vozilo iz suprotnog smjera na kritičnom mjestu, ono je od njegovog vozila bilo udaljeno 20-ak metara i u tom trenutku to vozilo je zaobilazilo suženje, koje se tom vozilu nalazilo sa desne strane. Ponovio je da je on preduzeo radnju kočenja i zaustavio vozilo, dok vozilo iz suprotnog smjera nije preduzimalo radnju kočenja i u trenutku kada je on zaustavio svoje vozilo to vozilo iz suprotnog smjera je udarilo u prednji dio njegovog vozila u predjelu prednjeg lijevog točka, zatim se odbilo i opet zakačilo njegovo vozilo u predjelu zadnje lijeve strane. Kazao je da kritičnom prilikom nije imao mogućnosti da svoje vozilo pomjeri više desno i sa asfaltnog kolovoza, zbog konfiguracije terena i ulaza u garažu sa desne strane. Ponovio je da nije imao vremenskih mogućnosti da procijeni da će u kritičnoj situaciji doći do kontakta s obzirom na iznenadnost nailaska vozila iz suprotnog smjera i dodao je da smatra da je preduzeo sve što je bilo potrebno kako bi izbjegao nezgodu. </span>
</p>
<p class="p5"></p>
<p class="p5">
<span>U završnoj riječi prihvatio je završnu riječ svog branioca adv. M. S., koji je kazao da iz dokaza izvedenih tokom postupka nije dokazano da je okrivljeni izvršio krivično djelo stavljeno mu na teret. Naveo je dalje da vozač koji propisno i pravilno upravlja vozilom nije dužan da predvidi eventualnosti na putu, a prema nalazu i mišljenju vještaka saobraćajne struke okrivljeni je reagovao na opasnost do susreta sa vozilom marke "Golf" preduzimanjem intenzivnog kočenja i uspijevajući da vozilo zaustavi prije mjesta kontakta sa vozilom "Golf". Predložio je sudu da okrivljenog oslobodi od optužbe. </span>
</p>
<p class="p3">
<span> </span>
</p>
<p class="p3">
<span>	Radi utvrđivanja odlučnih činjenica i krivice okrivljenog, sud je u dokaznom postupku, na glavnom pretresu, izveo dokaze: saslušao u svojstvu svjedoka oštećenog J. V.; saslušao svjedoka J. P.; pročitao zapisnik o uviđaju saobraćajne nezgode br. 230/12-4728 od 13. 09. 2012. godine; pročitao zapisnike o ispitivanju prisustva alkohola u organizmu za okrivljenog M. i oštećenog J.; pročitao izvještaj ljekara specijaliste Opšte bolnice Bijelo Polje broj 9185 od 11. 09. 2012. godine; broj 9184 od 11. 09. 2012. godine; broj 9182 od 11. 09. 2012. godine i broj 4523 od 14. 09. 2012. godine izdati na ime oštećenog J. V.; pročitao nalaz i mišljenje vještaka med. struke dr S. M., dat na zapisniku KT. br. 384/12 od 27. 11. 2012. godine; pročitao nalaz i mišljenje vještaka Č. M. od 15. 12. 2012. godine i dopunu datu na zapisniku Kt. br. 384/12 od 25. 12. 2012. godine; izvršio rekonstrukciju saobraćajne nezgode dana 26. 02. 2013. godine, pročitao dopunu nalaza i mišljenja vještaka Č. M. od 25. 12. 2012. godine i saslušao vještaka Č. na glavnom pretresu i izvršio  uvid u izvod iz KE na ime okrivljenog. </span>
</p>
<p class="p3">
<span>	Sud je odbio predloge savjetnika u ODT-u za ponovnim vještačenjem po vještaku saobraćajne struke, obzirom da je vještak Č. nakon obavljene rekonstrukcije sudu dostavio dopunu nalaza a pojašnjavao je nalaz i dopunu i na glavnom pretresu, pa je, po ocjeni ovog suda, odgovorio na sva postavljena pitanja. Sud je takođe odbio predlog punomoćnika oštećenog za vještačenje po vještaku mašinske struke, obzirom da je iz nalaza i mišljenja vještaka saobraćajne struke utvrđen položaj vozila u momentu kontakta i činjenice koje se tiču kretanja vozila prije i tokom saobraćajne nezgode. </span>
</p>
<p class="p2">
<span>	 </span>
</p>
<p class="p5">
<span>Cijeneći odbranu okrivljenog i dokaze pojedinačno i u međusobnoj vezi, shodno čl. 370 ZKP-a, sud je utvrdio činjenično stanje i na osnovu utvrđenog činjeničnog stanja zaključio da  nije dokazano da je okrivljeni M. L. izvršio krivično  djelo stavljeno mu na teret optužbom. </span>
</p>
<p class="p5"></p>
<p class="p3">
<span>	Sud je cijenio iskaz svjedoka oštećenog J. V., koji u svom iskazu datom tokom istražnog postupka u bitnom navodi da je kritičnog dana upravljao svojim vozilom iz pravca Mojkovca u pravcu Jakovića lokalnim putem kroz mjesto Stevanovac. Kretao se putem i u jednom trenutku na udaljenosti od 5 metara vidio je kako dolazi "džip" iz suprotnog smjera koji je, kako je naveo, sjekao krivinu i kretao se više dijelom kolovoza ovog svjedoka nego svojim dijelom kolovoza. Kazao je da je on zatim zaustavio svoje vozilo i tada polovinom svog vozila izašao van puta, nakon čega ga je vozilo "džip" udarilo prednjim lijevim točkom u prednju lijevu stranu njegovog vozila a zatim je "džip" prošao dalje i "kresao" vozilo ovog svjedoka po bočnoj strani. Kazao je da je kritičnom prilikom vozilom upravljao brzinom od oko 30 km/h. Naveo je još da je okrivljeni M. sa svoje desne strane imao proširenje širine oko 2,5 m i dužine oko 10m, međutim, nije skrenuo na to proširenje. Kazao je i da je kritičnom prilikom zadobio lake tjelesne povrede.</span>
</p>
<p class="p3">
<span>	U svom iskazu datom na glavnom pretresu naveo je da se okrivljeni prije kontakta, po njegovoj procjeni, kretao sredinom kolovoza i kazao je da su desni pneumatici na vozilu okrivljenog bili udaljeni oko 25cm od desne ivice kolovoza. Kazao je na glavnom pretresu i da se ne sjeća da li je u trenutku kontakta bio zaustavio svoje vozilo, s tim što je naveo da je svoje vozilo usmjerio prema desno kako bi izbjegao kontakt a naveo je i da se vozilo okrivljenog u trenutku kontakta kretalo, obzirom da je njegova lijeva bočna strana "očešana". Ponovio je da je prvi put vozilo okrivljenog vidio kada je ono od njega bilo udaljeno nekih 5m obzirom da su bili u krivini, a posmatrano u smjeru njegovog kretanja kod kritičnog mjesta sa desne strane postojao je zemljani nasip koji je prekrio asfaltni kolovoz nekih pola metra a možda i više. Kazao je da krećući se kritičnom dionicom nije izbjegavao zemljani nasip sa desne strane već se desnim točkovima kretao po njemu. Navode iz iskaza ovog svjedoka date tokom istražnog postupka da je prije kontakta vozila on zaustavio svoje vozilo, sud ne prihvata, obzirom da je iz nalaza i mišljenja vještaka Č. nesporno utvrđeno da je zapravo okrivljeni prije kontakta zaustavio svoje vozilo a da ovaj svjedok, nije zaustavio svoje vozilo prije mjesta kontakta a takođe nije utvrđeno ni da je preduzeo radnju intenzivnog kočenja i zaustavljanja vozila prije kontakta za šta je imao prostorno-vremenskih mogućnosti. Takođe, navode iz iskaza ovog svjedoka da je prvi put uočio vozilo okrivljenog kada je bio od njega udaljen oko 5m, sud ne prihvata, obzirom da je iz dopune nalaza i mišljenja izrađene nakon rekonstrukcije utvrđeno da je polje preglednosti iznosilo znatno duže i da je ovaj svjedok imao prostorno-vremenskih mogućnosti da intenzivnim kočenjem zaustavi svoje vozilo do mjesta kontakta. </span>
</p>
<p class="p3"></p>
<p class="p3">
<span>	Sud je cijenio iskaz svjedoka J. .P., koji u svom iskazu u bitnom navodi da se kritičnog dana kretao pješke, lokalnim putem Jakovići - Stevanovac i u jednom trenutku naišao je njegov komšija M. L.koji ga je primio u svoje vozilo, kako bi ga prevezao do Mojkovca. Kazao je da se M.kretao iz pravca Jakovića u pravcu Mojkovca i ovaj svjedok je sjedio pozadi, dok je na mjestu suvozača sjedjela M. majka. Kazao je da je M. po izlasku iz jedne krivine naglo zaustavio vozilo, odnosno kočio i stao da bi u jednom momentu vozilo iz suprotnog smjera udarilo u vozilo M., koje vozilo ovaj svjedok nije primijetio jer je, kako je naveo, sjedio pozadi u vozilu M.. Iskaz ovog svjedoka sud je prihvatio. </span>
</p>
<p class="p3"></p>
<p class="p3">
<span>	Iz zapisnika o ispitivanju prisustva alkohola u organizmu za okrivljenog M. i oštećenog J. sud je utvrdio da su isti kritičnom prilikom vozilima upravljali u trijeznom stanju. </span>
</p>
<p class="p3"></p>
<p class="p3">
<span> 	Iz medicinske dokumentacije na ime oštećenog J. V., nalaz i mišljenje dao je vještak medicinske struke dr M. S.. U svom nalazu vještak S. navodi  da je kod J. V. kliničkim pregledom bio vidljiv krvni podliv na desnoj strani čela prečnika 2cm a po urađenom RTG snimku u dijagnozi je navedeno da je J. zadobio povredu u vidu nagnječenja glave u predjelu čela. Po obavljenom pregledu od strane ortopeda, isti se izjasnio da je oštećeni J. zadobio i povredu u vidu istegnuća vrata prvog stepena. Vještak S.je mišljenja da navedene povrede i to: nagnječenje glave u predjelu čela prečnika 2cm i istegnuće vrata, kako pojedinačno, tako i zbirno spadaju u laku tjelesnu povredu i mogle su nastati u saobraćajnoj nezgodi. Nalaz i mišljenje vještaka S. sud je prihvatio kao stručan i objektivan.</span>
</p>
<p class="p3"></p>
<p class="p3">
<span>	Iz zapisnika o uviđaju saobraćajne nezgode, br. 230/12-4728 od 13. 09. 2012. godine, proizilazi da se saobraćajna nezgoda dogodila dana 11. 09. 2012. godine na lokalnom putu Mojkovac - Stevanovac - Jakovići u mjestu Stevanovac u kojoj su učestvovali J. V., koji je tom prilikom upravljao PMV marke "Golf" reg. ozn. KM-AA … i M. L., koji je kritičnom prilikom upravljao PMV marke "Opel-Monterey" reg. ozn. DG-AG …. U zapisniku su evidentirani tragovi ostali tokom saobraćajne nezgode a uz zapisnik o uviđaju priložena je i skica lica mjesta. </span>
</p>
<p class="p3">
<span>	Shodno materijalnim tragovima konstatovanim na licu mjesta, nalaz i mišljenje je dao vještak saobraćajne struke Č. M.. U svom nalazu i mišljenju od 15. 12. 2012. godine vještak saobraćajne struke Č. M.navodi, da se saobraćajna nezgoda dogodila dana 11. 09. 2012. godine, na lokalnom putu Stevanovac-Jakovići u mjestu Stevanovac u kojoj su učestvovali vozač PMV "Golf II" J. V. i vozač PMV "Opel-Monterey" M.L.. Vozilo marke "Golf" kretalo se u smjeru od Stevanovca ka Jakovićima a vozilo "Opel-Monterey" se kretalo u suprotnom smjeru. </span>
</p>
<p class="p3">
<span>	Nezgoda se dogodila na lokalnom putu u zasjeku u desnoj krivini na mjestu gdje se sa lijeve strane priključuje zemljani put. Lokalni put je od asfaltnog kolovoza, širine 2,70m, namijenjen za dvosmjerni saobraćaj vozila. Sa desne strane kolovoza prostire se zemljana kosina zasjeka iznad kolovoza a sa lijeve strane kolovoza ispred priključka zemljanog puta, prostire se zemljano proširenje širine 2,5m. Nezgoda se dogodila danju a kolovoz je bio suv. Ispitivanjem tehničke ispravnosti putničkih vozila koja su učestvovala u saobraćajnoj nezgodi vještak je kazao da nijesu utvrđene tehničke neispravnosti. </span>
</p>
<p class="p3">
<span>	Vještak je dalje naveo da tokom nezgode PMV "Golf" nije ostavilo nikakve tragove od točkova po suvom asfaltnom kolovozu a PMV "Opel" ostavilo je tragove kočenja od desnih točkova i prednjeg lijevog točka, pa je njegova putanja kolovozom ocrtana. Kontakt vozila ostvaren je kao čeono-bočni sudar čeono-bočnom lijevom stranom PMV "Golf" i bočnom lijevom stranom vozila "Opel" od prednjeg do zadnjeg branika. U odnosu na dužinu kolovoza kontakt je ostvaren u desnoj krivini na mjestu gdje se sa lijeve strane priključuje zemljani put posmatrano u smjeru kretanja vozila "Golf" na poziciji zatečenog prednjeg lijevog blatobrana vozila "Opel" a što se, kako vještak navodi, utvrđuje na osnovu odnosa između završetka traga kočenja prednjeg lijevog točka i zatečenog tog točka PMV "Opel" koji karakteriše smaknuće zatečenog prednjeg lijevog točka sa završetka njegovog traga kočenja, kontaktnih površina vozila i položaja zatečenih vozila. U odnosu na širinu kolovoza lokalnog puta kontakt vozila je ostvaren na udaljenosti od oko 1,05m od desne ivice kolovoza a što se utvrđuje na osnovu položaja traga kočenja prednjeg lijevog točka vozila "Opel" i kontaktiranih površina vozila. </span>
</p>
<p class="p3">
<span>	U momentu ostvarenog sudara vozilo "Golf" bilo je u kretanju angažujući asfaltni kolovoz u širini od oko 1,05m a u ostalom dijelu širine vozila od oko 0,50m bilo je izvan kolovoza sa desne strane. U momentu ostvarenog sudara vozilo "Opel" bilo je zaustavljeno na tragu kočenja prednjeg lijevog točka a što se utvrđuje na osnovu smicanja sa završetka tog traga poprečno udesno a što, po mišljenju ovog vještaka, ne bi bio slučaj da je vozilo "Opel" bilo u kretanju naprijed jer bi tada smicanje bilo pod kosim uglom. Vještak je dalje naveo  da se neposredno prije sudara PMV "Golf" kretalo brzinom od oko 30km/h a u momentu nastanka opasnosti imalo je brzinu od oko 33km/h, dok je vozilo "Opel" intenzivnim kočenjem neutralisalo brzinu od oko 27,4km/h. U vremensko-prostornoj analizi vještak Č. navodi da je za zaustavljanje PMV "Golf" preduzimanjem intenzivnog kočenja a pri brzini kretanja od 33km/h u opisanim uslovima bio potreban zaustavni put od oko 12,5m za vrijeme od oko 2,31 sekunda, dok zaustavni put PMV "Opel" intenzivnim kočenjem na suvom asfaltnom kolovozu pri brzini od 27,4km/h iznosi 11,29m za vrijeme od oko 2,01 sekunda. Vještak dalje navodi da je na osnovu izračunatih zaustavnih puteva utvrdio da prostorni uslovi za mogućnost izbjegavanja događanja saobraćajne nezgode, preduzimanjem intenzivnog kočenja je veća od 26,44m. </span>
</p>
<p class="p3">
<span>	U svom mišljenju vještak Č. navodi da se saobraćajna nezgoda dogodila  danju, pri suvom kolovozu, na lokalnom putu u zasjeku u desnoj krivini, na mjestu gdje se sa lijeve strane priključuje zemljani put sa asfaltnim kolovozom širine 2,70m, namijenjenom za dvosmjerni saobraćaj u uslovima neregulisanog prvenstva prelaza vozila po smjeru kretanja i neograničene brzine kretanja vozila u saobraćajnoj situaciji kada je predstojalo mimoilaženje vozila "Golf" i vozila "Opel", kada je došlo do čeono-bočnog sudara čeono-bočnom lijevom stranom vozila "Golf" i bočnom lijevom stranom vozila "Opel" od prednjeg do zadnjeg branika. </span>
</p>
<p class="p3">
<span>	U momentu ostvarenog sudara vozilo "Golf" bilo je u kretanju, angažujući asfaltni kolovoz u širini od oko 1,05m a u ostalom dijelu širine vozila od oko 0,5m bilo je izvan kolovoza sa desne strane. U momentu ostvarenog sudara vozilo "Opel" bilo je zaustavljeno na tragu kočenja prednjeg lijevog točka angažujući asfaltni kolovoz u širini od oko 1,65m. </span>
</p>
<p class="p3">
<span>	Vještak je dalje naveo da je propuštanjem tehničke mogućnosti da vozilo "Golf" zaustavi preduzimanjem intenzivnog kočenja do susreta sa vozilom "Opel", da je vozač vozila "Golf"- J., učinio propust koji je u vezi sa stvaranjem opasne situacije i nastanak ove nezgode. </span>
</p>
<p class="p3">
<span>	Na putu opasnosti PMV "Opel" do zaustavljanja, uz desnu ivicu kolovoza prostiralo se zemljano proširenje dužine 10m i širine 2,5m a ispred ovog proširenja, zemljano ulivanje pristupnog puta. Ove površine izvan asfaltnog kolovoza sa desne strane omogućavale su prostorne i tehničke mogućnosti za izmicanje vozila "Opel" sa sudarne putanje sa vozilom "Golf", pa u svom osnovnom nalazu vještak Č. navodi da ako se utvrdi obaveza vozača vozila "Opel" da u slučaju opasnosti pri mimoilaženju na kolovozu nedovoljne širine, vozilo napušta kolovoz, da tada i na strani vozača vozila "Opel" stoji propust koji je u vezi sa stvaranjem opasnosti i nastankom ove nezgode. Pojašnjavajući dati nalaz na zapisniku sačinjenom kod Osnovnog državnog tužilaštva u Bijelom Polju Kt. br. 384/12 od 25. 12. 2012. godine, vještak Č. je pojasnio da na dijelu lokalnog puta na kome se dogodila saobraćajna nezgoda asfaltni kolovoz ima širinu od 2,70m i namijenjen je za dvosmjerni saobraćaj. Kazao je da ako su oba vozila statičkih širina od 1,60m do 1,70m, to nijesu postojale prostorne mogućnosti da se vozila mimoiđu na kolovozu i ova putna okolnost zahtijevala je zaustavljanje vozila prije njihovog susreta u fazi pred predstojeće mimoilaženje a zatim manevrisanjem vozila, korišćenjem i drugih raspoloživih površina izvan kolovoza, radi stvaranja prostornih uslova da se izvrši bezbjedno mimoilaženje. Dalje je kazao da obzirom da su postojale prostorne mogućnosti izvan asfaltnog kolovoza, sa desne strane, posmatrano u smjeru kretanja vozila "Opel" a koji su evidentirani u uviđajnoj dokumentaciji, to su postojale i tehničke mogućnosti da se vozilo "Opel" prije susreta sa vozilom "Golf" bočno izmakne sa kolovoza i time ostvari prostorne mogućnosti da se vozila mimoiđu. Kazao je i da je ova tehnička mogućnost uslovljena postojanjem preglednosti na datom dijelu puta, na dužini opasnosti o čemu tada nije imao podataka. </span>
</p>
<p class="p3"></p>
<p class="p3">
<span> 	Po obavljenoj rekonstrukciji saobraćajne nezgode dana 26. 02. 2013. godine, dopunu nalaza i mišljenja dao je vještak saobraćajne struke Č. M.. U dopuni je naveo da je predmet vještačenja tehnička analiza simulirane radnje mimoilaženja vozila u predmetnoj krivini. Naveo je da iz pokazanog odnosa vozila, utvrđuje da nijesu postojale prostorne mogućnosti za mimoilaženje vozila na kolovozu. U dopuni je naveo da se polje preglednosti lokalnog puta u krivini determiniše radijusim zaobljene vertikalne konveksne krivine, radijusom zaobljene horizontalne desne krivine i kosinom zasjeka iznad kolovoza sa desne strane, posmatrano u smjeru kretanja vozila "Golf". Naveo je da polje preglednosti lokalnog puta u krivini ima dužinu od 29,50m.</span>
</p>
<p class="p3">
<span>	Na osnovi izračunatih zaustavnih puteva vozila, kazao je da je prostorni uslov, za izbjegavanje nezgode, zaustavljanje vozila do njihovog susreta intezivnim kočenjem, horizontalna preglednost puta u krivini veća od 26,44m. Kako je na mjestu nezgode horizontalna preglednost puta iznosila 29,50 m, to brzine kretanja vozila, nijesu bile razlog da se vozila zaustave do mjesta susreta. Dalje je naveo da je vozač vozila "Opel" do sudara sa vozilom "Golf", prošao kroz polje preglednosti puta u krivini dužinom od 14,30m a što je manje od polovine dužine puta preglednosti u krivini koja iznosi 14,75m a istovremeno ostala je i slobodna dužina polja preglednosti u krivini, ne angažovana prolazom vozila "Opel" a slobodna za prolaz vozila "Golf" od oko 15,20m. Dalje je kazao da za zaustavljanje vozila "Golf" preduzimanjem intenzivnog kočenja na suvom asfaltnom kolovozu pri brzini kretanja od 33km/h, u opisanim uslovima, bio je potreban zaustavni put od oko 15,15m, pa utvrđuje da je u polju preglednosti u krivini a za zaustavljanje vozila "Golf" do susreta sa vozilom "Opel", preduzimanjem intenzivnog kočenja, postojala mogućnost zaustavljanja. </span>
</p>
<p class="p3">
<span>	U mišljenju navedenom u dopuni nalaza vještak Č. je kazao da tehnička analiza simulacije mimoilaženja vozila u krivini ukazuje na to da na asfaltnom kolovozu lokalnog puta ukupne širine 2,85m, nije postojala prostorna mogućnost za mimoilaženje predmetnih putničkih vozila. Kazao je da je mimoilaženje vozila "Opel" i "Golf" u datoj krivini bilo moguće bezbjedno izvesti prvo zaustavljanjem vozila u polju preglednosti puta u krivini do njihovog susreta a zatim manevrisanjem vozilima po površinama izvan kolovoza. Kako je na mjestu nezgode horizontalna preglednost puta bila 29,50m i kako je zbir potrebnih zaustavnih puteva vozila "Golf" i vozila "Opel" pri preduzimanju intenzivnog kočenja iznosio oko 26,44m, pa utvrđuje da brzine kretanja vozila nijesu bile razlog da se vozila ne zaustave do mjesta susreta. Ponovio je da je u momentu ostvarenog sudara vozilo "Golf" bilo u kretanju angažujući asfaltni kolovoz u širini od oko 1,05m dok u ostalom dijelu širine vozila od oko 0,50m, bilo je izvan kolovoza sa desne strane. U momentu ostvarenog sudara vozilo "Opel" bilo je zaustavljeno na tragu kočenja prednjeg lijevog točka anžgaujući asfaltni kolovoz u širini od oko 1,65m. Na putu zaustavljanja vozilo "Opel" je prošlo put kroz polje preglednosti puta u krivini dužinom od 14,30m a što je manje od polovine dužine puta preglednosti u krivini koja iznosi 14,75m i istovremeno je ostala slobodna dužina polja preglednosti u krivini, ne angažovana prolazom vozila "Opel" a slobodna za prolaz vozila "Golf" od oko 15,20m. Za zaustavljanje vozila "Golf" preduzimanjem intenzivnog kočenja na suvom asfaltnom kolovozu pri brzini kretanja od 33 km/h, u opisanim uslovima, bio je potreban zaustavni put od oko 15,15m, pa utvrđuje da je vozač vozila "Golf" propuštanjem da reaguje na opasnost do susreta sa vozilom "Opel" preduzimanjem intenzivnog kočenja propustio tehničku mogućnost da zaustavi vozilo do susreta sa vozilom "Opel", pa je time vozač vozila "Golf" učinio propust koji je u vezi sa stvaranjem opasne situacije i nastankom ove nezgode. Dalje je naveo da je vozač vozila "Opel" reagovao na opasnost do susreta sa vozilom "Golf" preduzimanjem intenzivnog kočenja uspijevajući da zaustavi vozilo do mjesta kontakta sa vozilom "Golf". Takođe u dopuni vještak Čabarkapa navodi da ako sud utvrdi da vozač vozila "Opel"  u opisanoj saobraćajnoj situaciji, nije mogao reagovati samo instiktivno (preduzimanjem intenzivnog kočenja i zaustavljanja vozila na kolovozu prije kontakta) već je imao obavezu da vozilom napušta kolovoz, prelaskom na ulivanje pristupnog puta, da tada na strani vozača vozila "Opel" stoje propusti koji su u vezi sa stvaranjem opasnosti i nastankom ove nezgode. </span>
</p>
<p class="p3">
<span>	Pojašnjavajući dopunu nalaza i mišljenja na glavnom pretresu vještak Č. ostao je i pri osnovnom nalazu i pri dopuni nalaza, ponavljajući da širina kolovoza izgrađenog od asfalta nije omogućavala da se predmetna putnička vozila mimoiđu u kretanju na kolovozu, što je, kako je kazao, bio zahtjev vozačima da vozilima upravljaju onom brzinom koja im može obezbijediti zaustavljanje vozila na kolovozu do momenta susreta sa nailazećim vozilom iz suprotnog smjera ili nekom preprekom u polje vidljivosti. Dalje je pojasnio da je na osnovu utvrđene dinamike događanja nezgode, utvrdio da je vozač vozila "Opel" prilagodio brzinu kretanja vozila opisanim uslovima puta na način što je uspio da do mjesta susreta sa vozilom iz suprotnog smjera, zaustavi vozilo kojim je upravljao. Pojasnio je još da je prolazak vozilom "Opel" kroz vertikalnu konveksnu krivinu oštre zakrivljenosti, vozaču vozila smanjio horizontalnu preglednost na putu kretanja sprečavajući ga da sagleda onaj dio kolovoza ispod vrha vertikalne krivine koji je u nagibu, pa nijesu postojale prostorne mogućnosti da vozač vozila "Opel" identifikuje i procjenjuje saobraćajnu situaciju u sektoru puta ispod vrha vertikalne konveksne krivine jer mu nije vidljiv. Dalje je naveo da je izvršenom analizom zaključio da se vozač vozila "Opel" pravovremeno odazvao na mogućnost uočavanja nailaska vozila iz suprotnog smjera, preduzimajući intenzivno kočenje. Dalje je pojasnio i da pri intenzivnom kočenju sa blokiranjem upravljačkih točkova, točkovi se kreću pravolinijski po putanji koju su imali u momentu nastanka blokiranja i tu putanju nije moguće mijenjati osim ako iskusni vozač kombinuje manevar smanjivanja intenziteta kočenja uz korekciju točkom upravljača a tih manifestacija po tragovima nije bilo. Dalje je pojasnio i da za slučaj da je vozač vozila "Opel" u doživljaju opasnosti izazvane nailaskom vozila "Golf", razmatrao alternativnost preduzimanja reakcije, tada bi vrijeme reagovanja bilo duže, što je bitno moglo produžiti zaustavni put. </span>
</p>
<p class="p3">
<span>	Analizirajući nalaz i mišljenje vještaka Č., kao i dopunu datu nakon obavljanja rekonstrukcije, sud prihvata nalaz i mišljenje vještaka Č. dat u dopuni nalaza a pri tom sud ne nalazi ni oprečne stavove i mišljenja u osnovnom nalazu i dopuni nalaza. Imajući u vidu da uviđajna dokumentacija sačinjena od strane pripadnika Uprave policije na dan kada se desila saobraćajna nezgoda, nije sadržala sve potrebne elemente a koji se tiču nagiba puta, dužine puta preglednosti i radijusa krivine, to je po obavljenoj rekonstrukciji i utvrđivanju navedenih elemenata, za ovaj sud nalaz i mišljenje dato u dopuni, potpunije sa izraženim elementima koji nijesu postojali kada je vještak Č. izrađivao osnovni nalaz i mišljenje. </span>
</p>
<p class="p3"></p>
<p class="p3">
<span>	Uvidom u izvod iz KE na ime okrivljenog utvrđeno je da isti do sada nije osuđivan. </span>
</p>
<p class="p5"></p>
<p class="p5">
<span>Sud je okrivljenog M. L. oslobodio od optužbe nalazeći da nije dokazano da je izvršio krivično djelo stavljeno mu na teret, jer nije dokazano da je u navedenoj saobraćajnoj nezgodi postupao protivno odredbi čl. 42 st. 3 ZOBS-a na putevima, kojom je propisano da ako zbog nedovoljne širine puta ili zbog neke prepreke, mimoilaženje je onemogućeno, vozač kojem je to, s obzirom na karakteristike i stanje puta i okolnosti saobraćaja lakše da izvede, dužan je da se prvi zaustavi i po potrebi kretanjem unazad ili na drugi način pomjeri svoje vozilo i zauzme na putu položaj koji omogućava mimoilaženje. </span>
</p>
<p class="p5">
<span>U konkretnoj saobraćajnoj situaciji okrivljeni M. upravljao je vozilom marke "Opel" iz pravca Jakovića u pravcu Stevanovca.  Na opasnost, kako je to našao vještak saobraćajne struke, reagovao je preduzimanjem intenzivnog kočenja i uspio da svoje vozilo zaustavi prije kontakta sa vozilom marke "Golf". Činjenicu da je svoje vozilo zaustavio prije kontakta sa vozilom "Golf" sud je utvrdio iz nalaza i mišljenja vještaka saobraćajne struke koji je u tom dijelu pojasnio da je na osnovu odnosa između završetka traga kočenja prednjeg lijevog točka i zatečenog tog točka PMV "Opel" koji karakteriše smaknuće zatečenog prednjeg lijevog točka sa završetka njegovog traga kočenja, kontaktnih površina vozila i položaja zatečenih vozila, što prihvata i ovaj sud. Brzina kretanja, koju je vještak saobraćajne struke za vozilo "Opel" utvrdio da je iznosila 27,4m nije uzrok nastanka predmetne saobraćajne nezgode obzirom da je prije kontakta vozač vozila "Opel" okrivljeni M. uspio da zaustavi svoje vozilo. </span>
</p>
<p class="p5">
<span>Kako je navedenom odredbom ZOBS-a predviđeno da ukoliko je zbog nedovoljne širine puta ili zbog neke prepreke, mimoilaženje onemogućeno, to je vozač kojem je to, s obzirom na karakteristike i stanje puta i okolnosti saobraćaja, lakše da izvede, dužan je da se prvi zaustavi i po potrebi kretanjem unazad ili na drugi način pomjeri svoje vozilo i zauzme na putu položaj koji omogućava mimoilaženje, što je okrivljeni M. učinio i prije kontakta zaustavio svoje vozilo. Međutim, uzrok nastanka predmetne saobraćajne nezgode nije nezaustavljanje vozila "Opel", već nezaustavljanje vozila "Golf" kojim je upravljao oštećeni J., a kako je to našao i vještak saobraćajne struke imao je prostorno-vremenskih mogućnosti da to učini prije ostvarenog kontakta. Obzirom da u svom osnovnom nalazu vještak saobraćajne struke navodi da su postojale prostorno-tehničke mogućnosti izvan površine asfaltnog kolovoza sa desne strane u smjeru kretanja vozila "Opel", za izmicanje tog vozila, s tim što je u pojašnjenju kazao da je ova mogućnost uslovljena postojanjem preglednosti na datom dijelu puta, koji podatak vještak nije imao prilikom sačinjavanja osnovnog nalaza i pojašnjenja tog nalaza kod Tužilaštva.  Po obavljenoj rekonstrukciji utvrđeno je da je horizontalna preglednost puta na mjestu nezgode iznosila 29,50m i kroz utvrđenu dužinu preglednosti puta vozač vozila "Opel" je do zaustavljanja prešao put od 14,30 m, što je manje od polovine ukupne dužine preglednosti puta. </span>
</p>
<p class="p5">
<span>Imajući u vidu da je vještak saobraćajne struke, pojašnjavajući dopunu nalaza, kazao kako je zaključio da je vozač vozila "Opel" pravovremeno preduzeo radnju intenzivnog kočenja, te kod činjenice da je uspio zaustaviti vozilo i prije nego je prešao polovinu horizontalne preglednosti puta, odnosno polovinu od 29,50m, to po ocjeni ovog suda, brzina kojom se kretao nije u uzročnoj vezi sa nastankom predmetne saobraćajne nezgode. </span>
</p>
<p class="p5">
<span>Kako je vještak ostavio sudu na utvrđivanje eventualne obaveze vozača vozila "Opel" i da na nastalu opasnost reaguje ne samo intenzivnim kočenjem po kolovozu puta, već i eventualnim pomjeranjem vozila sa kolovoza na proširenje sa desne strane, radi izbjegavanja saobraćajne nezgode, to je sud a po obavljenoj rekonstrukciji i po čitanju dopune nalaza i mišljenja vještaka saobraćajne struke, te saslušanjem vještaka na glavnom pretresu, mišljenja da u datoj saobraćajnoj situaciji okrivljeni M. L. obzirom da je pravovremeno preduzeo radnju intenzivnog kočenja nije imao vremenskih mogujćnosti da prije preduzimanja radnje kočenja, svoje vozilo pomjeri u desno prema proširenju koje mu se nalazilo sa desne strane, pa da zatim preduzme radnju intenzivnog kočenja, a koje radnje su, kako je to pojasnio vještak saobraćajne struke, zahtijevale razmatranje alternativnosti preduzimanja reakcija što vrijeme reagovanja čini dužim uz balansirani intenzitet kočenja. Imajući u vidu da je okrivljeni vozač "amater", to je, po ocjeni ovog suda, instiktivnost u njegovim reakcijama, očekivana i preduzimanje složenog zahvata, kao što je pomjeranje vozila u desno, pa zatim nijansirano kočenje, zahtijevalo bi više vremena i eventualni profesionalizam takvog vozača. Stoga, instiktivno reagovanje i preduzimanje intenzivnog kočenja pravovremeno odmah po uočavanju opasnosti, za ovaj sud je očekivano tim prije što je i uspio da zaustavi svoje vozilo prije kontakta. Za slučaj da je i vozač vozila "Golf", zaustavio svoje vozilo a prije ostvarenog kontakta za šta je imao prostorno-vremenskih mogućnosti, to u tom sluačju ne bi došlo do saobraćajne nezgode, pa bi tek u tom slučaju  postojala obaveza vozača vozila "Opel" - okrivljenog M. da eventualnim kretanjem unazad ili na neki drugi način pomjeri svoje vozilo na postojeće proširenje sa desne strane radi omogućavanja mimoilaženja. </span>
</p>
<p class="p5">
<span>                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            </span>
</p>
<p class="p5">
<span>Imajući u vidu odbranu okrivljenog M., koji ne priznaje izvršenje krivičnog djela stavljenog mu na teret optužbom a iz dokaza izvedenih na glavnom pretresu, po ocjeni ovog suda, nije dokazano da je okrivljeni M. postupao protivno, u optužbi navedenoj odredbama ZOBS-a na putevima, pa samim tim nije ni dokazano da je izvršio krivično djelo stavljeno mu na teret. </span>
</p>
<p class="p3"></p>
<p class="p5">
<span>Imajući u vidu ovako utvrdjeno činjenično stanje, sud je okrivljenog M., shodno čl. 373 st. 1  tač. 2 Zakonika o krivičnom postupku, oslobodio od optužbe, jer nije dokazano da je izvršio krivično djelo stavljeno mu na teret.</span>
</p>
<p class="p3"></p>
<p class="p5">
<span>Na osnovu čl. 230 ZKP-a, odlučeno je da troškovi krivičnog postupka,  padnu na teret Budžeta CG. </span>
</p>
<p class="p3">
<span>   </span>
</p>
<p class="p5">
<span>Sa iznijetih razloga odlučeno je kao u izreci presude. </span>
</p>
<p class="p5"></p>
<p class="p3"></p>
<p class="p6">
<span>OSNOVNI SUD U BIJELOM POLJU</span>
</p>
<p class="p4">
<span>Dana 10. 05. 2013.  godine</span>
</p>
<p class="p3"></p>
<p class="p3"></p>
<p class="p3">
<span>ZAPISNIČAR,							          S U D I J A,</span>
</p>
<p class="p3">
<span>Draginja Bošković s.r						       Ivan Adamović s.r.</span>
</p>
<p class="p3"></p>


</body>
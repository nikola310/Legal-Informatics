<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Univers Condensed'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p>&nbsp;</p>
<p>
<span class="span1">                                                                                                                    K.br. 310/15</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>
<span class="span1">                                                                                                                </span>
</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće Marine Sekulić, kao zapisničara, u krivičnom predmetu protiv okrivljenog N. A. iz P., zbog krivičnog djela teška tjelesna povreda iz čl.151  st. 1 Krivičnog zakonika Crne Gore, odlučujući po optužnom predlogu ODT-a Podgorica Kt.br 188/15 od 24.04.2015. godine, kojeg je na glavnom pretresu zastupao Milić Siniša, savjetnik na radu kod ODT-a Podgorica, nakon glavnog i javnog pretresa, održanog dana 17.10.2016 godine u prisustvu zastupnika optužbe,  okrivljenog sa braniocem po izboru M D adv. iz P., te punomoćnika oštećenog adv. V. K. iz P., donio je a dana 20.10.2016. godine javno objavio,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">N. A., od oca S. i majke Lj., rodjene B., rodjen xxx godine u P., sa prebivalištem u mjestu rodjenja, ul. P. bb, državljanin Crne Gore, neoženjen, bez djece, završio srednju mašinsku školu, srednjeg imovnog stanja, zaposlen u "P." AD P., ranije neosudjivan,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">K R I V  J E</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana xx. februara xxxx. godine oko xx,00 časova, u P., u naselju Z., ispred Ugostiteljskog objekta "T. B.", teško tjelesno povrijedio oštećenog V. N., na način što ga je pesnicom udario u predjelu desne strane lica, nanoseći mu tešku tjelesnu povredu u vidu preloma desnog jagodično - gornjoviličnog masiva i preloma desnog krunastog nastavka donjovilične kosti, pri čemu je bio svjestan svog djela i htio njegovo izvršenje, znajući da je njegovo djelo zabranjeno, </span>
</p>
<p>
<span class="span1"> </span>
</p>
<p>
<span class="span1">- čime je izvršio krivično djelo teška tjelesna povreda iz čl.151 st.1 Krivičnog zakonika Crne Gore,</span>
</p>
<p>&nbsp;</p>
<p>
<span class="span1">-pa mu Sud, primjenom citirane zakonske odredbe, te čl. 2, 3, 4, 5, 13, 15, 32, 36, 42, 52, 53 i 54 Krivičnog  zakonika Crne Gore, te odredbi čl. 226,227,229,239 i 374 Zakonika o krivičnom postupku, i z r i č e,</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu utvrđuje kaznu zatvora u trajanju od 6 (šest) mjeseci i istovremeno određuje da se utvrdjena kazna neće izvršiti ukoliko okrivljeni u roku od 2(dvije) godine po pravnosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljeni da na račun budžetskih sredstava Crne Gore, na ime troškova krivičnog postupka uplati iznos od 104,50 € (stotinučetirieuraipedesetcenti), kao i iznos od 50,00 € (pedeseteura),  sve prednje u roku od 15 dana od dana pravnosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>
<span class="span1">Oštećeni V. N. se radi ostvarivanja imovinsko-pravnog zahtjeva upućuje na redovnu građansku parnicu.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnim predlogom ODT-a Podgorica Kt.br.188/15 od 24.04.2015 godine kojeg je na glavnom pretresu zastupao Milić Siniša, savjetnik na radu kod ODT-a Podgorica, okrivljenom N. A. stavljeno je na teret izvršenje krivičnog djela teška tjelesna povreda iz čl. 151 st.1 Krivičnog zakonika Crne Gore, činjenično bliže opisano izrekom ove presude. </span>
</p>
<p>&nbsp;</p>
<p>
<span class="span1">Zastupnik optužbe je do kraja glavnog pretresa u cjelosti ostao pri podnijetom optužnom predlogu, navodeći u završnoj riječi da je iz dokaza koji su provedeni na glavnom pretresu, po mišljenju optužbe, dokazano da je okrivljeni N. A. izvršio krivično djelo koje mu se stavlja na teret, zbog čega je predložio sudu da okrivljenog oglasi krivim i osudi u skladu sa Zakonom. </span>
</p>
<p>&nbsp;</p>
<p>
<span class="span1">Okrivljeni N. A. je u navodima odbrane u prethodnom postupku pred ODT-om Podgorica naveo da je dana xxx godine, u večernjim satima bio kod svoje kuće, zajedno sa svojim drugom V. N.. Negdje oko xx,00 čas on i V. su krenuli prema restoranu "T b", da popiju piće, a u medjuvremenu je njegovog druga V. N., telefonom pozvao V. N., vezano za neke pare koje mu V. duguje. Istakao je da su njih dvojica pričali preko telefona, da je V. pozvao V. da dođe u "T b" kako bi se dogovorili, pa je nedugo zatim V. N. došao sa jednim momkom ispred lokala "T b", ponovo zvao V. N. telefonom da izađe ispred. V. u početku razgovora nije želio da izađe, već ga je zvao da uđe unutra, što ovaj nije htio, pa je na kraju V. krenuo da izađe ispred. Pojasnio je da je on u tom trenutku ostao u lokalu, dok je V. izašao na parking, i njih dvojica su, koliko je on uspio da vidi, počeli da se raspravljaju, nakon čega je i on izašao iz lokala i pridružio im se. Naglasio je da ne zna ko je taj drugi momak koji je bio sa V. N., ali je čuo i vidio da je V. V. govorio nešto u smislu da mu mora reći tačan datum kada će mu vratiti pare koje mu duguje, inače će ga reketirati. V. N. je rekao tom prilikom da mu ne može reći tačan datum vraćanja novca, jer ga trenutno nema sa sobom i ne zna kad će ga nabaviti. Objasnio je da su u jednom trenutku V. N. i taj njegov drug fizički nasrnuli na V. N., i to tako što ga je V. N. udario u predjelu usta, i tada je on odreagovao tako što je desnom pesnicom udario V. N. u predjelu desne strane lica. Pojasnio je da je u trenutku kada je zadao taj udarac V. N., istog prije toga lijevom rukom uhvatio za garderobu i povukao od V. N., pa mu je tek </span><span class="span1">onda zadao taj jedan udarac. Napomenuo je da je od tog udarca V.pao na trotoar, te da se tu sve praktično i završilo, jer su on i V. otišli kod V. kući. Kasnije je dobio poziv od brata V. N. - V. V., koji mu je tada preko telefona rekao nešto u smislu da će oni da završe to nekako, što je on shvatio kao prijetnju, rekao V. da će doći u Urgentni blok, ali da tamo nije pošao, već je zajedno sa V. N., bratom V. N., i njegovim bratom otišao pravo u CB Podgorica, gdje su im uzete izjave. Izjavio je da su čitavom događaju prisustvovali B. L.i M. M., koji su tu sasvim slučajno došli, ali nijesu učestvovali u bilo kakvoj tuči ili raspravi, već su samo stajali sa strane. </span>
</p>
<p>
<span class="span1">Na glavnom pretresu okrivljeni je ponovio navode odbrane iz prethodnog postupka pred ODT-om Podgorica i dodao da se predmetnom prilikom radilo o nužnoj odbrani, te da će to i dokazati tokom postupka. </span>
</p>
<p>&nbsp;</p>
<p>
<span class="span1">Branilac okrivljenog po izboru M. D. advokat iz P. je u završnoj riječi naveo da je iz iskaza svjedoka V. N. potvrđena odbrana okrivljenog, i to da se predmetnog dana nalazio u restoranu "T b" sa okrivljenim N., da su V. pozvali da uđe i da zajedno popiju piće, ali da je isti insistirao da V. izađe napolje, kako bi se obračunao sa njim. Istakao je da je oštećeni prvi započeo obračun i nanio udarac V., te da se to može potvrditi iz spisa pred sudom za Prekršaje, odnosno iskazom inspektora koji je saslušao V., a koji je konstatovao da je isti imao povredu usne. Nadalje je naveo da se iz iskaza svjedoka B. L. potvrđuje odbrana okrivljenog i svjedočki iskaz V. N., gdje su isti opisali životni događaj koji činjenično ne odgovara opisu iz optužnog akta, kao i da je svjedok B. L. na glavnom pretresu jasno ispričao šta se dogodilo kritičnom prilikom, tj. da je  tog  dana ispred lokala "T b" između V. N. i V. N. krenula rasprava oko novca, te da je vidio kako je N. V. izašao iz restorana gdje ga je čekao V., i da ga je V. napao i udario šakom u predjelu lica, nakon čega je izašao okrivljeni N. i pokušao da ih razdvoji. Nakon toga su V. i njegov radnik S. nasrnuli na okrivljenog, koji je tom prilikom, braneći se, zadao jedan udarac V. i od sebe otklonio protivpravan napad. Izjavio je da činjenice potvrđuju da se u konkretnom slučaju jedino može raditi o institutu nužne odbrane, jer je postojao istovremeni i protivpravan napad, odnosno okrivljeni je reagovao da od sebe i njegovog prijatelja V., otkloni protivpravan napad. Napomenuo je da se tom prilikom okrivljeni osjetio ugroženim, pa je postupao u namjeri da zaštiti sebe i svog prijatelja, kao i da shodno svjedoku V. i svjedoku B., i okrivljeni potvrđuje da se radi o nužnoj odbrani, što ide u prilog činjenici da nijesu potvrdjeni navodi optužnog akta. U odnosu na redosljed događaja činjenice potvrdjuju da se zapravo oštećeni inicirao cijeli događaj, prouzrokovao štetu, i njoj doprinio kada je u namjeri da se obračuna došao sa S. Š. ispred restorana "T b", a sve u namjeri da se obračuna sa V.. Okrivljeni je dakle lice koje nije provociralo tuču, već se samo umiješao kako bi V. i oštećenog V. razdvojio, a kasnije kako bi V. i sebe odbranio od napada V. i njegovog druga, tako da njegovo dejstvovanje ima karakter nužne odbrane. Nadalje je naveo da su u konkretnom slučaju ispunjeni svi uslovi napada i odbrane koji su neophodni za postojanje instituta nužne odbrane, kao i da je okrivljeni reagovao na način na koji bi reagovao svaki prosječan čovjek, koji bi se našao u istoj ili sličnoj situaciji. Predložio je da sud odbije optužni predlog, da njegovog branjenika oslobodi optužbi koje mu se stavljaju na teret, te da sud, ukoliko ipak nađe da postoji krivično djelo koje se njegovom branjeniku stavlja na teret, kao olakšavajuće okolnosti na strani okrivljenog cijeni da isti ranije nije osudjivan, da izdržava roditelje, da je fizički slabiji, kao i da je lošeg imovnog stanja. </span>
</p>
<p>&nbsp;</p>
<p>
<span class="span1">Okrivljeni je u završnoj riječi ostao pri navodima odbrane kojoj nije imao šta dodati, i prihvatio je završnu riječ svog branioca. </span>
</p>
<p>&nbsp;</p>
<p>
<span class="span1">Sud je u dokaznom postupku saslušao svjedoka oštećenog V. N., saslušao svjedoke M. M., B. L., V. N. i S. Š., pročitao otpusnu listu sa epikrizom Kliničkog centra Crne Gore br.3914/37 od 23.02.2015 godine na ime V. N., pročitao CT nalaz od 19.02.2015 godine na ime V. N., pročitao RTG nalaz od 20.02.2015 godine, na ime V. N., pročitao nalaz i mišljenje vještaka medicinske struke dr. R. N. od 12.04.2015 godine i istog neposredno saslušao na glavnom pretresu od 09.12.2015 godine, pročitao izvod iz registra kaznenih evidencija za okrivljenog izdat od Ministarstva pravde Crne Gore KE br.521/2015 od 04.05.2015 godine, pročitao dopis suda za Prekršaje u Podgorici od 27.09.2016 godine.</span>
</p>
<p>&nbsp;</p>
<p>
<span class="span1">Cijeneći provedeni dokazni postupak, ovaj Sud zaključuje da radnje okrivljenog opisane bliže dispozitivom ove presude predstavljaju nesumnjivu konkretizaciju činjeničnih navoda iz optužnog predloga, sa kojih razloga je sud prvenstveno utvrdio krivicu okrivljenog, a potom, vrednujući prirodu, karakter, te medjusobni odnos olakšavajućih i otežavajućih okolnosti, ocijenio da se i mjerom upozorenja za okrivljenog, na način i u trajanju kao u dispozitivu presude, može ostvariti svrha propisivanja i izricanja uslovne osude iz čl. 52 Krivičnog zakonika Crne Gore, a u okviru opšte svrhe propisivanja i izricanja krivičnih sankcija iz čl. 4 st.2 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Saslušan u prethodnom postupku pred ODT-om Podgorica svjedok-oštećeni V. N. je posvjedočio da V. N. poznaje od ranije, duže od godinu dana, te da mu je dužan nekih 415,00 eura koje nikako da mu vrati, i pored toga što ga je više puta zvao za taj dug. Izjavio je da je čak i pred novu godinu razgovarao sa njegovim ocem P., koji mu je i sam rekao da pozove njegovog sina - V. N., i da se dogovore oko vraćanja tog novca. Istakao je da je dana xxx godine u prolazu iz vozila u kojem se nalazio, vidio V. N., pozvao ga telefonom, pitao za novac, ali mu je isti po običaju tada odgovorio da će novac nabaviti i vratiti ga. Pojasnio je da je u tom momentu bio u društvu sa S. Š., da su njih dvojica najprije otišli kući, kao i da dok su bili kući, V. N. ga je pozvao telefonom i rekao mu da dođe ispred restorana "T b", kako bi se dogovorili oko tih para. Napomenuo je da je tamo otišao sa S. Š., jer je trebalo da ga poveze kući, i na parkingu restorana "T b" je sreo jednog njegovog zajedničkog poznanika i V. N.. Radilo se o M. M., sa kojim je ostao u razgovoru, nakon čega je vidio da je iz restorana V. N. podigao ruku u znak da mu se javlja, pa je nedugo zatim, V. N. izašao iz restorana zajedno sa N. A.. Istakao je da kako je stajao na parkingu, njemu je prišao V. N. i njih dvojica su počeli da razgovaraju, dok je N. A. jednostavno prošao pored njih i otišao kod M. M. da mu se javi. Naglasio je da je V. u toku razgovora pitao kada će mu vratiti novac, isti je tada počeo nešto da vrda i kazao je da će nešto smisliti, da će biti uskoro, pa je od njega tražio da mu kaže tačan datum kada će vratiti novac, i tada je V. počeo da "grana" rukama, tu su se sporečkali, da bi u jednom momentu V. pokušao da ga udari, ali u tome nije uspio, već ga je samo zakačio rukom po lijevom ramenu. Naveo je da se tada izmakao unazad, i tada mu je sa desne strane prišao N. A., i udario ga pesnicom u predjelu desne strane obraza. Pojasnio je da je od tog udarca pokleknuo, da je tada nastala gužva koju je M. M. smirio jer nije dozvolio da se N. i V. primaknu niti njemu, niti S. Š.. Koliko je uspio da vidi N. A. je jednom šamarom uspio da udari S. Š., ali više udaraca nije bilo. Naglasio je da je on od tog udarca koji je zadobio u predjelu desne strane lica zadobio povrede, i to mu je polomljena zigomatična kost i rađena mu je hirurška intervencija, o kojoj posjeduje medicinsku dokumentaciju. </span>
</p>
<p>
<span class="span1">Na glavnom pretresu svjedok oštećeni je ponovio iskaz iz prethodnog postupka pred ODT-om Podgorica i odgovarajući na pitanja svog branioca i punomoćnika oštećenog objasnio da je predmetnog dana V. jednom ili dva puta, zvao telefonom, i to u vezi duga koji on ima prema njemu. Istakao je da predmetnom prilikom V. nije napao, da je sa njim samo razgovarao, ali da je isti počeo da grana rukama. Dodao je da ni slučajno nije </span><span class="span1">napao okrivljenog, te da sa njim, osim drugarskog, ništa nema i da okrivljeni to i zna. Naveo je da sa okrivljenim prije predmetnog događaja nikada prije nije dolazio ni u kakav sukob, pa ni u verbalni.</span>
</p>
<p>&nbsp;</p>
<p>
<span class="span1">Izjavio je da se pridružuje krivičnom gonjenju protiv okrivljenog, te da će imovinsko pravni zahtjev ostvarivati u drugom postupku. </span>
</p>
<p>&nbsp;</p>
<p>
<span class="span1">Punomoćnik oštećenog K. V. advokat iz P., je u završnoj riječi naveo da se okrivljeni kritične prilike ničim izazvan, osjetio silnim, spremnim da zada iznenadne udarce, usljed rasprave, koja se njega nije ticala. Dodao je da nije postojala nikakva nužna odbrana kakvu okrivljeni na određeni način sugeriše, zato što se oštećeni njemu nije ni obraćao, a kamoli ga napao. Izjavio je da se oštećeni zbog osionosti i bezprizornog ponašanja okrivljenog pridružuje krivičnom gonjenju protiv istog, dok će imovinsko pravni zahtjev ostvarivati u parničnom postupku, kao i da zbog svih okolnosti predmetnog nasilništva čiji je rezultat teška tjelesna povreda i psihička trauma jednog mladog čovjeka, predlaže sudu da okrivljenog oglasi krivim i osudi po zakonu.</span>
</p>
<p>&nbsp;</p>
<p>
<span class="span1">Saslušan na glavnom pretresu svjedok M. M. je posvjedočio da sve što on može reći za predmetni događaj, jeste to da se tog dana kolima vraćao svojoj kući koja se nalazi iza restorana "T b" na Z.. Kada je prolazio pored restorana vidio je N. koji je taman stigao ispred restorana, izašao je iz svojih kola i javio mu se, i to tako što je on prišao njemu koji nije izlazio iz auta, i javio mu se. Pojasnio je da se potom sve u sekundi izdešavalo, da zna da je bila velika gužva ljudi, pa je izašao iz kola vidio N. kako se drži za glavu, sjeo ga u auto i odvezao u Hitnu. Dodao je da se detalja ne sjeća jer se sve desilo u sekundi, kao i da je on samo fizički bio tu. Odgovarajući na pitanja punomoćnika oštećenog i branioca okrivljenog ovaj svjedok je pojasnio da je predmetnom prilikom bio u malo pripitom stanju, i da je vidio da momak leži, ne bi ostavio ni nekog drugog da tako leži, a ne nekog kog poznaje, kao i da je N. on uveo u auto. Objasnio je da je predmetnom prilikom sa njim u kolima bio i kum koji se zove B. L., te da mu nije palo na pamet da oštećenog pita šta je bilo niti šta se desilo, kao i da nije primijetio da li je htio sa nekim da se svađa.</span>
</p>
<p>&nbsp;</p>
<p>
<span class="span1">Svjedok B. L. je na glavnom pretresu naveo da je predmetnog dana najprije sa kumom M. M. bio u jednom lokalu na Z., pa kada su odatle krenuli kolima prolazeći pored lokala "T b", ispred lokala su vidjeli da stoji V. N. sa svojim radnikom. Zaustavili su vozilo da im se jave, i upitali ga šta tu radi. Napomenuo je da im je isti tada odgovorio da čeka da izađe V. N. jer mu duguje neke pare, kao i da su oni nakon toga tu malo zastali sa njim, i dalje sjedjeći u vozilu. U jednom trenutku iz lokala "T b" je izašao V. N. i krenula je rasprava izmedju njega i V., valjda oko tih para. Objasnio je da su se njih dvojica najprije nešto pokoškali, a onda je vidio da je V. tog V. jednom ili dva puta udario, da V. nije uzvratio udarac V., da bi tada iz lokala izašao N. A. i pokušao da ih razdvoji, kada su V. i njegov radnik nasrnuli na N., pa je tada vidio da je N. A. samo jedan put V. udario rukom, nije znao da li otvorenom ili zatvorenom, u predjelu glave. Izjavio je da su on i kum tada izašli iz kola da ih razdvoje, i A. se tada makao od V., kao i da V. od tog udarca nije padao, ali se bio malo povio, a on i kum nijesu htjeli da ga ostave tu da čeka Hitnu, već su ga poveli u bolnicu. Da je on vidio, V. tada nije krvario, kao i da i V. i N. poznaje, i sa istima se povremeno druži.</span>
</p>
<p>
<span class="span1">Odgovarajući na pitanja zastupnika optužbe, punomoćnika oštećenog, branioca okrivljenog i suda ovaj svjedok je naveo da A. N. poznaje duže od V., da svojim autom nije išao zato što nije bilo registrovano, i da je to razlog zbog kojeg je pošao V. autom da ga prebaci u Urgentni blok, a razlog zbog kojeg ga je povezao u Urgentni blok, jeste taj </span><span class="span1">što nije htio da ga ostavi tu da čeka hitnu, jer ga poznaje. Izjavio je da koliko se on sjeća V. nije padao na zemlju, već je bio u čučećem položaju dolje, te da nakon tog udarca, V. i N. se nijesu zalijetali na V., i da je dosta vremena prošlo, te da ne pamti sve. Dok je vozio V. nije paničio vezano za njegove povrede, jer nije ni znao šta mu je dok nijesu došli u bolnicu. Pojasnio je da je N. udario V. trenutku kada je V. nasrnuo na njega, da je V. imao povrede oko usne, i koliko je mogao da vidi bilo je malo krvi, ali da je V. bio u svjesnom stanju kad su ga vodili. Napomenuo je da V. takodje poznaje od ranije, da njega nije niti poveo, niti mu je ponudio da ga vodi u Urgentni blok sa razloga što mu je tada rekao "nije mi ništa, samo malo krvarim iz nosa", dok je V. poveo jer se držao za glavu, ali se nije žalio da ga boli glava, te da je njegov kum M. M. predložio da V. povezu u bolnicu.</span>
</p>
<p>&nbsp;</p>
<p>
<span class="span1">Saslušan na glavnom pretresu svjedok V. N. je naveo da je sa A. N. kum, da je kod oca V. N. svojevremeno radio, i da je ostao dužan nekih xxx.00 eura V. N.. Taj njegov dug V. N. je bio povod da se oni često čuju telefonom, i u tim telefonskim razgovorima V. mu je prijetio, vrijeđao ga, što je činio i preko poruka. Izjavio je da je predmetnog dana V. njega telefonom pozvao da se vide kod "T  b" na Z.. Kada je V. stigao ispred "T b", on je već bio unutra i sjedio je sa N. A.. Naveo je da je u tom telefonskom pozivu kada je stigao ispred "T b", on pozvao V. da uđe sa njima i popije piće, ali da on to nije htio, već mu je rekao da izađe vani, što je i učinio. Čim je izašao ispred, u blizini vrata "T b", V. je bio ispred vrata, a u njegovim kolima je sjedio njegov radnik S., čije ime nije znao. Naglasio je da je V. odmah počeo da ga vrijeđa, da ga psuje, zaletio se put njega, i krenuo da ga udari, u čemu je uspio i jednom ga stisnutom pesnicom u predjelu usne udario, kao i da tu povredu koju je zadobio može potvrditi i policajac koji je uzimao izjavu od njega i A., a kojem ne zna ime. U tom trenutku kada ga je N. udario, pretpostavlja da je to iznutra vidio N. A., pa je isti izašao vani kod njih, što je učinio i radnik S. iz vozila V.. Nakon toga je vidio da je V. nasrnuo na A. N., kao i da ga je A. jedanput stisnutom pesnicom udario u predjelu arkade. Pojasnio je da je u tom trenutku na njega nasrtao taj S., ali da nikakve razmjene udaraca više medju njima četvoricom nije bilo, jer se tu odmah stvorila gužva i ljudi su ih razdvojili. Dodao je da su nakon toga on i A. N. pošli u policiju da prijave V., da on zbog te svoje povrede na usni nije išao kod doktora, kao i da to prosto nije učinio jer nije htio da ide, iako ga je na to upućivao policajac kojem su dali izjavu.</span>
</p>
<p>
<span class="span1">Odgovarajući na pitanja zastupnika optužbe, punomoćnika oštećenog i oštećenog, ovaj svjedok je naveo da je V., pošto je njega udario, krenuo put A. da i njega udari. Naveo je takodje da je njemu V. elefonom rekao da se nadju tamo da bi mu uzeo kamion, još više tih para nego tih xxx,00 eura koje mu je dugovao, kao i da je on pristao da se vide, ne zbog toga da bi mu dao kamion, već da na normalan način porazgovaraju kako će mu moći vratiti tih xxx,00 eura, a ne da mu uzima reket. Pojasnio je da se predmetni dogadjaj u odnosu na ulazna vrata restorana "T b" odigrao na nekih 2m od ulaznih vrata. Objasnio je da je sve što je ispričao na glavnom pretresu, takodje ispričao i inspektoru, da on jeste dobio primjerak te prijave, ali da mu je ista negdje kući. Izjavio je da se predmetnom prilikom javio B. i M., jer su isti stali tu, oni su i komšije obojici, i rekli su im "nemojte da tu bude neke svađe, završite to mirnim putem", ali je V. tada nasrnuo na njega. </span>
</p>
<p>&nbsp;</p>
<p>
<span class="span1">Svjedok S. Š. je na glavnom pretresu posvjedočio da je predmetne noći radio nešto oko drva kod V. N., pa kada su završili posao, N. je krenuo da ga prebaci kući kolima, s tim što mu je rekao da moraju stati na Z., da uzme nešto od nekih momaka. Naveo je da je tako i bilo, pa je stao vozilom ispred neke kafane, nije znao kako se zove, i izašao iz kola, dok je on ostao u autu. Tada je i vidio da dvojica momaka izlaze iz te kafane, </span><span class="span1">prilaze N. i nešto granaju rukama, pa je mahinalno zbog tog grananja rukama izašao iz auta. Objasnio je da ništa nije rekao niti uradio, ali je njemu prišao jedan od te dvojice momaka i ošamario ga, i tada se tu stvorio N., pa ga je taj isti momak pesnicom jednom udario u predjelu lica. Od tog udarca N. je pao, a on je počeo da bježi. Ti momci su nastavili da nasrću na njih i u trenutku dok su pokušali N. da ubace u auto. Pojasnio je da kad kaže "mi pokušali da ubacimo u auto", misli na njega i još neke momke koji su izašli da razdvoje situaciju. Izjavio je da tog momka koji je njega ošamario, a N. udario, nije poznavao, kao da ga ni danas ne bi mogao poznati. Odgovarajući na pitanja punomoćnika oštećenog, i branioca okrivljenog ovaj svjedok je naveo da N. predmetnom prilikom nikog nije niti udario, niti pokušao da udari, osim što je granao rukama. Izjavio je da je on, u trenutku kad su ta dva momka izašla iz kafane i granala rukama, bio udaljen nekih 4-5m, da sa N. nije drug, već samo kad treba nešto da mu uradi isti ga zove, i za te usluge mu uredno plati. Nije se mogao izjasniti na to da li je okrivljeni momak koji je predmetne večeri bio akter dogadjaja, jer ga, kao što je to i rekao u slobodnom izlaganju, ne bi poznao.</span>
</p>
<p>&nbsp;</p>
<p>
<span class="span1">Iz nalaza i mišljenja vješaka medicinske struke dr. R. N. od 12.04.2015 godine sa otpusnom listom sa epikrizom Kliničkog centra Crne Gore br. 3914/37 od 23.02.2015 godine na ime V. N., CT nalazom od 19.02.2015 godine na ime V. N., te RTG nalazom od 20.02.2015 godine, proizilazi da je oštećeni V. N. u predmetnom događaju zadobio povredu u vidu preloma desnog jagodično-gornjoviličnog masiva i prelom desnog krunastog nastavka donjovilične kosti, koja povreda je posljedica dejstva tupine mehaničke sile, i ista je nastala usljed jednokratnog direktnog dejstva aktivno zamahnutog mehaničkog oruđa - udarca tipično pesnicom, i koja povreda se u vrijeme nanošenja kvalifikuje kao teška tjelesna povreda. </span>
</p>
<p>&nbsp;</p>
<p>
<span class="span1">Saslušan na glavnom pretresu od 09.12.2015 godine stalni sudski vještak medicinske struke dr. R. N. je ostao u potpunosti pri datom pisanom nalazu i mišljenju, i odgovarajući na pitanja branioca okrivljenog, te punomoćnika oštećenog, vezano za okolnost da je u otpusnoj listi navedeno da je zdravstveno stanje pacijenta prilikom otpusta bilo zadovoljavajuće, dobreg opšteg stanja, te da je CT pregled pokazao uredan nalaz, može da kaže da je u konkretnom slučaju V. N. bolnički liječen na klinici za ORL i MFH KC u Podgorici, zbog preloma desnog jagodičnog gornjoviličnog masiva i preloma desnog krunastog nastaka donjovilične kosti, a koja povreda se u vrijeme nanošenja kvalifikuje kao teška tjelesna povreda, iz razloga što je postojala apstraktna opasnost po život oštećenog, kao i znatno ali privremeno oštećenje funkcije važnog dijela tijela, što su oba kvalifikatorni elementi za "običnu" tešku tjelesnu povredu. Objasnio je da je tokom bolničkog liječenja izvršena operacija kojom su namješteni prelomljeni koštani ulomci, te je sasvim logično i za očekivati da zdravstveno stanje pacijenta prilikom otpusta bude upravo onakvo kako je konstatovano u otpusnoj listi. Napomenuo je da sudsko-medicinsko vještačenje u dijelu kvalifikacije tjelesne povrede, ne zavisi od toga da li će pacijent biti liječen ili ne, već se povreda u krivičnim predmetima kvalifikuje onakva kakva je u vrijeme nastanka. Vrsta i lokalizacija predmetne povrede je takva da je mehanizam povredjivanja koji je doveo do iste vrlo tipičan, i sastoji se od udarca pesnicom. Pojasnio je da je isključena mogućnost da takva povreda može nastati usljed pada i udara o tvrdu neravnu podlogu, te da imajući u vidu da su opisani prelomi jagodično gornjoviličnog masiva, a koje dvije kosti su medjusobno srasle, te poseban prelom desnog krunastog nastavka  donjovilične kosti, koje se sve nalaze na veoma bliskom medjusobnom anatomskom rastojanju, mišljenja je da je predmetna povreda mogla nastati usled najmanje jednog udarca, ali ne može isključiti mogućnost da je oštećeni i dva puta udaren u taj predio. Izjavio je da u medicinskoj dokumentaciji ne </span><span class="span1">nalazi elemente koji bi se mogli vezati za okolnost zadobijanja povrede u vidu potresa mozga. </span>
</p>
<p>&nbsp;</p>
<p>
<span class="span1">Iz izvoda iz registra kaznenih evidencija Ministarstva pravde Crne Gore za okrivljenog KE.br.521/2015 od 04.05.2015 godine porizilazi da  okrilvjeni N. A. ranije nije osuđivan.</span>
</p>
<p>&nbsp;</p>
<p>
<span class="span1">Iz dopisa suda za Prekršaje u Podgorici od 27.09.2016 godine proizilazi da je pred tim sudom pokrenut i vodi se prekršajni postupak protiv S. Š., V. N. i V. N., a po zahtjevu za pokretanje prekršajnog postupka UP CB Podgorica, stanica policije za JRM, Up.br.03-195 zbog počinjenog prekršaja iz čl.10 Zakona o javnom redu i miru, dana 19.02.2015 godine. Nadalje proizilazi da su na osnovu naprijed navedenog zahtjeva za pokretanje prekršajnog postupka protiv S. Š., V. N. i V. N. formirani spisi predmeta poslovne oznake PP.br.4559/15-18, kao i da prekršajni postupak u navedenoj prekršajnoj stvari nije okončan, već se spisi predmeta nalaze u radu kod postupajuće sudije. </span>
</p>
<p>&nbsp;</p>
<p>
<span class="span1">Okrivljeni N. A. je u svim stadijumima postupka negirao izvršenje krivičnog djela koje mu se činjeničnim navodima optuženja stavlja na teret, braneći se da su nakon kraće verbalne prepirke oštećeni V. N. i njegov drug najprije fizički nasrnuli na V. N., i to tako što ga je V. udario u predjelu usta, i tada je on odreagovao tako što je desnom pesnicom udario V. N. u predjelu desne strane lica. Sud ne prihvata ovakve navode odbrane okrivljenog, cijeni ih kao očigledno smišljene i očito konstruisane s ciljem i u svrhu izbjegavanja krivice, a isti su u dijelu svih odlučnih i pravnorelevantnih činjenica koje su prethodile predmetnom dogadjaju obesnaženi i deplasirani iskazom svjedoka oštećenog, koji iskaz sud cijeni istinitim i sa stanovišta odlučnih činjenica objektivnim, a koji je tokom postupka po ocjeni suda u svim fazama postupka dosljedno svjedočio da mu je u jednom momentu predmetnom prilikom, sa desne strane prišao N. A. i udario ga pesnicom u predjelu desne strane obraza, od kojeg udarca je pokleknuo. U sklopu ocjene dokaza sud irelevantnim u konkretnom slučaju cijeni iskaz svjedoka M. M., budući da se ovaj svjedok, prema sopstvenom kazivanju, ne sjeća svih detalja predmetnog dogadjaja, već je samo fizički prisustvovao istom. Ocjena je suda da je svjedok M. na izvjestan način pokušao da zauzme neutralan stav, i to kako prema okrivljenom N. A., tako i prema oštećenom V. N.i, ne zamjerajući se na taj način ni jednom, ni drugom. Sa druge strane svjedoci B. L.i V. N. u dobrom dijelu odlučnih činjenica podržavaju navode odbrane okrivljenog N. A., medjutim, prema stanovištu suda, iz vida se ne smije izgubiti činjenica da je svjedok V. N. kum okrivljenog N. A., a svjedok B., prema sopstvenom kazivanju sa glavnog pretresa kazuje da okrivljenog A. N. poznaje duže od oštećenog V.. Upravo u ovim okolnostima, te u okolnostima da ni svjedok B., ni svjedok V. nijesu saslušani u vrijeme neposredno nakon predmetnog dogadjaja, već više od godinu nakon njega, ukazuje na to da su isti pristrasno, neobjektivno i u korist okrivljenog N. usmjeravali svoje iskaze, prilagođavajući ih na taj način navodima njegove odbrane. </span>
</p>
<p>&nbsp;</p>
<p>
<span class="span1">Sud cijeni i iskaz svjedoka S. Š. istinitim, i sa stanovišta odlučnih činjenica prihvatljivim, budući da je isti svjedočio da je predmetnom prilikom jedan momak njega ošamario, a oštećenog V. udario, kao i da ni tada, ni danas ne bi bio u mogućnosti da prepozna tog momka. Po ocjeni suda, to što svjedok S. Š. nije mogao prepoznati lice koje je udarilo kako njega, tako i oštećenog V., mogu se objasniti nepouzdanim čulnim opažanjima ovog svjedoka, budući da je isti prema sopstvenom kazivanju sa glavnog pretresa, nakon udarca koji je zadobio oštećeni V., počeo da bježi, tako da se od ovog svjedoka opravdano nije moglo očekivati da u maniru iskusnog policijskog operativca pamti i </span><span class="span1">bilježi, a što je za sud i organe koji utvrdjuju materijalnu istinu još važnije, do najsitnijih detalja u formi iskaza pred sudom i reprodukuje. </span>
</p>
<p>&nbsp;</p>
<p>
<span class="span1">Sud cijeni navode odbrane  branioca okrivljenog da se činjenica da je oštećeni prvi započeo obračun, i nanio udarac V., može potvrditi iz spisa pred sudom za Prekršaje, odnosno iskazom inspektora koji je saslušao V., i koji je konstatovao da isti ima povredu usne. Medjutim, to što branilac insistira na činjeničnom utvrdjenju koje bi proizilazilo iz spisa pred sudom za Prekršaje, sud niti može, niti smije, takve okolnosti utvrdjivati iz navedenih spisa suda z Prekršaje, tim prije što iz dopisa suda za Prekršaje u Podgorici od 27.09.2016 godine proizilazi da taj postupak još uvijek nije pravnosnažno okončan. Dakle, evidentno je da kako taj postupak pravnosnažno nije okončan, tada se iz njega ne može izvlačiti  bilo kakav zaključak u pogledu činjeničnog utvrdjenja. Sa druge strane to što branilac insistira na utvrdjenju činjenica saslušanjem inspektora koji je tada saslušao V., za sud takodje nije relevantno zbog naprijed navedenih razloga, kao i okolnosti da izvjesni inspektor nije vještak medicinske struke, koji bi mogao kvalifikovati ili opisivati povrede kod bilo kojeg lica. Ni navodi odbrane u pogledu postojanja nužne odbrane za sud nijesu od odlučnog uticaja, posebno što nasuprot navodima branioca okrivljenog da su ispunjeni svi uslovi napada i odbrane instituta nužne odbrane, sud ocjenjuje da predmetni napad koji je okrivljeni N. A. navodno odbijao od sebe i svog druga, nije bio neophodno potreban, niti srazmjeran navodnom napadu oštećenog V. na V. N. i njega, a što je jedan od najneophodnijih uslova za postojanje instituta nužne odbrane. U ovom postupku osim navoda svjedoka B. L. i V. N., koji su prema stanovištu suda svoje iskaze upodobili navodima odbrane okrivljenog, kako bi isti izbjegao krivicu, nema niti jednog objektivnog kontrolnog dokaza, koji bi potvrdjivao takve navode. Nasuprot tome, dokaza ima za postojanje teške tjelesne povrede kod oštećenog V. N., što nesumnjivo proizilazi iz nalaza i  mišljenja vještaka medicinske struke dr. R. N., sa otpusnom listom sa epikrizom Kliničkog centra Crne Gore br. 3914/37 od 23.02.2015 godine na ime V. N., sa CT nalazom od 19.02.2015 godine, na ime V. N., RTG nalazom od 20.02.2015 godine na ime V. N., te neposrednim izjašnjenjem stalnog sudskog vještaka medicinske struke na glavnom pretresu, iz kojih se nepobitno zaključuje da je oštećeni V. N. kritičnom prilikom zadobio povredu u vidu preloma desnog jagodično-gornjoviličnog masiva, i prelom desnog krunastog nastavka donjovilične kosti, koja povreda je posledica dejstva tupine mehaničke sile, i nastala je usled jednokratnog direktnog dejstva aktivno zamahnutog mehaničkog oruđa - udarca tipično pesnicom, i koja povreda se u vrijeme nanošenja kvalifikuje kao teška tjelesna povreda. Budući da je vještak medicinske struke do detalja objasnio i u svom pisanom nalazu i mišljenju i u neposrednom izjašnjenju vrstu, i mehanizam nastanka teške tjelesne povrede kod oštećenog, sud iste cijeni stručnim, objektivnim i zasnovanim na pravilima medicinske struke i nauke. </span>
</p>
<p>&nbsp;</p>
<p>
<span class="span1">Rezimirajući činjenične i pravne aspekte predmetne krivično-pravne stvari, ovaj sud zaključuje da su se u radnjama okrivljenog N. A., ostvarili svi subjektivni i objektivni elementi bića krivičnog djela teška tjelesna povreda iz čl. 151 st.1 Krivičnog zakonika Crne Gore, pa je okrivljeni, na subjektivnom planu, postupao sa direktnim umišljajem, kao oblikom krivice, budući da je bio svjestan svog djela i htio njegovo izvršenje. </span>
</p>
<p>&nbsp;</p>
<p>&nbsp;</p>
<p>
<span class="span1">Vrednujući sve okolnosti iz čl. 42 Krivičnog zakonika Crne Gore sud je u odsustvu otežavajući okolnosti na strani okrivljenog, kao olakšavajuću okolnost cijenio njegovu raniju neosudjivanost utvrdjenu uvidom u izvod iz registra kaznenih evidencija koja ukazuje da se radi o licu koje nije sklono vršenju krivičnih djela, sa kojih razloga je sud </span><span class="span1">okrivljenom utvrdio kaznu zatvora u trajanju od 6 (šest) mjeseci, a potom, nalazeći da radi krivično pravne zaštite nije neophodno da okrivljeni naprijed utvrdjenu kaznu zatvora i efektivno izdržava, istu uslovio rokom provjere u trajanju od 2 (dvije) godine, čime će se, prema stanovištu suda ostvariti svrha propisivanja i izricanja uslovne osude iz čl. 52 Krivičnog zakonika Crne Gore, a u okviru opšte svrhe propisivanja i izricanja krivičnih sankcija iz čl. 4 st.2 Krivičnog zakonika Crne Gore. </span>
</p>
<p>&nbsp;</p>
<p>
<span class="span1">Sud je dosledno čl. 239 Zakonika o krivičnom postupku uputio oštećenog V. N. da postavljeni imovinsko pravni zahtjev ostvaruje u rednovnom gradjanskom postupku, budući da činjenice utvrdjene u ovom postupku nijesu pružile pouzdanog oslonca ni za potpuno, ni za djelimično dosudjenje istog, a sve pri stanovištu punomoćnika oštećenog da će imovinsko pravni zahtjev ostvarivati u parničnom postupku. </span>
</p>
<p>&nbsp;</p>
<p>
<span class="span1">Odluku o troškovima krivičnog postupka sud je donio primjenom čl. 226, 227 i 229 Zakonika o krivičnom postupku, i obavezao okrivljenog da na račun budžetskih sredstava Crne Gore na ime troškova krivičnog postupka uplati ukupan iznos od 104,50 eura, koji troškovi se odnose na izradu nalaza i mišljenja po vještaku medicinske struke u iznosu od 60,50 eura, te neposrednom izjašnjenju istog vještaka na glavnom pretresu u iznosu od 44,00 eura, dok je sudski paušal u iznosu od 50,00 eura, odmjeren shodno dužini trajanja postupka, složenosti predmeta i imovinskim prilikama okrivljenog. </span>
</p>
<p>&nbsp;</p>
<p>
<span class="span1">Na osnovu izloženog, a shodno čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana, 20.10. 2016. godine</span>
</p>
<p>&nbsp;</p>
<p>
<span class="span1">    ZAPISNIČAR                                                                                      SUDIJA</span>
</p>
<p>
<span class="span1"> Marina Sekulić                         </span><span class="span1">                       </span><span class="span1">      Larisa Mijušković-Stamatović</span>
</p>
<p>&nbsp;</p>
<p>&nbsp;</p>
<p>
<span class="span1">DN-a: primjerak presude dostaviti:</span>
</p>
<p>
<span class="span1">- ODT  Podgorica, </span>
</p>
<p>
<span class="span1">- Okrivljenom,</span>
</p>
<p>
<span class="span1">- Braniocu okrivljenog, </span>
</p>
<p>
<span class="span1">- Oštećenom po pravnosnažnosti presude,</span>
</p>
<p>
<span class="span1">- a/a</span>
</p>
<p>
<span class="span1"></span><span class="span1">S u d i j a </span>
</p>
<p>
<span class="span1">                ___________________</span>
</p>
<p>&nbsp;</p>
<p>&nbsp;</p>
<p>
<span class="span1">Postupljeno dana ____________</span>
</p>
<p>
<span class="span1">Namješt</span><span class="span1">e</span><span class="span1">nik suda ____________</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
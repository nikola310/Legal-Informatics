<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-family:Arial;}
.s2{font-weight:bold;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Times New Roman;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
</style>
<meta content="milosav.zekic" name="author">
</head>
<body class="b1 b2">
<p class="p1">
<span class="s1">OSNOVNI SUD U ROŽAJAMA </span>
</p>
<p class="p2">
<span>K.br.42/12</span>
</p>
<p class="p2"></p>
<p class="p3">
<span>U IME CRNE GORE</span>
</p>
<p class="p2"></p>
<p class="p2">
<span>	Sudija Osnovnog suda u Rožajama Milosav Zekić, uz učešće zapisničara Aide Luboder , rješavajući po optužnici Osnovnog državnog tužilaštva iz Rožaja Kt.br.204/11 od 21.11.2011.g. podnijetoj  protiv okrivljenih S. B. i D. B. iz Rožaja, kao saizvršilaca, zbog krivičnog djela teška tjelesna povreda  iz čl. 151. st. 2. u vezi čl. 23. st. 2.Krivičnog zakonika, nakon održanog glavnog i javnog pretresa, dana  19.10.2012.g., u prisustvu Zamjenika Osnovnog državnog tužioca Armina Selmanovića, oštećenog E.H., okrivljenih i njihovog branioca adv. R.M., donio je i dana 22.10.2012.  javno objavio</span>
</p>
<p class="p2"></p>
<p class="p3">
<span>P R E S U D U</span>
</p>
<p class="p2"></p>
<p class="p2"></p>
<p class="p4">
<span>Okrivljeni  S. B., JMB . od oca S.i majke Z., rođene B., rođen ..godine u Rožajama,  gdje i živi - ul. "Mustafa Pećanin" br. 6., državljanin Crne Gore, razumije crnogorski jezik a njegov jezik je bosanski, pismen, student, neoženjen, srednjeg imovnog stanja, neosuđivan. </span>
</p>
<p class="p4"></p>
<p class="p4">
<span>Okrivljeni D. B.</span><span class="s2">, </span><span>JMB . od oca Dž. i majke R., rođene K., rođen ..godine, u Rožajama gdje i živi -ul. "Barmahala" bb, državljanin Crne Gore, razumije crnogorski jezik koji je i njegov jezik, nezaposlen, neoženjen, pismen, završio  SSS, srednjeg imovnog stanja, neosuđivan. </span>
</p>
<p class="p2"></p>
<p class="p2">
<span>	</span>
</p>
<p class="p3">
<span>K R I V I   SU</span>
</p>
<p class="p4">
<span>Što su:</span>
</p>
<p class="p4">
<span>dana 16.10.2011.godine, oko 19,00 h, u ul. "Mustafe Pećanina" u Rožajama, zajednički, po prethodnom dogovoru, teško tjelesno povrijedili E.H., na način što su putničkim motornim vozilom marke “Tojota” reg. oznaka RO AM 897 kojim je upravljao S. B., došli do oštećenog E. H., nakon čega je D.B.izašao iz vozila sa mjesta suvozača i držeći metalnu šipku u ruci pošao ka oštećenom, koji je u tom momentu počeo da bježi, a za njim se vozilom uputio i S.koji ga je sustigao i prednjim lijevim dijelom vozila udario u predjelu nogu, usljed čega je E.pao na asfaltnu podlogu, nakon čega  je vozilo prednjim lijevim točkom  prešlo preko njegove lijeve noge-potkoljenice, dok se isti nalazio u ležećem položaju a zatim mu je prišao i D. i metalnom šipkom ga više puta udario u predjelu ruku, glave i tijela, nanoseći mu tom prilikom  tešku tjelesnu povredu u vidu otvorenog višestrukog preloma lijeve golenjače i preloma lijeve lišnjače, sa ranom razderinom na unutrašnjoj strani lijeve potkolenice, u srednjoj trećini, promjera 12 x 3 cm, usled čega mu je trajno i u znatnoj mjeri oslabljen važan dio njegovog tijela - lijeva noga i lake tjelesne povrede u vidu mnogobrojnih oguljotina u predjelu obe šake i u predjelu glave</span>
</p>
<p class="p4"></p>
<p class="p4">
<span>-čime su, kao saizvršioci,  izvršili krivično djelo teška tjelesna povreda iz čl. 151. st. 2. u vezi čl. 23. st. 2. Krivičnog zakonika.</span>
</p>
<p class="p5"></p>
<p class="p4">
<span>pa ih sud primjenom pomenutih zakonskih propisa i čl. 4,13,15,32,36 i 42 Krivičnog zakonika i 374. Zakonika o krivičnom postupku </span>
</p>
<p class="p4"></p>
<p class="p4">
<span>				O S U Đ U J E </span>
</p>
<p class="p4"></p>
<p class="p4">
<span>Na KAZNU ZATVORA u trajanju od po 1 (jedne) godine, u koju kaznu im se ima uračunati vrijeme provedeno u pritvoru od 17.10.2011.g. do 02.11.2011.godine.</span>
</p>
<p class="p4">
<span>Da solidarno plate ovome sudu na ime troškova krivičnog postupka iznos od 991,50 eura. </span>
</p>
<p class="p4">
<span>Da plate ovome sudu na ime paušala iznos od po 50,00 eura,sve u roku od 15 dana po pravosnažnosti ove presude.  </span>
</p>
<p class="p4">
<span>Oštećeni E. H. se radi ostvarivanja imovinskopravnog zahtjeva upućuje na građansku parnicu.</span>
</p>
<p class="p2"></p>
<p class="p3">
<span>					</span>
</p>
<p class="p3">
<span>O b r a z l o ž e nj e</span>
</p>
<p class="p2"></p>
<p class="p2">
<span>	Osnovno državno tužilaštvo iz Rožaja, podnijelo je ovome sudu optužnicu   Kt.br. 204/11 od 21.12.2011.g. protiv okrivljenih S. B. i D. B.  iz Rožaja, kao saizvršilaca, zbog krivičnog djela teška tjelesna povreda iz čl. 151. st. 2. u vezi čl. 23. st. 2. Krivičnog zakonika (KZ).</span>
</p>
<p class="p2"></p>
<p class="p2">
<span>	Na glavnom pretresu  Zamjenik ODT-a Armin Selmanović je precizirao činjenični opis djela kao u dispozitivu ove presude, stom razlikom što je naveo da je  okrivljeni S.udario oštećenog "bočnim" prednjim lijevim  dijelom vozila. Predložio je da sud okrivljene oglasi krivim zbog krivičnog djela koje im je stavljeno na teret i osudi ih  na kaznu zatvora u trajanju od po jedne godine. </span>
</p>
<p class="p2"></p>
<p class="p2">
<span>	Oštećeni E. H. je u završnoj riječi istakao, da se pridružuje krivičnom gonjenju ODT-a u odnosu na okrivljene i postavlja odštetni zahtjev koji nije precizirao. </span>
</p>
<p class="p2"></p>
<p class="p2">
<span>	Branilac okrivljenih adv. R. M.  u završnoj riječi  je istakao,  da javna optužba u  dispozitivu navodi da se radi o predhodnom dogovoru okrivljenih  za izvršenje krivičnog djela, a u obrazloženju iste ne sadrži nijednu riječ na čemu se zasniva dogovor okrivljenih. Kritični događaj se odigrao upravu na način kako su u svojim odbranama predstavili okrivljeni i u svom iskazu svedok A.  D.. Okrivljeni S. tvrdi da se kritičnom prilikom nalazio u predmetnom vozilu kojim je upravljao okrivljeni D. na mjestu suvozača. Dolaskom do mjesta gdje se kritični događaj odigrao, zbog predhodnih nesuglasica  - psovke od strane oštećenog okrivljenom D.,  isti je još dok se vozilo nalazilo u pokretu stavio menjač u položaj "D" i izašao iz istog, dok je vozilo nastavilo kretanje  nakon čega je iz kolica oštećenog uzeo metalnu šipku, a oštećeni je imao u rukama kramp, pa je došlo do otimanja, međusobnog čeputanja i pada na asvaltnu podlogu i dok su se nalazili na asvaltnoj podlozi   jedan  pored drugog, vozilo koje nije bilo ukočeno se kretalo u njihovom pravcu. Da je okrivljeni S.sjedeći na mjestu suvozača na to reagovao na jedini ispravni način,  prelazeći sa mjesta suvozača na mjesto vozača i preuzimajući radnju kočenja i to nakon što je vozilo prešlo preko noge oštećenog i lijevim pneumatikom zakačilo okrivljenog D.,  koje činjenice je u svom nalazu potvrdila i prof. dr D. Č.koja je isključila mogućnost nastanka ove povrede udarom vozila koje se lagano kreće dok je oštećeni bio u stojećem položaju, tako da vještak potpuno odbacuje mogućnost, kako se to tvrdi javnom optužbom da je vozilo oštećenog udarilo prednjim lijevim  bočnim dijelom, što  je u skladu i sa nalazom i mišljenjem vještaka saobraćajne struke, čime su potvrđeni navodi odbrane okrivljenih, a opovrgnuti navodi oštećenog da ga je vozilo udarilo  dok je trčao - bježao od okrivljenog D.. Dakle, okrivljeni S.je radnuju zaustavljanja vozila preduzeo u "magnovanju"  neznajući šta se u konkretnom slučaju događa i videvši da se vozilo kreće, sobzirom na psihičko stanje u kome se našao, preduzeo je ono što bi preduzeo svaki normalan čovek. Stoga je odbrana  čvrstog uvjerenja da nije dokazano da je okrivljeni S. izvršio krivično djelo koje mu je stavljeno na teret. Što se tiče odgovornosti okrivljenog D. istakao je da čak i ako bi se njegova radnja kvalifikovala kao radnja krivičnog djela teška tjelesna povreda iz čl. 151. KZ, obzirom na utvrđene činjenice da je iznenada sreo oštećenog, nakon čega je došlo do međusobno guranja, čupanja i pada na podlogu i nakon toga nastanka predmetne povrede, po stanovištu odbrane  mora  se izostaviti umišljaj na njegovoj strani, a ako se pak radi o umišljanju onda se nemože govoriti o direktnom, već o eventualnom umišljaju i nanošenju tjelesne povrede na mah.  Ukoliko sud zauzme stanovište da je okrivljeni D.kriv predložio je da sud prilikom odlučivanja o vrsti i visini krivične sankcije ima u vidu brojne olakšavajuće okolnosti  na njegovoj strani i da istog što blaže kazne.  </span>
</p>
<p class="p2"></p>
<p class="p2">
<span>	Okrivljeni S..B. je na zapisniku Kt.br. 204/11 od 17.10.2012.g. pred ODT-om, u svojoj obrani istakao, da se dana 16.10.2011.g.  sa D. B. dogovorio da pođu na kafu, pa je svojim vozilom marke "Tojota" pošao do D. kuće. Sa njim je bio i njegov drug A. D.. Kada je D. izašao iz kuće, zamolio ga je da on upravlja vozilom, što je prihvatio i sjeo na mjestu suvozača, a D. je sjeo  na mjestu vozača, a A. na zadnjem sjedištu. Nakon toga su vozilom okrenuli jedan krug po gradu i kada su se kretali Ul. "M.Pećanin"  i došli kod kuće M. F., D.je istrčao iz vozila koje je bilo u pokretu i pošao prema lijevoj strani ulice, gdje se nalazio E. H. koji je držao kramp u ruci. Vidio je da D. drži jednu metalnu šipku rukama i  zamahuju jedan prema drugom, a zatim  je došlo do fizičkog kontakta i zajedno su pali na asfaltnu podlogu,  nakon čega je vozilo koje se kretalo naprijed naišlo na njih. Tada se on sa mjesta suvozača prebacio na mjesto vozača i nogom pritisnuo na   radnu kočnicu i zaustavio vozilo na oko 1-2 m od mjesta gdje su pali oštećeni i okrivljeni D.. Nakon  toga  D. je  ustao i ušao u vozilo na mjestu suvozača. Dok su se udaljavali sa lica mjesta neko je gađao nekim predmetima u pravcu vozila i pogodio na mjestu gdje se nalaze reg.tablice. </span>
</p>
<p class="p2"></p>
<p class="p2">
<span>	Na glavnom pretresu okrivljeni S. je ponovio iskaz dat pred ODT-om i dodao da  je moguće  da je prije  kritičnog događaja  prolazio vozilom pored kuće oštećenog E., jer živi u toj ulici, ali tada nije vidio oštećenog  i nije znao da je on imao nesuglasice sa okrivljenim D.. D. je vozilo zaustavio nakon što je prošao ležeći policajac i izašao iz istog.  Objasnio je da je u kritičnom momentu  prvo prabacio lijevu nogu preko menjača i istom stisnuo kočnicu i zaustavio vozilo, a zatim se  prebacio na mjesto vozača. Nije imao ništa na glavi a nezna da li je D. imao kapu na glavi. Istakao je da  D.  imao metalnu  šipku u ruci prije nego što je vozilo došlo do njega i oštećenog E..  U završnoj riječi je prihvatio odbranu svog branioca u cjelosti i predložio  da ga sud oslobodi od optužbe, jer nije izvršio djelo za koje je optužen. </span>
</p>
<p class="p2"></p>
<p class="p2">
<span>	Okrivljeni D. B. na zapisniku Kt.br. 204/11 od 17.10.2012.g. pred ODT-om, u svojoj obrani istakao, da je dana 15.10.2011.g.  prolazio vozilom Ul. "M.Pećanin" u Rožajama, pored E.H. koji mu je uputio riječi "šta je, šta prolaziš tuda, jebem ti mater",našta se on nije obazirao, već je produžio vozilom. Sjutradan  je ponovo prolazio istom ulicom i vidio E. koji je stajao na isto mjesto i  tom prilikom E.je pošao prema njemu u namjeri da ga udari i   pljuno ga, te je pobjegao sa lica mjesta. Nakon toga, istog dana  tj. 16.10.2011.g. oko 19 h kod njega su došli S. B. i A. D., S. vozilom marke "Tojota" sa automatskim menjačem, pa je  pošao sa njima u grad  na piće. Zamolio  je S. da mu da da upravlja vozilom,  što je on prihvatio, te je on sjeo za upravljačem, dok je S.sjeo na mjesto suvozača, a A.na zadnjem sjedištu. Nekoliko minuta su se vozili po gradu i kada su došli na kritično mjesto  primjetili su  E. H.da se  kreće  ulicom  prema njima i  gura kolica u kojima se  nalazio alat.   Kada ih je  E.  primjetio u vozilu stao je, uzeo kramp u ruke  i pošao prema vozilu. Tada je zaustavio vozilo,  tako što je menjač stavio u položaj "D", pritisnuo kočnicu i izašao iz istog. Kod sebe  nije imao nikakav predmet i kada je prišao do E. dohvatio je rukama  za kramp koji je on  držao, te su se otimali oko istog i obojica su  pali na asvaltnu podlogu, tako da je vozilo koje je samo krenulo prošlo pored njih,  dok su bili na asvaltnoj podlozi i zakačilo njega u lijevi kuk, a nije vidio da je isto zakačilo E., a zatim se zaustavilo jer se S. prebacio sa mjesta suvozača na mjesto vozača i isto zaustavio. Nakon toga je ustao sa asvaltne podloge i vidio da  tri brata od strica oštećenog trče prema njemu, pa se uplašio i iz kolica uzeo metalnu šipku dužine oko 1 m i rekao im da ne prilaze do njega, a zatim je ušao u vozilo i sjeo  na mjestu  suvozača, jer je S.predhodno prešao na mjesto vozača. Tada su E. braća prišli do vozila i nogama udarali u vozilo, pa su pobjegli prema gradu. Smatra da je E. zadobio povredu ili od pada na kramp ili od pada na asvaltnu podlogu ili od vozila koje je i njega zakačilo. </span>
</p>
<p class="p2"></p>
<p class="p2">
<span>	Na glavnom pretresu okrivljeni D. je ponovio iskaz dat pred ODT-om i dodao da mu je dana 15.10.2011.g. staklo od prozora bilo otvoreno te je čuo, da ga  oštećeni psuje. U kritičnom momentu vozilo je zaustavio nakon što je prošao ležećeg policajca.  Oštećeni E.  nije bježao već je išao prema vozilu tj. njemu, te su se dohvatili rukama i otimali oko krampa koji je pao na asvalt, nakon čega su oni pali na kramp i  asvalt pored kolica,  tako da smatra  da je oštećeni polomio nogu prilikom pada na kramp. Vozilo se veoma sporo kretalo kada ga je zakačilo u kuk i tada su i on i oštećeni bili u ležećem položaju  tj. oštećeni je ležao na lijevi bok, a on je bio nad njim. Smatra da vozilo nije slomilo nogu oštećenom.  Istakao je da je metalnu šipku uzeo iz kolica oštećenog nakon što ga je vozilo zakačilo, da bi se odbranio od braće od stričeva oštećenog, a nesjeća se da li je šipku unio u vozilo ili je bacio prije nego što je ušao u isto. Sa oštećenim od ranije nije u dobrim odnosima, jer ga je on napao prije dvije godine u gradu i upućivao mu uvredljive riječi, ali se tada nijesu tukli. Ništa na glavi nije imao to veče.  U završnoj riječi je prihvatio odbranu svog branioca u cjelosti i predložio da ga sud oslobodi od optužbe, jer nije izvršio djelo za koje je optužen. </span>
</p>
<p class="p2"></p>
<p class="p4">
<span>Po ovoj krivičnopravnoj stvari sud je izveo dokaze: na pretresu održanom 01.10.2012.g. po saglasnosti stranaka pročitao  iskaze  svedoka-oštećenog  E. H., dat pred ODT-om na zapisniku Kt.204/11 od 18.10.2011.g. i Kti br. 3/11 od 14.12.2011.g. i na pretresu od 04.04.2012.g., svedoka A. D., dat pred ODT-om na zapisniku Kt.br. 204/11 od 17.10.2011.g. i na  pretresu od 04.04.2012.g. svedoka E. H., dat pred ODT-om na zapisniku Kti.br. 3/11 od 24.10.2011.g. i na  pretresu od 04.04.2012.g. ,svedoka S. F., dat pred ODT-om na zapisniku Kti.br. 3/11 od 24.10.2011.g. i na  pretresu od 04.04.2012.g., E. H., dat pred ODT-om na zapisniku Kti.br. 3/11 od 24.10.2011.g. i na  pretresu od 04.04.2012.g., I. F.dat pred ODT-om na zapisniku Kti.br. 3/11 od 24.10.2011.g., A. Š. dat na zapisniku pred ODT-om Kti. 3/11 od 25.10.2011.g., pročitao nalaz</span><span class="s2"> </span><span>i mišljenje vještaka saobraćajne struke M. N. od 09.11.2011.g., dopunski nalaz i mišljenje  od 16.12.2011.g. i dopunski nalaz i mišljenje dat na pretresu od 15.05.2012.g., nalaz i mišljenje vještaka medicinske struke dr. M. M. dat pred ODT-om na zapisniku Kti. 3/11 od 24.10.2011.g. i dopunski nalaz i mišljenje ovog vještakadat na istom zapisniku od 20.12.2011.g., nalaz i mišljenje vještaka medicinske struke prof. dr.D. Č. od 15.07.2012.g.,izvještaj ljekara jedinice za HMP u Rožajama, od 28.10.2011.godine, izvještaj ljekara specijaliste JZU Opšte bolnice Berane br. 9782 od 16.10.2011.godine, otpusna lista sa epikrizom JZU Opšte bolnice Berane br. 5650/2011.  istoriju bolesti Opšte bolnice Berane na ime H. E. od 16.10.2011.godine., izvještaj   ljekara jedinice HMP Rožaje od 18.10.2011.g. na ime D. B., zapisnik o uviđaju Osnovnog državnog tužilaštva Rožaje Kti.3/11 od 28.10.2011.godine, službenu zabilješku Ispostave Rožaje br. 35/02-3583 od 17.10.2011.godine, službena zabilješka Ispostave Rožaje br. 02-240-192 od 17.10.2011.godine, izvještaj kriminalističke tehnike br. SL/11 od 17.10.2011.godine, službenu zabilješka Ispostave Rožaje br. Ku-192 od 17.10.2011.godine, i potvrdu o privremeno oduzetim predmetima Ispostave Rožaje br. Ku-192/193 od 17.10.2011.godine, izvršio uvid u fotodokumentaciju Ispostave Rožaje br. SL-11 od 17.10.2011.godine, i br. SL-11 od 28.10.2011.godine, skicu lica mjesta od 28.10.2011.godine i uvid u izvod iz kaznene evidencije na ime okrivljenog S.B. i izvod iz kaznenene evidencije na ime okrivljenog D. B.. </span>
</p>
<p class="p4"></p>
<p class="p4">
<span>Svedok-oštećeni  E. H. je  pred  ODT-om na zapisniku Kt.204/11 od 18.10.2011.g. i Kti br. 3/11 od 14.12.2011.g. istakao, da sa D. B. od ranije  nije  u dobrim odnosima, dok sa S. B. nije bio  u zavađi i sa njim se znao iz viđenja. Da je dana 16.10.2011.g. izvodio građevinske radove na kući njegovog brata u Ul. "M.Pećanina". Oko 13,00 h ulicom je prolazio okrivljeni D.koji je zaustavio vozilo pored njega i pitao ga "reče li ti šta meni" našta mu je odgovorio "bježi da te nevidim, produži" i pošao prema njemu. Okrivljeni D.ga je tada pljunuo, rekao mu "videće mo se" i produžio vozilom, nakon čega je sa tim upoznao E. i E. H. i   I. F.. Poslije ovog događaja primjetio je S. B. kako prolazi svojim vozilom marke "Tojota" pored te kuće gdje su izvodili građevisnke radove i gleda u pravcu kuće. Oko 19,00 h kada je završio sa radovima pošao je svojoj kući ulicom "Mustafa Pećanin" i gurao je  kolica u kojima se nalazio alat. Iz suprotnog smjera je naišlo vozilo koje se pribilo uz bijeli kombi  i zaustavilo se, te mu je time prepriječilo put.  Tada su se otvorila vrata od vozila suvozača i upalilo  svetlo u vozilu, te je  vidio   da vozilom upravlja S. B., a na mjestu suvozača se nalazi  D. B.,  koji je izašao iz vozila sa kapom na glavi i metalnom šipkom dužine oko 1 m i pošao prema njemu, pa je uzeo kramp iz kolica  i  krenuo da bježi lijevom stranom ulice, u pravcu grada,  a zatim je bacio kramp i nastavio da bježi.  Za njim se kretalo vozilo, jer je čuo dodavanje gasa, koje ga je sustiglo i udarilo na  lijevoj  ivici kolovoza - ulice lijevom prednjom-čeonom  stranom u predjelu nogu od kojeg udara je pao i vozilo je prednjim lijevim točkom prešlo preko njegove lijeve noge koja je u tom momentu bila ispružena  i zaustavilo se na oko 1-2 m od njega. Tada je do njega  prišao okrivljeni D. i udarao ga metalnom šipkom u predjelu glave i tijela, te se rukama štitio usled čega je zadobio povrede. Nakon toga je D. ušao u vozilo,  sjeo na mjesto suvozača i vozilo je  otišlo u pravcu grada. Njega su prebacili  u službu Hitne pomoći, a zatim  u  Opštu bolnicu u Beranama,  gdje je utvrđeno da je imao povredu u vidu otvorenog preloma lijeve potkolenice, ogrebotine na glavi, prstima koje su evidentirane u medicinskoj dokumentaciji ,a povrede u vidu ogrebotine i krvnog  podliva na desnoj nozi, koje nijesu evidentirane u medicinskoj dokumentaciji, a iste su mu nanijeli okrivljeni. </span>
</p>
<p class="p4"></p>
<p class="p4">
<span> Na glavnom  pretresu  oštećeni E.H.je ponovio iskaz dat pred ODT-om stom razlikom što je istakao da ga je okrivljeni S. u kritičnom momentu sustigao i udario  lijevim bočnim prednjim dijelom vozila na trotoaru, a ne na ulici. Objasnio je da je okrivljeni S. po proteku 10-tak minuta, nakon što mu je okrivljeni D.  rekao "videćemo se", prolazio vozilom  ulicom i gledao u pravcu kuće gdje je on radio, pa je rekao E., koji je radio sa njim "evo ga ovaj, poslao ga je D. da ispita gdje sam", te je zaključio da su se oni dogovorili da ga napadnu. U kritičnom momentu S. mu je prepriječio put tako što je primakao vozilo do kombija da nemože proći tom stranom, već da mora poći lijevo-pored suvozača, da bi ga on napao i udario. S. je zaustavio vozilo na ležećem policajcu između prednjih i zadnjih točkova, tako da se vozilo nije moglo samo pokrenuti. Kada ga je vozilo pregazilo  pokušao je da ustane, ali nije uspio, pa je sjeo na trotoar i povrijeđenu nogu držao rukama i kukao i tada ga  je  D. udarao  metalnom šipkom po glavi i tijelu.   Sa okrivljenim se nije izmirio i ne želi da se miri. </span>
</p>
<p class="p4"></p>
<p class="p4">
<span>Svedok A. D., je pred ODT-om na zapisniku Kt.br. 204/11 od 17.10.2011.g. istakao, da je dana 16.10.2011.g. bio na piće sa S.B. u gradu. Kada su ispili piće pošli su do kuće D. B. S. vozilom marke "Tojoto" crvene boje i pozvali ga da pođu zajedno u grad. Tada je D. zamolio S. da on upravlja vozilom što je on prihvatio, pa je Demir sjeo na mjesto vozača a S. na mjesto suvozača, dok je on sjedio na zadnjem sjedištu. Pošli su u pravcu grada i vozili se nekoliko minuta a zatim došli u Ul. "M.Pećanina", gdje je primjetio E. H. koji se kretao prema njima i gurao je kolica. Kada je E. primijetio da D. upravlja vozilom  spustio je kolica i uzeo kramp iz istih  i  držao ga u rukama, dok  je D.istrčao iz vozila koje se kretalo,  a u rukama je držao jednu metalnu šipku. Oni su se gurali i trčećim koracima išli ispred auta koje se samo kretalo bez vozača, jer se radi o vozilu sa automatskim menjačom koji je bio u položaju "D". Vozilo je u jednom momentu zakačilo D. i E. i oni  su oboica pali na asvaltnu podlogu. Nakon toga S. se  prebacio  na mjesto vozača pritiskajući nogom na radnu kočnicu i vozilo je zaustavio a  D. je  trčećim korakom  ušao u vozilo i sjeo na mjesto suvozača. U tom momentu neko je gađao sa nečim i pogodio u vozilo a nezna sa čime, nakon čega su pošli u pravcu grada. U  gradu  je D. izašao iz vozila a on i S. su otišli kod S. kuće i ispričali njegovom ocu šta se dogodilo. </span>
</p>
<p class="p4">
<span>	</span>
</p>
<p class="p4">
<span>Na glavnom pretresu svedok A.D. je ponovio iskaz dat pred ODT-om, stom razlikom što je naveo da  su   D. i E.  prvo pali ispred auta nakon čega ih je vozilo udarilo. Dodao je da je D. zaustavio vozilo 5-6 m nakon što su prošli ležeći  policajc. Da se vozilo samo pokrenulo jer je menjač bio u položaju "D" kada je D. izašao iz istog  i kretalo se srednjom brzinom,  oko 15 do 20 km/h, a to mu je poznato jer je i on vozač</span><span class="s2">  </span><span>Nakon što je vozilo udarilo E. i D. čuo je da E. kuka, a  S. je  prebacio lijevu nogu preko menjača na kočnicu  i zaustavio vozilo.  Vozilo je udarilo oštećenog na asvaltu do lijeve ivice kolovoza gledano u smeru kretanja vozila a ne na trotoaru. Nije primjetio da je D. udarao metalnomm šipkom E..</span>
</p>
<p class="p4"></p>
<p class="p4">
<span> Svedok E. H., je pred ODT-om na zapisniku Kti.br. 3/11 od 24.10.2011.g. i na  pretresu od 04.04.2012.g. je istakao  da je dana 16.10.2011.g izvodio građevinske radove sa oštećenim E. H. u Ul. "M.Pećanina" u Rožajama. Da je D. B.dolazio vozilom marke "Džip" ispred kuće,  zaustavio vozilo  i kroz otvoren prozor pitao E. "rečel ti to meni nešto" našta mu je on odgovorio "ko ti je rekao, nije niko ništa" nakon čega su se  verbalno prepirali. Kada je D. otišao sa lica mjesta,  E. mu je kazao da ga je D. pljunuo, što on nije vidio. Istakao je da mu je kasnije E. pričao da je S. B. dolazio ispred kuće gde su radili i gledao u pravcu kuće. Negde oko 19,00 h kada su završili sa radovima E. je pošao kući  ulicom  "M.Pećanin" i kolicima je tjerao alat, a on je ostao kod kuće gdje su radili. Nakon  kraćeg vremena čuo je E. vrisak i neku galamu pa je potrčao u tom pravcu i vidio da Emir leži na asvaltnoj podlozi i vozilo crvene boje koje je prošlo pored njega, ali nije vidio ko upravlja istim i  koje bio u vozilu jer je bila noć. Prišao je do E.  koji mu je rekao  da su ga udarili S. i D. B.. Nakon toga su ga prebacili u Dom zdravlja Rožaje, a zatim je prebačen vozilom hitne pomoći u Opštu bolnicu u Beranama, gdje mu je ukazana pomoć. </span>
</p>
<p class="p4"></p>
<p class="p4">
<span>Svedok S. F., je do ovde   pred ODT-om na zapisniku Kti.br. 3/11 od 24.10.2011.g. istakao, da je dana 16.10.2011.g. oko 19,00 h bio u svojoj radionici u Ul. "M.Pećanina" u Rožajama. Tada je kod njega došao E. H. i vratio mu kliješta za sečenje armature koja mu je predhodno dao da se posluži. E. je  zatim  nastavio kretanje ulicom gurajući ručna kolica u kojima se nalazio alat, dok je on ostao  u radionici da nešto radi. U jednom momentu je čuo galamu  i iz radionice  vidio  da jedno lice, koje je  u ruci imalo neki predmet, trči za E. koji  je bježao ispred njega. Vidio je vozilo crvene boje koje je prošlo pored njegove radionice, a nije primjetio da li neko upravlja vozilom, jer je bio mrak. Nakon toga je čuo udar vozila  i vrisak, pa je izašao iz radionice,  pošao u tom pravcu i  vidio da se vozilo zaustavilo pored  mjesta gdje je E. ležao. Ovo lice je   pošlo  prema njemu, te kada je on stao,   isti je  ušao  u vozilo i sjeo  na mjesto suvozača ili na zadnjem sjedištu nezna tačno i vozilo  je nastavilo kretanje u pravcu grada. Kada je prišao do E. i pitao ga "šta bi ovo" on mu je odgovorio da su ga udarili vozilom i metalnom šipkom D. B. i S. dijete, te pošto mu je noga bila povrijeđena prevezli su ga u Dom zdravlja Rožaje, gdje mu je ukazana ljekarska pomoć. Ne zna koje lice je tjeralo oštećenog E., jer ga nije prepoznao. </span>
</p>
<p class="p4"></p>
<p class="p4">
<span>Na glavnom pretresu  svedok S. F. je istakao,  kao pred ODT-om, stom razlikom što je naveo da je vidio  da je E. udarilo nekim predmetom ovo lice koje ga je tjeralo, dok je ležao  na asvaltu pored trotoara i kukao, ali ga nije prepoznao, niti je vidio da li ima kapu,  jer je bio mrak. Istakao je da mu je oštećeni E. rekao da ga je udario Dž. sin D., a nije pominjao S. dijete. Upoznat sa iskazom datim pred ODT-om svedok je  istakao da mu je oštećeni E.rekao da su ga  vozilom i metalnom šipkom udarili Dž. sin D.  i S. dijete, te  je istina  ono što je kazao pred ODT-om .  </span>
</p>
<p class="p4"></p>
<p class="p4"></p>
<p class="p4">
<span>Svedok  E.H., je  pred ODT-om na zapisniku Kti.br. 3/11 od 24.10.2011.g. i na  pretresu od 04.04.2012.g.istakao, da je dana  16.10.2011.g.  oko 14,00 h pošao  do kuće u kojoj je E. H. izvodio građevinske radove sa ostalim majstorima. E. mu je kazao da je D.B. dolazio vozilom do kuće, da je među njima došlo do verbalne prepirke i da ga je D. pljunuo iz vozila i udaljio se, nakon čega je i S.B. svojim vozilom prolazio pored kuće. Kada su završili sa radovima oko 19,00 h E. je utovario alat u kolica i pošao kući ulicom "M.Pećanin", a on je ostao da sakupi  alat. U jednom momentu je čuo vrisak pa su on i I. F.  pošli trčećim korakom  u tom pravcu. Dok su  išli  ulicom vidio je vozilo crvene boje koje je povećanom brzinom prošlo pored njih, a nije primijetio ko je upravljao vozilom jer je bila noć. Kada su došli na lice mjesta vidjeli su da E. H. leži na asvaltnoj podlozi i da mu je noga povrijeđena. E. mu je tada  kazao da ga je S. B. udario vozilom a D. B. metalnom šipkom. Istog su prevezli u Dom zdravlja Rožaje gdje mu je ukazana ljekarska pomoć. Niko od njih nije udarao nogama od auto, niti je gađao u auto, jer vozilo nijesu zatekli na lice mjesta, već je isto prošlo pored njih ulicom. </span>
</p>
<p class="p4"></p>
<p class="p4">
<span>Svedok I. F. je pred ODT-om na zapisniku Kti.br. 3/11 od 24.10.2011.g., istakao da je dana 16.10.2011.g. pošao do kuće gdje je E. H. izvodio građevinske radove. Oko 19,00 h E.je stavio alat u kolica i pošao kući ulicom "M.Pećanin". Nakon kraćeg vremena čuo je udar vozila i vrisak E., pa je sa E.H. otrčao u tom pravcu. Usput je primjetio vozilo crvene boje koje je prošlo pored njih u pravcu grada, a nije vidio koje upravljao ovim vozilom, jer je bila noć. Kada su došli na lice mjesta  vidio je da  E. leži na asvaltu ispred njegove kuće i drži se za povrijeđenu nogu. Tada su kod njih došli  i E. H., A. i  E.Š.,  E. im je kazao da su ga S. I D. B. udarili vozilom, nakon čega su  oštećenog odvezli u Dom zdravlja Rožaje radi ukazivanja ljekarske pomoći. </span>
</p>
<p class="p4"></p>
<p class="p4">
<span>Svedok A.Š. je  na zapisniku pred ODT-om Kti. 3/11 od 25.10.2011.g., istakao da je dana 16.10.2010.g. zajedno sa E., E. H. i I.F. pomagao E. H. u izvođenju građevinskih radova. Kada su oko  19,00 h završili sa radovima,  E.H. je    pokupio alat,  stavio ga u kolica i uputio se u pravcu svoje kuće. U jednom momentu Irfan je rekao "ubiše  se dole" pa je pošao u tom pravcu  i čuo galamu, a zatim vidio svetlo od vozila crvene boje  koje je velikom brzinom prošlo pored njega.  Kada je došao na lice mjesta zatekao je  E. koji je bio povrijeđen, a tu su bili i E., I. i S.koji su unijeli E. u auto i povezli ga do Doma zdravlja Rožaje. Usput  im je E. rekao "napravili su me invalidom S. i D.B.. </span>
</p>
<p class="p4"></p>
<p class="p4">
<span>Iz pisanog nalaza</span><span class="s2"> </span><span>i mišljenja vještaka saobraćajne struke M. N.od 09.11.2011.g.,   pisanog dopunskog nalaza i mišljenje  od 16.12.2011.g. i dopunskog nalaza i mišljenja  dat  na pretresu od 15.05.2012.g.,vidi se da prema podacima iz spisa  kritični  događaj se desio dana 16.10.2011.g. u ulici "M.Pećanin" oko 19,00 h. Da su se  S., D. B. i A. D.kretali vozilom marke "Tojoto" reg.oznaka RO AM 897 ulicom "M.Pećanin" u pravcu centra grada i da je do povređivanja E.H.  došlo u neposrednoj blizini kuće M. F., te da je E. zadobio povrede u vidu preloma unutrašnje strane središnjeg dijela potkolenice lijeve noge. Da  je dana 28.10.2011.g. izašao na lice mjesta i utvrdio da mjesto događaja predstavlja pravi dio ulice "M.Pećanin" na potezu pored kuće M. F.. Kolovoz je izgrađen od asvalta širine 5,50 m u usponu za oko 1 % gledano iz pravca iz kojeg se kretao putnički automobil. Sa obje strane ulice postoje izgrađeni trotoari promenjljive širine i ležeći policajac kao usporivač brzine kretanja vozila. Na licu mjesta nije zatekao putničko vozilo marke "Tojota" ali je izvršio pregled istog i konstatovao ulupljenje  na  prednjoj  lijevoj i zadnjoj lijevoj bočnoj strani, koja su nastala odvojenim udarom tupog predmeta i nemogu se dovesti u vezu sa ovakvim načinom povređivanja pješaka, kao i oštećenje  na lijevoj strani prednjeg plastičnog branika  koje datira od ranije. Na lice mjesta je  izvršio eksperiment sa predmetnim vozilom i utvrdio da se predmetno vozilo, sa automatskim prenosom brzine, ako je  bilo opterećeno sa vozačem,  sa ručicom menjača u položaju "D", moglo samo da se  pokrene  iz stanja mirovanja pod ler gasom, bez ubrzavanja pritiskom na pedalu papučice gasa i moglo je  dostići  brzinu od oko 2 km/h, a ako je opterećeno sa dva lica onda je brzina bila  neznatno manja. Pri toj brzini vozilo je moglo da udari u pješaka ako se  isti nalazio u stanju mirovanja i da ga odgurne naprijed, zatim pregazi preko lijeve potkolenice.  U tom slučaju prelom nije mogao nastati od udara vozila u pješaka, dok je bio u stojećem položaju,  već nakon pada  usled gaženja,  odnosno prelaska točka preko noge pješaka. Ukoliko se vozilo kretalo ovom brzinom -  oko 2 km/h ili manjom brzinom tj. ukoliko se  samo pokrenulo bez vozača, ono nebi moglo da sustigne pješaka koji se kretao normalnim korakom, brzim korakom, normalnim  trčećim korakom ili brzim trčanjem, ukoliko nije ubrzavano od strane vozača pritiskom na papučicu gasa, već ga je moglo sustići samo ukoliko je  pješak stajao ili je bio oboren na  kolovozu i preći mu preko isturene  noge, stim da je druga noga morala biti manje isturena. Ukoliko  je pješak bio  u stojećem položaju,   prelom noge usled nalijetanja čeonog dijela vozila na taj dio noge mogao je  nastati  pri znatno većoj brzini  tj. pri brzini od 20 do 40 km/h, u kom slučaju bi pješak morao biti nabečen na poklopac motora na kojem bi nastupila oštećenja, a pri većim brzinama pješak bi kontaktirao i vetrobransko staklo,  što u konkretnoj situaciji nije slučaj.  Ukoliko  je pješak trčao ispred vozila, a vozač ga sustigao i skrenuo prema njemu tj. preduzeo radnju oštrog bočnog izmicanja vozila u lijevu stranu i kontaktirao pješaka prednjom lijevom bočnom stranom,  u tom slučaju pješak bi naletio na prednju lijevu bočnu stranu vozila i preletio preko poklopca motora i  kontaktirao bi   kolovoz i  zadobio povrede koje bi bile sasvim drugačije, jer bi zadobio povrede glave, ruku i drugih djelova tijela koje bi kontaktirale sa tvrdom podlogom, a moglo bi doći i do prelaska točkova preko noge pješaka i  preloma noge. Ukoliko je pješak trčao ispred vozila  i udaren  prednjom čeonom stranom vozila i oboren na kolovoz, u tom slučaju brzina kretanja putničkog  vozila  u trenutku kontakta  sa pješakom nije mogla biti veća od 20 km/h, jer u ovakvim slučajevima,  samo  pri brzinama manjim od 20 km/h pješak nakon primarnog kontakta sa prednjim branikom vozila, bude odgurnut unaprijed pri čemu ne kontaktira poklopac motora i druge elemente vozila, a potom biva gažen ukoliko automobil ne bude prikočen, a na vozilu okrivljenih  nijesu nađena oštećenja koja su nastala u ovom  slučaju.  </span>
</p>
<p class="p4"></p>
<p class="p4">
<span>Iz nalaza i mišljenja vještaka medicinske struke dr. M. M. dat pred ODT-om na zapisniku Kti. 3/11 od 24.10.2011.g. i dopunskog  nalaza i mišljenje ovog vještaka dat  na istom zapisniku od 20.12.2011.g., vidi se da je na osnovu medicinske dokumentacije - izvještaja ljekara specijaliste hirurga urađen pri prijemu u hiruško odaljenje, rendgenskih  snimaka  lijeve potkolenice i lijevog kolena prije operacije i nakon operacije, operacione liste, otpusne liste, labaratoriskih nalaza i izvještaja o uključivanju krvi povrijeđenog koji se nalaze u istorijui bolesti br. 5650/2011 našao da je oštećeni E.H.kritičnog dana zadobio povrede u vidu otvorenog preloma lijeve potkolenice sa dislokacijom, nagnječno razderna rana u središnjom dijelu unutrašnje strane lijeve potkolenice promjera 12 x3 cm i oguljotinu kože na obje šake i u predjelu glave. Povrede u vidu otvorenog preloma lijeve potkolenice sa dislokacijom i nagnječno razderna rana u središnjem dijelu unutrašnje strane lijeve potkolenice koja je nastala u sklopu otvorenog preloma lijeve potkolenice  kvalifikuju se kao teška tjelesna povreda i mogle su nastati jačim udarom auta u nogu na koju se oslanjao ili gaženjem točka preko noge, a isključuje mogućnost  da su mogle nastati udarom tupo tvrde sile u zamahu. Povreda je trajno oslabila važan dio tijela povrijeđenog - njegovu nogu, a u kojoj mjeri je umanjena opšta životna aktivnost može se izjasniti tek nakon završenog liječenja.  Oguljotina kože na šakama i u predjelu glave kvalifikuju se kao lake tjelesne povrede i mogle su nastati pri padu od tvrdu neravnu podlogu kao što je asfalt ili beton.  </span>
</p>
<p class="p4"></p>
<p class="p4">
<span>Iz  nalaz i mišljenje vještaka medicinske struke prof. dr.D. Č. od 15.07.2012.g.,vidi se da iz izvještaja ljekara HMP u Rožajama, izvještaja ljekara specijaliste prijemne ambulante Opšte bolnice u Beranama, otpusne liste ortopetskog odjeljenja, hirurgije,  Opšte bolnice u Beranama, otpusne liste Instituta za fizikalnu  medicinu Igalo, i rentgenološkog snimka lijeve potkolenice prije i nakon operacije koji se nalaze u orginalnoj istoriji bolesti  i spisima predmeta našla da je E. H. kritičnog dana tj. 16.10.2011.g. zadobio sledeće povrede: otvoreni, višestruki prelom lijeve golenjače i prelom lijeve lišnjače, sa ranom razderinom na unutrašnjoj strani lijeve potkolenice, u srednjoj trećini, promjera 12x3 cm i mnogobrojne oguljotine u predjelu obje šake i u predjelu glave. Povrede u predjelu lijeve potkolenice u vrijeme nanošenja kvalifikuju se kao teška telesna povreda, dok se ostale povrede kvalifikuju kao laka tjelesna povreda. Povreda u predjelu lijeve potkolenice dovela je do trajnog slabljenja funkcije važnog dijela tijela, a stepen oštećenja se može procijeniti tek nakon završenog liječenja. Ova povreda je nastala pregaženjem pneumatikom putničkog motornog vozila, dok se E. H. nalazio u ležećem položaju i to leđima ili lijevim bokom ka podlozi kada je lijeva potkolenica bila svojom unutrašnjom stranom okrenuta ka vozilu, tačnije pneumatiku. Pouzdano se isključuje mogućnost nastanka ove povrede udarom "vozilom koje se lagano kreće", dok je oštećeni bio u stojećem položaju. Takođe se isključuje mogućnost nastanka ove povrede "padom na kramp". Povrede u predjelu  obje šake najverovatnije su nastale mehanizmom pada na tvrdu neravnu podlogu. Povrede glave su nastale djelovanjem tupine mehaničkog oruđa. Analizom spisa u cjelosti,  posebno medicinske dokumentacije vještak je našao da nijesu nađene povrede na tijelu oštećenog koje bi ukazivale na "primarne povrede " odnosno povrede koje nataju obično na potkoljenicama pješaka prilikom primarnog kontakta vozila i pješaka i te povrede se obično nalaze na potkolenicama pješaka u visini branika, dok se na vozilu nalaze oštećenja branika. Vještak je istakao da je  izvršio uvid i u četiri kolor fotografije koje se nalaze u spisima predmeta iz kojih se vide sledeće povrede: krvni podliv u desnom zadnjičnom predjelu  u povlačenju,  izduženog oblika,  promjera 13x4 cm, oguljotina na spoljašnjem gležnju desnog skočnog zgloba, koje povrede  nijesu navedene u medicinskoj dokumentaciji i   oguljotine na  nadlaničnim stranama zglobova članka  3,4 i 5 prsta desne šake, koje povrede su navedene u medicinskoj dokumentaciji kao "mnogobrojne oguljotine u predjelu obje šake".  Pošto nije navedeno kada su fotografije sačinjene ne može se izjasniti kada su nanesene povrede vidljive na fotografijama, stim što je prema izgledu krvni podliv fotografisan o nekoliko dana nakon događaja i svojim oblikom upućuje na to da je mogao nastati udarcem predmetom izduženog oblika, kakav je  predmetna šipka. Vještak je istakao da je izvršio uvid i u medicinsku dokumentaciju na ime D. B. i našao da su  u istoj konstatovane sledeće povrede: nagnječenje u lijevom bubrežnom predjelu i nagnječenje u predjelu lijevog kuka, pa je mišljenja da su iste mogle nastati blažim djelovanjem pneumatika na lijevu stranu njegovog tijela (udarom pneumatikom), ali   ne i pregaženjem u momentu dok se on kako navodi, "nalazio u ležećem položaju, iznad E.",  mada se nemože isključiti i mogućnost nastanka ovih povreda udarcima tupim sredstvom. Navedene povrede u vrijeme nanošenja se kvalifikuju kao laka tjelesna povreda. </span>
</p>
<p class="p4"></p>
<p class="p4">
<span>Iz izvještaja ljekara jedinice za HMP u Rožajama, od 28.10.2011.godine, izvještaj ljekara specijaliste JZU Opšte bolnice Berane br. 9782 od 16.10.2011.g. otpusne liste sa epikrizom JZU Opšte bolnice Berane br. 5650/2011.  istoriju bolesti Opšte bolnice Berane na ime H. E. od 16.10.2011.godine., izvještaja  ljekara jedinice HMP Rožaje od 18.10.2011.g. na ime Demira Bećiragić, vidi se da su u  istim konstatovane povrede, kod oštećenog E. i okrivljenog Demira  koje su nadjene prilikom pregleda,koje su naveli vještaci medicinske  struke u svojim nalazima i mišljenjima </span>
</p>
<p class="p4"></p>
<p class="p4">
<span>Iz službenih zabilješki Ispostave Rožaje br. 35/02-3583 od 17.10.2011.g., br. 02-240-192 od 17.10.2011.godine br. Ku-192 od 17.10.2011.godine i izvještaja kriminalističke tehnike br. SL/11 od 17.10.2011.godine, vidi se da su dana 16.10.2011.g. službenici Ispostave Rožaje izašli na lice mjesta u Ul. "M.Pećanin", Opština Rožaje, da bi obezbijedili lice mjesta u cilju vršenja uviđaja. Pregledom lica mjesta nijesu pronašli tragove krvi, niti bilo koji predmet koji bi ukazivao da se na tom mjestu desila tuča i da je došlo do povređivanja oštećenog E. H.. Na licu mjesta nijesu pronađeni ni ručna kolica ni kramp. Istog dana od S. B. - oca okrivljenog S. oduzeto je putničko vozilo marke "Tojoto" reg.br. RO AM 897 na kojem su uočena oštećenja u vidu ulupljenja na prednjem lijevom krilu, zadnjoj lijevoj strani - lijevom ćošku poviše lijevog točka i na prednjem lijevom braniku.</span>
</p>
<p class="p4"></p>
<p class="p4">
<span>Iz potvrde o privremeno oduzetim predmetima Ispostave Rožaje br. Ku-192/193 od 17.10.2011.godine, vidi se da je od S. B.oduzeto vozilo marke "Tojota" reg. br. RO AM 897, dok se iz fotodokumentacije Ispostave Rožaje br. SL-11 od 17.10.2011.godine, i br. SL-11 od 28.10.2011.godine, vidi da  je fotografisano vozilo i lice mjesta gdje se događaj desio, dok se  iz skice lica mjesta od 28.10.2011.godine, vidi da je sačinjena skica lica mjesta u kojoj je  navedena širina ulice od 5,50 m i drugi podaci navedeni u zapisniku o uviđaju ODT-a.  </span>
</p>
<p class="p4"></p>
<p class="p4">
<span>Iz zapisnika o uviđaju Osnovnog državnog tužilaštva Rožaje Kti.3/11 od 28.10.2011.godine, vidi se da se događaj desio u ulici "M.Pećanin" na lokalitetu od kuće F. M. do K. F. Boža, koje kuće su udaljenje 22,60 m. Ulica je širine 5,50 m, a pored ulice nalazi se trotoar različite širine, iza kojeg su  locirani stambeni objekti. Put je u usponu od 1% . Vozilo marke "Tojota" je dovedeno od strane  službenika policije i menjač stavljen u položaj "D" bez vozača i  isto se kretalo neznatnom brzinom a parametre je uzeo vještak saobraćajne struke koji je prisustvovao događaju. </span>
</p>
<p class="p4"></p>
<p class="p4">
<span>Iz  izvoda iz kaznene evidencije na ime okrivljenih  S. B. i D. B., vidi se da isti do sada nijesu osuđivani. </span>
</p>
<p class="p4"></p>
<p class="p4"></p>
<p class="p4">
<span>Cijeneći odbrane okrivljenih i sve izvedene dokaze kako pojedinačno tako i u međusobnoj vezi u smislu čl. 370. st. 3. Zakonika o krivičnom postupku (ZKP), sud je našao  da su okrivljeni,  kao saizvršioci,  izvršili krivično djelo teška tjelesna povreda iz čl. 151. st. 2. u vezi čl. 23. st. 2. KZ, bliže činjenično opisano u dispozitivu ove presude i da su zato krivi i krivičnopravno odgovorni.</span>
</p>
<p class="p4"></p>
<p class="p4">
<span>Utvrđeno činjenično stanje proizilazi iz dokaza izvedenih u postupku.</span>
</p>
<p class="p4"></p>
<p class="p4">
<span>Naime, iz iskaza svedoka - oštećenog E.H. utvrđeno je da je dana 16.10.2011.g. radio na kući njegovog brata u Ul. "M.Pećanin"  i oko 13,00 h pored njega je na ulici vozilo zaustavio okrivljeni D. B., sa kojim od ranije nije bio u dobrim odnosima pa je među njima došlo do prepirke, nakon čega ga je D. pljunuo,  rekao mu "videće mo se" i  otišao sa lica mjesta. Da je nakon toga i S.B., sa kojim od ranije nije bio u zavađi, prolazio vozilom pored kuće i gledao u pravcu kuće, te je zaključio da se on dogovorio sa D. da ga napadnu i da ga je D. poslao da ispita gdje se nalazi, nakon čega je sa tim  upozno ostale  radnike koji su radili sa njim.   Da je oko 19,00 h kada je završio sa radovima pošao  svojoj kući ulicom "Mustafa Pećanin" i gurao   kolica u kojima se nalazio alat. Tada je  iz  suprotnog smjera naišlo vozilo koje se pribilo uz bijeli kombi, zaustavilo se i  prepriječilo mu put, tako da nije mogao da prođe tom stranom između tog vozila i kombija, već je morao poći lijevo i proći pored suvozača. U tom momentu  otvorila su se vrata od suvozača i upalilo  svetlo u vozilu, te je  vidio   da vozilom upravlja S. B., a na mjestu suvozača  sjedi D. B.,  koji je izašao iz vozila sa kapom na glavi i metalnom šipkom dužine oko 1 m i pošao prema njemu, pa je uzeo kramp iz kolica  i  krenuo da bježi lijevom stranom ulice, u pravcu grada,  a zatim je bacio kramp i nastavio da bježi.  Za njim se kretalo vozilo, jer je čuo dodavanje gasa, koje ga je sustiglo i udarilo na  lijevoj  ivici kolovoza - ulice lijevom prednjom-čeonom  stranom u predjelu nogu od kojeg udara je pao i vozilo je prednjim lijevim točkom prešlo preko njegove lijeve noge koja je u tom momentu bila ispružena  i zaustavilo se na oko 1-2 m od njega. Da je pokušao da ustane, ali nije uspio, pa je sedeći rukama držao povrijeđenu nogu i kukao  i  tada je  do njega  prišao okrivljeni D. i udarao ga metalnom šipkom u predjelu glave i tijela. Iz njegovog iskaza se vidi da je zadobio povrede u vidu otvorenog preloma lijeve potkolenice, ogrebotine na glavi, prstima koje su evidentirane u medicinskoj dokumentaciji  i povrede u vidu ogrebotine i krvnog  podliva na desnoj nozi koje nijesu evidentirane u medicinskoj dokumentaciji.  Iskaz  ovog svedoka - oštećenog,  u ovom dijelu, sud je prihvatio kao jasan, objektivan i uvjerljiv, obzirom da je isti potkrijepljen ostalim izvedenim dokazima u postupku, u dijelu u kojem je sud iste prihvatio, tako da nema sumnje u drugačije činjenično stanje. Međutim,  iskaz oštećenog u dijelu u kojem je na glavnom pretresu izmijenio iskaz navodeći  da ga je vozilo udarilo lijevom bočnom prednjom stranom, sud nije prihvatio, obzirom da isti  ne nalazi oslonca u  njegovom kazivanju  pred ODT-om i  nalazu i mišljenju vještaka saobraćajne struke M. N. iz kojeg proizilazi da oštećeni nije mogao zadobiti povredu na ovaj način, jer bi u tom slučaju naletio na prednju lijevu bočnu stranu vozila, preletio preko poklopca motora kontaktirao kolovoz i zadobio povrede koje bi bile sasvim drugačije od onih koje je oštećeni zadobio u konkretnom slučaju, te dovodeći to u vezu sa iskazom oštećenog datom pred ODT-om zaista se zaključuje da ga vozilo nije  udarilo lijevom bočnom stranom, već prednjom čeonom lijevom stranom. Takođe, iskaz oštećenog u dijelu u kojem ističe da ga je voziloo udarilo dok je bio na trotoaru, sud nije prihvatio, obzirom da je njegov iskaz u tom dijelu opovrgnut iskazima svedoka</span><span class="s2"> </span><span>A. D., E. i E.  H., S. i I. F. iz kojih se  utvrđuje  da je  oštećeni ležao povrijeđen na asvaltnoj podlozi kada su oni došli na lice mjesta a ne na trotoaru, te dovodeći to u vezu sa iskazom oštećenog datog pred ODT-om, da ga je vozilo udarilo na lijevoj ivici kolovoza, zaista  se utvrđuje da je oštećeni zadobio povrede na lijevoj ivici kolovoza gledano u smeru kretanja vozila a ne na trotoaru.  </span>
</p>
<p class="p4"></p>
<p class="p4">
<span>Iz iskaza svedoka E. H.,  utvrđeno je da je okrivljeni D. B. kritičnof dana zaustavio vozilo,  pored kuće gdje  su oni radili i  da je  tada došlo do verbalne prepirke između njega i oštećenog E.. Da mu je kasnije  oštećeni kazao  da je i  okrivljeni S. B. dolazio i gledao u pravcu kuće, koje činjenice je u bitnom  potvrdio i svedok  E. H.. Iz iskaza ovih svedoka, kao  i svedoka I. F. i A. Š.utvrđeno je da je negde oko 19,00 h kada su završili sa radovima oštećeni E. pokupio alat, stavio ga u kolica i pošao kući gurajući ručna kolica  ispred sebe. Nakon nekog vremena čuli su vrisak i galamu, a I. i udar, pa su pošli u tom smeru i usput sreli vozilo crvene boje koje je prošlo pored njih, povećanom brzinom, a nijesu primjetili ko se nalazi u vozilu, jer je bila noć. Kada su došli do oštećenog  E., vidjeli su da isti leži na asvaltnoj podlozi i drži se za povrijeđenu nogu i isti im je rekao da su ga udarali S. i D. B.  i da su ga napravili invalidom. Iskaze ovih svedoka,   sud je  prihvatio, obzirom da su njihovi iskazi objektivni, uvjerljivi, međusobno saglasni u bitnom, kao i saglasni u bitnom sa iskazom oštećenog,  u dijelu  u kojem je sud isti prihvatio. </span>
</p>
<p class="p4">
<span> </span>
</p>
<p class="p4">
<span>Takođe, sud je prihvatio  i  iskaz svedoka A. D.u dijelu u kojem ističe  da su se dana 16.10.2011.g.  on, S.i D. B. vozili S. vozilom po gradu, te kada su došli u Ul. "M.Pećanin" vidio  je oštećenog E. H. koji se kretao prema njima ulicom i gurao kolica,  te kada je  primjetio D. uzeo je  kramp iz kolica, dok je  D.   istrčao  iz vozila i u rukama je imao metalnu šipku, nakon čega su  obojica  trčećim koracima išli ispred auta koje se kretalo srednjom brzinom  tj. oko 15 do 20 km/h  i da je u jednom momentu vozilo zakačilo E., koji je pao na asvaltnu podlogu do ivice kolovoza, obzirom da  iskaz ovog svedoka  nalazi oslonca u iskazu oštećenog, a djelimično i iskazu  svedoka S.F., te nalaza i mišljenja vještaka saobraćajne struke M. N., u dijelu u kojem je sud iste prihvatio. Međutim,  iskaz ovog svedoka dat pred ODT-om u dijelu u kojem ističe da je vozilom  u kritičnom momentu upravljao okrivljeni  D., da se prvo oštećeni E. mašio krampa, a  zatim je  D. izašao iz vozila,  nakon čega se vozilo samo pokrenulo bez vozača i da su se oni međusobno gurali trčeći ispred vozila, te da je vozilo oboicu zakačilo nakon čega su oni obojica pali na asfalt, a zatim se Semir prebacio na mjesto vozača i zaustavio vozilo, sud nije prihvatio obzirom da je njegov iskaz, u ovom dijelu, neobjektivan, neuvjerljiv i ne nalazi oslonca u iskazu oštećenog i ostalim izvedenim dokazima, u dijelu u kojem je sud iste prihvatio, a djelimično i u njegovom iskazu datom na pretresu u kojem navodi da su oštećeni E. i okrivljeni D. prvo pali ispred auta, a nakon toga ih je vozilo udarilo,  što je očigledno  usmjereno ka tome da  svoj iskaz prilagodi iskazima  okrivljenih i pomogne im da izbjegnu krivičnopravnu odgovornost. Naime, iz iskaza oštećenog proizilazi da je vozilom u kritičnom momentu upravljao okrivljeni S. a da je okrivljeni, D.sjedio na mjestu suvozača, što je jasno vidio,  jer se  upalilo svetlo u vozilu u momentu kada je D. otvorio vrata  i sa metalnom šipkom izašao iz istog, te je bježao  ispred njega, sve dok ga nije sustiglo vozilo i oborilo na kolovoz, iz čega se jasno zaključuje da se okrivljeni D. i oštećeni nijesu međusobno gurali, dok su trčali ispred vozila, već je oštećeni bježao -trčao ispred njih tj. ispred okrivljenog D. koji je trčao za njim i ispred vozila kojim je upravljao okrivljeni Semir, a što proizilazi i iz iskaza svedoka S. F..  Prema kazivanju svedoka A. D.  vozilo se u  kritičnom momentu kretalo oko 15 do 20 km/h,  a prema nalazu i mišljenju vještaka saobraćajne struke M. N. tu brzinu vozilo nije moglo dostići ukoliko se samo pokrenulo-ler gasom, već samo brzinu od  2 km/h , pri kojoj  nije moglo sustići  oštećenog  koji se kretao  trčećim korakom, već  ga je moglo sustići samo pri većoj brzini tj. pri brzini do 20 km/h , koju je moglo dostići pritiskom na papučicu gasa od strane vozača, u kom slučaju prilikom kontakta čeonog  dijela vozila i pješaka ne dolazi do oštećenja na vozilu, a  pješak pada na kolovoz,  iz čega se zaključuje  da se vozilo  u kritičnom momentu niej samo pokrenulo, jer se samopokretanjem vozila, bez pritiska na papučicu gasa nije mogla dostići brzina do 20 km/h, već samo brzina do 2 km/h, već je vozilom upravljao okrivljeni S. koji je pritiskom na papučicu gasa dostigao tu brzinu, sustigao oštećenog i udario ga prednjim lijevim čeonim dijelom od kojeg udara je pao na kolovoz,  bez oštećenja vozila, a zatim mu je vozilo prešlo lijevim prednjim točkom preko lijeve noge - potkolenice, dok se nalazio u ležećem položaju, a zatim je prišao okrivljeni D.i udarao ga metalnom šipkom u predjelu glave, ruku i tijela.  </span>
</p>
<p class="p4">
<span> </span>
</p>
<p class="p4">
<span>Iz iskaza svedoka  S. F., utvrđeno je da je kritičnog  dana  iz svoje radionice vidio da jedno lice (a utvrđeno je da se radi o okrivljenom D.)  koje je imalo neki predmet u ruci,  trči za E. koji je bježao ispred njega, a zatim je vidio i vozilo crvene boje koje je prošlo do njegove radionice i čuo udar vozila i vrisak, pa je izašao iz radionice i vidio da se vozilo zaustavilo pored oštećenog E. koji je ležao na asvaltu pored trotoara i kukao. Da je ovo lice udarilo  oštećenog nekim predmetom dok je ležao, a zatim je pošlo prema njemu, te kada je on stao,  isti je ušao u vozilo na mjestu suvozača ili na zadnjem sjedištu  i vozilo  je otišlo prema gradu. Da mu je  zatim oštećeni kazao da su ga udarili vozilom i metalnom šipkom D. B. i S. dijete. Iskaz ovog svedoka,u ovom dijelu, sud je prihvatio kao jasan, objektivan i potkrijepljen iskazom oštećenog i ostalim izvedenim dokazima u dijelu kojem je sud istim poklonio punu vjerun. Međutim,  iskaz ovog svedoka dat na glavnom  pretresu da mu  E. nije  rekao da ga je udarilo  Sabakovo dijete, već samo  Dž. sin D., sud nije prihvatio, obzirom da je isti opovrgnut njegovim kazivanjem datim pred ODT-om i ostalim dokazima, u dijelu koje je sud prihvatio, tim prije što je  isti i na pretresu nakon što je upoznat sa iskazom datim pred ODT-om istakao da je istina ono što je kazao pred ODT-om,  a ne na pretresu.</span>
</p>
<p class="p4"></p>
<p class="p4">
<span>Iz nalaza i dopunskih nalaza i mišljenja vještaka saobraćajne struke M. N., utvrđeno je da su se  dana 16.10.2011.g</span><span class="s2">. </span><span>u ulici "M.Pećanin" oko 19,00 h, došlo do povređivanja  oštećenog E. H.  koji je zadobio povrede u vidu preloma unutrašnje strane središnjeg dijela potkolenice lijeve noge.   Da  mjesto događaja predstavlja pravi dio ulice "M.Pećanin" na potezu pored kuće M. F.. Kolovoz je izgrađen od asvalta širine 5,50 m u usponu za oko 1 % gledano iz pravca iz kojeg se kretao putnički automobil marke "Tojota" reg.br. RO AM 897 kojim su se kretali okrivljeni S. i D. B., kao i A. D.  nalazili. Sa obje strane ulice postoje izgrađeni trotoari promenjljive širine i ležeći policajac kao usporivač brzine kretanja vozila.  Izvršio jepregled vozila  konstatovao ulupljenje  na  prednjoj  lijevoj i zadnjoj lijevoj bočnoj strani, koja su nastala odvojenim udarom tupog predmeta i nemogu se dovesti u vezu sa ovakvim načinom povređivanja pješaka, kao i oštećenje  na lijevoj strani prednjeg plastičnog branika  koje datira od ranije. Na lice mjesta je  izvršio eksperiment sa predmetnim vozilom i utvrdio da se predmetno vozilo, sa automatskim prenosom brzine, ako je  bilo opterećeno sa vozačem,  sa ručicom menjača u položaju "D", moglo samo da se  pokrene  iz stanja mirovanja pod ler gasom, bez ubrzavanja pritiskom na pedalu papučice gasa i moglo je  dostići  brzinu od oko 2 km/h, a ako je bilo  opterećeno sa dva lica onda je brzina bila  neznatno manja. Pri toj brzini vozilo je moglo da udari u pješaka ako se  isti nalazio u stanju mirovanja i da ga odgurne naprijed, zatim pregazi preko lijeve potkolenice.  U tom slučaju prelom nije mogao nastati od udara vozila u pješaka, dok je bio u stojećem položaju,  već nakon pada  usled gaženja,  odnosno prelaska točka preko noge pješaka. Ukoliko se vozilo kretalo ovom brzinom -  oko 2 km/h ili manjom brzinom tj. ukoliko se  samo pokrenulo bez vozača, ono nebi moglo da sustigne pješaka koji se kretao normalnim korakom, brzim korakom, normalnim  trčećim korakom ili brzim trčanjem, ukoliko nije ubrzavano od strane vozača pritiskom na papučicu gasa, već ga je moglo sustići samo ukoliko je  pješak stajao ili je bio oboren na  kolovozu i preći mu preko isturene  noge, stim da je druga noga morala biti manje isturena. Ukoliko  je pješak bio  u stojećem položaju,   prelom noge usled nalijetanja čeonog dijela vozila na taj dio noge mogao je  nastati  pri znatno većoj brzini  tj. pri brzini od 20 do 40 km/h, u kom slučaju bi pješak morao biti nabečen na poklopac motora na kojem bi nastupila oštećenja, a pri većim brzinama pješak bi kontaktirao i vetrobransko staklo,  što u konkretnoj situaciji nije slučaj.  Ukoliko  je pješak trčao ispred vozila, a vozač ga sustigao i skrenuo prema njemu tj. preduzeo radnju oštrog bočnog izmicanja vozila u lijevu stranu i kontaktirao pješaka prednjom lijevom bočnom stranom,  u tom slučaju pješak bi naletio na prednju lijevu bočnu stranu vozila i preletio preko poklopca motora i  kontaktirao bi   kolovoz i  zadobio povrede koje bi bile sasvim drugačije, jer bi zadobio povrede glave, ruku i drugih djelova tijela koje bi kontaktirale sa tvrdom podlogom, a moglo bi doći i do prelaska točkova preko noge pješaka i  preloma noge. Ukoliko je pješak trčao ispred vozila  i udaren  prednjom čeonom stranom vozila i oboren na kolovoz, u tom slučaju brzina kretanja putničkog  vozila  u trenutku kontakta  sa pješakom nije mogla biti veća od 20 km/h, jer u ovakvim slučajevima,  samo  pri brzinama manjim od 20 km/h pješak nakon primarnog kontakta sa prednjim branikom vozila, bude odgurnut unaprijed pri čemu ne kontaktira poklopac motora i druge elemente vozila, a potom biva gažen ukoliko automobil ne bude prikočen, a na vozilu okrivljenih  nijesu nađena oštećenja koja su nastala u ovom  slučaju. Nalaz i mišljenje ovog vještaka, sud je prihvatio kao jasan, objektivan i stručan, a dovodeći isti u vezu sa iskazom oštećenog i ostalim izvedenim dokazima nesumljivo se utvrđuje da se vozilo u kritičnom momentu nije samo pokrenulo, bez vozača, već je istim upravljao okrivljeni S..Naime,  iz iskaza oštećenog  i svedoka S.  F.  i A. D.,  u dijelu u kojem je sud prihvatio njihove iskaze, zaključuje  se da se  oštećeni  u kritičnom momentu kretao ispred vozila  trčećim korakom i da je vozilo udarilo oštećenog dok je trčao i oborilo ga na asvalt, a ne kada je stajao ili bio oboren na kolovoz, te dovodeći to u vezu sa nalazom i mišljenjem vještaka saboraćajne struke M. N. iz kojeg se vidi da pješak u tom slučaju  nije mogao biti  sustignut i oboren na kolovoz  od vozila koje se  samo pokrenulo i zadobiti povredu prelaskom točka preko noge, već je pješak morao biti sustignut  pri većoj brzini-do 20 km/h, kada ne dolazi do oštećenja na vozilu, zaista se nedvosmisleno zaključuje da se u kritičnom momentu  vozilo nije samo pokrenulo i  nije moglo postići ovu brzinu samopokretanjem, već je istu dostiglo pritiskom na papučicu gasa od strane vozača S. B., kojii je vozilom sustigao oštećenog, udario ga prednjom lijevom čeonom stranom i oborio na asvalt, nakon čega je vozilo  prenjim lijevim točkom prešlo preko njegove lijeve potkolenice, a zatim je prišao do njega D.i udarao ga metalnom šipkom.  </span>
</p>
<p class="p4"></p>
<p class="p4">
<span>Iz  nalaza i mišljenja vještaka medicinske struke prof. dr.D. Č. od 15.07.2012.g. i navoda iz medicinske dokumentacije, utvrđeno je da je oštećeni  E.H. kritičnog dana zadobio sledeće povrede: otvoreni, višestruki prelom lijeve golenjače i prelom lijeve lišnjače, sa ranom razderinom na unutrašnjoj strani lijeve potkolenice, u srednjoj trećini, promjera 12x3 cm i mnogobrojne oguljotine u predjelu obje šake i u predjelu glave. Povrede u predjelu lijeve potkolenice u vrijeme nanošenja kvalifikuju se kao teška telesna povreda, dok se ostale povrede kvalifikuju kao laka tjelesna povreda. Povreda u predjelu lijeve potkolenice dovela je do trajnog slabljenja funkcije važnog dijela tijela. Ova povreda je nastala pregaženjem pneumatikom putničkog motornog vozila, dok se E. H. nalazio u ležećem položaju i to leđima ili lijevim bokom ka podlozi kada je lijeva potkolenica bila svojom unutrašnjom stranom okrenuta ka vozilu, tačnije pneumatiku. Vještak je isključio  mogućnost nastanka ove povrede udarom "vozilom koje se lagano kreće", dok je oštećeni bio u stojećem položaju. Takođe je  isključio  mogućnost nastanka ove povrede "padom na kramp". Povrede u predjelu  obje šake najverovatnije su nastale mehanizmom pada na tvrdu neravnu podlogu. Povrede glave su nastale djelovanjem tupine mehaničkog oruđa. Analizom spisa u cjelosti,  posebno medicinske dokumentacije vještak je našao da nijesu nađene povrede na tijelu oštećenog koje bi ukazivale na "primarne povrede " odnosno povrede koje nataju obično na potkoljenicama pješaka prilikom primarnog kontakta vozila i pješaka i te povrede se obično nalaze na potkolenicama pješaka u visini branika, dok se na vozilu nalaze oštećenja branika. Vještak je istakao da je  izvršio uvid i u četiri kolor fotografije koje se nalaze u spisima predmeta iz kojih se vide sledeće povrede: krvni podliv u desnom zadnjičnom predjelu  u povlačenju,  izduženog oblika,  promjera 13x4 cm, oguljotina na spoljašnjem gležnju desnog skočnog zgloba, koje povrede  nijesu navedene u medicinskoj dokumentaciji i   oguljotine na  nadlaničnim stranama zglobova članka  3,4 i 5 prsta desne šake, koje povrede su navedene u medicinskoj dokumentaciji kao "mnogobrojne oguljotine u predjelu obje šake".  Pošto nije navedeno kada su fotografije sačinjene nemože se izjasniti kada su nanesene povrede vidljive na fotografijama, stim što je prema izgledu krvni podliv nastao nekoliko dana nakon događaja i svojim oblikom upućuje na to da je mogao nastati udarcem predmetom izduženog oblika, kakav je  predmetna šipka. Nalaz i mišljenje ovog vještaka, sud je prihvatio kao jasan, objektivan i stručan, a dovodeći isti u vezu sa nalazom i mišljenjem vještaka medicinske struke dr. M. M. koji je sud takođe prihvatio kao objektivan i stučan, jer je isti u bitnom saglasan sa nalazom i mišljenjem ovog vještaka, navodima iz medicinske dokumentacije koje je prihvatio kao jasne i određene  kao i u vezu sa  nalazom i mišljenjem vještaka saobraćajne struke M. N., iskazom  oštećenog i   ostalim izvedenim dokazima u dijelu u kojem je sud iste prihvatio, zaista se nesumljivo zaključuje da su okrivljeni kritičnog dana nanijeli navedene povrede oštećenom, tako što su se predhodno dogovorili da ga napadnu i znajući da je isti  izvodio radove u Ul. "M.Pećanin"  uputili  se putničkim vozilom kojim je upravljao okrivljeni S. ovom ulicom, te kada su primjetili oštećenog,  S. je zaustavio vozilo,  dok je D. izašao iz istog sa mjesta suvozača sa šipkom u ruci i pošao prema oštećenom koji je bježao ispred njega, a za njim se uputio i S. vozilom  i kada ga je sustigao udario ga je prednjim čeonim lijevim dijelom vozila u predjelu nogu, pri  brzini do 20 km/h, pri čemu oštećeni nije kontaktirao vozilo, niti je zadobio povrede od udara vozilom  dok je bio u stojećem položaju, već je pao  na asfalt ispred vozila, nakon čega mu  je vozilo prednjim lijevim točkom prešlo preko noge, dok se nalazio u ležećem položaju sa isturenom  nogom, a zatim mu je prišao okrivljeni D. i udario ga više puta metalnom šipkom, kojom prilikom je oštećeni zadobio  navedenu tešku telesnu povredu,  usled čega  mu je trajno i u znatnoj mjeri oslabljen važan dio njegovog tijela  - lijeva noga  i više navedenih lakih telesnih povreda. </span>
</p>
<p class="p4">
<span> </span>
</p>
<p class="p4">
<span>Sud je cijenio i nalaz i mišljenje vještaka medicinske struke D. Č. u dijelu u kojem ističe da je  uvidom u medicinsku dokumentaciju na ime   okrivljenog  D. B.  našla da su  u istoj konstatovane sledeće povrede: nagnječenje u lijevom bubrežnom predjelu i nagnječenje u predjelu lijevog kuka, te  je mišljenja da su iste mogle nastati blažim djelovanjem pneumatika na lijevu stranu njegovog tijela (udarom pneumatikom), ali   ne i pregaženjem u momentu dok se on,  kako navodi, "nalazio u ležećem položaju, iznad E.",  mada se ne može isključiti i mogućnost nastanka ovih povreda udarcima tupim sredstvom, pa je našao da isti nema uticaja na drugačiji zaključak suda, obzirom da vještak  navodi kao jednu od mogućnosti  da je  povreda mogla nastati blažim djelovanjem pneumatika na lijevi dio tijela, a iz izvedenih dokaza,  koje je sud prihvatio, je jasno utvrđeno  da je okrivljeni  D. došao do oštećenog i udarao ga metalnom šipkom,  nakon što je povrijeđen  tj. nakon što ga je udarilo  vozilo kojim je upravljao S. prednjim čeonim dijelom, oborilo  na asfalt i prešlo  preko noge  prednjim lijevim točkom, tako da  se   okrivljeni D.   nije  ni mogao naći u ležećem položaju iznad oštećenog prije nego što je oštećeni povrijeđen prelaskom lijevog prednjeg pneumatika preko njegove noge, te nije ni mogao zadobiti povredu od vozila tj. od pneumatika na način kako to predstavlja vještak.</span>
</p>
<p class="p4"></p>
<p class="p4">
<span>Sud je cijenio i navode iz službenih zabilješki Ispostave Rožaje, potvrde o privremeno oduzetim predmetima, zapisnika o uviđaju, koje su pročitane  na pretresu, pa je iste prihvatio kao jasne i određene, tim prije što  se istim    potkrepljuju činjenice koje su već  utvrđene stalim izvedenim dokazima, u dijelu u kojem je sud iste prihvatio. Takođe sud je prihvatio i navode iz  izvoda iz kaznenih evidencija na ime okrivljenih kao jasne i istinite, je su izvodi izdati od nadležnog organa. </span>
</p>
<p class="p4"></p>
<p class="p4">
<span>Sud je cijenio iskaze okrivljenih, pa je iste prihvatio u dijelu u kojem ne spore odlučne činjenice koje su utvrđene u postupku. Međutim iskaze okrivljenih u dijelu u kojem ističu da se nijesu dogovarali da napadnu oštećenog D., da   u kritičnom momentu okrivljeni S. nije upravljao vozilom, već okrivljeni D. koji je izašao iz vozila i ostavio menjač u položaju "D",tako da se vozilo samo pokrenulo, dok je S. sedio na mjestu suvozača  i udarilo u oštećenog i okrivljenog D. nakon što su pali na asvalt, kao i  iskaz okrivljenog D. da u rukama nije imao nikakav predmet kada je izašao iz vozila, već je metalnu šipku uzeo iz kolica oštećenog nakon što ga je vozilo zakačilo dok je ležao na asvaltnu podlogu nad oštećenim  i da oštećeni nije zadobio povredu od vozila, već prilikom pada na kramp oko kojeg su se predhodno otimali, ali njihove iskaze u ovom dijelu sud nije prihvaio obzirom da su isti neobjektivni, neuvjerljivi i nenalaze oslonca u dokazima izvedenim u postupku, koje je sud prihvatio a i  međusobno se ne slažu jer okrivljeni S. tvrdi da je D. imao šipku kada je izašao iz vozila, a okrivljeni D. negira tu činjenicu ističući da je šipku uzeo iz kolica, nakon što ga je vozilo zakačilo, tako da je očigledno da okrivljeni sa ovakvim odbranama smišljeno i sračunato nastoje da izbegnu krivičnopravnu odgovornost, pa su njihove iskaze nije ni mogao prihvatiti. </span>
</p>
<p class="p4"></p>
<p class="p4">
<span>Sa navedenih razloga, sud nije prihvatio tezu odbrane branioca okrivljenog da njegovi branjenici nijesu izvršili krivično djelo koje im je optužbom stavljeno na teret, jer okrivljeni S.nije upravljao vozilom u kritičnom momentu, već se isto samo pokrenulo i udarilo u oštećenog i okrivljenog D., dok su se nalazili na asvaltnoj podlozi, nakon čega je S.  zaustavio vozilo sa mjesta suvozača, te da je  okrivljeni D.  u konkretnom slučaju nanio telesne povrede oštećenom na mah sa eventualnim umišljajem. Ova teza odbrane branioca okrivljenih nije dokazana u postupku , već je na suprot tome u postupku utvrđeno da je okrivljeni S. u kritičnom momentu upravljao vozilom i isto zaustavio kada su primjetili oštećenog na ulici, nakon čega je okrivljeni D., koji je  sjedio na mjestu suvozača, izašao iz vozila sa metalnom šipkom koju je ranije pripremio, te dovodeći to u vezu sa utvrđenom činjenicom da se D. predhodno svađao sa oštećenim i da je S. obilazio mjesto gdje je on radio ,jasno proizilazi da su se predhodno dogovorili da zajedno napadnu i nanesu tjelesne povrede oštećenom na način kako su to i uradili. Kada je oštećeni primjetio D. sa šipkom uzeo je kramp iz kolica i pobjegao niz ulicu, a zatim bacio kramp i nastavio da bježi ispred okrivljenog D.koji ga je tjerao sa šipkom,  a okrivljeni S.je stavio vozilo u pogon i kada ga je sustigao  udario ga je prednjim čeonim lijevim dijelom vozila u predjelu nogu, pri brzini do 20 km/h, pri kojoj brzini  oštećeni nije kontaktirao haubu vozila,već je odgurnut naprijed,   jer pri brzinama manjim od 20 km/h pješak ne kontaktira poklopac motora i druge elemente vozila, što se jasno utvrđuje iz nalaza i mišljenja vještaka saobraćajne struke, od kojeg udara je oštećeni pao naprijed i kada je bio u ležećem položaju sa isturenom nogom, preko noge mu je prešao prednji lijevi pneumatik vozila, nakon čega mu je prišao okrivljeni D. i udario ga više puta metalnom šipkom, usled čega je oštećeni zadobio navedenu tešku tjelesnu  povredu kojom je trajno i u znatnoj mjeri oslabljen važan dio njegovog tijela -lijeva noga i lake tjelesne povrede. Iz prednjeg očigledno proizilazi da je u postupku dokazano da su okrivljeni umašljajno  izvršili krivična djela koja im se stavljaju na teret, te da okrivljeni D.u kritičnom momentu nije bio napadnut od oštećenog, tj. nije bio doveden u jaku razdraženost napadom, zlostavljanjem ili teškim vrijeđanjem od strane oštećenog, te nije nanio telesne povrede oštećenom u ovakvom stanju  tj. nije izvršio krivično djelo na mah,kako to navodi odbrana.</span>
</p>
<p class="p4"></p>
<p class="p4">
<span>Dakle, u postupku  je utvrđeno  da  su okrivljeni, dana 16.10.2011.godine, oko 19,00 h, u ul. "Mustafe Pećanina" u Rožajama, zajednički, po prethodnom dogovoru, teško tjelesno povrijedili E. H., na način što su putničkim motornim vozilom marke “Tojota” reg. oznaka RO AM 897 kojim je upravljao S. B., došli do oštećenog E. H., nakon čega je D.B. izašao iz vozila sa mjesta suvozača i držeći metalnu šipku u ruci pošao ka oštećenom, koji je u tom momentu počeo da bježi, a za njim se vozilom uputio i Semir koji ga je sustigao i prednjim lijevim dijelom vozila udario u predjelu nogu, usljed čega je E. pao na asfaltnu podlogu, nakon čega  je vozilo prednjim lijevim točkom  prešlo preko njegove lijeve noge-potkoljenice, dok se isti nalazio u ležećem položaju a zatim mu je prišao i D. i metalnom šipkom ga više puta udario u predjelu ruku, glave i tijela, nanoseći mu tom prilikom  tešku tjelesnu povredu u vidu otvorenog višestrukog preloma lijeve golenjače i preloma lijeve lišnjače, sa ranom razderinom na unutrašnjoj strani lijeve potkolenice, u srednjoj trećini, promjera 12 x 3 cm, usled čega mu je trajno i u znatnoj mjeri oslabljen važan dio njegovog tijela - lijeva noga i lake tjelesne povrede u vidu mnogobrojnih oguljotina u predjelu obe šake i u predjelu glave.</span>
</p>
<p class="p4"></p>
<p class="p4">
<span>Imajući u vidu ovakvo utvrđeno činjenično stanje, sud je djelimično izmijenio činjenični opis djela i prilagodio ga utvrđenom činjeničnom stanju, smatrajući da time nije povrijeđen identitet optužbe i presude.</span>
</p>
<p class="p4"></p>
<p class="p4">
<span>Okrivljeni su u konkretnom slučaju postupali kao saizvršioci, jer su obojica učestvovali u izvršenju krivičnog djela, a tom prilikom kod njih je nesumljivo postojala svijest o zajedničkom djelovanju u  izvršenju djela, u smislu čl. 23. st. 2. KZ. </span>
</p>
<p class="p4"></p>
<p class="p4">
<span>Nesumljivo je da su  okrivljeni  u konkretnom slučaju  bili  svjesni svog djela tj. svjesni  da na opisani način nanose navedene povrede oštećenom i to su htjeli, pa su postupali sa umišljajem.</span>
</p>
<p class="p4"></p>
<p class="p4">
<span>Iz ovakvog iznijetog i utvrđenog činjeničnog stanja nesumljivo proizilazi da su u radnjama okrivljenih sadržani svi bitni elementi  krivičnog djela teška tjelesna povreda iz čl. 151. st. 2. u vezi čl. 23. st. 2. KZ koje su izvršili kao saizvršioci, za koje djelo je sud iste oglasio krivim i osudio ih na kaznu zatvora u trajnju od po jedne godine u koju kaznu im se,  u smislu čl. 51. KZ,  ima uračunati vrijeme provedeno u pritvoru od 17.10.2011.g.  do 02.11.2011.g. </span>
</p>
<p class="p4"></p>
<p class="p4">
<span>Prilikom odlučivanja o izboru vrste i visine kazne, sud je imao u vidu težinu izvršenog krivičnog djela, okolnosti pod kojima je djelo izvršeno, jačinu ugrožavanja zaštićenog dobra, držanje okrivljenih nakon izvršenog djela, cijeneći pri tom kao olakšavajuću okolnost njihovu raniju neosuđivanost, pa je sud u nedostatku otežavajućih okolnosti, našao da je imalo mjesta izricanju ovakve vrste i visine kazne, ubijeđen da će izrečena kazna zatvora u naznačenom trajanju u dovoljnoj mjeri uticati na okrivljene da u buduće ne vrše bilo kakva krivična djela i da će vaspitno djelovati na druge da ne čine ista ili slična djela.</span>
</p>
<p class="p4"></p>
<p class="p4">
<span>Na osnovu čl. 229. u vezi čl. 226. st. 2.tač. 1. ZKP, sud je obavezao okrivljene da solidarno plate ovome sudu na ime troškova krivičnog postupka iznos od 991,50 eura, koji troškovi se odnose na ime troškova za vještačenje. </span>
</p>
<p class="p4"></p>
<p class="p4">
<span>Na osnovu čl. 229. u vezi čl. 226. st. 2. tač. 9. i st. 3.ZKP, sud  je obavezao okrivljene da plate ovome sudu na ime paušala iznos  od po 50,00 eura. </span>
</p>
<p class="p4"></p>
<p class="p4">
<span>Na osnovu čl. 239. st. 2. ZKP, oštećeni E. H. se radi ostvarivanja imovinsko-pravnog zahtjeva upućuje na građansku parnicu. </span>
</p>
<p class="p4"></p>
<p class="p4">
<span>Sa izloženog odlučeno je kao u dispozitivu ove presude. </span>
</p>
<p class="p4"></p>
<p class="p2"></p>
<p class="p2">
<span>	OSNOVNI SUD U ROŽAJAMA, dana  22.10.2012.g.</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>Zapisničar,							S U D I J A,</span>
</p>
<p class="p2">
<span>Aida Luboder  s.r.						Milosav Zekić  s.r.</span>
</p>
<p class="p2"></p>
<p class="p2"></p>
<p class="p2">
<span>PRAVNA POUKA: Protiv ove presude može se izjaviti žalba u roku od 15  dana od dana prijema iste i to Višem sudu u Bijelom Polju, a preko ovog suda.</span>
</p>
<p class="p2"></p>
<p class="p2"></p>
<p class="p2">
<span>	</span>
</p>
<p class="p2"></p>
<p class="p2">
<span>	</span>
</p>
<p class="p2"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>


</body>
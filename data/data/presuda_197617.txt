<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial';font-weight:800}
.span2{;font-family:'Arial'}
.span3{color:#000000;font-family:'Arial'}
.span4{color:#000000;font-family:'Arial';font-weight:800}
.span5{color:#FF0000;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>&nbsp;</p>
<p style="text-align:right">
<span class="span1">K.br. 21/16</span>
</p>
<p style="text-align:center;">
<span></span><span class="span1">     </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>
<span class="span1"></span><span class="span1"></span><span class="span1"></span><span class="span1"> </span><span class="span1">      </span><span class="span1">  </span>
</p>
<p>
<span class="span1">OSNOVNI SUD U BARU,</span><span class="span2"> kao prvostepeni krivični, sudija Tamara Spasojević, kao sudija pojedinac, sa zapisničarom Zoricom Ivanović, u krivičnom predmetu okrivljenog D</span><span class="span2">.</span><span class="span2"> D</span><span class="span2">.</span><span class="span2">, zbog</span><span class="span3"> krivičnog djela nasilje u porodici ili porodičnoj zajednici iz čl.220 st.1 Krivičnog zakonika Crne Gore,</span><span class="span2"> po optužnom predlogu Osnovnog državnog tužilaštva u Baru Kt.br</span><span class="span2">.59/16 od 18.02.2016.godine</span><span class="span2">, nakon održanog glavnog i javnog pretresa u prisustvu zastupnika optužbe državnog tužioca u Osnovnom državnom tužilaštvu u Baru Sladjane Španjević, optuženog i branioca optuženog, advokata  E</span><span class="span2">.</span><span class="span2"> M</span><span class="span2">.</span><span class="span2"> iz B</span><span class="span2">.</span><span class="span2">, dana 06.04.2016.godine donio je i javno objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>
<span class="span1"></span><span class="span1"> </span>
</p>
<p>
<span class="span4">Optuženi,</span>
</p>
<p>&nbsp;</p>
<p>
<span class="span4">D. D.</span><span class="span3"> (JMBG </span><span class="span3">...) od oca S.</span><span class="span3"> i majke S</span><span class="span3">.</span><span class="span3">, rodjene Ć</span><span class="span3">.</span><span class="span3">, rodjen </span><span class="span3">..</span><span class="span3">.godine u K</span><span class="span3">.</span><span class="span3">, Republika S</span><span class="span3">.</span><span class="span3">, nastanjen u B</span><span class="span3">.</span><span class="span3">, državljanin Republike S</span><span class="span3">.</span><span class="span3">, u vanbračnoj zajednici, otac dva maloljetna djeteta, pismen, sa završenom Osnovnom školu, po zanimanju fasader, lošeg imovnog stanja, osudjivan </span><span class="span3">presudom Okružnog suda u Beogradu Kž.I.1862/06 od 08.03.2016.godine zbog krivičnog djela iz čl.206 st.3 KZ RS, na kaznu zatvora u trajanju od jedne godine i šest mjeseci, presudom Okružnog suda u Beogradu K.br.1693/06 od 06.02.2007.godine zbog krivičnog djela iz čl.204 st.1 tač.3 i člana 206 st.3 KZ RS na kaznu zatvora u trajajanja od jedne godine i osam mjeseci, presudom Opštinskog suda u Kragujevcu K.br.1251/06 od 12.10.2007.godine zbog krivičnog djela iz čl.203 st.1 KZ RS na kaznu zatvora u trajanju od trideset dana, presudom Opštinskog suda u Kragujevcu Kž.br.535/07 od 25.09.2007.godine zbog krivičnog djela iz čl.206 st.1 KZ RS kojom mu je izrečena kazna zatvora - uslovno u trajanju od šest mjeseci, a datum uslova je 25.09.2009.godine, presudom Okružnog suda Kragujevac K.br.21/06 od 27.09.2006.godine zbog krivičnog djela iz čl.206 st.3 KZ RS na kaznu zatvora u trajanju od jedne godine, presudom Opštinskog suda u Kragujevcu K.br.1555/06 od 26.09.2008.godine zbog krivičnog djela iz čl.121 st.1 KZ RS na kaznu zatvora u trajanju od tri mjeseca i presudom Višeg suda Kragujevac K.br.180/08 od 09.07.2010.godine zbog krivičnog djela iz čl.204 st.1 tač.3 KZ RS na kaznu zatvora u trajanju od četiri godine i šest mjeseci.   </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span4">K r i v   j e</span>
</p>
<p>&nbsp;</p>
<p>
<span class="span3">Zato što je,</span>
</p>
<p>&nbsp;</p>
<p>
<span class="span3">Dana </span><span class="span3">..</span><span class="span3">.godine oko 12,15 časova u naselju , Opština B</span><span class="span3">.</span><span class="span3">, svjestan svoga djela čije izvršenje je htio, iako je znao da je njegovo djelo zabranjeno, primjenom grubog nasilja, narušio tjelesni i duševni integritet člana svoje porodice nevjenčane supruge oštećene </span><span class="span3">S. A.</span><span class="span3">, na način što joj je zadao dva udarca stisnutom šakom - pesnicom u predjelu glave kojom prilikom je oštećenoj nanio laku tjelesnu povredu u vidu krvnog podliva kože u desnoj polovini tjemenog predjela, a nakon toga prijetio da će napasti na život i tijelo oštećene "kada se vratim nastaviću da te tučem, a ako ne budeš htjela da radiš slomiću ti vilicu" što je kod oštećene izazvalo osjećaj straha i ugroženosti i narušilo njen duševni integritet, </span>
</p>
<p>&nbsp;</p>
<p>
<span class="span3">- čime je izvršio krivično djelo – nasilje u porodici ili porodičnoj zajednici iz čl.220 st.1 Krivičnog zakonika Crne Gore,</span>
</p>
<p>&nbsp;</p>
<p>
<span class="span2">Pa ga sud primjenom člana 4</span><span class="span2">, 5, 13, 15, 32, 36, 42 i 51 Krivičnog zakonika Crne Gore i čl.226, 229 i 374 ZKP-a, </span>
</p>
<p>&nbsp;</p>
<p style="text-align:center;">
<span class="span1">O S U Đ U J E </span>
</p>
<p>&nbsp;</p>
<p>
<span class="span2">Na kaznu zatvora u trajanju od 51 (pedeset i jedan) dan, u koju kaznu mu se uračunava vrijeme provedeno u pritvoru od 16.02.2016.godine do 06.04.2016.godine. </span>
</p>
<p>&nbsp;</p>
<p>
<span class="span2">Oštećena S</span><span class="span2">.</span><span class="span2"> A</span><span class="span2">.</span><span class="span2"> se radi ostvarivanja imovinsko-pravnog zahtjeva upućuje na parnični postupak.</span>
</p>
<p>
<span class="span2"> </span>
</p>
<p>
<span class="span2">Obavezuje se okrivljeni da na ime troškova krivičnog postupka plati iznos od   159,50 eura, kao i na ime paušala iznos od 50,00 eura, u roku od 15 dana od dana pravosnažnosti presude, pod prijetnjom prinudnog izvršenja</span><span class="span2">,</span><span class="span2"> kao i da plati troškove branioca po službenoj dužnosti o kojim troškovima će sud donijeti posebno rješenje.</span>
</p>
<p>&nbsp;</p>
<p>
<span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span>
</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>
<span class="span2">Optužnim predlogom Osnovnog državnog tužilaštva u Baru</span><span class="span2"> Kt.br</span><span class="span2">.59/16 od 18.02.2016.godine, stavljeno je na teret optuženom izvršenje krivičnog djela </span><span class="span3">nasilje u porodici ili porodičnoj zajednici iz čl.220 st.1 Krivičnog zakonika Crne Gore</span><span class="span3">. Zastupnik optužbe je u završnoj riječi predložio da sud optuženog oglasi krivim i osudi po zakonu. </span>
</p>
<p>&nbsp;</p>
<p>
<span class="span2">Optuženi </span><span class="span2">D. D.</span><span class="span2"> je u svojoj odbrani u prethodnom postupku pred ODT iz Bara izjavio da ne priznaje izvršenje krivičnog djela koje mu se stavlja na teret navodeći da je sa </span><span class="span2">S. A.</span><span class="span2"> u vanbračnoj zajednici oko pet godina i imaju dvoje maloljetno djece. Dana </span><span class="span2">..</span><span class="span2">.godine, oko 12,15 časova, u njihovu iznajmljenu kuću koja se nalazi u naselju došao je njegov drug T</span><span class="span2">.</span><span class="span2"> E</span><span class="span2">.</span><span class="span2">, nakon čega je on (optuženi) sa A</span><span class="span2">.</span><span class="span2"> započeo priču oko njenog zaposlenja, pitao je da počne da radi u kafani "R</span><span class="span2">.</span><span class="span2">", ali ona nije htjela da radi u toj kafani jer je čula da u toj kafani rade prostituke, pa je izmedju njega i A</span><span class="span2">.</span><span class="span2"> došlo do malo žučnije rasprave, ali on A</span><span class="span2">.</span><span class="span2"> nije udarao i to može da potvrdi T</span><span class="span2">.</span><span class="span2"> E</span><span class="span2">.</span><span class="span2">. </span><span class="span2">A.</span><span class="span2"> mu je rekla </span><span class="span2">da na želi više da živi sa njim, na šta joj je on odgovorio da će to da vide i rekao joj da spremi stvari njihove kćerke kako bi ih odnio svojoj majci jer je njihova kćerka bila kod nje, a kada se vrati ići će zajedno do grada da oboje traže posao. Kada se vratio kući nije je zatekao. Odgovarajući na pitanja naveo je da je ni kritičnog dana, ni nikada ranije nije udarao, iako ga je ona već ranije prijavljivala i on je plaćao neke novčane prekšajne kazne zato što je slomio televizor, a drugi put zato što je psovao. Siguran je da njegova supruga tog dana nije imala bilo kakve vidne povrede ni prije nego što su se oni posvadjali, ni nakon njihove svadje. Njega su u Centru bezbjednosti upoznali da je </span><span class="span2">A.</span><span class="span2"> išla na ukazivanje ljekarske pomoći i da su joj tamo konstatovali hematom veličine oraha, ali on zaista ne zna odakle joj taj hematom, jer on nju nije udario. </span>
</p>
<p>&nbsp;</p>
<p>
<span class="span2">U dokaznom postupku sud je izveo sledeće dokaze: saslušani su svjedok oštećena </span><span class="span2">S.</span><span class="span2"> </span><span class="span2">A.</span><span class="span2"> i svjedok </span><span class="span3">T. E.</span><span class="span3">, pročitana je medicinska dokumentacija na ime oštećene </span><span class="span3">S. A.</span><span class="span3">, pročitan je nalaz i mišljenje vještaka medicinske struke dr. </span><span class="span3">N. R.</span><span class="span3"> od 17.02.2016.godine, saslušan je vještak medicinske struke Dr. </span><span class="span3">N. R.</span><span class="span3"> i pročitan je izvod iz KE za optuženog dostavljen od MUP-a Beograd broj 235-2255/16 od 11.03.2016.godine.</span>
</p>
<p>&nbsp;</p>
<p>
<span class="span3">Iz iskaza svjedoka oštećene </span><span class="span3">S. A.</span><span class="span3"> utvrdjeno je da je pred ODT iz Bara navela da sa </span><span class="span3">D. D.</span><span class="span3"> živi u vanbračnoj zajednici pet godina i njih dvoje imaju dvoje maloljetne djece. Obzirom da se nalaze u teškoj finansijskoj situaciji i bukvalno nemaju od čega da hrane porodicu, izmedju njih dvoje često dolazi do svadje. Dana </span><span class="span3">..</span><span class="span3">.godine oko 12,15 časova u njihovoj iznajmljenoj kući u naselju došlo je do rasprave izmedju nje i </span><span class="span3">D.</span><span class="span3">, jer je D</span><span class="span3">.</span><span class="span3"> nju tjerao da radi u nekoj kafani, ona je za tu kafanu čula svašta i nije željela tu da počne da radi, nakon čega mu je rekla da više neće da živi sa njim jer je on stalno zlostavlja i drogira se tabletama i travom. </span><span class="span3">D.</span><span class="span3"> je nju udario dva puta u glavu sa strane, stisnutom pesnicom i rekao joj je da spakuje garderobu </span><span class="span2">njihove kćerke kako bi ih odnio svojoj majci jer je njihova kćerka bila kod nje, a kada se vrati da će nastaviti da je tuče i ako ne bude htjela da radi da će joj slomiti vilicu. Kada je uzeo stvari i otišao kod svoje majke ona je pozvala komšinicu i zamolila je da je prebaci u policiju kako bi prijavila dogadjaj, a službenici Uprave policije su je uputili na ukazivanje ljekarske pomoći. Odgovarajući na pitanja navela je da kada je zadobila ta dva udarca pesnicom u glavu, ona i D</span><span class="span2">.</span><span class="span2"> su sjedjeli na dvosjedu i kada je udario ta dva puta on je odmah ustao i uzeo stvari njihove kćerke, otišao kod svoje majke, a ona je iz straha otišla u policiju jer je rekao da će nastaviti da je tuče kada se vrati. Kada je zadobila te udarce </span><span class="span2">D.</span><span class="span2"> i ona su bili sami u dnevnoj sobi, sa njima je bio još i njihov sin V</span><span class="span2">.</span><span class="span2">, koji ima godinu i pet mjeseci, dok se njihova kćerka nalazila kod </span><span class="span2">D.</span><span class="span2">ove majke i u kući nije više niko bio. Navela je da poznaje </span><span class="span2">T. E.</span><span class="span2"> koji je drug njenog supruga, ali on nije bio kod njih u kući kada se to desilo, ona ga je vidjela ispred kuće kako čeka </span><span class="span2">D.</span><span class="span2"> da zajedno idu kod </span><span class="span2">D.</span><span class="span2"> roditelja i tog dana </span><span class="span2">E.</span><span class="span2"> nije ulazio kod njih u kuću. Na glavnom pretresu od 18.03.2016.godine je odgovarajući na pitanja navela da </span><span class="span3">je zadobila dva udarca stisnutom pesnicom u predjelu glave i to negdje po sredini tjemenog predjela, pri čemu je prvi udarac pesnicom bio znatno snažniji nego drugi udarac. Ona je bila u Hitnoj pomoći, pokazala je mjesto gdje je udarena i to je konstatovano. Doktorka je rukama pregledala njenu glavu i tačno po bolnom mjestu konstatovala gdje je zadobila udarce pesnicom. Istakla je da je prvo bila u dnevnoj sobi zajedno sa svojim suprugom i sa njegovim drugom </span><span class="span3">T. E.</span><span class="span3">, tu su se raspravljali u vezi posla za koji je optuženi zahtjevao da ona radi, toj njihovoj raspravi prisustvovao je </span><span class="span3">T. E.</span><span class="span3">, nakon toga ona je otišla u spavaću sobu da presvuče svog sina, starosti </span><span class="span3">godinu i po dana, dječak je bio na dvosjedu i kako ga je presvlačila čučnula je pored kreveta, čula je da je u spavaću sobu ušao </span><span class="span3">D.</span><span class="span3">, nastavio je da se raspravlja sa njom i u trenutku dok je čučala pored dvosjeda </span><span class="span3">D.</span><span class="span3"> joj je prišao sa ledja, sa desne strane i udario je dva puta stisnutom pesnicom u predjelu glave kako je to i opisala. Kada je izašao iz spavaće sobe čula je kako je njegov drug </span><span class="span3">T. E.</span><span class="span3"> rekao </span><span class="span3">D.</span><span class="span3"> »šta to radiš, hoćeš li da završiš na robiji«, jer je ona kada je zadobila udarce vrisnula i rekla je </span><span class="span3">D.</span><span class="span3">u da mu se kune da ću ga prijaviti policiji pa pretpostavlja da je to T</span><span class="span3">.</span><span class="span3"> i čuo. Upitana da objasni razlike u kazivanju, obzirom da je u prethodnom postupku navela da su u trenutku kada je zadobila udarce ona i optuženi sjedjeli na dvosjedu, kao i da </span><span class="span3">T. E.</span><span class="span3"> nije bio u kući kod njih, već ga je vidjela ispred kuće, svjedok oštećena je navela da je moguće da je bila neprecizna u objašnjavanju, kada sam se izjašnjavala kod tužioca prvo je pričala o dogadjaju i o raspravi koja se odigrala u dnevnoj sobi, jer su tada ona i </span><span class="span3">D.</span><span class="span3"> sjedjeli na dvosjedu, a nakon toga je otišla u spavaću sobu i tamo je zadobila udarce na način kako se na pretresu izjasnila. Bila je prilično uznemirena u trenutku kada je davala izjavu u tužilaštvu, ali ono što je činjenica jeste da je zadobila udarce od optuženog dva puta pesnicom u glavu. </span><span class="span3">T. E.</span><span class="span3"> je izašao ispred kuće nakon tog dogadjaja i otišao sa </span><span class="span3">D.</span><span class="span3"> i moguće da je zato u tužilaštvu rekla da je on bio van kuće tog dana ali opet pojašnjava da je bila pod stresom tog dana kada je davala izjavu i zato je moguće da je bila možda nejasna kada je davala iskaz. Njen subjektivni osjećaj je da je udarena po sredini glave, s tim što je ja jasno doktorki koja ju je pregledala, kada joj je opipavala glavu govorila gdje je boli, pa je ona kao stručno lice to i konstatovala. Zatražila je da joj se pruži zaštita kada optuženi izadje iz zatvora, zato što je nasilan prema njoj i jer osjeća strah za svoj život. Kao oštećena pridružila se krivičnom gonjenju protiv optuženog i postavila je imovinsko pravni zahtjev, za koji je navela da će isti ostvariti u parničnom postupku.</span>
</p>
<p>&nbsp;</p>
<p>
<span class="span3">Iz iskaza svjedoka </span><span class="span3">T. E.</span><span class="span3"> je utvrdjeno da je on prijatelj </span><span class="span2">sa </span><span class="span2">D. D.</span><span class="span2">, koji ga je dana 16.02.2016.godine pozvao da dodje kod njega na kafu, otišao je kod njega, a tu je bila i njegova supruga </span><span class="span2">A.</span><span class="span2">, sa njihovo dvoje djece, u jednom trenutku izmedju </span><span class="span2">D.</span><span class="span2"> i A</span><span class="span2">.</span><span class="span2"> došlo je do rasprave u vezi nekog posla, </span><span class="span2">D.</span><span class="span2"> je od A</span><span class="span2">.</span><span class="span2"> tražio da ona počne negdje da radi kao i on, ali on nije sa puno pažnje slušao oko čega se raspravljaju jer im to nije bilo prvi put. On je kod </span><span class="span2">D.</span><span class="span2"> proveo svega pola sata, za to vrijeme nije vidio da je </span><span class="span2">D.</span><span class="span2"> udario </span><span class="span2">A.</span><span class="span2">, niti da je </span><span class="span2">A.</span><span class="span2"> udarila </span><span class="span2">D.</span><span class="span2">, da </span><span class="span2">A.</span><span class="span2"> jeste odlazila u drugu sobu kod djece, koliko se sjeća i </span><span class="span2">D.</span><span class="span2"> je za A</span><span class="span2">.</span><span class="span2"> otišao u tu sobu, ne zna koliko je dugo tamo ostao, jer on je svega pola sata bio tamo, za vrijeme dok je </span><span class="span2">D.</span><span class="span2"> bio u sobi sa A</span><span class="span2">.</span><span class="span2"> nije čuo da se bilo šta dešava u toj sobi, za to vrijeme on je bio u dnevnoj sobi, a vrata od spavaće sobe su bila otvorena, ali on njih u sobi nije mogao vidjeti. On je zatim pozvao </span><span class="span2">D.</span><span class="span2"> da odu da traže posao i prvo su otišli do </span><span class="span2">D.</span><span class="span2"> roditelja, a zatim u grad. </span><span class="span2">A.</span><span class="span2"> nije video i kada je izašao iz njihove kuće ona je bila i dalje u spavaćoj sobi.  Odgovarajući na pitanja da se precizno izjasni da li je okrivljeni ušao u spavaću sobu za oštećenom ili je stajao na vratima od spavaće sobe, naveo je da misli da je stajao na vratima, ali nije do detalja obraćao pažnju jer se </span><span class="span2">D.</span><span class="span2"> kretao po dnevnoj sobi i presvlačio se i iz tog razloga on ne može precizno da se izjasni, jer je takodje gledao televizijski program i to mu je isto odvlačilo pažnju. </span>
</p>
<p>&nbsp;</p>
<p>
<span class="span3"> Iz medicinske dokumentacija na ime oštećene </span><span class="span3">S. A.</span><span class="span3">, utvrdjeno je koje su povrede konstatovane kod svjedoka oštećene i ista je bila predmet vještačenja po vještaku medicinske struke dr. N</span><span class="span3">.</span><span class="span3"> R</span><span class="span3">.</span><span class="span3">. </span>
</p>
<p>
<span class="span3"> </span>
</p>
<p>
<span class="span3">Iz nalaza i mišljenje vještaka medicinske struke dr. </span><span class="span3">N. R.</span><span class="span3"> od 17.02.2016.godine, utvrdjeno je da je dana 16.02.2016.odine od strane ljekara hitne medicinske pomoći pregledana </span><span class="span3">S.</span><span class="span3"> </span><span class="span3">A.</span><span class="span3">, kada je kod nje dijagnostikovana tjelesna povreda i to krvni podliv u desnoj polovini tjemenog predjela. Navedena povreda je posledica dejstva tupine mehaničke sile i ista je nastala usled jednokratnog direktnog dejstva aktivno zamahnutog mehaničkog orudja - udarca, moguće i pesnicom. U vrijeme nanošenja zadobijena povreda se kvalifikuje kao laka tjelesna povreda. </span>
</p>
<p>&nbsp;</p>
<p>
<span class="span2">Iz izjašnjenja vještaka medicinske struke </span><span class="span3">struke dr.</span><span class="span3">N. R.</span><span class="span3"> na glavnom pretresu od utvrdjeno je da je isti naveo da ostaje pri svom nalazu i mišljenju od 17.02.2016.godine, a odgovarajući na pitanje da li svaki udarac znači i nastajanje tjelesne povrede, vještak je naveo da u zavisnosti od inteziteta sile kojom se udarac zadaje može doći do nastanka tjelesne povrede, ali i ne mora, ukoliko je intezitet sile manji. Imajući u vidu da se pominju dva udarca u glavu u izvještaju ljekara HMP U B</span><span class="span3">.</span><span class="span3"> broj protokola 1718 od </span><span class="span3">..</span><span class="span3">.godine a što je u tom dokumentu navedeno kao podatak dobijen od pacijenta - </span><span class="span3">S. A.</span><span class="span3">, takodje je moguća okolnost da su oba udarca, ukoliko ih je bilo dva nanesena u isti predio glave i da se pojavila samo jedna povreda, kako je to opisano u dokumentu i sudsko medicinskom vještačenju. Povreda u tom predjelu glave, a koji predio se odnosi na kosmati dio glave iznad "ruba šešira" vrlo tipično nastaju mehanizmom udarca, tako da se pad i udar o tvrdu podlogu isključuje kao mogući mehanizam nastanka, a što važi za proste padove, padove sa sopstvene visine. Što se tiče pitanja da li je moguće da je opisana povreda eventualno nastala samopovredjivanjem naveo je da sudsko medicinska literatura tu vrstu povrede ni teoretski ne razmatra kao moguću povredu koju osoba sama sebi nanosi, pri čemu treba imati u vidu i da za samopovredjivanje je potrebna posebna psihička konstitucija osobe, a što nije predmet njegovog vještačenja. U medicinskoj dokumentaciji ta povreda je lokalizovana u desnoj polovini tjemenog predjela. Bol je subjektivna karakteristika, nije podložna potpunom objektiviziranju, tako da osoba može da kaže da je boli samo na tom mjestu gdje je udarena, da pokaže šire područje, cijelu glavu, vrat ili ostale djelove tijela. Te mogućnosti su i medicinski moguće i zavise od inteziteta sile i obima povrijedjenih struktura, ali i dominantno subjektivnog doživljaja okolnosti i same povrede, s tim u vezi nepouzdano je izjašnjenje koje se bazira na subjektivnom kazivanju osobe šta je i koliko je boli. Dakle, za sudsko medicinsko razmatranje tjelesnog povredjivanja jedino ili makar veoma dominantno su pokazatelji iz medicinske dokumentacije koji se odnose na vrstu, veličinu i lokalizaciju tjelesnih povreda. Na pitanje optuženog da li je hematom koji je konstatovan u medicinskoj dokumentaciji mogao nastati i ranije i to udarcem kundakom od pištolja ili od palice, jer je oštećenu tukao njen bivši suprug prije pet godina i lično mu je poznato da je udarao kundakom od pištolja i palicom, vještak je naveo da je u medicinskoj dokumentaciji povreda opisana kao svježa i ista je mogla nastati na dan povredjivanja </span><span class="span3">..</span><span class="span3">.godine ili par dana ranije, ukoliko to dozvoljavaju okolnosti dogadjaja. Ta povreda, osim mehanizmom udarcom pesnicom mogla je nastati i drugim za to pogodnim mehaničkim orudjima, u šta spadaju razni tupo tvrdi predmeti pa i drška od pištolja, palica i slično. Povreda o kojoj se govori, u vidu krvnog podliva u desnoj polovini tjemenog predjela je svježa povreda prema opisu iz medicinske dokumentacije i ista nije mogla biti nanešena nekoliko godina ranije, niti ta povreda ostavlja na glavi bilo kakve ožiljke. Ukoliko oštećena ima neke ožiljke na glavi oni su posledica ranijeg povredjivanja, a ne predmetnog. </span>
</p>
<p>&nbsp;</p>
<p>
<span class="span3">Iz izvod iz KE za optuženog dostavljen od MUP-a Beograd broj 235-2255/16 od 11.03.2016.godine, proizilazi da je isti osudjivan i to presudom Okružnog suda u Beogradu Kž.I.1862/06 od 08.03.2016.godine zbog krivičnog djela iz čl.206 st.3 KZ RS, na kaznu zatvora u trajanju od jedne godine i šest mjeseci, presudom Okružnog suda u Beogradu K.br.1693/06 od 06.02.2007.godine zbog krivičnog djela iz čl.204 st.1 tač.3 i člana 206 st.3 KZ RS na kaznu zatvora u trajajanja od jedne godine i osam mjeseci, presudom Opštinskog suda u Kragujevcu K.br.1251/06 od 12.10.2007.godine zbog krivičnog djela iz čl.203 st.1 KZ RS na kaznu zatvora u trajanju od trideset dana, presudom Opštinskog suda u Kragujevcu Kž.br.535/07 od 25.09.2007.godine zbog krivičnog djela iz čl.206 st.1 KZ RS kojom mu je izrečena kazna zatvora - uslovno u trajanju od šest mjeseci, a datum uslova je 25.09.2009.godine, presudom Okružnog suda Kragujevac K.br.21/06 od 27.09.2006.godine zbog krivičnog djela iz čl.206 st.3 KZ RS na kaznu zatvora u trajanju od jedne godine, presudom Opštinskog suda u Kragujevcu K.br.1555/06 od 26.09.2008.godine zbog krivičnog djela iz čl.121 st.1 KZ RS na kaznu zatvora u trajanju od tri mjeseca i presudom Višeg suda Kragujevac K.br.180/08 od 09.07.2010.godine zbog krivičnog djela iz čl.204 st.1 tač.3 KZ RS na kaznu zatvora u trajanju od četiti godine i šest mjeseci.   </span>
</p>
<p>&nbsp;</p>
<p>
<span class="span2">Ocjenom dokaza izvedenih na glavnom pretresu, svakog pojedinačno i u međusobnoj povezanosti, na nesumnjiv način je utvrđeno da je optuženi </span><span class="span2">D. D.</span><span class="span2"> izvršio krivično djelo nasilje u porodici ili porodičnoj zajednici</span><span class="span3"> iz čl.220 st.1 Krivičnog zakonika Crne Gore</span><span class="span2">, na način kako je to predstavljeno u izresi presude.</span>
</p>
<p>&nbsp;</p>
<p>
<span class="span2">U postupku je utvrđeno da su okrivljeni i oštećena živjeli u vanbračnoj zajednici, te da su u vrijeme predmetnog događaja imali nesuglasica. Kritičnom prilikom,</span><span class="span3"> dana </span><span class="span3">..</span><span class="span3">.godine oko 12,15 časova, u kući u kojoj žive kao podstanari, u naselju optuženi je svojoj nevjenčanoj supruzi, oštećenoj </span><span class="span3">S.</span><span class="span3"> A</span><span class="span3">.</span><span class="span3"> zadao dva udarca stisnutom šakom - pesnicom u predjelu glave kojom prilikom joj je nanio laku tjelesnu povredu u vidu krvnog podliva kože u desnoj polovini tjemenog predjela, a nakon toga prijetio da će napasti na život i tijelo oštećene "kada se vratim nastaviću da te tučem, a ako ne budeš htjela da radiš slomiću ti vilicu".</span>
</p>
<p>
<span class="span3"> </span>
</p>
<p>
<span class="span2">Optuženi u svojoj odbrani osporava izvršenje krivičnog djela navodeći da kritičnom prilikom </span><span class="span2">nije ni jednom svoju nevjenčanu suprugu udario, da</span><span class="span2"> je izmedju njega i oštećene došlo do malo žučnije rasprave, zbog čega mu je oštećena rekla da na želi više da živi sa njim, da ga je ona već ranije prijavljivala i on je prekršajno kažnjavan, a siguran je da njegova supruga tog dana nije imala bilo kakve vidne povrede ni prije nego što su se oni posvadjali, ni nakon njihove svadje, da ne zna odakle joj hematom na glavi koji je konstatovan od strane ljekara, jer on nju nije udario. </span><span class="span2">Ovakvu odbranu optuženog sud je cijenio kao neiskrenu i neuvjerljivu, sračunatu na izbjegavanje krivice, jer je ista opovrgnuta iskazom svjedoka oštećene </span><span class="span3">S. A.</span><span class="span2">, te medicinskom dokumentacijom, nalazom i mišljenjem sudskog vještaka medicinske struke dr.</span><span class="span2"> </span><span class="span2">N. R.</span><span class="span2"> od </span><span class="span3">17.02.2016.godine</span><span class="span2"> i njegovim izjašnjenjem na glavnom pretresu od 06.04.2016.godine.</span>
</p>
<p>&nbsp;</p>
<p>
<span class="span2">Utvrdjeno činjenično stanje proizilazi prvenstveno iz iskaza svjedoka oštećene, te nalaza i mišljenja sudskog vještaka medicinske struke dr. </span><span class="span2">N. R.</span><span class="span2"> od </span><span class="span3">17.02.2016.godine</span><span class="span2"> i njegovog izjašnjenja na glavnom pretresu od 06.04.2016.godine. Naime, svjedok oštećena je u svom jasnom, detaljnom I objektivnom iskazu, kojem je </span><span class="span2">sud poklonio punu vjeru opisala na koji je način došlo do sukoba sa oštećenim, navodeći da je optuženi </span><span class="span2">D. D.</span><span class="span3"> nju tjerao da radi u nekoj kafani, za koju kafanu je ona čula svašta i nije željela tu da počne da radi, zbog čega mu je rekla da više neće da živi sa njim, nakon čega je on udario dva puta u glavu sa strane, stisnutom pesnicom i rekao joj</span><span class="span2"> kada se vrati kući da će nastaviti da je tuče i ako ne bude htjela da radi da će joj slomiti vilicu</span><span class="span2">.</span><span class="span2"> I optuženi je u svojoj odbrani potvrdio da</span><span class="span2"> je navedenog dana </span><span class="span2">tražio od oštećene da počne da radi u kafani, ali da ona nije htjela da radi u toj kafani, pa je izmedju njih došlo do malo žučnije rasprave, ali da on oštećenu  nije udarao.</span>
</p>
<p>&nbsp;</p>
<p>
<span class="span2"> Sud je poklonio punu vjeru iskazu oštećene iz razloga što je isti potvrđen  nalazom i mišljenjem vještaka medicinske struke dr. </span><span class="span2">N. R.</span><span class="span2"> i njegovim pojašnjenjem na glavnom pretresu, a kojima je </span><span class="span2">sud poklonio punu vjeru, cijeneći ih kao jasne, objektivne i stručne. Naime, vještak medicinske struke je u svom nalazu, a na osnovu raspoložive medicinske dokumentacije naveo da </span><span class="span3">je kod oštećene </span><span class="span3">dijagnostikovana tjelesna povreda i to krvni podliv u desnoj polovini tjemenog predjela, da je navedena povreda posledica dejstva tupine mehaničke sile i ista je nastala usled jednokratnog direktnog dejstva aktivno zamahnutog mehaničkog orudja - udarca, moguće i pesnicom i u vrijeme nanošenja zadobijena povreda se kvalifikuje kao laka tjelesna povreda. Nadalje, i</span><span class="span2">z izjašnjenja vještaka medicinske struke </span><span class="span3">struke dr.</span><span class="span3">N. R.</span><span class="span3"> na glavnom pretresu od 06.04.2016. godine, utvrdjeno je  da u zavisnosti od inteziteta sile kojom se udarac zadaje može doći do nastanka tjelesne povrede, ali i ne mora, ukoliko je intezitet sile manji, imajući u vidu da je oštećena navela da je zadobila dva udarca u glavu, a što je konstatovano i u izvještaju ljekara HMP U B</span><span class="span3">.</span><span class="span3"> broj protokola 1718 od 16.02.2016.godine kao podatak dobijen od pacijenta - </span><span class="span3">S. A.</span><span class="span3">, pa je takodje moguća okolnost da su oba udarca, ukoliko ih je bilo dva nanesena u isti predio glave i da se pojavila samo jedna povreda, kako je to opisano u dokumentu i sudsko medicinskom vještačenju. Vještak je isključio mogućnost da je navedena povreda mogla nastati uslijed pada i udara o tvrdu podlogu, jer povreda u tom predjelu glave, a koji predio se odnosi na kosmati dio glave iznad "ruba šešira" vrlo tipično nastaje mehanizmom udarca, kao i da nije mogla nastati samopovredjivanjem, jer sudsko medicinska literatura tu vrstu povrede ni teoretski ne razmatra kao moguću povredu koju osoba sama sebi nanosi. Obzirom da je prilikom davanja iskaza na glavom pretresu </span><span class="span2">18.03.2016.godine </span><span class="span3">svjedok oštećena navela da je zadobila dva udarca stisnutom pesnicom u predjelu glave i to negdje po sredini tjemenog predjela, navodeći da je prvi udarac pesnicom bio znatno snažniji nego drugi udarac, kao i da je ona u Hitnoj pomoći doktoru pokazala mjesto gdje je udarena i to je konstatovano, jer je doktorka rukama pregledala njenu glavu i tačno po bolnom mjestu konstatovala gdje je zadobila udarce pesnicom, vještak je istakao da je u medicinskoj dokumentaciji povreda lokalizovana u desnoj polovini tjemenog predjela, da je bol subjektivna karakteristika, nije podložna potpunom objektiviziranju, tako da osoba može da kaže da je boli samo na tom mjestu gdje je udarena, da pokaže šire područje, cijelu glavu, vrat ili ostale djelove tijela, te mogućnosti su i medicinski moguće i zavise od inteziteta sile i obima povrijedjenih struktura, ali i dominantno subjektivnog doživljaja okolnosti i same povrede, s tim u vezi nepouzdano je izjašnjenje koje se bazira na subjektivnom kazivanju osobe šta je i koliko je boli, pa za sudsko medicinsko razmatranje tjelesnog povredjivanja jedino ili makar veoma dominantno su pokazatelji iz medicinske dokumentacije koji se odnose na vrstu, veličinu i lokalizaciju tjelesnih povreda. Iako je svjedok oštećena u prethodnom postupku navela da su u trenutku kada je zadobila udarce ona i optuženi sjedjeli na </span><span class="span3">dvosjedu, kao i da svjedok </span><span class="span3">T. E.</span><span class="span3"> nije bio u kući kod njih, već ga je vidjela ispred kuće, dok je na glavnom pretresu navela da je svjedok </span><span class="span3">T. E.</span><span class="span3"> bio kod njih u kući kritične prilike i da je dva udarca pesnicom od optuženog zadobila u spavaćoj sobi, sud je prihvatio njeno objašnjenje i izjavu datu na glavnom pretresu da je prilikom davanja iskaza u prethodnom postupku bila uznemirena i pod stresom i otuda je moguće da je bila neprecizna prilikom davanja izjave, nalazeći da se radi o uvjerljivom i životno realnom objašnjenju oštećene, pri čemu je sud imao u vidu da se radi o razlikama koje nisu od uticaja na drugačije odlučivanje u ovoj pravnoj stvari, niti su od uticaja na ocjenu suda u pogledu istinitosti kazivanja oštećene, kod nesumnjivog utvrdjenja da je ista u predmetnom dogadjaju zadobila dva udarca stisnutom šakom u predjelu glave od strane optuženog.</span>
</p>
<p>&nbsp;</p>
<p>
<span class="span2">Svjedok </span><span class="span2">T. E.</span><span class="span2"> je u svom iskazu naveo da je predmetnog dana bio u kući u kojoj kao podstanari žive njegov prijatelj, ovdje optuženi </span><span class="span2">D. D.</span><span class="span2"> i njegova nevjenčana supruga, oštećena </span><span class="span2">S.</span><span class="span2"> </span><span class="span2">A.</span><span class="span2">, isti je potvrdio da je u dnevnoj sobi izmedju supružnika došlo do rasprave povodom posla koji je optuženi od oštećene tražio da počne da radi, kao i da su se inače često raspravljali, da je u toku te rasprave oštećena otišla u spavaću sobu, da se optuženi kretao po kući i da se ne može precizno izjasniti da li je ulazio za oštećenom u spavaću sobu ili nije, jer na to nije obraćao pažnju, a takodje je gledao i tv program, ali da za vrijeme dok je bio kod njih </span><span class="span2">nije vidio da je optuženi udario oštećenu, niti ona njega, a nije čuo da se bilo šta dešava u spavaćoj sobi. Očito je da je svjedok </span><span class="span2">T. E.</span><span class="span2"> dao sudu selektivan iskaz, navodeći precizno detalje koji idu u prilog odbrani optuženog, dok se u odnosu na ostali dio iskaza pravdao neobraćanjem pažnje, obzirom da je svjedok oštećena, čijem je iskazu sud poklonio punu vjeru navela da je svjedok </span><span class="span3">T. E.</span><span class="span3"> rekao optuženom« šta to radiš, hoćeš li da završiš na robiji«, jer je ona kada je zadobila udarce vrisnula, što ukazuje da je svjedok očito vidio kritični dogadja i isti prokomentarisao na način kako je to oštećena opisala, pa</span><span class="span2"> kod činjenice da je svjedok </span><span class="span2">T. E.</span><span class="span2"> naveo da je prijatelj sa optuženim, a kod prethodno jasno i nedvosmisleno utvrđenog činjeničnog stanja, sud je našao da je njegov iskaz sračunat na olakšavanje položaja optuženog u ovom postupku.  </span>
</p>
<p>&nbsp;</p>
<p>
<span class="span2">N</span><span class="span3">a osnovu svega navedenog, utvrđeno je da je optuženi svojim ponašanjem kritičnom prilikom prema oštećenoj  narušio njen tjelesni i duševni integritet. </span><span class="span2">Optuženi je primjenom grubog nasilja narušio tjelesni i duševni integritet člana svoje porodice –svoje vanbračne supruge oštećene </span><span class="span2">S. A.</span><span class="span2">. </span><span class="span2">Pod grubim nasiljem se podrazumijeva upotreba sile, što je u konkretnom slučaju nesporno utvrđeno jer je optuženi oštećenoj </span><span class="span3">zadao dva udarca stisnutom šakom - pesnicom u predjelu glave kojom prilikom joj je nanio laku tjelesnu povredu u vidu krvnog podliva kože u desnoj polovini tjemenog predjela, a nakon toga prijetio da će napasti na život i tijelo oštećene "kada se vratim nastaviću da te tučem, a ako ne budeš htjela da radiš slomiću ti vilicu" što je kod oštećene izazvalo osjećaj straha i ugroženosti i narušilo njen duševni integritet, a u prilog navedenog zaključka ide i činjenica da je oštećena i na glavnom pretresu od 18.03.2016.godine </span><span class="span3">zatražila je da joj se pruži zaštita kada optuženi izadje iz zatvora, iz razloga jer je isti nasilan prema njoj i jer osjeća strah za svoj život.</span>
</p>
<p>
<span class="span3"> </span><span class="span2">Optuženi je krivično djelo izvršio sa direktnim umišljajem, jer je znao da nasilje vrši prema članu svoje porodice – svojoj vanbračnoj supruzi, odnosno bio je svjestan svog djela i htio je njegovo izvršenje. </span>
</p>
<p>&nbsp;</p>
<p>
<span class="span2">Odlučujući se za krivičnu sankciju, sud je na strani okrivljenog cijenio sve olakšavajuće i otežavajuće okolnosti iz čl.42 Krivičnog zakonika. Od olakšavajućih okolnosti cijenjene su porodične prilike okrivljenog, jer je otac dvoje djece i njegove imovinske prilike, jer je lošeg imovnog stanja. Od otežavajućih okolnosti sud je cijenio raniji život okrivljenog jer je isti osuđivan. Za predmetno krivično djelo propisana je novčana kazna ili kazna zatvora do jedne godine.</span><span class="span2"> Imajući u vidu kvalitet olakšavajućih okolnosti i otežavajuću okolnost u vidu ranije osudjivanosti, </span><span class="span2">sud je optuženom izrekao kaznu zatvora u trajanju od 51(pedeset i jedan dan). </span><span class="span2">Izrečena kazna zatvora prema optuženom odgovara težini izvršenog krivičnih djela i predstavljaja mjeru kojom će se postići svrha kažnjavanja iz člana 32 Krivičnog zakonika u okviru opšte svrhe izricanja krivičnih sankcija iz člana 4 stav 2 Krivičnog zakonika i na taj način dovoljno uticati na optuženog da u buduće ne vrši krivična djela. </span>
</p>
<p>&nbsp;</p>
<p>
<span class="span2">Na osnovu člana 51 Krivičnog zakonika Crne Gore sud je optuženom u izrečenu kaznu zatvora uračunao vrijeme provedeno u pritvoru od </span><span class="span2">od 16.02.2016.godine do 06.04.2016.godine. </span>
</p>
<p>&nbsp;</p>
<p>
<span class="span2">Odluka o imovinskopravnom zahtjevu zasniva se na odredbi čl.239 st.1 i 2 ZKP-a. Oštećena </span><span class="span2">S.</span><span class="span2"> </span><span class="span2">A.</span><span class="span2"> </span><span class="span2">postavila je imovinskopravni zahtjev za koji je navela da će isti ostvariti u parničnom postupku, iz kog razloga je radi ostvarivanja imovinsko-pravnog zahtjeva upućena na parnični postupak.</span>
</p>
<p>
<span class="span2"> </span>
</p>
<p>
<span class="span2">Odluka o troškovima krivičnog postupka zasniva se odredbi čl.229 ZKP-a. Okrivljeni je dužan da na ime troškova krivičnog postupka plati iznos od 148,50 eura, koji iznos se odnosi na troškove vještačenja po sudskom vještaku medicinske struke dr N</span><span class="span2">.</span><span class="span2"> R</span><span class="span2">.</span><span class="span2">, kao i iznos od 30,00 eura na ime sudskog paušala, a koji su određeni prema trajanju, složenosti krivičnog postupka i imovinskim prilikama okrivljenog,</span><span class="span2"> </span><span class="span2">dok će o troškovima odbrane za branioca po službenoj dužnosti, advokata E</span><span class="span2">.</span><span class="span2"> M</span><span class="span2">.</span><span class="span2"> sud donijeti posebno rješenje u smislu čl. 227 ZKP-a. </span>
</p>
<p>&nbsp;</p>
<p>
<span class="span5">  </span><span class="span2">Na osnovu izloženog odlučeno je kao u izreci presude</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U BARU</span>
</p>
<p style="text-align:center;">
<span class="span1">Dana 06.04.2016.godine</span>
</p>
<p>&nbsp;</p>
<p>
<span class="span1">Zapisničar </span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">   </span><span class="span1">              S U D I J A </span>
</p>
<p>
<span class="span1">Zorica Ivanović </span><span class="span1"></span><span class="span1"></span><span class="span1"></span><span class="span1">        </span><span class="span1">  </span><span class="span1">                  Tamara Spasojević </span>
</p>
<p>
<span class="span1"></span><span class="span1"></span>
</p>
<p>
<span class="span1"> </span><span class="span1"> </span>
</p>
<p>&nbsp;</p>
<p>
<span class="span1">PRAVNA POUKA: </span><span class="span2"> </span><span class="span2">Protiv ove presude  može se izjaviti žalba Višem sudu u Podgorici, a putem ovog suda u roku od 8 dana od dana prijema pismenog otpravka. </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2">DN-a: </span>
</p>
<p>
<span class="span2">- ODT- u Bar, </span>
</p>
<p>
<span class="span2">- optuženom,   </span>
</p>
<p>
<span class="span2">- Braniocu adv. E</span><span class="span2">.</span><span class="span2"> M</span><span class="span2">. </span><span class="span2">iz B</span><span class="span2">.</span><span class="span2">, </span>
</p>
<p>
<span class="span2">- u spise. </span>
</p>
<p>
<span class="span2"> </span>
</p>
<p>&nbsp;</p>
<p>
<span class="span2">nakon pravosnažnosti</span>
</p>
<p>
<span class="span2">- oštećenoj.</span>
</p>
<p>&nbsp;</p>
<p>&nbsp;</p>
</div>
</div>


</body>
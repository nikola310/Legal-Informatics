&nbsp;<br>
<div style="text-align: right;">
	K.br.140/11</div>
<br>
<div style="text-align: center;">
	U IME CRNE GORE</div>
<br>
<br>
VIŠI SUD U PODGORICI, kao prvostepeni krivični, po sudiji Vesni Moštrokol, kao pojedincu uz učešće Anke Raković, kao zapisničara, u krivičnom predmetu protiv D. M. iz P., koga po službenoj dužnosti brani L. N. advokat iz Podgorice, zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st.1 Krivičnog zakonika, po optužnici Višeg državnog tužioca u Podgorici Kt.br. 91/11 od 21.07.2011.godine, koju je na glavnom pretresu zastupala Ljiljana Lakić, zamjenik VDT-a u Podgorici, nakon održanog usmenog, glavnog i javnog pretresa, započetog 13.10.2011.godine, završenog 01.12.2011.godine, u prisustvu zastupnika optužbe, optuženog i njegovog branioca, donio je 06.12.2011.godine i istog dana javno objavio<br>
<br>
<div style="text-align: center;">
	P R E S U D U</div>
<br>
Optuženi:<br>
<br>
D. M., JMBG, rodjen …. godine u P.i, državljanin Crne Gore, razumije crnogorski jezik, a maternji mu je albanski, nezaposlen, neoženjen, pismen, završio srednju školu, srednjeg imovnog stanja, osudjivan presudom Osnovnog suda u Podgorici K.br.95/1483 od 26.02.1996. godine, na trideset dana zatvora uslovno na jednu godinu, zbog krivičnog djela nedozvoljena trgovina iz čl. 131 KZ RCG, presudom Osnovnog suda u Podgorici K.br.96/7729 od 11.11.1997. godine, zbog krivičnog djela nedozvoljena trgovina iz čl.131 KZ RCG, na novčanu kaznu od 1.000,00 dinara i presudom Višeg suda u Podgorici K.br. 106/01 od 05.06.2002. godine zbog krivičnog djela neovlašćena proizvodnja i stavljanje u promet opojnih droga iz čl. 245 st. 1 KZ SRJ, na jednu godinu i šest mjeseci zatvora, u pritvoru od 21.06.2011. godine od 14,45 časova,<br>
<br>
<div style="text-align: center;">
	K r i v&nbsp;&nbsp; j e</div>
<br>
Zato što je:<br>
<br>
Dana 25.04.2011. godine, oko 19,50 časova, u Podgorici, neovlašćeno radi prodaje prenosio 28,708 kg opojne droge marihuane – supstance proglašene za opojnu drogu Rješenjem za utvrdjivanje opojnih droga (Sl.list SRJ br. 44/02), na način što&nbsp; je u prtljažniku putničkog motornog vozila marke “Opel kadet” reg.br. PG …, kojim je upravljao, prenosio jednu platnenu vreću u kojoj se nalazio 21 pakovanje marihuane i na prednjem sjedištu vozila 1 PVC vreću sa 8 pakovanja marihuane, a koja opojna droga je pronadjena nakon izlijetanja vozila sa puta Tuzi – Božaj, kada se okrivljni, ostavljajući vozilo, udaljio sa lica mjesta<br>
<br>
- čime je izvršio krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika<br>
<br>
- pa ga sud primjenom citiranih zakonskih odredbi, te odredbi čl. 4 st. 2, 32, 36, 42 i 51 Krivičnog zakonika, te odredbi čl. 226, 229 i 374 Zakonika o krivičnom postupku<br>
<br>
<div style="text-align: center;">
	O S U Đ U J E</div>
<br>
<br>
Na kaznu zatvora u trajanju 2 (dvije) godine i 6 (šest) mjeseci, u koju kaznu će mu se uračunati vrijeme provedeno u pritvoru od 21.06.2011. godine od 14,45 časova, pa nadalje.<br>
<br>
Na osnovu čl. 300 st. 7 u vezi čl. 75 Krivičnog zakonika izriče se<br>
<br>
<div style="text-align: center;">
	MJERA BEZBJEDNOSTI<br>
	ODUZIMANJE PREDMETA<br>
	<br>
	&nbsp;</div>
Od optuženog D. M. oduzima se 28,708 kg opojne droge marihuane, koja se ima uništiti nakon pravosnažnosti presude.<br>
<br>
OBAVEZUJE SE optuženi da na ime troškova krivičnog postupka uplati ovom sudu novčani iznos od&nbsp; 100 € (sto eura) a na ime paušala iznos od 100 € (sto eura), sve u roku od 15 dana po pravosnažnosti presude pod prijetnjom prinudne naplate.<br>
<br>
<div style="text-align: center;">
	O b r a z l o ž e nj e</div>
<br>
<br>
<br>
Optužnicom VDT-a u Podgorici Kt.br. 91/11 od 21.07.2011. godine, optuženom D. M. stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika, pri kojoj optužnici, je njen zastupnik ostao do kraja glavnog pretresa, predlažući sudu da optuženog oglasi krivim i osudi na kaznu zatvora propisanu zakonom.<br>
<br>
Optuženi&nbsp; D. M., u svojoj odbrani datoj pred istražnim sudijom na zapisniku Kri.br. 523/11 od 23.06.2011. godine, je naveo da je kritičnog dana vozio auto “Opel kadet” reg. oznaka PG …, ali da nije bio na mjestu i u vrijeme koje se pominje u krivičnoj prijavi, da je ovo vozilo vlasništvo njegovog druga J. V. koji je otišao za Švajcarsku, a njemu ostavio auto da mu ga proda, a da mu prethodno nije dao&nbsp; punomoćje za upravljanje i za prodaju ovog vozila, da se sve ovo desilo u ponedeljak, a da je on u subotu auto prodao, što znači dva dana ranije prije predmetnog dogadjaja, da je auto prodao jednom licu iz Albanije koje se zove Đ., a prije predaje auta ovom albancu, u njega je sipao gorivo na benzinskoj pumpi na Karabuškom polju, da mu je auto predao u Tuzima, a da mu je ovaj albanac ostao dužan još 50&nbsp; €, koje je rekao da će mu donijeti isto veče, što nije učinio, te da je u to vrijeme koristio telefonski broj 069-…, koji je vlasništvo njegovog brata.<br>
<br>
Na glavnom pretresu, optuženi je u svojoj odbrani naveo da je u “Tender oglasima”, dvije nedelje prije nego što se desio predmetni dogadjaj, pročitao da se prodaje auto “Opel kadet” za novčani iznos od 400 €, nakon čega je putem telefona kontaktirao prodavca, a javila mu se jedna ženska osoba sa kojom je pričao na albanskom jeziku i sa kojom se dogovorio da se nadju kod gimnazije u Tuzima, da se sa istom našao dva dana nakon što ju je kontaktirao, a na dogovoreno mjesto došla je jedna njemu nepoznata žena, starosti oko 35 godina, sa autom “Opel kadet”, sa kojom se dogovorio o uslovima kupoprodaje i za auto joj dao 400 €, s tim što joj je rekao da će isto vratiti ukoliko ne bude ispravno.&nbsp; Nije mogao da se sjeti njenog izgleda, osim da je bila sama i da mu je kazala da će mu punomoćje za vozilo dati kasnije i da će se oko toga dogovorit putem telefona, nakon čega mu je predala saobraćajnu dozvolu prethodnog vlasnika. Pomenuto vozilo je koristio dvije nedelje, a na vozilu je stajalo da se isto prodaje. Poslije dva dana, na Tuškoj pijaci, sreo je lice albaske nacionalnosti po imenu Đ…i, koji ga je zaustavio da ga pita za ovo auto i sa kojim se, nakon cenkanja, dogovorio da mu isto proda za 450 €, nakon čega mu je Đ. dao kaparu u iznosu od 100 €, govoreći mu da će za dva dana donijeti i ostatak novca, kada je trebalo i da se isproba auto. Čitavo vrijeme on je koristio predmetno vozilo, a žensku osobu od koje je isto kupio, nije zvao zbog punomoćja jer ga Đ. nije ni tražio. Sa Đ. se našao na Tuškoj pijaci, poslije dva dana, gdje mu je isti predao 350 € i rekao da ide da donese još 50 € i istovremeno i isproba auto, nakon čega mu je on predao saobraćajnu i ključeve od vozila, kojim je Đ. otišao, a za njim i jedno vozilo marke “mercedes”, sa kojim je Đ. došao, i u kojem su bila dva lica. On ga je na Tuškoj pijaci čekao 10- 15 minuta, pa kako se isti nije vratio, otišao je kući, jer mu je toga dana bila slava. Imao je broj telefona Đ., ali ga nije zvao, jer ga je znao sa pijace&nbsp; i bilo mu je poznato mjesto gdje on prodaje. Sa Đ. se na Tuškoj pijaci našao u popodnevnim časovima, a istog dana, prije predaje automobila, vozilo “Opel kadet” je napunio benzinom i plinom i to na benzinskoj pumpi koja se nalazi na putu izmedju Tuzi i Podgorice, kako bi Đ. mogao da isproba auto kada dodje. Dva mjeseca nakon ovog dogadjaja, lišen je slobode od strane policije, a dva dana nakon primopredaje auto, pročitao je u dnevnim novinama da je vozilo “Opel kadet”, koje je prodao Đ., sletjelo van puta i da je lice koje je bilo u tom vozilu pobjeglo, sa kojeg razloga nije više tražio Đ.lja, niti je pokušavao da ga pozove putem telefona. Kada je kupio “Opel kadet”, od nepoznate žene, u vozilu nije bilo ničega u smislu da su u njemu bile neke vreće i slično, niti je on prilikom primopredaje auta Đ. u ovaj automobil stavljao neke vreće. Auto je kupio, pa kasnije prodao, jer mu je trebao novac zbog slave koju je tih dana imao.&nbsp; Ni sa onom ženom, a ni sa Đ., nije zaključivao Ugovor o kupoprodaji, mada bi prepoznao i jedno i drugo da ih vidi. Objašnjavajući razlike u svom kazivanju naveo je da je prilikom davanja izjave kod istražnog sudije bio možda malo zbunjen, a da je predmetno auto možda i vlasništvo J. V., jer je on od svojih drugova poslije čuo da je to auto J.a, koga on ne poznaje, a istražnom sudiji je rekao da je to vozilo njegovog druga J. V. jer je bio zbunjen, te da je tačno ono što je rekao na glavnom pretresu. Takodje je objasnio da poznaje lice J. Đ., u smislu da zna o kome se radi, ali ga lično ne poznaje, niti je imao bilo kakvog kontakta sa njim. Nakon što mu je predočena fotodokumentacija Uprave policije PJ Podgorica br. 17-28-244-1142/1333 od 23.06.2011. godine, u kojoj je prikazan izgled vozila marke “Opel kadet” reg.oznaka PG …, potvrdio je da je to ono vozilo koje je kupio od nepoznate žene, a kasnije prodao Đ. u Tuzima.<br>
<br>
Branilac optuežnog u završnoj riječi je naveo da tokom postupka nije dokazano da je optuženi izvršio krivično djelo koje mu se stavlja na teret, jer iskazi svjedoka R. i S. nisu potvrdjeni drugim dokazima provedenim tokom postupka, sa kojih razloga je predložio da se optuženi oslobodi od optužbe. Branilac je dalje naveo da ukoliko bi sud bio drugačijeg mišljenja i optuženog oglasio krivim za predmetno krivično djelo, pri tome ne cijeni kao otežavajuću okolnost raniju osudjivanost optuženog, jer je od te osude proteklo preko deset godina, posebno što je njegov branjenik podnio zahtjev za ponavljanje postupka u predmetu u kojem mu je sudjeno u odsustvu.&nbsp;<br>
<br>
Optužni je prihvatio završnu riječ svog branioca, navodeći da mu je u ranijem postupku sudjeno u odsustvu, ali on ponavljanje tog postupka nije tražio.<br>
<br>
U dokaznom postupku sud je proveo sledeće dokaze: saslušao svjedoke J. Đ., J. V., J. A., S. D. i R. A., pročitao službenu zabilješku Uprave policije – Ekspozitura granične policije Tuzi GP Božaj br. 322/11 od 25.04.2011. godine i tri potvrde uprave policije PJ Podgorica Ku.br. 605/11 od 23.04.2011. godine o privremeno oduzetim predmetima na ime J. Đ., pročitao dvije potvrde Uprave policije PJ Podgorica KU.br. 605/11 od 27.04.2011. godine o vraćanju predmeta na ime J. Đ., potvrdu Uprave policije PJ Podgorica Ku.br. 605/11 od 26.04.2011. godine o privremenom oduzimanju predmeta na ime Č. A., potvrdu Uprave policije PJ Podgorica Ku.br. 605/11 od 27.04.2011. godine o vraćanju predmeta na ime Č. A., izvršio uvid u fotodokumentaciju Uprave policije PJ Podgorica br. 17-28-244-807/1352 od 28.08.2011. godine, izvršio uvid u fotodokumentaciju Uprave policije PJ Podgorica br. 17-28-244-1142/1333 od 23.06.2011. godine, pročitao dva zapisnika o prepoznavanju lica Ku.br. 605/11 od 21.06.2011. godine, a od strane svjedoka R. A. i S. D., pročitao zapisnik o daktiloskopskoj pretrazi tragova “papilarnih linija” Forenzičkog centra Danilovgrad br. 455/11, pročitao izvještaj o daktiloskopskom vještačenju br. 547/11 – 1 od 20.09.2011. godine, pročitao izvještaj o vještačenju Forenzičkog centra Danilovgrad broj 1804/11, u čijem sastavu se nalazi i fotodokumentacija,te pročitao izvod iz kaznene evidencije na ime optuženog Uprave policije PJ Podgorica od 26.09.2011. godine.<br>
<br>
U službenoj zabilješci Uprave policije – Ekspozitura granične policije GP Božaj br. 322/11 od 25.04.2011. godine, je konstatovano da je dana 25.04.2011. godine, na putu Tuzi – Božaj, oko 2 km od GP Božaj, sa kolovoza sletjelo putničko motorno vozilo marke “Opel” bijele boje, reg. oznaka PG …, pored kojeg vozila su zatečeni carinski službenici R. A. i S. D., a u prtljažniku ovog vozila&nbsp; se nalazio jedan džak kafene boje, dok se drugi džak bijele boje nalazio na prednjem sjedištu vozila, pa kako je džak bio pocijepan na jednom mjestu, uočeno je da se u njemu nalazi biljna materija zelene boje, koja je bila upakovana u više najlonskih pakovanja u obliku kocke, o čemu je obaviještena dežurna služba, nakon čega su na lice mjesta došli službenici Ekspoziture za borbu protiv droge i krijumčarenja koji su izuzeli tragove iz vozila, fotografisali lice mjesta i odnijeli dva džaka sa biljnom materijom radi daljeg vještačenja.<br>
<br>
U fotodokumentaciji Uprave policije PJ Podgorica br. 17-28-244-1142/1333 od 23.06.2011. godine prikazan je zatečeni izgled vozila “Opel kadet” reg. oznaka PG…, predmeti pronadjeni u ovom vozilu, mjesto gdje su pronadjena dva džaka,kao i izgled istih, te izgled biljne materije zelene boje, koja se nalazila u manjim četvrtastim pakovanjima i bila smještena u pomenutim džakovima.<br>
<br>
Svjedok S. D. u svom iskazu je naveo da radi kao carinik na graničnom prelazu Božaj, a dobro se sjeća da je sa kolegom R. idući na posao, u neposrednoj blizini graničnog prelaza, naišao na vozilo marke “Opel kadet” bijele boje, koje je bilo skrenulo sa puta, s tim što mu je zadnji dio bio na asfaltu, da su se zaustavili sa namjerom da pomognu, a kada su izašli iz vozila vidjeli su jednog čovjeka kako stoji pored auta koje je bilo ispod puta. Pitao ga je ima li povrijedjenih i ima li još koga sa njim, kako bi im pomogli, da ovaj čovjek nije govorio ništa, samo se popeo uz pozidu i izašao na cestu, a on ga je čak i&nbsp; pipao da vidi je li povrijedjen, da je ovog čovjeka dobro vidio, jer se sve ovo desilo negdje pred mrak, a čovjek je bio lijepo obučen , kao da je krenuo negdje u šetnju. Sjeća se da je njegov kolega R. pomjerio njihovo vozilo, kako bi prošao jedan kamion, obzirom da je put dosta uzak, kada je u vozilu “Opel kadet” primijetio neke vreće, od kojih je jedna bila tamnije boje, dok je druga bila bijele boje, a iste je vidio kroz zadnje staklo – šoferšajbu obzirom da u gepeku nije bilo one daske izmedju šoferšajbne i unutrašnjosti gepeka, a i samo vozilo je bilo pod kosinom, tako da je prednji dio bio u usjeku, a zadnji dio prema cesti i na visočijem položaju. Na njegovo pitanje “šta je to”, ovaj čovjek odgovorio da se radi o brašnu, u kojem trenutku je iz pravca Tuzi naišlo jedno vozilo tamne boje, u kojem je bio jedan čovjek, koji se okrenuo na asfaltu i rikvercom došao blizu vozila “Opel kadet”, nakon čega je onaj čovjek kojeg su zatekli kod vozila “Opel kadet”, ušao u ovo tamno vozilo koje se udaljilo u pravcu Tuzi. O ovom dogadjaju su obavijestili graničnu&nbsp; policiju, a dobro se sjeća da je čovjek kod “Opel kadeta” imao braon cipele, braon farmerke i košulju bijelo – braon boje, da se radilo o visočijem momku, koji je fizički “spreman, utegnut”, a to zna jer ga je dobro osmotrio, pa ga je čak i pipao da vidi je li povrijedjen. Poslije desetak dana, on je bio pozvan od strane policije, gdje je opisao lice koje je kritične večeri vidio kod “opel kadeta”, nakon čega mu je prikazan jedan snimak sa benzinske pumpe na kojem je vidio ovo lice. Poslije nekog vremena bio je pozvan i da izvrši prepoznavanje onog lica koje je zatečeno kod vozila “Opel kadet”, i nakon što ga je prethodno opisao, on je ovo lice prepoznao sa sigurnošću od 100 %, jer ga je dobro zapamtio, što je potvrdio i na glavnom pretresu, navodeći, da i ako je prošlo dosta vremena, opet može da kaže da je optuženi čovjek kojeg su kritične večeri zatekli pored vozila “Opel kadet” i kojeg je kasnije prepoznao u policiji. Objasnio je da i ako na ovom dijelu puta nije bilo rasvjete, moglo je dobro da se vidi,&nbsp; jer su sa sobom nosili baterijske lampe, a osim toga mjesto dogadjaja je bilo osvijetljeno i od farova vozila.<br>
<br>
Svjedok R. A. u svom iskazu je naveo da je kritične večeri, kao carinik Uprave carina CG, zajedno sa svjedokom S. D., krenuo prema graničnom prelazu Božaj, obzirom da su radili u večernjoj smjeni, da bi na oko 1,5 km, gledano od pravca Tuzi, naišli na putničko motorno vozilo marke “Opel kadet” bijele boje, koje je bilo skrenulo sa puta, s tim što je zadnji dio ostao na putu, da su se zaustavili kako bi pružili pomoć, a sve ovo desilo se negdje pred veče, mada su svjetla na autu sa kojim su došli bila upaljena, pa su moglu dobro da vide jednog čovjeka koji stoji pored ovog auta, a ispod puta, pa su ga pitali je li povrijedjen, nakon čega im je on odgovorio da nema nikoga i da je sve u redu. Pomogli su mu da se popne na asfalt i nakon toga uočava da je ovaj čovjek uredno obučen, visočiji, a na sebi je imao košulju na pruge, neke tamne farmerice, dok ga je kolega S. pipao da vidi je li povrijedjen, pa mu je ovaj čovjek rekao da nema nikakve štete i povreda. Iz pravca Tuzi je naišao i jedan kamion, koji im je dodatno osvijetlio mjesto, pa je čak bila priča izmedju njih kako da se izvuče auto, kada on primjećuje u gepeku vozila jedan džak od kafe koji je bio vidan, a za koji ovaj čovjek objašnjava da se radi o brašnu, da je njemu sve ovo bilo odmah sumnjivo i dok je on sa kolegom S.em gledao auto, onaj čovjek koga su zatekli pored vozila “Opel kadet”, odlazi iza zaustavljenog kamiona i gubi se u pravcu Tuzi, u kojem pravcu vidi i štopove od auta koje se udaljava i koje je moglo doći samo iz pravca Tuzi, jer iz pravca Božaja nije moglo, obzirom da su svi oni bili na putu. O svemu su obavijestili policiju, a kasnije je izvršeno i prepoznavanje, i on je ovog čovjeka kojeg je kritične večeri vidio pored “Opel kadeta”, prvo opisao a zatim i prepoznao u prostorijama policije sa sigurnošću od 100 %, jer ga je dobro upamtio.<br>
<br>
Svjedok J. Đ. u svom iskazu je naveo da poznaje optuženog D. M. kao gosta&nbsp; koji dolazi u kafanu koju on drži u Tuzima, ali da sa njim nikada nije imao bliže kontakte, te da&nbsp; mu je poznato da je optuženi vozio crnog ili plavog “golfa”. Nije mu poznato čije je vozilo marke “Opel kadeT” reg. br. PG –…, ali je u junu mjesecu 2011. godine vidio to vozilo pored puta prema Božaju, a koje se i dan danas tamo nalazi. J. V. je njegov brat i isti se bavi prodajom vozila, te da je njegov brat negdje u martu mjesecu, otišao za Švajcarsku, tako da mu nije poznato da li je on davao ili evenutalno prodao auto D.&nbsp;<br>
<br>
Svjedok J. V. u svom iskazu je naveo, da optuženog poznaje iz vidjenja, a bavi se prodajom auta, te da je vozilo “Opel kadet” bijele boje, reg. oznaka PG …&nbsp; kupio od jednog čovjeka iz Podgorice i vozio ga 10-15 dana, nakon čega je dao oglas u novinama da ga prodaje, a nakon odlaska za Švajcarsku auto je ostavio kod supruge, koja ga je prodala jednom čovjeku za 400 €. Sa tim novcem njegova supruga je došla u Švajcarsku, a njemu nije poznato kome je prodala auto, te da on nije drug D. M. i nije istina da je njemu ostavio ovo auto da ga proda, kada je išao za Švajcarsku. U Švajcarsku je otišao 23.03.2011. godine, a vratio se 19.05.2011. godine, a to zna jer ima sačuvane avionske karte.&nbsp;<br>
<br>
Svjedok J. A. u svom iskazu je navela da se njen suprug J. V. bavi prodajom auta, a kada je otišao za Švajcarsku, vozilo marke “Opel kadet” , ostavio je njoj kako bi ga prodala, obzirom da je prethodno dao oglas u novinama. U martu mjesecu 2011. godine, pored gimnazije u Tuzima, našla se sa jednim licem koje je bilo zainteresovano za kupovinu ovog vozila, a radilo se o osobi&nbsp; koja je bila visoka i srednjih godina. Ovaj čovjek je pogledao auto, pa ga je čak i provozao po Tuzima, a nakon cjenkanja pristao da joj isplati novčani iznos od 400 €, koji novac joj je dao na licu mjesta, a ona njemu saobraćajnu dozvolu i ključeve od vozila. Tom prilikom mu je saopštila da je saobraćajna dozvola na drugo lice, ali ovaj čovjek nije tražio da mu se nabavi punomoćje niti je tim povodom kasnije zvao. Ubrzo nakon prodaje, dana 10.04.2011. godine, sa sinom je otišla kod svog supruga u Švajcarsku, a u Crnu Goru su se vratili&nbsp; 19.05.2011. godine. Navela je da ne poznaje lice po imenu D. M., a nakon što joj je pokazan optuženi, navela da misli da je on ono lice kome je prodala auto, ali da u to nije u potpunosti sigurna.<br>
<br>
U zapisniku o prepoznavanju lica Ku.br. 605/11 od 21.06.2011.godine, konstatovano je da je pomenutog datuma, u prostorijama Područne jedinice Podgorica,&nbsp; u prisustvu zamjenika VDT-a u Podgorici Tomković Željka, svjedok&nbsp; R. A., prethodno opisao lice koje je kritičnog dana zatekao pored vozila “Opel kadet” reg.oznaka PG – …, i to kao osobu atletske gradje, spuštenih ramena, starosti oko 40 godina, visine oko 190 cm,&nbsp; prosijede kose srednje dužine, nakon čega je svjedoku, radi prepoznavanja, pokazano pet lica, medju kojima je svjedok, lice pod rednim brojem 1 (optuženi D. M.) prepoznao kao osobu koju je kritičnog dana zatekao pored pomenutog vozila, navodeći da je potpuno siguran da je to ta osoba.<br>
<br>
U zapisniku o prepoznavanju lica Ku.br. 605/11 od 21.06.2011. godine, konstatovano je da je u prostorijama Područne jedinice Podgorica, od strane svjedoka S. D., a u prisustvu zamjenika VDT-a u Podgorici, Tomković Željka, izvršeno prepoznavanje lica koje je dana 25.04.2011. godine, u večernjim časovima, na putu GP Božaj, sa vozilom “Opel kadet” imalo saobraćajnu nezgodu, a koju osobu je ovaj svjedok opisao kao&nbsp; lice starosti oko 40 godina, atletske gradje, kraće kose i prosijed, da bi nakon što mu je pokazano pet osoba, svjedok označio lice pod rednim brojem 3 (optuženi D. M.), kao osobu koja je kritičnom prilikom imala saobraćajnu nezgodu, izjašnjavajući se da je u to potpuno siguran.<br>
<br>
Iz zapisnika o daktiloskopskoj pretrazi tragova “papilarnih linija” br. 455/11, utvrdjeno je da je na daktiloskopsko ispitivanje dostavljena jedna platnena vreća sa natpisom “Cafe do Brasil” sa 21 PVC pakovanjem u kojima se nalazila tamno zelena materija biljnog porijekla, jedna PVC vreća bijele boje, sa 8 PVC pakovanja u kojima se nalazila tamnozelena materija biljnog porijekla, a nakon izvršene daktiloskopske pretrage konstatovano je da na ovim predmetima nisu pronadjeni tragovi papilarnih linija.<br>
<br>
Iz izvještaja o daktiloskopskom vještačenju br. 547/11 -1 od 20.09.2011. godine, utvrdjeno je da su na vještačenje dostavljeni tragovi “papilarnih linija” izuzeti sa kutije cigareta marke “Marlboro”, pronadjeni u vozilu “Opel kadet” reg. oznake PG -…. Nakon izvršene fotografske obrade spornog traga, konsatovano je da su isti podesni za indetifikaciju,a nakon uporedjenja istih, sa otiscima papilarnih linija optuženog D. M., utvrdjeno da ovi tragovi potiču od srednjeg prsta lijeve ruke optuženog D. M..<br>
<br>
Iz izvještaja o vještačenju Forenzičkog centra Danilovgrad br.1804/11, utvrdjeno je da su na vještačenje dostavljene dvije vreće (jedna platnena i jedna bijela), u kojima se nalazilo ukupno 29 ručno pravljenih pakovanja od plastične kese, obmotanih providnom folijom sa sadržajem sasušene biljne materije zelene boje, karakterističnog opojnog mirisa, ukupne neto mase 28,708 kg, a koja je biljna materija je pronadjena&nbsp; u vozilu “Opel kadet” reg. oznake PG …, a nakon mikroskopskog pregleda dostavljenog biljnog materijala konstatovano je prisustvo smole, kao i bodlji u obliku “medvedjih kandži”, koje potiču od biljke čiji je botanički naziv Cannabis sativa L. iz familije Canabaceae, poznatija kao konoplja – marihuana. Nakon hemijske analize ovih uzoraka konstatovano je da svi uzorci sadrže psihoaktivnu komponentu tetrahidrakanabinol (THC), u koncentraciji iznad 0,3 %. U fotodokumentaciji koja čini sastavni dio ovog izvještaja, prikazan je izgled dvije vreće i 29 pakovanja od plastične kese sa sadržajem biljne materije zelene boje.<br>
<br>
Iz tri potvrde o privremeno oduzetim predmetima na ime J. Đ., Uprave policije PJ Podgorica Ku.br. 605/11 od 23.04.2011. godine, utvrdjeno je da je pomenutog datuma, od ovog lica, oduzet jedan mobilni telefon marke “Nokia 6300” sa SIM karticom za broj 069-…, jedan telefon marke “Samsung”, sa SIM karticom broj 069-…i putničko motorno vozilo marke “BMW” reg. oznaka PG … sa saobraćajnom dozvolom i ključevima od istog, a izgled ovog vozila prikazan je u fotodokumentaciji Uprave policije PJ Podgorica br. 17-28-244-807/1352 od 28.04.2011. godine.<br>
<br>
Iz dvije potvrde o vraćanju predmeta Junćčaj Đoki, Uprave poilcije PJ Podgorica, Ku.br. 605/11 od 27.04.2011. godine, utvrdjeno je da je pomenutom licu vraćeno putničko motorno vozilo marke “BMW” reg. oznaka PG … sa saobraćajnom dozvolom i ključevima od istog, jedan telefon marke “Samung” sa SIM karticom br. 069-… i jedan mobilni telefon marke “Nokia 6300” sa SIM karticom 069-….<br>
<br>
Iz potvrde Uprave policije PJ Podgorica Ku.br. 605/11 od 26.04.2011. godine, o privremeno oduzetim predmetima od Č. A., utvrdjeno je da je od ovog lica oduzet jedan mobilni telefon marke “Nokia 5310” sa SIM karticom 069-414-114, koji telefon je vraćen Č. Albani dana 27.04.2011. godine, a što je utvdjeno iz potvrde Ku.br. 605/11 od 27.04.2011. godine Uprave policije PJ Podgorica.<br>
<br>
Iz izvoda iz kaznene evidencije na ime optuženog Uprave policije PJ Podgorica od 26.09.2011. godine, utvrdjeno je da je optuženi osudjivan&nbsp; presudom Osnovnog suda u Podgorici K.br.95/1483 od 26.02.1996. godine, na trideset dana zatvora uslovno na jednu godinu, zbog krivičnog djela nedozvoljena trgovina iz čl. 131 KZ RCG, presudom Osnovnog suda u Podgorici K.br.96/7729 od 11.11.1997. godine, zbog krivičnog djela nedozvoljena trgovina iz čl.131 KZ RCG, na novčanu kaznu od 1.000,00 dinara i presudom Višeg suda u Podgorici K.br. 106/01 od 05.06.2002. godine zbog krivičnog djela neovlašćena proizvodnja i stavljanje u promet opojnih droga iz čl. 245 st. 1 KZ SRJ, na jednu godinu i šest mjeseci zatvora.<br>
<br>
Cijeneći navode optužbe, odbranu optuženog, provedene dokaze i utvrdjeno činjenično stanje, sud nalazi da je optuženi izvršio krivično djelo koje mu se stavlja na teret, na način, u vrijeme i na mjestu kako je to precizirano izrekom presude.<br>
<br>
Iz iskaza svjedoka S. D., utvrdjeno je da su kritične večeri on i svjedok R. A., idući na posao, u neposrednoj blizini graničnog prelaza Božaj, gdje su zaposleni kao službenici Carine, naišli na vozilo marke “Opel kadet” bijele boje, koje je bilo skrenulo sa puta, pa su se zaustavili kako bi pomogli licima u vozilu, kada pored istog primjećuju jednog čovjeka, kojeg opisuje kao visočijeg momka, koji je fizički “spreman,utegnut”, lijepo obučenog, kojeg je čak i pipao da vidi da li je negdje povrijedjen, kada se ovaj popeo na cestu,&nbsp; da bi u pomenutom vozilu, kroz zadnje staklo, primijetio dvije vreće, od kojih je jedna bila tamne boje, dok je druga bila bijele boje, za koje je ovaj čovjek rekao da se radi o brašnu, da bi se nakon toga udaljio sa lica mjesta, ulazeći u jedno tamno vozilo koje se uputilo u pravcu Tuzi.<br>
<br>
Navode ovog svjedoka potvrdjuje i svjedok R. A., koji na identičan način i do najstinijih detalja opisuje&nbsp; predmetni dogadjaj, navodeći da su kao službenici carine na graničnom prelazu Božaj, on i svjedok S., na oko 1,5 km od graničnog prelaza, naišli na putničko vozilo marke “Opel kadet” bijele boje, koje je bilo skrenulo sa puta i pored kojeg su vidjeli jednog čovjeka koji je bio uredno obučen, visokog rasta , pa nakon što su ga pitali da li je povrijedjen,&nbsp; primijetili su u gepeku ovog vozila jedan džak od kafe, za koji je ovaj čovjek rekao da se radi o brašnu, što im je odmah bilo sumnjivo i nakon čega se ovaj čovjek udaljio iza jednog zaustavljenog kamiona i izgubio u pravcu Tuzi, odakle su se vidjeli štopovi od auta koje se udaljava.<br>
<br>
Izjavama naprijed navedenih svjedoka potvrdjena je sadržina službene zabilješke Uprave policije – Granične policije Božaj br. 322/11, u kojoj je konstatovano da je dana 25.04.2011. godine, na putu Tuzi – Božaj, oko 2 km od graničnog prelaza Božaj, sa kolovoza sletjelo putničko motorno vozilo marke “Opel kadet” bijele boje reg. oznaka PG – …, pored kojeg vozila su zatečeni carinski službenici, svjedoci R. A. i S. D., dok se u prtljažniku vozila nalazio jedan džak kafene boje,a na prednjem sjedištu džak bijele boje, koji je bio pocijepan na jednom mjestu, pa je uočeno da se u njemu nalazi više najlonskih pakovanja u obliku kocke u kojima se nalazila biljna materija zelene boje, nakon čega je lice mjesta fotografisano, a džakovi izuzeti radi daljeg vještačenja, a što je prikazano i u fotodokumentaciji Uprave policije PJ Podgorica u kojoj se vidi izgled vozila “Opel kadet” reg. oznaka PG – … njegov položaj na mjestu gdje je zatečeno, kao i izgled dva džaka i mjesta u vozilu gdje su isti pronadjeni, kao i sadržina ovih džakova-vreća u kojima se nalazilo više manjih četvrtastih pakovanja (29), sa biljnom materijom zelene boje.<br>
<br>
Iz zapisniika o prepoznavanju Ku.br. 605/11 od 21.06.2011. godine, proizilazi da su pomenutog datuma, u prostorijama PJ Podgorica, svjedoci S. D. i R. A., nakon što su prethodno opisali lice koje su kritične večeri zatekli pored vozila “Opel kadet”, sa potpunom sigurnošću prepoznali optuženog D. M. i to svjedok S. kao lice pod rednim brojem 3, a svjedok R. A. kao lice pod rednim brojem 1, što su svojim svjedočkim iskazima i potvrdili i to svjedok S. koji navodi da je u prostorijama policije sa sigurnošću od 100 %, prepoznao lice koje je zatekao kod vozila “Opel kadet”, potvrdjujući to i na glavnom pretresu, navodeći da je to optuženi D. M., a svjedok R. A. da je u prostorijama policije sa sigurnošću od 100 % prepoznao onog čovjeka kojeg je vidio pored pomenutog vozila i kojeg je dobro upamtio.<br>
<br>
Iz izvještaja o vještačenju Forenzičkog centra Danilovgrad br.1804/11, utvrdjeno je da su na vještačenje dostavljene dvije vreće koje su pronadjene u predmetnom vozilu, u kojima je bilo 29 ručno pravljenih pakovanja od plastične kese koja su bila obmotana providnom folijom, čija je ukupna neto masa 28,708 kg, a nakon vještačenja sasušene biljne materije zelene boje, koja se nalazila u ovim pakovanjima,konstatovano je da ista potiče od biljke Cannabis sativa L. iz familije Canabaceae poznatije kao konoplja –marihuana, koja u sebi sadrži psihoaktivnu komponentu tetrahidrokanabinol (THC) u koncentraciji iznad 0,3 %, što je prikazano u fotodokumetnaciji koja je sastavni dio ovog izvještaja.<br>
<br>
U vozilu marke “Opel kadet “reg. PG … je pronadjeno ukupno 28,708 kg opojne droge marihuane, koja je bila zapakovana u 29 manjih pakovanja. Ukupna količina marihuane, način njenog pakovanja, a za koju se uvidom u fotodokumentaciju sačinjenu povodom njenog pronalaska i fotodokumentaciju koji je sastavni dio izvještaja o vještačenju ove opojne droge, utvrdjuje da je na isti način pakovana, u plastične kese obmotane providnom folijom i da su ta pakovanja, po izgledu, približno ista, upućuje na nesumnjiv zaključak da je ova opojna droga bila namijenjena daljoj prodaji.<br>
<br>
Iz naprijed utvrdjenog činjeničnog stanja, nesumnjivo proizilazi, da je optuženi znao da se u vrećama koje su se nalazile u njegovom vozilu, nalazi opojna droga marihuana, supstanca proglašena za opojnu drogu Rješenjem o utvrdjivanju opojnih droga (Službeni list SRJ br. 44/02) a istu je prenosi radi njene dalje prodaje, na šta posebno upućuje količina ove opojne droge i način njenog pakovanja, pri čemu je bio svjestan da nema ovlašćenja za radnje koje je preduzimao, a što nesumnjivo proizilazi iz njegovog ponašanja, koje se ogleda u tome da se sa nepoznatim vozilom udaljio u pravcu Tuzi, a nakon što su svjedoci R. i S. uočili pomenute vreće u vozilu, postupajući na taj način suprotno Zakonu o proizvodnji i prometu opojnih droga, kojim je regulisano kada su proizvodnja, prerada i promet ove supstance dozvoljeni i ko ih može vršiti, ali je to i htio, postupajući u konkretnom slučaju sa direktnim umišljajem, pa su se u njegovim radnjama stekli svi bitni elementi bića krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 KZ-a, za koje djelo ga je sud oglasio krivim.<br>
<br>
Optuženi je u odbrani koju je dao u prethodnom postupku naveo da je vozilo “Opel kadet” reg. oznaka PG – …, vlasništvo njegovog druga J. V. koji mu je ovo vozilo ostavio kada je otišao za Švajcarsku,kako bi ga on prodao, a koja odbrana je opovrgnuta iskazom svjedoka J. V. koji je bio decidan da optuženog zna samo iz vidjenja, a da je predmetno vozilo, prije nego što je otšao za Švajcarsku, ostavio svojoj supruzi da ga ona proda. Više je nego očigledno da je optuženi upravo sa ovog razloga izmijenio svoju odbranu, pa je na glavnom pretresu naveo da je predmetno vozilo kupio od jedne njemu nepoznate žene, preko “Tender oglasa”, pa je u tom dijelu odbrana optuženog i potvrdjena, jer je upravo svjedok J. A., supruga J. V. , potvrdila da je vozilo “Opel” prodala njoj nepoznatom muškarcu kod gimnazije u Tuzima, za novčani iznos od 400 €. Dalje, optuženi u odbrani navodi da je ovo vozilo, dva dana prije predmetnog dogadjaja, prodao izvjesnom Đ. iz Albanije, nakon čega nije više bio u posjedu istog, a što je opovrgnuto iskazima svjedoka R. A. i S. D., koji su bili decidni kako prilikom prepoznavanja, tako i na glavnom pretresu, da je optuženi lice koje su kritične večeri zatekli kod vozila “Opel kadet”, u kojem vozilu su pronadjena dva džaka u kojima se nalazila opojna droga marihuana. Osim toga nelogično je da optuženi kupuje predmetno vozilo, koje ima namjeru da proda, a da od prodavca ne traži punomoćje za upravljanje ovim vozilom, obzirom da je saobraćajna dozvola glasila na drugo lice, kao i to da mu kupac, izvjesni Đ., ne traži to punomoćje, niti sa istim zaključuje ugovor o prodaji, a što izmedju ostalog proizilazi iz iskaza svjedoka J. A. koja je navela da čovjek koji je od nje kupio ovo auto nije tražio nikakvo punomoćje, niti je povodom toga kasnije zvao.<br>
<br>
Svjedok S. D. je opisujući predmetni dogadjaj, izmedju ostalog naveo, da je čovjeka kojeg su zatekli kod vozila “opel kadet” i kojeg je kasnije prepoznao u policiji kao D. M., mogao dobro da vidi, jer su i on i R. sa sobom nosili baterijske lampe, a samo mjesto dogadjaja bilo je dodatno osvijetljeno i farovima njihovog vozila, što je potvrdio i svjedok R. A. koji je izmedju ostalog i dodao da je tom prilikom od pravca Tuzi naišao i jedan kamion koji im je&nbsp; dodatno osvijetlio mjesto. Osim toga ovi svjedoci su bili u neposrednoj blizini optuženog, pa čak i bliskom kontaktu sa istim, jer ga je svjedok S. i dodirivao da vidi da li je povrijedjen, sa kojih razloga su bez osnova navodi odbrane da svjedoci nisu mogli jasno da vide lik osobe koja je upravljala predmetnim vozilom, jer je bio mrak i nije postojala ulična rasvjeta.<br>
<br>
U zapisnicima o prepoznavanju lica Ku.br. 605/11 od 21.06.2011. godine, je konstatovano da je isto izvršeno u prostorijama PJ Podgorica u prisustvu zamjenika VDT-a u Podgorici Tomković Željka, pri čemu su svjedoci S. D. i R. A. prethodno opisali lice koje su zatekli na putu prema graničnom prelazu Božaj u blizini vozila “Opel kadet”, a nakon toga izmedju pet lica koja su im pokazana, prepoznali optuženog izjašnjavajući se da su u to potpuno sigurni, tako da je prepoznavanje izvršeno na zakonom propisan način shodno odredbama ZKP-a koje se odnose na prepoznavanje lica i stvari, sa kojih razloga su bez uticaja primjedbe odbrane u pogledu okolnosti da je prepoznavanje izvršeno dva mjeseca nakon predmetnog dogadjaja, imajući u vidu izjave svjedoka da su pomenuto lice dobro zapamtili i da su ga sa potpunom sigurnošću prepoznali, što su kasnije potvrdili svojim izjavama datim u postupku.&nbsp; Činjenica da im je neposredno nakon predmetnog dogadjaja pokazan snimak na kojem je bio optuženi, je bez uticaja na zakonitost radnje prepoznavanja, imajući u vidu da iz iskaza ovih svjedoka proizilazi da su i tada prethodno opisali&nbsp; optuženog, nakon čega su pogledali snimak.<br>
<br>
Odlučujući o visini kazne koju će izreći optuženom, sud&nbsp; je cijenio sve okolnosti koje utiču da kazna bude veća ili manja, pa je od olakšavajućih okolnosti na strani optuženog cijenio njegove lične prilike koje se ogledaju u tome da je nezaposlen, dok je kao otežavajuće okolnosti cijenio da je isti ranije osudjivan i to za isto krivično djelo, presudom Višeg suda u Podgorici K.br.106/01 od 05.06.2002. godine zbog krivičnog djela neovlašćena proizvodnja i stavljanje u promet opojnih droga iz čl. 245 st. 1 KZ SRJ, što je utvrdjeno iz izvoda iz kaznene evidencije na ime optuženog, pa mu je izrekao kaznu zatvora u trajanju od dvije godine i šest mjeseci, nalazeći da je tako izrečena kazna u svemu srazmjerna težini izvršenog krivičnog djela i stepenu krivice optuženog i predstavlja onu mjeru koja je neophodno potrebna za postizanje svrhe kažnjavanja propisane čl. 32 KZ-a , a u okviru opšte svrhe izricanja krivičnih sankcija iz čl. 4 st. 2 KZ-a, odnosno da će se sa istom uticati na optuženog, ali i na druge, da ubuduće ne čine krivična djela.<br>
<br>
Navodi odbrane da se optuženi ne može smatrati osudjivanim za isto krivično djelo (presuda K.br.106/01 od 05.06.2002. godine zbog krivičnog djela neovlašćena proizvodnja i stavljanje u promet opojnih droga iz čl. 245 st. 1 KZ SRJ) su bez osnova, jer se radi o pravosnažnoj presudi, pa i u slučaju da je optuženom sudjeno u odsustvu, u ponovljenom postupku bi se samo ispitivala pravilnost ranije presude, da bi se na kraju ranija presuda, zavisno od toka postupka, djelimično ili u cjelosti stavila van snage ili ostavila na snazi. Osim toga i sam optuženi je u završnoj riječi naveo da zahtjev za ponavljanje postupka nije ni podnio.<br>
<br>
Shodno odredbi čl. 51 KZ-a u izrečenu kaznu zatvora optuženom će se uračunati i vrijeme provedeno u pritvoru i to od 21.06.2011. godine od 14,45 časova, pa nadalje.<br>
<br>
Shodno odredbi čl. 300 st. 7 u vezi čl. 75 KZ-a, od optuženog je oduzeto 28,708 kg opojne droge marihuane, koja se ima uništiti nakon pravosnažnosti presude, a za koje predmete zakon predividja obavezno oduzimanje.<br>
<br>
Odluka o troškovima donijeta je shodno odredbi čl. 226 i 229 ZKP-a, a isti se odnose na troškove&nbsp; i nagradu branioca po službenoj dužnosti u predkrivičnom postupku advokata Tamare Durutović, u iznosu od 100 €, dok je paušal odredjen imajući u vidu složenost i dužinu trajanja postupka, kao i imovinske prilike optuženog.<br>
<br>
Sud je cijenio i ostale provedene dokaze, ali je našao da nisu od uticaja na drugačiju odluku suda.<br>
<br>
Na osnovu čl. 374 ZKP-a,odlučeno je kao u izreci presude.<br>
<br>
<div style="text-align: center;">
	VIŠI SUD U PODGORICI<br>
	Dana, 06.12.2011. godine</div>
<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;SUDIJA<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp; Vesna Moštrokol S.R.<br>
<br>
<br>
<br>
<br>
PRAVNA POUKA:Protiv ove presude dozvoljena je žalba Apelacionom sudu Crne Gore u roku od 15 dana od dana prijema pismenog otpravka iste, a preko ovog suda.<br>
<br>
<br>
Tačnost otpravka ovjerava<br>
namještenik suda<br>
<br>
Anka Raković<br>
<br>
<br>
<br>

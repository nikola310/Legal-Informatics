<br>
<br>
K.br.172/2000<br>
<div style="text-align: center;">
	U IME CRNE GORE</div>
<br>
<br>
<br>
<br>
<br>
VIŠI SUD U PODGORICI, kao prvostepeni krivični, u vijeću sastavljenom od predsjednika vijeća sudije Dragiše Rakočevića i sudija Vesne Moštrokol i Ratka Ćupića kao članova vijeća, uz učešće Borke Jelenković kao zapisničara, u krivičnom predmetu protiv optuženog Đ. M., koga u postupku brani advokat P. Đ. iz Podgorice, zbog krivičnog djela- teško djelo protiv bezbjednosti javnog saobraćaja iz člana 177 stav 2 u vezi člana 172 stav 1 KZ CG, po optužnici Višeg državnog tužioca u Podgorici Kt.br. 471/99 od 9.6.2000.godine, koju je na glavnom pretresu zastupala Lepa Medenica, zamjenik VDT-a u Podgorici, nakon održanog glavnog i javnog pretresa dana 24.11.2011.godine, a nakon tajnog vijećanja i glasanja donio je i dana 25.11.2011.godine u 09,30 sati, javno objavio<br>
<br>
<div style="text-align: center;">
	P R E S U D U</div>
<br>
Optuženi:<br>
<br>
<br>
Đ. M., neoženjen, pismen, vodi se u vojnoj evidenciji Podgorica, srednjeg imovnog stanja, osuđivan Presudom Osnovnog suda u Podgorici K.br.46/95 od 7.10.1996.godine, zbog krivičnog djela iz člana 177 stav 3 u vezi člana 172 stav 3 u vezi stava 1 KZ RCG, na kaznu zatvora od 6 mjeseci, uslovno na 2 godine, u pritvoru od 20.04.2000.godine do 30.06.2000.godine.<br>
<br>
<div style="text-align: center;">
	K R I V&nbsp; J E</div>
<br>
Što je:<br>
<br>
Dana 31.10.1999.godine, oko 03,45 časova, na magistralnom putu Cetinje- Podgorica, u mjestu Gospoština, Opština Cetinje, upravljajući putničkim motornim vozilom marke "Volkswagen Passat" reg. br. PG ..., u pravcu Podgorice, ne pridržavajući se saobraćajnih propisa iz člana 41, člana 46 stav 1 i člana 164 ZOOBS-a, na putevima, ugrozio&nbsp; saobraćaj i doveo u opasnost živote i tijela ljudi na način što se kretao vozilom pod dejstvom alkohola u pripitom stanju pri koncentraciji od 1,07 promila apsolutnog alkohola u krvi, brzinom od 123,3 km/h na mjestu gdje je ograničenje brzine od 80km/h, pri čemu vozilo u kretanju nije držao što bliže desnoj ivici kolovoza i na tolikoj udaljenosti od nje, s obzirom na brzinu kretanja vozila, uslove saobraćaja, stanje i osobine puta, tako da ne ugrožava druge učesnike u saobraćaju, usled čega je prilikom savlađiV. desne blage krivine skrenuo sa kolovoza udesno, udarivši vozilom u zaštitnu ogradu sa desne strane kolovoza, da bi se potom nakon ostvarenog kontakta od jačine udarca vozilo odbilo, prešlo na lijevu stranu kolovoza, zadnjim dijelom udarilo u stijenu sa lijeve strane kolovoza, a zatim nastavljajući nekontrolisano kretanje ponovo prešlo na desnu stranu van kolovozne površine,kojom prilikom su saputnici u njegovom vozilu oštećeni S. N., S. A. i R. V. zadobili teške tjelesne povrede od kojih je neposredno nakon nezgode kod istih nastupila smrt, a oštećena I. J. zadobila teške tjelesne povrede u vidu preloma ključne kosti i preloma prvog rebra sa desne strane<br>
<br>
- čime je izvršio krivično djelo teško djelo protiv bezbjednosti javnog saobraćaja iz člana 348 stav 2 u vezi člana 339 stav 1 Krivičnog zakonika.<br>
<br>
Pa ga sud, na osnovu člana 4, 32, 36, 42 i 51 Krivičnog zakonika, te člana 226, 229 i 374&nbsp; Zakonika o krivičnom postupku<br>
<br>
<div style="text-align: center;">
	O S U Đ U J E</div>
<br>
<br>
Na kaznu zatvora u trajanju od 5(pet) godina, u koju kaznu mu se uračunava vrijeme provedeno u pritvoru od 20.4.2000.godine do&nbsp; 30.06.2000.godine.<br>
<br>
Obavezuje se optuženi da na osnovu troškova krivičnog postupka plati ovom sudu novčani iznos od&nbsp; 2.060,2 eura, te na ime sudskog paušala iznos od 150,00 eura, sve prednje u roku od 15 dana, po pravnosnažnosti presude pod prijetnjom prinudnog izvršenja.<br>
<br>
Oštećeni se na ime ostvariV. imovinskopravnog zahtjeva, saglasno svojim zahtjevima upućuju na redovnu građansku parnicu.<br>
<div style="text-align: center;">
	O b r a z l o ž e nj e</div>
<br>
<br>
<br>
Optužnicom Višeg državnog tužioca u Podgorici Kt.br. 471/99 od 9.6.2000.godine, optuženom Đ. M., stavljeno je na teret da je izvršio krivično djelo- teško djelo protiv bezbjednosti javnog saobraćaja iz člana 177 stav 2 u vezi člana 172 stav 1 KZ CG.U završnoj riječi zastupnik optužbe je izmijenio činjenični opis i pravnu kvalifikaciju krivičnog djela koje se optuženom stavlja na teret kao u izreci presude, konačno predlažući sudu da optuženog oglasi krivim i kazni po zakonu.<br>
<br>
Predstavnik oštećene porodice pok. S. N., njegova sestra S. I., udata M., u završnoj riječi je izjavila, da se pridružuje krivičnom gonjenju protiv optuženog,a imovinskopravni zahtjev će ostvariti u posebnom građanskom postupku.<br>
<br>
Optuženi Đ. M. je u svojoj odbrani pred istražnim sudijom Osnovnog suda u Cetinju, u bitnom naveo da je dana 31.10.1999.godine bio u društvu sa najboljim prijateljima, S. N., S. A., R. V. i I. J., kada su negdje poslije 24 h iz&nbsp; Podgorice, krenuli sa njegovim putničkim vozilom marke ’’Volswagen passat’’ za Budvu. Kada su stigli u Budvu, krenuli su ka diskoteci koja se nalazi u Bečićima. Do Budve je on vozio, do njega je na mjestu suvozača sjedjela J., a iza njega S., do S., R. V., a iza J., S. N.. U diskoteci su se zadržali jedno izvjesno vrijeme, a koliko se sjeća popio je dva pića. Zadnje čega se sjeća je ’’da se nalazio u diskoteci i da je pošao u toalet’’. Sjeća se da se probudio u KBC Podgrorica. Period od ulaska u toalet diskoteke do buđenja u KBC Podgorica mu je skroz nepoznat i ne zna šta se za to vrijeme događalo. Ne zna sa kim je izašao iz diskoteke, ko je vozio, kako je došlo do nezgode. I. J. je bila njegova djevojka i dok je bio u bolnici jedno vrijeme ga je posjećivala.<br>
<br>
Optuženi Đ. M. je pred istražnim sudijom Višeg suda u Podgorici u&nbsp; bitnom ponovio odbranu koju je dao pred istražnim sudijom Osnovnog suda u Cetinju, te dodao da ima vozačku dozvolu i da je položio vozački ispit za ’’B’’ i ’’C’’ kategoriju. Ranije je osuđivan za krivično djelo protiv bezbjednosti javnog saobraćaja i osuđen na uslovnu osudu. Poznato mu je da njegova djevojka J. nema vozačku dozvolu.Sa J. se zabavljao oko 20 dana prije kritičnog događaja. J. je dozvoljavao da upravlja njegovim vozilom i ako nema vozačku dozvolu, mada tada nije znao da nema vozačku dozvolu. Nakon ovog udesa i njegovog izlaska iz bolnice nije se više zabavljao sa J., jer kada je izašao iz bolnice na njegove pozive J. nije odgovarala jer je navodno čula neku priču od njegove familije da je ona vozila. Međutim to njegova familija nije pričala.<br>
<br>
Na glavnom pretresu od 30.06.2000.godine optuženi je u bitnom ponovio odbranu koju je dao pred istražnim sudijom Višeg suda u Podgorici i Osnovnog suda u Cetinju, pojašnjavajući da nikada nije pokušao niti nagovarao I. J. da izjavi da je predmetne večeri u vrijeme saobraćajnog udesa njegovim vozilom upravljao pokojni S. N., te da takva njena izjava uopšte nije tačna. I. J. je u vrijeme saobraćajnog udesa bila njegova djevojka, a njihova veza je prestala nekih 10 dana nakon predmetnog udesa, na način što je&nbsp; pozvao telefonom i pitao što se ne javlja, na šta mu je odgovorila da je čula da njegova familija o njoj svašta priča. Na kraju je dodao da je nakon izlaska iz bolnice pozvao I. J., kojom prilikom je upitao ’’da li ima šta da mu kaže u vezi saobraćajne nezgode’’ a ista mu je odgovorila da nema šta da mu kaže da je u vrijeme udesa spavala, da je osjetila udar sa strane vozila gdje je ona sjedjela i da je to razbudilo, a takođe mu je rekla da misli da je on u trenutku udesa upravljao vozilom.<br>
<br>
Ponovo saslušan na glavnom pretresu,&nbsp; optuženi je u cjelosti ponovio svoju&nbsp; prethodno datu odbranu, pojašnjavajući da se sa društvom S., S. i oštećenom I. J., našao u Podgorici i sjedjeli su u kafe baru "Kamelot", u ulici Slobode. Tu su se sastali oko 21 čas, dana 30.10.1999.godine. Prihvatio je predlog S. N. da pođu u diskoteku u Bećiće. Nakon izlaska iz kafe bara ’’Kamelot’’, usput su, primili R. V., koja je inače bila djevojka N. S.. Dok su sjedjeli u tom kafe baru u Podgorici, popio je jedno ili dva piva. Vozilo "Volkswagen Passat", je bilo njegovo vozilo, nije ga preveo, sa kojih razloga se vodilo na drugo lice. Do Bečića je sa vozilom upravljao, pored njega na mjestu suvozača sjedela je njegova djevojka, I. J., iza njega S. A., u sredini R. V., a desno S. N.. U Bečiće su stigli oko ponoći. Za vrijeme boravka u diskoteci popio je jedno pivo, sjeća se da je neko od njihovog društva donio još po jedno pivo, ali ne zna da li je to popio, jer je pošao u toalet. Nakon toga, više ničega se ne sjeća izuzev da se probudio u bolnici u Podgorici.<br>
<br>
Sud je u dokaznom postupku saslušao svjedoka-oštećenu J. I., te svjedoke M. T., M. D. i R. Z., na saglasan predlog stranaka pročitao: iskaze predstavnika oštećene porodice&nbsp; R.- R. S., iskaz predstavnika oštećene porodice S.- S. Slobodana, dat pred istražnim sudijom&nbsp; od 4.5.200.godine, i&nbsp; na glavnom pretresu od 30.6.2000.godine,&nbsp; na glavnom pretresu saslušao predstavnika oštećene porodice S., S., udatu M. I., pročitao iskaz predstavnika oštećene porodice S.-S. M., na zapisniku pred istražnim sudijom od 4.5.2000. i sa glavnog pretresa od 30.6.2000.godine, službenu zabilješku OB Cetinje broj 34-03-231/99-194 SN, od 2.11.1999.godine, zapisnik o uviđaju istražnog sudije Osnovnog suda u Cetinju Kri.br.134/99 od 31.10.1999.godine, nalaz i mišljenje sudskog&nbsp; vještaka saobraćajne struke B. R.,K.br.362/99 od 20.5.2000.godine, i izjašnjenje vještaka na pretresu od 19.9.2000.godine, dopunski nalaz istog vjetšaka od 17.10.2000.godine, i dopunski nalaz istog vještaka od 10.8.2002.godine, iskaz svjedoka J. R., koji je u svojstvu vještaka saobraćajne struke bio prisutan uviđaju saobraćajne nezgode,a na pretresu od 13.3.2002.godine, saslušan u svojstvu svjedoka, obdukcioni zapisnik na ime pok. R. V. broj 81/99. sačinjen od strane vještaka dr Š. M., obdukcioni zapisnik na ime pok. S. N.,&nbsp; broj 79/99, sačinjen od strane vještaka dr Š. M., obdukcioni zapisnik na ime pok. S. A., broj 80/99, sačinjen od strane vještaka dr Š. M., izjašnjenje sa glavnog pretresa vještaka dr Š. M. od 9.5.2002.godine, nalaz i mišljenje vještaka dr K. M. o povredama I. J. i optuženog Đ. M., izvještaj o alkoholisanosti na ime Đ. M. broj: 1696 od 3.11.1999.godine, te pismeno izjašnjenje vještaka dr K. M. od 30.5.200.godine, izvještaj o akoholisanosti na ime R. V. broj:1680 od 1.11.1999.godine, izvještaj o akoholisanosti, na ime S. N. broj 1679 od 1.11.1999.godine, izvršio uvid u fotoelaborat i skicu lica mjesta, pročitao Nalaz- ekspertizu saobraćajne nezgode Univerziteta u Beogradu Instituta saobraćajnog fakulteta broj 923/2008&nbsp; od 20.januara 2010.godine i neposredno na pretresu saslušao&nbsp; predstavnike Instituta saobraćajnog fakulteta prof. dr M. V. i dipl. ing. M. B., te pročitao&nbsp; izvod iz KE na ime optuženog.<br>
<br>
Svjedok – oštećena I. J. je u svom iskazu pred istražnim sudijom Osnovnog suda u Cetinju u bitnom navela da je dana 31.10.1999.godine bila u društvu sa svojim bivšim momkom Đ. M. i prijateljima S. N., S. A. i R. V.. Negdje oko tri sata posle ponoći, krenuli su iz Budve u Podgoricu. Đ. M. je upravljao putničkim motornim vozilom marke ’’Pasat’’, a ona je sjedjela na mjestu suvozača, iza nje S. N., do njega je sjedjela njegova djevojka R. V., a iza vozača, Đ. M. je sjedio S. A.. Kritične večeri su se prvo sreli u Podgoricu, a zatim su pošli u Budvu, gdje su bili u diskoteci ’’Volg’’ koja se nalazi u Bečićima. Pojasnila je da je M. Đ., po povratku iz Bečića, jako brzo vozio, bio je pripit, tako da ga je u više navrata R. V., molila da uspori jer se bojala brze vožnje. Ne može se tačno sjetiti kako je došlo do udara, zna da je Đ. u tom trenutku vozio brzo i da je osjetila da su desnom stranom vozila prvo udarili, tj. onom stranom gdje su ona i pokojni N. sjedjeli, a nakon tog udara više se ničega ne sjeća.Oštećena I. J., pridružila se krivičnom gonjenju protiv optuženog, nije tražila naknadu štete zbog povreda koje je zadobila u predmetnoj nezgodi.<br>
<br>
Na glavnom pretresu od 30.06.2000.godine je u bitnom navela, da je kada su krenuli iz Bečića oko 3,30 h u jednom trenutku zaspala i vrlo brzo se probudila iz razloga što se vozilo kretalo vrlo brzo, pri čemu se teturala lijevo – desno i nije mogla stabilno da sjedi. Sigurna je da je u momentu udesa bila budna i da se probudila prije udesa. U vrijeme saobraćajnog udesa je bila djevojka optuženog Đ. M., a njihova veza je prestala odmah nakon udesa. Nekih desetak dana nakon što su ona i optuženi izašli iz bolnice,isti je pozvao telefonom i saopštio joj da to što se desilo je velika fleka u njegovom životu, da je on već ranije rekao da je u vrijeme saobraćajne nezgode vozilom upravljao S. N. i upitao je, da li može da i ona to izjavi, to nije prihvatila, rekavši mu kako može da optužuje mrtvog druga. Sjeća se da je&nbsp; nakon udesa bila u bolnici da posjeti optuženog, da je tom prilikom u sobi sa njim bio njegov otac, te da su je pitali je da li se sjeća udesa i da prokomentariše šta se desilo i kako,na šta im je&nbsp; odgovorila da se ne sjeća, jer je spavala. Ovakav odgovor je dala sa razloga što nije htjela da odgovori na njihova pitanja i da sa njima komentariše saobraćajni udes, ali ne zbog toga što je tačna činjenica da je tom prilokom spavala, već je ista svjesno u smislu izbjegav. razgovora u vezi predmetnog udesa optuženom i njegovom ocu rekla da je spavala.&nbsp;<br>
<br>
Ponovo saslušana na glavnom pretresu u bitnom je&nbsp; navela, da je dana 30.10.1999.godine u Podgorici, bila u društvu sa Đ. M., S. N., S. A.,a nakon što su odlučili da odu u diskoteku u Budvu, pozvali su R. Vanju da ide sa njima,&nbsp; koja je inače&nbsp; bila djevojka S. N.. Ista se u početku nećkala, ali je na kraju prihvatila pa su u kasnim večernjim časovima pošli u Budvu u diskoteku "Volg". Iz diskoteke su izašli oko 03,00 časa 31.10.1999.godine i krenuli nazad u Podgoricu. Pitala je Đ. M. da li može da vozi, na šta joj je odgovorio "mogu ja". Nakon što su praktično izletjeli sa parkinga, svi su opominjali Đ. M. na brzu vožnju, posebno je to činila R. V., a na što se Đ. M. posebno ljutio. Sjeća se da su se zbog te vožnje svi držali za ručke u vozilu, da ne bi bili ’’bacani’’ po istom, a u jednom trenutku je na satu u vozilu vidjela da optuženi vozi brzinom od 190 km/h. U vozilu je sjedjela na mjestu suvozača, iza nje je sjedio S. N., u sredini R. V., a iza vozača Đ. M., sjedio je S. A.. U jednom trenutku ja zaključila da se vozilo uz nešto uspelo i osjetila jak pritisak na desnu ruku. Nakon toga, tamo gdje se našla, imala je osjećaj da joj je pijesak u ustima, odnosno da su joj zubi polomljeni, a kada je to ispljunula vidjela je da je to pijesak i čula neke glasove. U tom trenutku se nalazila van vozila. Mislila je da su se našli u more, bila je mokra, povrijeđena. Neko je rekao "ovi su mrtvi", nakon čega je počela da doziva "molim vas pomozite mi nijesam mrtva". Sledeće čega se sjeća je Urgentni centar. Koliko se sjeća vozilo je udarilo prvo sa desne strane kolovoza, jer je prvi udar zadobila u desnu stranu ruke i ramena.<br>
<br>
Nakon ovog događaja i nakon što su izašli iz bolnice, imala je telefonsku komunikaciju sa Đ. M. jer je on pozivao. Na sahrani R. V. i S. N., čula je da su Đ. M.-P. i Đ. K., proturili neku priču kao da je ona upravljala vozilom, što je bio razlog da&nbsp; odbije da mu se javlja na njegove pozive. Negdje sredinom novembra 1999.godine, Đ. M. je pozvao telefonom i rekao joj: "J. ovo što sam učinio mi je mnogo velika fleka na život i ako bi ti mogla da kažeš da je N. vozio, jer sam ja već rekao da je vozio S. N.’’, na šta ga je tu prekinula i kazala mu’’da je pička koja se uplašila guzice svoje i koji da bi sebe spasio zatvora optužuje momka kojeg je on lično svojom ohološću ubio&nbsp; i koji više nije tu da bi sam sebe odbranio". Nakon ovog razgovora pozvao je Đ. P., otac optuženog Đ. M. i rekao joj da hoće da razgovara sa njom i njenim roditeljima. Kada je Đ. P. došao&nbsp; u njihovu kuću sa cvijećem, i sjeća se da je Đ. P. pričao u smislu da ima namjeru da ženi svog sina M.a, na što mu je njena majka odgovorila da nema namjeru da svoju kćerku udaje. Pričao je o nekom novcu, da je nekima dao po 250.000,00 DM. Kada je sve to čula, revoltirana je otišla u svoju sobu, a on je ostao sa njenim roditeljima.<br>
<br>
Đ. M. je upoznala 7.10.1999.godine, a na nagovor njene prijateljice S. J. je i izašla sa njim, što znači da ga je znala oko 20 dana prije ove nezgode, a nekoliko puta su zajedno izašli u grad. Uvijek su bili u društvu, a za tih 20 dana optuženi je upoznao sa njegovim ocem, sestrom, a sve se to dešavalo u određenim ugostiteljskim objektima u Podgorici.&nbsp; Pridružila se krivičnom gonjenju protiv optuženog, nije tražila naknadu štete zbog povreda koje je zadobila u predmetnoj nezgodi.<br>
<br>
Svjedok - R. Z., je na glavnom pretresu u bitom naveo da se sjeća predmetnog događaja, jer se tog dana kretao iz pravca Cetinja i vidio da je u mjestu zvanom ’’Gospoština’’ bila saobraćajna nezgoda. Izašao je iz vozila i vidio da jedno lice leži na ivici kolovoza po desnoj strani gledano iz pravca Cetinja,&nbsp; drugo lice sa iste strane, jedno metar ipo ispod puta, dok treće lice doziva u pomoć. Objasnio je, da se na jedno desetak metara od kolovoza gledano sa desne strane iz pravca Cetinja, nalazilo putničko motorno motorno vozilo. Prišao je ženskoj osobi koja je dozivala u pomoć i pomogao joj da izađe na kolovoz. Tu je bila i jedna ženska osoba koja je zvala hitnu službu. Pošto je ovoj ženskoj osobi kojoj je on pomogao da izađe na kolovoz bilo loše, on i njegovi saputnici su je povezli do Kliničkog centra.<br>
<br>
Svjedok - M. T., na glavnom pretresu je u bitnom navela da je tog jutra bila u vozilu koje se kretalo iz pravca Cetinja u pravcu Podgorice. Negdje na dijelu tog puta jedno vozilo je bilo zaustavljeno i vidjeli su neke ljude da tu stoje, pa su se zaustavili. Kada je izašla iz vozila od tih lica je saznala da je bila saobraćajna nezgoda. Prilazeći bliže, odnosno prolazeći ovo zaustavljeno vozilo sa desne strane kolovoza sve gledano iz pravca Cetinja, vidjela je&nbsp; jedno lice koje je ležalo na asvaltu glavom na ivičnjaku, tijelo tog lica je bilo beživotno i pretpostavlja da je od jakog udarca u ivičnjak zadobilo frakturu glave. Krećući se dalje vidjela je još neka lica koja su stajala na kolovozu i upitala ih ’’gdje je vozilo koje je učestvovalo u toj nezgodi’’, na šta su joj isti pokazali vozilo, koje je bilo izvan kolovoza sa desne strane, a sve gledano iz pravca Cetinja. Vozilo je bilo nedaleko od bankine okrenuto prednjim dijelom u pravcu Podgorice i na točkovima. To je bilo oko 3-4 sata ujutro i još je bio mrak. Preskočila je bankinu i silazeći do tog vozila začula je ječanje i zapazila, između bankine i tog vozila, Đ. M., kojem je kao ljekar ukazala pomoć, i tražila od prisutnih lica da ga iznesu na kolovoz, s tim da paze na vrat, jer je zaključila da ima teže povrede. Tokom ukaziV. pomoći Đ., vidjela je dva mladića koji između sebe drže jednu djevojku plave kose, bila je svjesna, istina u šoku i upitala je ’’koliko je lica bilo u vozilu’’, na šta joj je ista odgovorila ’’pet’’. U tom trenutku, pored lica koje je vidjela da leži na kolovozu, Đ. kome je ukazivala pomoć i te djevojke, shvatila je da nedostaju još dva lica. Nakon što su Đ. iznijeli na kolovoz, ona i još dva - tri lica su se ponovo vratili&nbsp; do tog vozila i u tom trenutku je, kod prednjeg desnog točka vozila sa desne strane u neprirodnom položaju zapazila jedno lice, a u pitanju je bio pjevač Montenigersa. Tijelo pomenutog lica je bilo beživotno. Nakon navedenog, čula je da je doziva jedan mladić koji je našao treće lice, jednu djevojku, na putu koji je u tom dijelu paralelan sa magistralom i koji se 15- tak metara od mjesta gdje je to vozilo bilo, iznad kolovoza, spaja sa magistralom. Ne može procijeniti koliko je taj put odvojen, udaljen od magistrale, jer je tu ’’pomeđu’’ magistrale i ovog puta rastinje. Krenula je&nbsp; na poziv tog lica i tu djevojku zatekla na tom sporednom putu u ležećem položaju i bez znakova života. Kao ljekar, odmah je pozvala hitnu pomoć, obavijestila KBC o povrijeđenim licima koja će stići, sačekala dok je došla policija, a nakon toga uz njihovu dozvolu nastavila put u&nbsp; Podgoricu. Đ. M. je zatekla na prostoru između bankine i vozila koje je bilo izvan kolovoza i to na sredini tog rastojanja paralelno sa vozilom, a vozilo je bilo okrenuto prednjim dijelom u pravcu Podgorice. Glava povrijeđenog Đ. je bila okrenuta prema Cetinju, a noge u pravcu Podgorice.<br>
<br>
<br>
Svjedok - M. D., je na glavnom pretresu u bitnom naveo da se kritične večeri kretao iz pravca Cetinja prema Podgorici, a na mjestu nezgode je stigao nakon što se ista dogodila. Kako je došlo do nezgode nije vidio. Nakon što se zaustavio sa vozilom, upalio 4 žmigavca, vidio je sa desne strane kolovoza, gledano iz njegovog pravca kretanja, jedno lice koje nepomično leži pored kolovoza, a kojem je glava bila naslonjena na bankini, odnosno rigoli pored kolovoza. Nakon toga, popriječio je njegovo vozilo, kako bi osvijetlilo vozilo koje je bilo prevrnuto sa desne strane kolovoza iz njegovog pravca kretanja. Njegoci saputnici M. Đ. i R. Z. su krenuli prema tom vozilu. Čuo je zapomaganje jedne djevojke, nije vidio gdje se ona tačno nalazila, a do vozila su je doveli M. i R. i isti je sa njegovim vozilom povezao u KC Podgorica. Zna da je jedno vozilo naišlo iz pravca Cetinja, zaustavilo se, a u istom su bila dva lica i sjeća se da je jedna žena kazala da je medicinski radnik i potrčala prema vozilu.<br>
<br>
Iz iskaza predstavnika oštećene porodice&nbsp; R.- R. S., proizilazi da se ista ne pridružuje krivičnom gonjenju protiv optuženog Đ. M., dodajući da ukoliko bi se u toku&nbsp; postupka utvrdilo da je optuženi Đ. M. pokušao da odgovornost za predmetnu nezgodu prenese na pok. S. Nebojšu, a kako je to svjedočila I. J., željela bi da se to uzme kao otežavajuća okolnost.<br>
<br>
Iz iskaza predstavnika oštećene porodice S.- S. Slobodana, sa&nbsp; zapisnika pred istražnim sudijom&nbsp; od 4.5.2000. i sa glavnog pretresa od 30.6.2000.godine, proizilazi da se isti ne pridružuje krivičnom gonjenju protiv optuženog Đ. M., a postavlja imovinskopravni zahtjev, koji će naknadno precizirati. Na glavnom pretresu S., udata M. I., koja se prijavila kao predstavnik oštećene porodice S., pridružila se krivičnom gonjenju protiv optuženog, dok će imovinskopravni zahtjev ostvariti u posebnom postupku.<br>
<br>
Iz iskaza&nbsp; predstavnika oštećene porodice S.-S. M., sa&nbsp; zapisnika pred istražnim sudijom&nbsp; od 4.5.2000. i sa glavnog pretresa od 30.6.2000.godine, proizilazi da se isti ne pridružuje krivičnom gonjenju, a imovinskopravni zahtjev će naknadno precizirati.<br>
<br>
Iz službene zabilješke&nbsp; OB Cetinje broj 34-03-231/99-194 SN, od 2.11.1999.godine, proizilazi, da su dana 31.10.1999.godine, u saobraćajnoj nezgodi na magistralnom putu Cetinje-Podgorica, u mjestu Gospoština, Opština Cetinje, tri lica izgubila život (S. A., S. N. i R. V.), dok je dvoje lica zadobilo teške tjelesne povrede. Nadalje stoji, da se na licu mjesta, van kolovozne površine magistralnog puta, sa desne strane gledano iz pravca Cetinja u pravcu Podgorice, na nekih 4-5 metara, nalazilo putničko motorno vozilo marke "Volskwagen Passat", reg. br.PG 299-63, plave boje Karavan verzija, koje je učestvovalo u saobraćajnoj nezgodi i na kojem su bila vidna velika oštećenja.&nbsp;<br>
<br>
Iz zapisnika o uviđaju istražnog sudije Osnovnog suda u Cetinju Kri.br.134/99 od 31.10.1999.godine, proizilazi, da je u nezgodi učestvovao vozač Đ. M. iz Podgorice, koji je kritične prilike upravljao putničkim motornim vozilom marke "Volskwagen Passat", reg. br.PG ..., vlasništvo B. V. iz Podgorice. U saobraćajnoj nezgodi su povrede zadobili S. A., R. V. i S. N. koji su na licu mjesta podlegli zadobijenim povredama, dok su teške tjelesne povrede zadobili Đ. M. i I. J., koji su prevezeni u KBC Podgorica, radi ukaziV. ljekarske pomoći. Mjesto saobraćajne nezgode se nalazi u mjestu zvanom Gospoština, na magistralnom putu Cetinje-Podgorica. Na kritičnom mjestu magistralni put je prekriven asvaltnim zastorom dobrog kvaliteta u širini od 6,70 metara, a saobraćaj se odvija u dvije kolovozne trake koje su izdijeljene isprekidanom linijom. U vrijeme vršenja uviđaja asvalt je bio suv. Neposredno uz magistralni put sa obje strane postoji izveden slivnik za vodu, dok neposredno uz desnu kolovoznu traku gledano iz pravca Cetinja postoji obojena ograda. Neposredno uz lijevu kolovoznu traku, gledano iz pravca Cetinja nalazi se brdo, dok se uz desnu kolovoznu traku, gledano iz istog pravca nalazi manja travnata površina. Na desnoj kolovoznoj traci kojom se kretalo vozilo iz pravca Cetinja prema Podgorici konstatovan je trag zanošenja u dužini 47,70 metara, čiji je početak od razdjelne linije udaljen 3 metra, a isti se završava na mjestu udara vozila u brdo. Na obojenoj gredi koja se nalazi neposredno uz desnu kolovoznu traku gledano iz pravca Cetinja uočen je trag grebanja dužine 1,90 metara, čiji početak je udaljen od početka traga zanošenja 2,10 metara. Na desnoj kolovoznoj traci, gledano iz istog pravca konstatovan je trag zanošenja dužine 28,50 metara, trag zanošenja dužine 44 metra, čiji početak je od razdjelne linije udaljen 3,25 metara, kao i trag zanošenja dužine 26 metara, čiji je početak od razdjelne linije udaljen 0,90 metara, koji se završavaju na mjestu&nbsp; udara vozila u brdo. Putničko motorno vozilo Pasat zatečeno je na travnatoj površini pored desne kolovozne trake gledano iz pravca Cetinja,čeonim dijelom okrenuto u pravcu Podgorice, na desnoj kolovoznoj traci&nbsp; zatečen je muški leš čije su noge od mjesta udara vozila u brdo udaljene 9,50 metara a glava 10,70 metara. Pored prednjeg desnog točka vozila zatečen je muški leš. Na sporednom putu koji vodi ka selu Gospoština zatečen je ženski leš na udaljenosti od 28 metara, lučno mjereno od fiksne tačke. Zatečeni položaj predmetnog motornog vozila, materijalni tragovi i oštećenje na vozilu dati sa na skici lica mjesta, vidni na fotoelaboratu koji čine sastavni dio zapisnika o uviđaju.<br>
<br>
U pismenim nalazima i mišljenju, dopunskim nalazima i mišljenjima i izjašnjenjem&nbsp; vještaka saobraćajne struke B. R., na glavnom pretresu, vještak konstatuje, na osnovu detaljne analize predmetne saobraćajne nezgode da uzrok iste treba tražiti u sferi subjektivnog postupanja vozala, koji nije imao upravljivost nad vozilom iz individualnih razloga, i pored toga što je i pored uvećane brzine imao tu mogućnosti. Po vještaku brzina kojom se vozilo kretalo a koja je bila značajno uvežana u odnosu na dozvoljenu, bila je od direktnog uticaja na kinematičke elemente nezgode- intenzitet naleta na stijenu, ali se, ali se ista ne može dovesti u uzročnu vezu sa nastankom konfliktne saobraćajne situacije.<br>
<br>
Po vještaku, a na osnovu analize materijalnih tragova konstatovanih uviđajem, vozilo je prvo desnom bočnom stranom kontaktiralo sa metalnim odbojnikom, sa desne strane kolovoza gledano iz pravca Cetinja, nakon čega je bilo odbačeno u lijevo, kada je nastupila destabilizacija vozila u poprečnom smislu, jer je nastavilo kretanje poprečno po dijagonali kolovoza. U fazi kretanja pri kraju tragova vozilo je bilo tako zarotirano oko vertikalne ose ( za oko 170*) da je zadnjim dijlom napustilo operativnu površinu kolovoza i tim dijelom intezivno kontaktiralo sa stijenom, a što je vještak&nbsp; nesumnjivo zaključio po lokaciji oštećenja na vozilu. Nadalje po vješaku, vozilo je&nbsp; nakon kontakta sa stijenom,&nbsp; rotirano suprotno od smjera kazaljki na satu i nekotrolisano se kretalo u dijagonalnoj putanji, u suprotnom smjeru od prethodnog, pri čemu je napustilo operativnu površinu kolovoza i zaustavilo se okrenuto prednjim dijelom prema prethodnom smjeru kretanja prema Podgorici. U fazi rotacije vozila, poslije kontakta sa stijenom, te prilikom nailaska na ivičnjak, putnici su ispali iz vozila. Brzina vozila, prije opisiV. tragova na kolovozu, po vještaku&nbsp; iznosila je 123, 3 km/h ili 34 m/s.&nbsp; Iz izjašnjenja vještaka na glavnom pretresu proizilazi da je kontakt sa metalnim odbojnikom nastupio zadnjim desnim dijelom vozila, na osnovu čega se dodatno može zaključiti da je neposredno prije te faze vozač pokušao vratiti vozilo na kolovoz, kada je shvatio opasnost. Kontakt sa stijenom je ostvaren zadnjim dijelom vozila i bio je intenzivan, s obzirom na način kontakta i poziciju putnika u vozilu, te poziciju kako su nađeni saputnici. Iz dopunskih nalaza pomenutog vještaka proizilazi da se vozilo prije zanošenju popelo uz rigolu – ivičnjak, kontaktiralo sa metalnim odbojnikom desnom stranom vozila, a potom zadnjim krajem kontaktiralo sa stijenom. Navedeni vještak se u odnosu na komentar tragova na odbojnoj gredi od strane svjedoka J. R. koji je bio angažovan kao stručno lice - vještak&nbsp;&nbsp; na uviđaju, izjasnio: da je trag na zapisniku o uviđaju konstatovan kao ’’trag grebanja’’ na odbojnoj gredi i jasno je fotografisan, istina u crno bijeloj tehnici, pa ako je ovaj svjedok prisustvovao uviđaju kao stručno lice, a jeste, onda je, ukoliko je kao stručno lice procijenio da taj trag ne potiče iz predmetne nezgode, to trebao sugerisati uviđajnoj ekipi, odnosno istražnom sudiji. Nadalje stoji, da ukoliko je taj trag bio neodgovarajući i po boji, onda bi to bio dodatni argument da se ovaj eliminiše.<br>
<br>
Iz iskaza svjedoka J. R., koji je u svojstvu vještaka saobraćajne struke bio prisutan uviđaju saobraćajne nezgode, a na pretresu od 13.3.2002.godine, saslušan u svojstvu svjedoka, proizilazi, da je dolaskom na lice mjesta uočio jednog mladića da leži uz desnu ivicu kolovoza, tj. uz ivičnjak leđima prema asfaltu - glavom prema Podgorici, a prema identifikaciji radilo se o S.. Jedna djevojka bila je izvan puta i to na pristupnom asfaltnom putu koji vodi prema dvorišnom prostoru jedne kuće, dok treće lice S., je identifikovan tek nakon svanuća i nađen je sa desne strane ispod vozila, većim dijelom tijela u jednom šipražju. Dva druga lica, jedna djevojka i mladić prevezeni su u KBC Podgorice i to u trenutku kada je neka ekipa naišla iz pravca Cetinja prema Podgorici, a prije njegovog dolaska. U toj ekipi je bio ljekar, koji je angažovao transport povrijeđenih lica i isti ih nije zatekao na licu mjesta. Dodao je i to, da je prilikom pregleda materijalnih tragova posebno obratio pažnju na tragove kočenja i zanošenja vozila i istakao, da je u visini početka tragova kočenja po desnoj strani na metalnoj elastičnoj odbojnoj gredi bio otisak plave-svijetle boje, a vozilo Passat je teget boje, sa kojih razloga se i golim okom jasno moglo vidjeti da između odbojne grede i vozila nije bilo nikakvog fizičkog kontakta. Odbojna greda od ivice kolovoza udaljena je 0,50 metara, a žuta linija do ivičnjaka 0,40 metara, koja činjenica jasno ukazuje da je vozilo u trenutku odziva kočionog mehanizma stajalo po pravcu, tako da se&nbsp; po njegovom mišljenju isključuje svaka mogućnost kontakta vozila i odbojne grede.&nbsp;<br>
<br>
Iz obdukcionog zapisnika na ime pok. R. V. broj 81/99. sačinjen od strane vještaka dr Š. M., sud je utvrdio da je smrt nastupila nasilno usled oštećenja po život važnih moždanih centara, a koja oštećenja kao i druge spolja i unutra opisane povrede u nalazu, su posljedica tupog, teškog i jako zamahnutog mehaničkog oruđa.<br>
<br>
Iz obdukcionog zapisnika na ime pok. S. N.,&nbsp; broj 79/99, sačinjen od strane vještaka dr Š. M., sud je utvrdio da je smrt nastupila nasilno usljed razorenja glave i mozga, a razorenje glave i mozga kao i druge spolja opisane povrede u nalazu, su posledica dejstva tupog, teškog i jako zamahnutog mehaničkog oruđa.<br>
<br>
Iz obdukcionog zapisnika na ime pok. S. A., broj 80/99, sačinjen od strane vještaka dr Š. M., sud je utvrdio da je smrt nastupila nasilno usled iskrvavljenja iz rascjepa unutrašnjih organa, koja oštećenja unutrašnjih organa kao i druge spolja opisane povrede u nalazu, su posledica dejstva tupog, teškog i jako zamahnutog mehaničkog oruđa.<br>
<br>
Na glavnom pretresu od 09.05.2002.godine, vještak medicinske struke dr Š. M. je pojasnio da je ustanovljena mnogobrojnost oguljotina a izrazita malobrojnost krvnih podliva(spolja na tijelima), što sve ukazuju da je smrt kod sve tri osobe nastupila u kratkom vremenskom intervalu nakon povređiV..<br>
<br>
Nalazom i mišljenjem vještaka medicinske struke dr K. M. o povredama I. J. i optuženog Đ. M., a na osnovu medicinske dokumentacije na ime Đ. M. (otpusne liste KBC Podgorica Odjeljenja intenzivne nege i hirurške klinike broj 144416/973/2106/799) konstatovano je da su postojale povrede po glavi u vidu rana razderotina, rascjep slezine i lijevog bubrega uz opsežno krvarenje u predjelu iza potrbušnice i u trbušnoj šupljini, te da su konstatovane povrede nastale kao posledica dejstva snažne tupo/tvrde sile koja je djelovala na predeo glave, lijeve strane grudnog koša i trbuha kao i u predjelu lijeve slabine, koje povrede predstavljaju tešku i po život opasnu tjelesnu povredu. Na osnovu medicinske dokumentacije na ime I. J.(otpusna lista KBC Podgorica broj 14495/2059/516 i izvještaj specijaliste KBC Podgorica) konstatovano je da su u konkretnom slučaju prelom ključne kosti i prelom jednog rebra uz prisustvo vazduha u prsištu i rana razderotina ispod lijevog oka nastali dejstvom snažne tupo/tvrde sile na predio desne strane grudnog koša, koje povrede predstavljaju tešku tjelesnu povredu.<br>
<br>
Iz izvještaja o alkoholisanosti na ime Đ. M. broj: 1696 od 3.11.1999.godine, te pismenog izjašnjenja vještaka dr K. M. od 30.5.2000.godine, proizilazi da je krv za analizu uzeta dana 31.10.1999.godine, u 06,15 časova, a hemijskom analizom krvi i mokraće konstatovana je koncentracija alkohola u krvi 1,07 promila apsolutnog alkohola u krvi, a u mokraći nađeno je 2,02 promila alkohola, što znači da je ispitanik u momentu uzimanja uzoraka bio u pripitom stanju i u fazi eliminacije alkohola iz organizma. Nadalje stoji, da kako se nesreća dogodila oko 3 sata prije uzimanja uzorka, može se zaključiti da je Đ. M. u momentu događaja u krvi imao veću koncentraciju alkohola i da je ista iznosila oko 1,35 promila, što znači da je i&nbsp; u momentu događaja bio u pripitom stanju.<br>
<br>
Iz izvještaja o akoholisanosti na ime R. V. broj:1680 od 1.11.1999.godine, sud je utvrdio, da je krv za analizu izvađena dana 31.10.1999.godine, da je analiza krvi urađena metodom "Widmark", te da je navedenom metodom nađeno 0,00 promila apsolutnog alkohola u krvi.<br>
<br>
Iz izvještaja o akoholisanosti, na ime S. N. broj 1679 od 1.11.1999.godine, sud je utvrdio da je krv za analizu izvađena dana 31.10.1999.godine, da je analiza krvi urađena metodom "Widmark", te da je navedenom metodom nađeno 0,67 promila apsolutnog alkohola u krvi.<br>
<br>
Ekspertizom saobraćajne nezgode, Univerziteta u Beogradu-Instituta saobraćajnog fakulteta broj 923/2008&nbsp; od 20.januara 2010.godine, se konstatuje, da je Komisija vještaka našla, na osnovu detaljne i uporedne analize materijalnih elemenata iz spisa, a posebno tragova saobraćajne nezgode, da je u predmetnoj saobraćajnoj nezgodi došlo do udara Pasata u metalnu zaštitnu ogradu koja se nalazila sa desne ivice kolovoza, skretanja Pasata u lijevo, udara u kosinu usjeka, koji se nalazi u lijevo od lijeve ivice kolovaza, skretanja Pasata u desnu stranu i ponovnog silaska Pasata sa kolovoza, pri čemu je došlo do udara zadnjeg dijela Pasata u kosinu usjeka. Da je do udara u metalnu zaštitnu ogradu pored desne ivice kolovoza došlo kao posledica zanošenja Pasata zadnjim dijelom u desnu stranu, sve gledano iz pravca kretanja vozila- Cetinja. U odnosu na brzinu kretanja predmetnog vozila neposredno prije zanošenja, vještaci se izjašnjavaju da saobraćajno-tehničkim vještačenjem nije moguće pouzdano i precizno utvrditi niti izračunati brzinu Pasata neposredno prije zanošenja. Međutim, vještaci na osnovu oštećenja na vozilu, povreda putnika u vozilu, udara u kosinu usjeka, te po tom osnovu poništenja brzine kretanja vozila konstatuju da bi brzina Pasata na početku tragova zanošenja bila najmanje 111,9 km/h, s tim da bi brzina mogla biti i veća ukoliko je vozač Pasata neposredno prije zanošenja reagovao kočenjem. Konačno je, u svojoj pismenoj ekspertizi Komisija vještaka, analizom svih okolnosti pod kojima se dogodila saobraćajna nezgoda našli, da se do saobraćajna nezgoda dogodila kao posledica zanošenja Pasata zadnjim dijelom u desnu stranu, udara u kosinu nasipa pored lijeve ivice kolovoza, pri čemu razlog zanošenja Pasata zadnjim dijelom u desno i silaska sa kolovoza nije moguće utvrditi saobraćajno-tehničkim vještačenjem, a mogao je biti posledica vožnje Pasata brzinom od 111,9 km/h, umjesto brzinom do 80 km/h, greške u upravljanju, pogrešne procjene, nekog drugog razloga, i ili u sadejstvu više razloga istovremeno, što će sud procjenjivati na osnovu drugih dokaza. Po ovim vještacima, vožnja Pasata brzinom od 111,9 km/h, umjesto brzinom do 80 km/h, bio bi&nbsp; propust vozača Pasata vezan za težinu posledice.Međutim, vještaci konstatuju i to, da ukoliko je do zanošenja Pasata zadnjim dijelom u desno, silaska Pasata sa kolovoza i udara u kosinu nasipa pored lijeve ivice kolovoza, došlo kao posledica vožnje Pasata brzinom od 111,9 km/h, umjesto brzinom do 80 km/h, tada bi na strani vozača Pasata stajali propusti uzročno vezani za stvaranje opasne situacije i nastanak saobraćajne nezgode. Vještaci su se izjasnili i to, da saobraćajnotehničkim vještačenjem nije moguće pouzdano i precizno utvrditi pozicije u vozilu na kojima su se nalazila lica koja su se prevozila Pasatom neposredno prije saobraćajne nezgode, odnosno nije moguće utvrditi ko je u vrijeme nezgode vozio Pasata, što će sud utvrđivati na osnovu drugih dokaza koji su van domena saobraćajno-tehničkog vještačenja. Izjašnjavajući se na razlike svog nalaza i nalaza vještaka saobraćajne struke B. R., Komisija vještaka konstatuje, da je razlika između utvrđene brzine 9,2 posto, pri kojoj razlici smatraju da su nalazi saglasni u pogledu brzine Pasata u kosinu usjeka pored lijeve ivice kolovoza i brzine Pasata na početku tragova zanošenja. Komisija vještaka za razliku od vještaka B. R., ne može da isključi mogućnost da je do saobraćajne nezgode došlo kao posledica vožnje Pasata brzinom većom od dozvoljene.U odnosu na prigovore odbrane, Komisija vještaka se izjasnila, da na osnovu analize materijalnih elemenata iz spisa, saobraćajnotehničkim vještačenjem nije moguće utvrditi način kretanja tijela vozača i putnika u Pasatu tokom saobraćajne nezgode. Da nije moguće utvrditi ni ko je na kom mjestu u Pasatu sjedio, i ko je u vrijeme nezgode vozio Pasat. Takođe, Komisija vještaka a u odnosu na prigovore odbrane konstatuje, da na osnovu analize materijalnih elemenata iz spisa, ne mogu isključiti da je do oštećenja metalne zaštitne ograde potiče iz ove saobraćajne nezgode, a koje oštećenje nije od uticaja za utvrđiV. uzroka i okolnosti pod kojima se saobraćajna nezgoda dogodila.&nbsp;<br>
<br>
Na glavnom pretresu predstavnici Instituta saobraćajnog fakulteta prof. dr M. V. i dipl. ing. M. B., u bitnom su istakli,&nbsp; da ako su u ovoj saobraćajnoj nezgodi kao posledica kretanja Pasata, nastali i tragovi na kolovozu i oštećenje metalne zaštitne ograde, tada bi oštećenje metalne zaštitne ograde moglo nastati kao posledica zanošenja prednjeg dela Pasata u levu stranu odnosno zadnjeg dijela Pasata u desnu stranu, a oštećenje metalne zaštitne ograde moglo nastati kao posledica udara, zadnjeg desnog dijela Pasata u metalnu zaštitnu ogradu. Nadalje,&nbsp; detaljnom analizom oštećenja Pasata, nisu našli oštećenja za koja bi mogli da tvrde da su nastala kao posledica udara Pasata u metalnu zaštitnu ogradu, ali mogućnost udara zadnjeg desnog dela Pasata u metalnu zaštitnu ogradu ne isključuju, jer je&nbsp; nakon toga došlo do udara tog dela Pasata u stijene pored leve ivice kolovoza, a zatim prevrtanje Pasata, pa bi ovakvo oštećenje moglo biti maskirano. Kada je u pitanju način kretanja tela u Pasatu, napominju da saobraćajno-tehničkim vještačenjem na osnovu analize raspoloživih materijalnih elemenata iz spisa, nije moguće pouzdano i precizno utvrditi kako su se kretala tela svakog od učesnika ove saobraćajne nezgode. Kako je u ovoj saobraćajnoj nezgodi došlo do zanošenja Pasata, udara u stijene pored lijeve ivice kolovoza, i prevrtanja Pasata, to nije moguće saobraćajno- tehničkim&nbsp; vještačenjem utvrditi koja od povreda učesnika saobraćajne nezgode bi nastala u kom trenutku saobraćajne nezgode.<br>
<br>
Pojasnili su da nije sporan deo kretanja vozila od početka tragova zanošenja do njegove zaustavne pozicije, odnosno nije sporan udar desnim dijelom vozila u metalnu ogradu, zatim zadnjim desnim delom vozila u stijenu, i nakon toga prelazak vozila preko kolovoza i dospijeV. na zaustavnu poziciju. Imali su u vidu i iskaz prethodnog vještaka koji je bio u vrijeme nezgode na mjestu nezgode, ali na osnovu raspoloživih materijalnih elemenata nijesu imali dokaze na osnovu kojih bi mogli da potvrde ili isključe taj iskaz. Ne isključuju mogućnost da oštećenje metalne zaštitne ograde ne potiče iz ove saobraćajne nezgode, a ukoliko je to tako, to bi u dijelu njihovog nalaza promijenilo samo objašnjenje kretanja vozila na početku tragova zanošenja. Pojasnili su da bi pod takvim okolnostima u ovoj saobraćajnoj nezgodi, došlo do skretanja vozila u lijevu stranu, zanošenjem udara u stijenu pored leve ivice kolovoza, zatim prelaska preko kolovoza i dospijeV. na zaustavnu poziciju.<br>
<br>
Do takvog kretanja Pasata po tragovima zanošenja na dijelu puta koji se nalazio u krivini udesno, bi moglo doći kao posledica vožnje Pasata brzinom većom od dozvoljene, i isklizaV. Pasata, odnosno destabilizacija Pasata, kao posledica reagoV. vozača Pasata na upravljač i na taj način skretanje Pasata kao posledica pogrešne procjene vozača Pasata, tj. posledica manevra vozača Pasata. Izjašnjavajući se na prigovore odbrane, vještaci konstatuju, da bi se mogla uraditi anilaza saobraćajne nezgode primjenom programa "PCCRASH", na koji način bi se mogla preciznije izračunati brzina kretanja Pasata, na početku tragova zanošenja, a poznaV.m geometrije puta u dijelu mjesta nezgode, bi se mogla izračunati bezbjedna brzina na prevrtanje, odnosno bočno isklizaV. na predmetnom dijelu puta, te konačno, doći do&nbsp; preciznijeg zaključka da li je brzina uticala, odnosno mogla biti uzrok saobraćajne nezgode, a što sve i da se uradi po vještacima ne može sa saobraćajno-tehničkog aspekta uticati na izlazni rezultat vještačenja, jer svaka brzina veća od 80 km/h, ne bi bila bezbjedna brzina za vožnju Pasata na predmetnoj dionici puta. Na pitanje branioca optuženog, predstavnici Komisije vještaka su se izjasnili, da utvrđena brzina jednim ili drugim vještačenjem, nije granična brzina kojom se ne može proći kroz krivinu na predmetnoj dionici puta, već su to brzine koje nijesu dozvoljene na tom dijelu puta, a to su brzine preko 80 km/h, jer kroz predmetnu krivinu pažljiv vozač koji dobro poznaje vozilo i tehniku vožnje, može proći i većom brzinom bez gubitka stabilnosti, kao što vozač koji ne umije dobro da upravlja vozilom ili upravlja neispravnim vozilom pri brzinama manjim od 80 km/h,može izgubiti stabilnost i upravljivost vozilom.<br>
<br>
Iz&nbsp; izvoda iz KE, broj 18-245/00-693 od 13.04.2000.godine,&nbsp; na ime optuženog proizilazi, da je&nbsp; optuženi&nbsp; osuđivan i to presudom Osnovnog suda u Podgorici K.br.46/95 od 7.10.1996.godine, zbog krivičnog djela iz člana 177 stav 3 u vezi člana 172 stav 3 u vezi stava 1 KZ RCG, na kaznu zatvora u trajanju od 6 mjeseci, uslovno na 2 godine.<br>
<br>
Cijeneći navode optužbe, odbranu optuženog Đ. M.a, te provedene dokaze, sud je utvrdio, da je optuženi izvršio krivično djelo – teško djelo protiv bezbjednosti javnog saobraćaja iz člana 348 stav 2 u vezi člana 339 stav 1 Krivičnog zakonika, kako je to činjenično opisano i pravno kvalifikovano u izreci ove presude.<br>
<br>
Optuženom Đ. M. je u odnosu na radnju izvršenja krivičnog djela optužbom stavljeno na teret, da se na magistralnom putu Cetinje – Podgorica, u mjestu Gospoština, Opština Cetinje, upravljajući putničkim motornim vozilom marke ’’Volkswagen passat’’ reg. Oznaka PG..., u pravcu Podgorice, nije pridržavao saobraćajnih propisa iz člana 41, člana 46 stav 1 i člana 164 ZOOBS-a na putevima i da je ugrozio&nbsp; saobraćaj i doveo u opasnost živote i tijela ljudi na način što se kretao vozilom pod dejstvom alkohola u pripitom stanju pri koncentraciji od 1,07 promila apsolutnog alkohola u krvi, brzinom od 123,3 km/h na mjestu gdje je ograničenje brzine od 80km/h, pri čemu vozilo u kretanju nije držao što bliže desnoj ivici kolovoza i na tolikoj udaljenosti od nje, s obzirom na brzinu kretanja vozila, uslove saobraćaja, stanje i osobine puta, tako da ne ugrožava druge učesnike u saobraćaju, usled čega je prilikom savlađiV. desne blage krivine skrenuo sa kolovoza udesno, udarivši vozilom u zaštitnu ogradu sa desne strane kolovoza, da bi se potom nakon ostvarenog kontakta od jačine udarca vozilo odbilo, prešlo na lijevu stranu kolovoza, zadnjim dijelom udarilo u stijenu sa lijeve strane kolovoza, a zatim nastavljajući nekontrolisano kretanje ponovo prešlo na desnu stranu van kolovozne površine, kojom prilikom su saputnici u njegovom vozilu oštećeni S. N., S. A. i R. V. zadobili teške tjelesne povrede od kojih je neposredno nakon nezgode kod istih nastupila smrt, a oštećena I. J. zadobila teške tjelesne povrede u vidu preloma ključne kosti i preloma prvog rebra sa desne strane.<br>
<br>
Optuženi, u svojoj odbrani tokom cijelog postupka se izjašnjava, da se trenutka saobraćajne nezgode ne sjeća, da se ne sjeća da li je upravljao vozilom u trenutku nezgode, tako da se ne može ni izjašnjavati o svojoj krivici.U odbrani je objasnio, da je kritične večeri sa svojim društvom S. N., S. A. i I. J. pošao u Bečiće, u diskoteku "Volg", kada su na tom putu primili i R. Vanju, te da je tom prilikom on upravljao predmetnim motornim vozilom. Iz pravca Podgorice do Bečića na mjestu suvozača sjedjela je njegova tadašnja djevojka I. J., dok su pozadi sjedjeli naprijed pomenuta lica. U svojoj odbrani tvrdi, da su se ključevi od vozila nalazili kod njega, nakon što su stigli u Bečiće,a povratka iz Bečića se ne sjeća, već se samo sjeća da se probudio u bolnici u Podgorici.Naveo je i to, da nikada nije nagovarao I. J. da izjavi da je predmetne večeri u vrijeme saobraćajnog udesa njegovim vozilom upravljao pok. S. Neboša.<br>
<br>
Na osnovu zapisnika o uviđaju istražnog sudije , Službene zabilješke OB Cetinje, skice lica mjesta i fotodokumentacije, te nalaza i mišljenja vještaka saobraćajne struke(vještaka B. R. i Instituta saobraćajnog fakulteta Beograd), te izjašnjenja predstavnika Komisije vještaka Instituta na glavnom pretresu, nesporno je utvrđeno, kada se, na kojem dijelu puta Cetinje Podgorica, u kom mjestu, dogodila saobraćajna nezgoda, te razjašnjeni&nbsp; neposredni uzroci nastanka saobraćajne nezgode, koje činjenice od stranaka u postupku nijesu osporene. Naime, nesporno je utvrđeno, da se saobraćajna nezgoda dogodila 31.10.1999.godine, oko 03,45 časova, na magistralnom putu Cetinje- Podgorica, u mjestu Gospoština, da se u vozilu nalazilo pet lica, optuženi Đ. M., koji je po uviđajnoj dokumentaciji upravljao vozilom, oštećena I. J. i oštećeni, sada počivši S. N., S. A. i R. V.. Nadalje, iz prethodno navedenih dokaza, u užem lokalitetu mjesta nezgode vozilo Pasat, sa kojim je upravljao optuženi, skrenulo je u desno, udarivši u zaštitnu ogradu sa desne strane kolovoza, od kojeg udara se odbilo, prešlo na lijevu stranu kolovoza, zadnjim dijelom udarilo u stijenu sa lijeve strane kolovoza, a zatim nastavljajući nekontrolisano kretanje ponovo prešlo na desnu stranu van kolovozne površine, gdje se i zaustavilo prednjim dijelom okrenuto u pravcu Podgorice. Da je na ovaj način došlo do saobraćajne nezgode, konstatuje u svom pismenoom nalazu, dopunskim nalazima i izjašnjenjem na glavnom pretresu vještak saobraćajne struke B. R.. Njegov nalaz i mišljenje potvrđuje ekspertiza saobraćajne nezgode izvršena od strane Instituta saobraćajnog fakulteta u Beogradu i izjašnjenje predstavnika Instituta na glavnom pretresu, koje nalaze i izjašnjenje sud u potpunosti prihvata kao saglasne sa uviđajnom dokumentacijom i date na osnovu pravila struke. Naime, vještaci su konstatovali, analizom okolnosti pod kojima se dogodila predmetna saobraćajna nezgoda, da je do iste došlo kao posledica zanošenja Pasata zadnjim dijelom u desnu stranu, silaska Pasata sa kolovoza, udara u kosinu nasipa pored lijeve ivice kolovoza, pri čemu ovakvo kretanje Pasata po kolovozu je moglo biti posledica vožnje Pasata utvrđenom brzinom, po vještaku B. R. 123,3 km/h, prije konstatovanih tragova, po Komisiji vještaka Instituta saobraćajnog fakulteta brzinom od 111,9 km/h(umjesto brzinom do 80 km/h), greške u upravljanju, pogrešne procjene, nekog drugog razloga ili u sadejstvu više razloga istovremeno. Po ocjeni suda, razlike u utvrđenim brzinama kretanja vozila Pasat prije nezgode, prije konstatovanih tragova zanošenja između navedenih nalaza, su bez uticaja, imajući u vidu izjašnjenje predstavnika Instituta vještaka, da su u tom dijelu nalazi saglasni, uz odstupanja od 9,2 %, a da je svaka brzina kojom je Pasat vožen, preko dozvoljene brzine u lokalitetu mjesta nezgode, od 80 km/h, nedozvoljena i da se može dovesti u vezu u sadejstvu sa drugim uzrocima, kao uzrok nastanka predmetne saobraćajne nezgode. Takođe je, za sud prihvatljivo izjašnjenje predstavnika Komisije vještaka, da činjenica, na koju je odbrana insistirala, da li je vozilo Pasat udarilo u zaštitnu ogradu sa desne strane kolovoza, je bez uticaja na krajnji ishod datog nalaza i mišljenja, jer su vještaci posebno imali u vidu kretanje vozila po kolovozu nakon udara u stijenu sa lijeve strane kolovoza iz pravca kretanja vozila i dalje kretanje vozila do zaustavne pozicije. Za sud je prihvatljivo izjašnjenje predstavnika Komisije vještaka, da saobraćajnotehničkim vještačenjem nije moguće&nbsp; utvrditi, ko je i na kojem mjestu u vozilu sjedio i ko je upravljao vozilom.<br>
<br>
Iz prethodno navedene uviđajne dokumentacije, te nalaza i izjašnjenja vještaka saobraćajne struke sud je nesporno utvrdio da je&nbsp; optuženi ne pridržavajući se saobraćajnih propisa iz člana 41, 46 stav 1 i 164 ZOOBS-a, na putevima, ugrozio saobraćaj i doveo u opasnost život i tijela ljudi u svemu kako je to činjenično opisano u izreci presude.<br>
<br>
Optuženi je u konkretnoj saobraćajnoj situaciji postupao protivno odredbi člana 41 ZOOBS-a na putevima, jer vozilo u kretanju nije držao što bliže desnoj ivici kolovoza i na tolikoj udaljenosti od nje da ne ugrožava druge učesnike u saobraćaju i ne izlaže sebe opasnosti, već je vozilom sišao sa kolovoza, prvo po desnoj, zatim po lijevoj i ponovo po desnoj strani gdje se vozilo i zaustavilo, izvan kolovoza. Postupio je i protivno odredbi člana 46 stav 1 ZOOBS-a na putevima, jer se u konkretnoj saobraćajnoj situaciji kretao brzinom 123,3 km/h, na mjestu gdje je ograničenje brzine od 80 km/h. Takođe se optuženi nije pridržavao ni odredbe člana 164 ZOOBS-a na putevima, jer je upravljao vozilom pod dejstvom alkohola,pri koncentraciji od 1,07 promila apsolutnog alkohola u krvi . Da je optuženi pod dejstvom alkohola u navedenoj količini upravljao vozilom, sud je utvrdio na osnovu analize krvi nakon nezgode, te na osnovu nalaza i mišljenja vještaka medicinske struke dr K. M., kojom je utvrđeno da je kod optuženog u vrijeme nezgode koncentracija alkohola u krvi imala vrijednost od 1,07 promila apsolultnog alkohola u krvi, što predstavlja pripito stanje, koji nalaz vještaka je sud prihvatio dat saglasno pravilima struke i nauke.<br>
<br>
Kao posledica prethodno opisanog postupanja optuženog, upravljanja vozilom ne pridržavajući se citiranih odredbi ZOBS-a, nastupila je smrt saputnika u vozilu kojim je&nbsp; upravljao optuženi Đ. M., i to kod oštećenih S. N., S. A. i R. V. i teško tjelesno povređiV. oštećene I. J.,&nbsp; koje činjenice su konstatovane&nbsp; medicinskom dokumentacijom za pok. S. Nebojšu, S. A. i R. Vanju, koju je sačinio prof. dr. M. Š., te&nbsp; za oštećenu I. J. koju je sačinio prof. dr K. M.. Smrt kod oštećenih, po nalazu ovog vještaka nastupila je nasilno, i to kod oštećenih R. V. i S. N. usled oštećenja po život važnih moždanih centara, a kod oštećenog S. A. usljed iskrvavljenja iz rascjepa unutrašnjih organa, a koja oštećenja kao i druge spolja i unutra opisane povrede su posledice dejstva tupog, teškog i jako zamahnutog mehaničkog oruđa.<br>
<br>
Izjašnjenje vještaka medicinske struke prof. dr M. Š. na glavnom pretresu o povredama oštećenih S. N., S. A. i R. V., o načinu nanošenja i uzroku smrti, nalaz i mišljenje vještaka medicinske struke dr M. K. o tjelesnim povredama oštećene I. J., kao i utvrđiV. koncentracije alkohola u krvi optuženog, nalaz i mišljenje vještaka saobraćajne struke B. R., dopunske nalaze ovog vještaka, te ekspertizu vještaka Saobraćajnog fakulteta - Univerziteta u Beogradu i njihovog izjašnjenja na glavnom pretresu, sud je prihvatio kao objektivne, stručne, zasnovane na pravilima struke i nauke.<br>
<br>
<br>
Optuženi ne spori da je sa putničkim vozilom Pasat i u društvu sa oštećenim, upravljao odlazeći iz Podgorice u Budvu-Bečiće, ali da se ne sjeća da li je u povratku iz Bečića prema Podgorici upravljao vozilom niti se sjeća saobraćajne nezgode. Odbrana je pokušala da dokaže da optuženi Đ. M. pri povratku iz Bečića u pravcu Podgorice, nije upravljao vozilom, tvrdeći da lica koja su se nalazila u vozilu u trenutku saobraćajne nezgode nijesu se mogla naći izvan vozila na mjestu gdje su uviđajem nađena, te da optuženi nije mogao ispasti iz vozila na mjestu gdje je ispao, da je upravljao vozilom. Radi razjašnjenja ove činjenice, a po predlogu odbrane, saslušani su u svojstvu svjedoka- R. Z., M. T. i M. D., koji svjedoci su se izjasnili o zatečenom stanju na kolovozu nakon nezgode, tačnije gdje je ko od lica koja su se u vozilu nalazila pronađen na prostoru izvan vozila. Navedeni svjedoci su po ocjeni suda, saopštili svoje zapažanje, i šta su preduzeli radi ukaziV. pomoći povrijeđenim licima, ali njihovi iskazi ni u kom dijelu ne potvrđuju stav odbrane, da vozilom nije upravljao optuženi Đ. M.. Ovakav stav odbrane, te izjašnjenje optuženog Đ. M., da se ne sjeća da li je vozilom upravljao pri povratku iz Budve u pravcu Podgorice i u trenutku saobraćajne nezgode je opovrgnut iskazom svjedoka-oštećene I. J., čijem iskazu je sud poklonio vjeru, jer je po ocjeni suda istinito saopštila sve činjenice koje su joj poznate od odlaska iz Podgorice u Budvu, povratka iz Budve u Podgoricu, i saobraćajne nezgode. Svjedok-oštećena I. J., u svom iskazu tvrdi da je putničkim vozilom marke Pasat, pri odlasku u Budvu kao i pri povratku iz Budve upravljao optuženi Đ. M., da se u trenutku nezgode ona u vozilu nalazila na mjestu suvozača, a da su na zadnjem sjedištu vozila sjedjeli oštećeni S. N., S. A. i R. V.. Navela je i to, da je prije polaska iz Budve pitala optuženog "da li je u stanju da vozi", na šta joj je odgovorio "mogu ja". Izjasnila se , da je optuženi cijelim putem do mjesta nezgode vozio jako brzo, da je u jednom momentu vidjela na kilometar satu da je dostigao brzinu od 190 km/h, zbog čega su svi u vozilu bili u panici, upozoravajući optuženog da smanji brzinu, na koja upozorenja nije reagovao. Izjasnila se da je optuženi bio pripit. Da ga je u više navrata oštećena R. V. molila da uspori jer se bojala brze vožnje, na šta se posebno optuženi ljutio. Sjeća se da je u trenutku nezgode, vozilo prvo udarilo sa desne strane kolovoza, jer je prvi put udar zadobila u predjelu desne ruke i ramena, da se vozilo u jednom momentu uspelo a zatim došlo do udara, nakon čega se našla u lokvi krvi, čula neke glasove pa je dozivala "molim vas pomozite mi, nijesam mrtva". Sledeće čega se sjeća je Urgentni centar. U svom iskazu je posebno navela da je negdje sredinom novembra 1999.godine, optuženi Đ. pozvao telefonom i saopštio joj "J., ovo što sam učinio mi je mnogo velika fleka na život, i ako bi ti mogla da kažeš da je N. vozio, jer sam ja već rekao da je vozio S. N.", a ona mu odgovorila prekidajući njegov razgovor "da je pička koja se uplašila svojoj guzici, i koji da bi sebe spasio zatvora optužuje momka kojeg je on lično svojom ohološću ubio i koji nije više tu da bi sam sebe branio". Nije sporila da je prilikom posjete optuženog u bolnici, bila pitana od njega i njegovog oca o predmetnoj saobraćajnoj nezgodi i da im je tada kazala da se ne sjeća nezgode,jer je navodno spavala, objašnjavajući to što im je rekla da je tako rekla da bi izbjegla njihova bilo kakva pitanja, ali da nije tačno da je u vrijeme nezgode spavala u vozilu. Navela je i to, da je kod njenih roditelja kući, na stan, dolazio Đ. P.(Đ. M.), otac optuženog, sa cvijećem i da je pričao u smislu "da ima namjere da ženi svog sina M.a ", na šta mu je njena majka odgovorila "da nema namjeru da svoju kćerku udaje", da je pričao i o nekom novcu, i da je nekima dao i po 250.000 DM, a kada je to čula pošla je u svoju sobu. Iz iskaza ovog svjedoka nesumnjivo je utvrđeno da je u trenutku saobraćajne nezgode vozilom Pasat upravljao optuženi Đ. M.. Iskazu ovog svjedoka sud vjeruje jer po ocjeni suda,nije imala nijedan razlog da tereti optuženog Đ. M. a da to nije istina. Mimo tvrdnje da je vozilom u vrijeme nezgode&nbsp; upravljao optuženi Đ. M., svjedok oštećena I. J. je saopštila sudu i niz drugih detalja, šta je od nje optuženi tražio, kako da se izjasni, u pogledu činjenice ko je upravljao vozilom, te postupanja oca optuženog dolaskom u stan njenih roditelja, gdje je bila i prisutna.<br>
<br>
Na osnovu činjenica koje je sud utvrdio iz prethodno navedenih dokaza, po ocjeni suda, do predmetne saobraćajne nezgode, na način kako je to činjenično opisano u izreci presude, došlo je u sadejstvu više razloga istovremeno. Po ocjeni suda, ti razlozi koji su u uzročnoj vezi sa nastankom saobraćajne nezgode-posledice. Ti razlozi su brzina kojom je optuženi upravljao vozilom neposredno prije nezgode, upravljanje vozilom od strane optuženog pod dejstvom alkohola, što je dovelo do greške u upravljanju, a što je izazvalo destabilizaciju vozila sa kojim je upravljao, a zatim udar vozila u desnu stranu izvan kolovoza u zaštitnu bankinu, zatim udar u kosinu nasipa pored lijeve ivice kolovoza, te dalje, slijetanje vozila sa desne strane&nbsp; izvan kolovoza. Posebno je sud cijenio, utvrđenu brzinu sa kojom je vozilom upravljao optuženi, razliku u utvrđenoj brzini prije prvih tragova na kolovozu, po vještaku B. R. od 123,3 km/h, i po Institutu saobraćajnog fakulteta- Beograd, od 111,9 km/h.Analizom nalaza i mišljenja, kao i&nbsp; izjašnjenja vještaka B. R., te nalaza i izjašnjenja predstavnika Instituta saobraćajnog fakulteta Beograd, sud je utvrdio da je do opisanog kretanja Pasata na lokalitetu saobraćajne nezgode moglo doći kao posledica vožnje Pasata brzinom većom od dozvoljene, a time i do isklizaV. Pasata - destabilizacije kao posledica reagoV. vozača Pasata na upravljač, te&nbsp; na taj način i do skretanja Pasata u desno, a zatim dalje nekontrolisano po kolovozu, sve zbog pogrešne ocjene optuženog koji je upravljao tim vozilom. Sud je prihvatio da se optuženi u predmetnoj saobraćajnoj situaciji kretao brzinom od 123,3 km/h, što je utvrđeno po vještaku saobraćajne struke B. R., što je po ocjeni suda i logično, jer se i Komisija vještaka Instituta saobraćajnog fakulteta Beograd izjasnila da je brzina Pasata u trenutku reagoV. vozača(gdje su početni tragovi na kolovozu), mogla biti i veća od 111,9 km/h, uz konstataciju vještaka da su moguća odstupanja o utvrđenoj brzini do 10% . Po ocjeni suda, nije bilo ni jednog razloga da se vrši rekonstrukcija saobraćajne nezgode, utvrđuje uzdužni i poprečni nagib puta - kolovoza u mjestu nezgode, kako bi se na osnovu utvrđene geometrije puta mogla bliže odrediti brzina kretanja vozila sa kojim je optuženi upravljao, jer brzina vozila sa kojim je upravljao optuženi nije jedini i neposredni uzrok predmetne saobraćajne nezgode, već je uzrok predmetne saobraćajne nezgode sadejstvo više razloga istovremeno, kako je to prethodno objašnjeno, pri čemu je svaka brzina preko 80 km/h(što je ograničenje brzine na predmetnoj dionici puta), nedozvoljena, pa je bez uticaja na konačan zaključak suda o uzroku predmetne saobraćajne nezgode, da li je optuženi vozilom upravljao prije nastanka konfliktne situacije brzinom od 123,3 km/h, ili brzinom od 111,9 km/h.&nbsp;<br>
<br>
<br>
Upravljajući vozilom, a ne pridržavajući se citiranih zakonskih odredbi ZOBS-a na putevima, posebno upravljajući vozilom u pripitom stanju, pri koncentraciji od 1,07 promila apsolutnog alkohola u krvi i brzinom od 123,3 km/h, većom od dozvoljene brzine, koja iznosi 80 km/h, optuženi je bio svjestan da može ugroziti saobraćaj i dovesti u konkretnu opasnost život ljudi, čega je bio svjestan i prije konzumiranja alkohola, pa je na tako nešto i pristao, jer je i pored te činjenice što je prethodno konzumirao alkohol upravljao vozilom,&nbsp; čime je u odnosu na krivično djelo ugrožaV. javnog saobraćaja iz člana 339 stav 1 Krivičnog zakonika, postupao sa eventualnim umišljajem, bio svjestan da djelo može učiniti pa je na to pristao.Kao posledica izvršenja osnovnog krivičnog djela nastupila je smrt oštećenih S. N., S. A. i R. V., što predstavlja kvalifikatorno obilježje bića krivičnog djela iz člana 348 stav 2 Krivičnog zakonika, koje stoji u radnji optuženog , pa je u odnosu na težu posledicu optuženi postupao nehatno.<br>
<br>
Sa ovih razloga za sud nije ostala sumnja da je optuženi Đ. M. u svemu i na način kao u izreci presude izvršio krivično djelo&nbsp; - teško djelo protiv bezbjednosti javnog saobraćaja iz člana 348 stav 2 u vezi člana 339 stav 1 Krivičnog zakonika.<br>
<br>
Sud je cijenio i druge provedene dokaze i navode stranaka ali je našao da isti nijesu od uticaja za drugačije presuđenje u ovoj krivičnopravnoj stvari.<br>
<br>
Odlučujući o kazni za optuženog&nbsp; Đ. M., sud je u smislu člana 42 Krivičnog zakonika, cijenio sve okolnosti koje utiču da kazna bude veća ili manja, pa je od olakšavajućiih okolnosti na strani optuženog cijenio da&nbsp; se radi o licu koje je relativno mlađe životne dobi, a od otežavajućih okolnosti&nbsp; posledicu predmetne saobraćajne nezgode, da je u istoj nastupila smrt kod tri lica, oštećenih S. N., R. V. i S. A., te da je teško povrijeđeno još jedno lice - oštećena I. J., dok mu kao otežavajuću okolnost nije cijenio raniju osuđivanost,&nbsp; obzirom, da je od ranije osude protekao period od 15 godina, i istog osudio na kaznu zatvora u trajanju od 5 (pet) godina, sa uvjerenjem suda da će se i sa ovom kaznom u okviru opšte svrhe izricanja krivičnih sankcija shodno članu 4 stav 2 Krivičnog zakonika, postići svrha kažnjaV. iz člana 32 istog Zakonika, odnosno uticati na optuženog da ubuduće ne vrši ovakva ili slična krivična djela.<br>
<br>
Shodno članu 51 Krivičnog zakonika, optuženom se u izrečenu kaznu zatvora uračunava vrijeme koje je proveo u pritvoru u periodu od 20.4.2000.godine do 30.6.2000.godine.<br>
<br>
Na osnovu člana 226&nbsp; Zakonika o krivičnom postupku, sud je optuženog obavezao da na ime troškova krivičnog postupka plati ovom sudu novčani iznos od 2.060,2 eura, koji troškovi se odnose na isplaćene naknade vještacima Saobraćajnog fakulteta- Univerziteta u Beogradu, vještacima saobraćajne i medicinske struke, a na ime sudskog paušala novčani iznos od 150 eura, koji je odmjeren srazmjerno složenosti i dužini trajanja postupka i imovinskim prilikama optuženog, sve prednje u roku od 15 dana, po pravnosnažnosti ove presude, pod prijetnjom prinudnog izvršenja.<br>
<br>
Oštećena porodica pok. S. N., se radi ostvariV. imovinskopravnog zahtjeva upućuje na redovnu građansku parnicu.<br>
<br>
Sa izloženih razloga, a na osnovu člana 374 Zakonika o krivičnom postupku, odlučeno je kao u izreci presude.<br>
<div style="text-align: center;">
	VIŠI SUD U PODGORICI<br>
	dana, 25.11.2011.godine.<br>
	&nbsp;</div>
ZAPISNIČAR,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp; PREDSJEDNIK VIJEĆA-SUDIJA,<br>
Borka Jelenković,s.r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp; &nbsp;&nbsp; Dragiša Rakočević,s.r.<br>
<br>
PRAVNA POUKA:<br>
Protiv ove presude dozvoljena je žalba Apelacionom sudu Crne Gore, u roku od 15 dana, od dana prijema pismenog otpravka presude, a preko Višeg suda u Podgorici.<br>
<br>
<br>
Tačnost otpravka, tvrdi i<br>
o v j e r a v a ,<br>
Namještenik suda,<br>
Borka Jelenković<br>
<br>

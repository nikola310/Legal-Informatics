<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-indent:0.33333334in;margin-left:0.25in;margin-right:0.26875in;text-align:end;hyphenate:none;font-family:Times New Roman;font-size:12pt;}
.p2{text-indent:0.33333334in;margin-left:0.25in;margin-right:0.26875in;text-align:start;hyphenate:none;font-family:Times New Roman;font-size:12pt;}
.p3{text-indent:0.33333334in;margin-left:0.25in;margin-right:0.26875in;text-align:center;hyphenate:none;font-family:Arial;font-size:12pt;}
.p4{text-indent:0.33333334in;margin-left:0.25in;margin-right:0.26875in;text-align:start;hyphenate:none;font-family:Arial;font-size:12pt;}
.p5{text-indent:0.33333334in;margin-left:0.25in;margin-right:0.26875in;text-align:justify;hyphenate:none;font-family:Arial;font-size:12pt;}
.p6{text-indent:0.25in;margin-left:0.25in;margin-right:0.26875in;text-align:justify;hyphenate:none;font-family:Arial;font-size:12pt;}
.p7{margin-left:0.25in;margin-right:0.26875in;text-align:justify;hyphenate:none;font-family:Arial;font-size:12pt;}
.p8{margin-right:0.26875in;text-align:start;hyphenate:none;font-family:Arial;font-size:12pt;}
.p9{text-indent:-0.033333335in;margin-left:0.25in;margin-right:0.26875in;text-align:justify;hyphenate:none;font-family:Arial;font-size:12pt;}
.p10{text-align:start;hyphenate:none;font-family:Times New Roman;font-size:12pt;}
.s1{font-weight:bold;}
.td1{width:2.6097221in;padding-start:0.075in;padding-end:0.075in;}
.td2{width:3.5402777in;padding-start:0.075in;padding-end:0.075in;}
.td3{width:2.7in;padding-start:0.075in;padding-end:0.075in;}
.td4{width:3.75in;padding-start:0.075in;padding-end:0.075in;}
.td5{width:1.7916666in;padding-start:0.075in;padding-end:0.075in;}
.td6{width:4.327083in;padding-start:0.075in;padding-end:0.075in;}
.r1{keep-together:always;}
.t1{table-layout:fixed;border-collapse:collapse;border-spacing:0;}
</style>
<title>K</title>
<meta content="dragisa.baletic" name="author">
</head>
<body class="b1 b2">
<p class="p1"></p>
<p class="p1">
<span class="s1">                                       </span><span>K.br. 1/13</span>
</p>
<p class="p2"></p>
<p class="p3"></p>
<p class="p4"></p>
<p class="p3"></p>
<p class="p3">
<span>U IME CRNE GORE</span>
</p>
<p class="p5"></p>
<p class="p5">
<span>OSNOVNI SUD U PODGORICI, kao prvostepeni, krivični po sudiji Jovović Željki, uz učešće Rajković Danijele, kao zapisničara, u krivičnom predmetu protiv okrivljenog M.R., zbog krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika, rješavajući po optužnom predlogu ODT-a Podgorica Kt. br. 1772/11-2 od 03. 12. 2012. godine, nakon glavnog i javnog pretresa, održanog dana 15. 05. 2013 godine, u prisustvu zastupnika Osnovnog državnog tužioca Ivanović Danijele i okrivljenog, donio je i istog dana javno objavio </span>
</p>
<p class="p5"></p>
<p class="p3">
<span>P R E S U D U</span>
</p>
<p class="p5">
<span> </span>
</p>
<p class="p5">
<span>Okrivljeni</span>
</p>
<p class="p5">
<span>M.R., JMB xxxxxxxxxxxxx, od oca M. i majke M., rođene R., rođen 22. 03. 19xx. godine u Danilovgradu, sa prebivalištem u Podgorici, Ul. IV jula bb, državljanin Crne Gore, po zanimanju penzioner, oženjen, otac četvoro djece, pismen, sa završenom srednjom saobraćajnom školom, lošeg imovnog stanja, neosuđivan,</span>
</p>
<p class="p5"></p>
<p class="p5">
<span>				</span>
</p>
<p class="p3">
<span>Kriv je</span>
</p>
<p class="p5"></p>
<p class="p5"></p>
<p class="p5">
<span>Što je:</span>
</p>
<p class="p5">
<span>Dana 10. septembra 2011. godine oko 17,00 časova u Podgorici, u Ul. Vojislavljevića, ne pridržavajući se saobraćajnih propisa iz čl. 18 st. 1 Zakona o bezbjednosti saobraćaja na putevima, ugrozio saobraćaj i doveo u opasnost život i tijelo ljudi na način što je, kao suvozač u vozilu "Opel Corsa" registarskih oznaka PG BC XXX, kojim je upravljala M.D. Ul. Vojislavljevića u pravcu Ul. IV jula, podigao ručnu kočnicu, što je uticalo na vozača da upravlja vozilom na način kojim se umanjuje bezbjednost saobraćaja, usljed čega je došlo do destabilizacije vozila i udara u bicikl kojim je propisno u istom smjeru upravljao oštećeni M.S., koji je tom prilikom zadobio lake tjelesne povrede u vidu oguljotina kože u predjelu lijeve nadkoljenice, kažiprsta i domalog prsta lijeve šake i desne podkoljenice, pri čemu je bio svjestan da ovakvom radnjom može ugroziti javni saobraćaj i izazvati zabranjenu posljedicu, ali je olako držao da do toga neće doći,</span>
</p>
<p class="p5"></p>
<p class="p5">
<span> - čime je izvršio krivično djelo ugrožavanje javnog saobraćaja iz čl. 339 st. 3 u vezi st. 1 Krivičnog zakonika</span>
</p>
<p class="p5">
<span>	</span>
</p>
<p class="p5">
<span>Pa mu Sud za navedeno krivično djelo primjenom čl. 4 st. 2, čl. 42 st. 1, čl. 52 st. 2, čl. 53 i 54 Krivičnog zakonika i čl. 226, 229 i 374 Zakonika o krivičnom postupku, izriče </span>
</p>
<p class="p5">
<span>					</span>
</p>
<p class="p3">
<span>USLOVNU OSUDU</span>
</p>
<p class="p5"></p>
<p class="p6">
<span>   Kojom mu prethodno utvrđuje kaznu zatvora u trajanju od 30 (trideset) dana i istovremeno određuje da se ista neće izvršiti, ako okrivljeni u roku od 1 (jedne) godine po pravosnažnosti presude ne izvrši novo krivično djelo.</span>
</p>
<p class="p5">
<span> Obavezuje se okrivljeni da plati na ime troškova krivičnog postupka iznos od 173,00 eura, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p class="p5"></p>
<p class="p5">
<span>					O b r a z l o ž e n j e </span>
</p>
<p class="p5"></p>
<p class="p5">
<span>  Optužnim predlogom ODT-a Podgorica Kt. br. 1772/11-2 od 03. 12. 2012. godine stavljeno je na teret okrivljenom M. R. da je izvršio krivično djelo ugrožavanje javnog saobraćaja iz čl. 339 st. 3 u vezi st. 1 Krivičnog zakonika. Zastupnik optužbe je u završnoj riječi u cjelosti ostao pri podnijetom optužnom predlogu i i predložio sudu da okrivljenog oglasi krivim i kazni po zakonu u granicama propisanim za ovo krivično djelo. </span>
</p>
<p class="p5">
<span> Okrivljeni M.R. u svojoj odbrani datoj u prethodnom postupku i na glavnom pretresu je naveo da je  negdje u septembru 2011. godine išao sa svojom suprugom vozilom marke "Opel korsa" u pravcu ulice IV jula. Navodi da je vozilom upravljala njegova supruga a da se on nalazio na mjestu suvozača, kada je primijetio da sa njihove desne strane uz ivicu kolovoza ide biciklista. Usled straha da ne dođe do kontakta, povukao je ručnu kočnicu što je prouzrokovalo zanošenje zadnjeg dijela vozila, kojom prilikom je došlo do kontakta sa biciklistom. Dalje navodi da je usled kontakta isti pao na travu pored kolovoza, da su bile jedino vidljive ogrebotine, te da su na njegovo insistiranje pošli kod ljekara. Pojašnjava da je usled straha povukao ručnu kočnicu, da mu se učinilo da je biciklista suviše blizu, te da se neće moći mimoići. U završnoj riječi je naveo da mu je žao što je došlo do nezgode te što je usled toga došlo do povređivanja oštećenog.</span>
</p>
<p class="p5">
<span>U dokaznom postupku sud je saslušao svjedoka Marković Darinku, pročitao zapisnik o uviđaju saobraćajne nezgode Uprave policije PJ Podgorica br. 2772/2011 od 10. 09. 2011. godine, pročitao uvjerenje JZU Zavod za hitnu medicinsku pomoć Crne Gore br. 4465/16 od 10. 09. 2011. godine na ime M.S., po saglasnom predlogu stranaka pročitao nalaz i mišljenje sudskog vještaka medicinske struke dr K. N. od 30. 09. 2012. godine, po saglasnom predlogu stranaka pročitao nalaz i mišljenje sudskog vještaka saobraćajne struke Mr Đ. V. od 10. 10. 2012. godine,  pročitao Izvještaj Uprave policije PJ Podgorica Ispostave Danilovgrad iz kaznene evidencije na ime okrivljenog M.R. od 01. 03. 2013. godine, te na saglasan predlog stranaka pročitao iskaz svjedoka oštećenog M.S. dat na zapisnik 27. 09. 2012. godine.</span>
</p>
<p class="p6">
<span> Iz zapisnika o uviđaju saobraćajne nezgode Uprave policije PJ Podgorica br. 2772/2011 od 10. 09. 2011. godine sud je utvrdio da je dana 10. 09. 2011. godine došlo do saobraćajne nezgode gdje je usled kontakta automobila i bicikliste došlo do povređivanja M.S. koji je učestvovao kao vozač bicikla, te M.D. kao vozača automobila i M.R. kao suvozača. </span>
</p>
<p class="p6">
<span>  Iz uvjerenja JZU Zavoda za hitnu medicinsku pomoć br. 4465/16 od 10. 09. 2011. godine, te nalaza i mišljenja sudskog vještaka medicinske struke dr Krsta Nikolića od 30. 09. 2012. godine sud je utvrdio da je usled nezgode koja se dogodila došlo do povređivanja M.S. koji je tom prilikom zadobio povrede u vidu oguljotine kože u predjelu lijeve nadkoljenice, oguljotine kože u predjelu kažiprsta i domalog prsta lijeve šake, te oguljotine kože u predjelu desne podkoljenice, koje povrede se u vrijeme njihovog nastanka, kako pojedinačno tako i u svom ukupnom djelovanju, kvalifikuju kao lake tjelesne povrede. </span>
</p>
<p class="p5">
<span>Iz nalaza i mišljenja vještaka saobraćajne struke dipl. ing. Đorđija Vučeljića Sud je utvrdio da se predmetna saobraćajna nezgoda dogodila na način što je došlo do kontakta vozila marke "Opel korsa" reg. oznaka PG BC XXX i bicikliste. Do predmetne nezgode je došlo kada je suvozač u vozilu "Opel korsa" M.R. povukao ručnu kočnicu usled čega je došlo do destabilizacije vozila, kojom prilikom je došlo do kontakta prednje desne strane vozila sa zadnjim točkom bicikliste, koji se kretao pravilno uz desnu ivicu kolovoza. Jasno je da je postignuto usporenje moralo uticati na destabilizaciju vozila bez uticaja vozača. Ovakav postupak suvozača onemogućio je vozača da bezbjedno upravlja vozilom, što predstavlja jedini uzrok nastanka predmetne saobraćajne nezgode, usled koje ni biciklista nije imao uslova da izbjegne kontakt, jer je vozilu bio okrenut leđima.</span>
</p>
<p class="p5">
<span> Svjedok oštećeni M.S. u svom iskazu datom u prethodnom postupku je naveo da je u u septembru mjesecu 2011. godine vraćajući se sa posla biciklom u ul. Vojislavljevića došlo do kontakta između njega i vozila, kojom prilikom je pao zajedno sa biciklom. Tom prilikom je zadobio povrede u vidu ogrebotina i bio u bolnici. Ističe da je do kontakta došlo na način što je vozilo prednjim desnim dijelom udarilo u zadnji točak njegovog bicikla. Dalje ističe da se ne može izjasniti o brzini kretanja predmetnog vozila, ali zna da je čuo škripu neposredno prije kontakta, te da se isto zaustavilo nekoliko metara od toga mjesta. Navodi da se ne pridružuje krivičnom gonjenju i ne postavlja imovinsko pravni zahtjev.	 </span>
</p>
<p class="p5">
<span>  Svjedok M.D. je iskoristila svoje zakonsko pravo, te sa obzirom na blisko srodstvo sa okrivljenim, koji joj je suprug, nije htjela da svjedoči.</span>
</p>
<p class="p5">
<span> Ocjenom svih provedenih dokaza kako pojedinačno tako i u njihovom međusobnom odnosu i dovodeći iste u vezu sa odbranom okrivljenog sud je nesumnjivo utvrdio da je okrivljleni M.R. izvršio krivično djelo stavljeno mu na teret, tako što je ugrozio javni saobraćaj i doveo u opasnost život i tijelo ljudi, na način u vrijeme i mjesto kako je to predstavljeno izrekom presude.</span>
</p>
<p class="p5">
<span>  Činjenično stanje sud je utvrdio na osnovu svih provedenih dokaza. Naime, iz nalaza i mišljenja vještaka saobraćajne struke Mr Đorđija Vučeljića sud je utvrdio da je okrivljeni kritičnom prilikom kao suvozač u vozilu marke "Opel korsa" kojim je upravljala njegova supruga M.D. povukao ručnu kočnicu, što je uticalo na vozača da upravlja vozilom na način kojim se umanjuje bezbjednost saobraćaja, usljed čega je došlo do destabilizacije vozila i udara u bicikl kojim je propisno u istom smjeru upravljao oštećeni M.S.. Ovakav propust okrivljenog predstavlja jedini i osnovni uzrok nastanka saobraćajne nezgode. Sa nalazom i mišljenjem vještaka saobraćajne struke koji je sud cijenio kao jasan i precizan, dat prema pravilima struke, i kao takvog ga u cjelosti prihvatio, saglasan je zapisnik o uviđaju predmetne saobraćajne nezgode Uprave policije PJ Podgorica br. 2772/2011 od 10. 09. 2011. godine kao i iskaz svjedoka oštećenog M.S., koji je kritičnom prilikom zadobio lake tjelesne povrede u vidu oguljotina kože u predjelu lijeve nadkoljenice, kažiprsta i domalog prsta lijeve šake i desne podkoljenice, koje povrede je sud utvrdio iz uvjerenje JZU Zavoda za hitnu medicinsku pomoć br. 4465/16 od 10. 09. 2011. godine izdatu na ime oštećenog  i nalaza i mišljenja vještaka medicinske struke dr K. N., a koji nalaz je u cjelosti prihvatio, cijeneći ga kao jasan i precizan, dat prema pravilima struke.</span>
</p>
<p class="p5">
<span>Dakle, sud je utvrdio da je okrivljeni kritičnom prilikom postupao suprotno čl. 18 st. 1 ZOBS-a na putevima, kojom prilikom je ugrozio saobraćaj i doveo u opasnost život i tijelo ljudi, usled čega je oštećeni zadobio laku tjelasnu povredu. </span>
</p>
<p class="p5">
<span>Cijeneći subjektivni odnos okrivljenog prema izvršenom krivičnom djelu, sud je mišljenja da je isti bio svjestan da svojim nepropisnim postupanjem u saobraćaju, odnosno povlačenjem ručne kočnice, može ugroziti javni saobraćaj i dovesti u opasnost život i tijelo ljudi, ali je očigledno olako držao da to toga neće doći i da će isto moći izbjeći, u čemu se ogleda njegov svjesni nehat, a usled čega je kao posledica nastupila laka tjelasna povreda oštećenog M.S..</span>
</p>
<p class="p7">
<span>       Iz svega navedenog, nesumnjivo proizilazi da su se u radnjama okrivljenog stekli svi subjektivni i objektivni elementi bića krivičnog djela ugrožavanje javnog saobraćaja iz čl. 339 st. 3 u vezi st.1 Krivičnog zakonika. </span>
</p>
<p class="p5">
<span>Sud je cijenio i navode odbrane okrivljenog koji ističe da je kritičnom prilikom mislio da će doći do kontakta između vozila u kojem se on nalazio i bicikliste, da se isti neće moći mimoići, te da je usled toga povukao ručnu kočnicu, ali je sud našao da je ista bez uticaja na drugačije presuđenje iz razloga što je na osnovu provedenih dokaza, prije svega na osnovu nalaza i mišljenja vještaka saobraćajne struke, kao i zapisnika o uviđaju predmetne saobraćajne nezgode, utvrđeno da do kontakta nebi došlo da okrivljeni nije postupio na način kako je to ranije opisano i time prouzrokovao destabilizaciju vozila.</span>
</p>
<p class="p5">
<span>Odlučujući o krivičnoj sankciji koju će izreći okrivljenom sud je u smislu čl. 42 st. 1 Krivičnog zakonika, kao olakšavajuće okolnosti na strani okrivljenog M.R. cijenio njegovu porodičnost, odnosno da je otac četvoro djece, njegovo ranije dobro ponašanje i s tim u vezi raniju neosuđivanost, što je sud utvrdio iz izvoda iz kaznene evidencije na ime okrivljenog, izraženo kajanje, kao i činjenicu da se oštećeni nije pridružio krivičnom gonjenju, dok otežavajućih okolnosti sud nije našao, pa je cijeneći navedene okolnosti primjenom čl. 53 i 54 Krivičnog zakonika  okrivljenom izrekao uslovnu osudu kao u izreci presude, nalazeći da će se prijetnjom izvršenja utvrđene kazne zatvora, te vremena provjeravanja u periodu od jedne godine, na okrivljenog u dovoljnoj mjeri uticati da ubuduće ne čini nova krivična djela, čime će se sa uspjehom ostvariti svrha uslovne osude iz čl. 52 Krivičnog zakonika, u okviru opšte svrhe izricanja krivičnih sankcija u smislu čl. 4 st. 2 Krivičnog zakonika, a prednje na osnovu uvjerenja suda da nije nužno izricanje efektivne kazne zatvora i da se na okrivljenog može uticati izricanjem uslovne osude.</span>
</p>
<p class="p6">
<span> Kako je okrivljeni oglašen krivim, Sud ga je obavezao da na ime troškova krivičnog postupka plati iznos od 173,00 €, a koji troškovi se odnose na ime vještačenja po vještaku saobraćajne struke u iznosu od 82,50 €, na ime vještačenja po vještaku medicinske struke u iznosu od 60,50 €, te na ime sudskog paušala kao dijela troškova krivičnog postupka iznos od 30,00 € koji je odmjeren srazmjerno trajanju postupka i složenosti predmeta, a ovo shodno čl. 226 i 229 Zakonika o krivičnom postupku.</span>
</p>
<p class="p5">
<span>Sa svega izloženog, na osnovu čl. 374. Zakonika o krivičnom postupku, odlučeno je kao u izreci presude</span>
</p>
<p class="p5"></p>
<p class="p4">
<span>OSNOVNI SUD U PODGORICI, dana 15. 05 . 2013. godine</span>
</p>
<p class="p4"></p>
<table class="t1">
<tbody>
<tr class="r1">
<td class="td1">
<p class="p4">
<span>ZAPISNIČAR:</span>
</p>
</td><td class="td2">
<p class="p3">
<span>S U D I J A:</span>
</p>
</td>
</tr>
<tr class="r1">
<td class="td1">
<p class="p8">
<span>          Danijela Rajković</span>
</p>
<p class="p4"></p>
</td><td class="td2">
<p class="p3">
<span>Željka Jovović</span>
</p>
<p class="p4"></p>
</td>
</tr>
</tbody>
</table>
<p class="p5">
<span>DN-a: Po primjerak presude dostaviti:</span>
</p>
<p class="p5">
<span>- ODT Podgorica,</span>
</p>
<p class="p5">
<span>- Okrivljenom,</span>
</p>
<p class="p5">
<span>- A/a.</span>
</p>
<p class="p5">
<span>Postupljeno dana ______________</span>
</p>
<p class="p5">
<span>Radnik suda  __________________</span>
</p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<table class="t1">
<tbody>
<tr class="r1">
<td class="td3">
<p class="p4">
<span>             ZAPISNIČAR:</span>
</p>
</td><td class="td4">
<p class="p3">
<span>S U D I J A:</span>
</p>
</td>
</tr>
<tr class="r1">
<td class="td3">
<p class="p3">
<span>Danijela Rajković,s.r.</span>
</p>
<p class="p4"></p>
</td><td class="td4">
<p class="p3">
<span>Željka Jovović,s.r.</span>
</p>
<p class="p4"></p>
</td>
</tr>
</tbody>
</table>
<p class="p5"></p>
<table class="t1">
<tbody>
<tr class="r1">
<td class="td5">
<p class="p8">
<span>PRAVNA POUKA:</span>
</p>
</td><td class="td6">
<p class="p9">
<span>Protiv ove presude dozvoljena je žalba u roku od 8 dana od dana prijema pismenog otpravka iste, preko ovog suda Višem sudu u Podgorici. </span>
</p>
<p class="p3"></p>
</td>
</tr>
<tr class="r1">
<td class="td5">
<p class="p4"></p>
</td><td class="td6">
<p class="p4"></p>
</td>
</tr>
</tbody>
</table>
<p class="p3">
<span>ZTO Danijela Rajković</span>
</p>
<p class="p5"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p2"></p>
<p class="p10"></p>
<p class="p10"></p>


</body>
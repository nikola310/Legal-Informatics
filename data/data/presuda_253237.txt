<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.7875in 0.9847222in 0.7875in 0.9847222in;}
.p1{text-indent:0.625in;text-align:center;hyphenate:auto;font-family:Times New Roman;font-size:12pt;}
.p2{text-indent:0.625in;text-align:end;hyphenate:auto;font-family:Verdana;font-size:12pt;}
.p3{text-align:center;hyphenate:auto;font-family:Verdana;font-size:12pt;}
.p4{text-align:start;hyphenate:auto;font-family:Verdana;font-size:12pt;}
.p5{margin-left:0.25in;margin-bottom:0.083333336in;text-align:start;hyphenate:auto;font-family:Verdana;font-size:12pt;}
.p6{text-align:justify;hyphenate:auto;font-family:Verdana;font-size:12pt;}
.p7{text-indent:0.5in;text-align:justify;hyphenate:auto;font-family:Verdana;font-size:12pt;}
.p8{text-indent:0.5in;text-align:center;hyphenate:auto;font-family:Verdana;font-size:12pt;}
.p9{text-indent:0.25in;margin-bottom:0.083333336in;text-align:justify;hyphenate:auto;font-family:Verdana;font-size:12pt;}
.p10{text-align:justify;hyphenate:auto;font-family:Verdana;font-size:11pt;}
</style>
<meta content="violeta.raicevic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span>K.br.441/11</span>
</p>
<p class="p3"></p>
<p class="p3">
<span>U IME CRNE GORE</span>
</p>
<p class="p4"></p>
<p class="p5"></p>
<p class="p6">
<span>	OSNOVNI SUD U BIJELOM POLJU,  po sudiji pojedincu Raičević Violeti uz učešće namještenika suda  Joksimović Ljiljane kao zapisničara u krivičnom predmetu protiv  okrivljenog  B.Z.a iz B.Polja, zbog krivičnog djela  nasilje u porodici ili u  porodičnoj zajednici iz čl.220.st.2. u vezi st.1.KZ , po optužnom predlogu ODT-a u B.Polju Kt.br.318/11 od 10.11.2011.godine, nakon održanog  usmenog glavnog  i javnog pretresa  u prisustvu  zamjenika ODT-a Perović Cmiljane, okrivljenog B.Z.a i oštećene B.V., dana 16.12.2011.godine donio je i javno objavio:</span>
</p>
<p class="p6"></p>
<p class="p6"></p>
<p class="p3">
<span>P R E S U D U</span>
</p>
<p class="p4"></p>
<p class="p4"></p>
<p class="p6">
<span>	Okrivljeni B.Z., JMBG.............., od oca S.. i majke K.., rodjene R.., rodjen ........godine u Bijelom Polju, sa prebivalištem u mjestu C., opština Bijelo Polje, državljanin Crne Gore, trgovac, oženjen, otac četvoro djece, pismen sa završenom srednjom školom, srednjeg imovnog stanja, osudjivan.</span>
</p>
<p class="p6"></p>
<p class="p3"></p>
<p class="p3">
<span>K R I V   J E</span>
</p>
<p class="p4"></p>
<p class="p4">
<span>	Što je:</span>
</p>
<p class="p4"></p>
<p class="p7">
<span>- dana 13.07.2011.godine u mjestu C. opština Bijelo Polje, primjenom grubog nasilja narušio tjelesni i duševni integritet člana svoje porodice - supruge, oštećene B.V., na način što je, nakon svadje, betonskim blokom, sredstvom podobnim da tijelo teško povrijedi i zdravlje teško naruši gadjao i pogodio  u predjelu butine desne noge, kojom prilikom je oštećena zadobila laku tjelesnu povredu u vidu modrice trakastog oblika  na gornjoj trećini zadnje strane butine desne noge dimenzije 10 x 8 cm, a nakon toga istog dana u večernjim časovima stisnutom pesnicom udario u predjelu glave.</span>
</p>
<p class="p8"></p>
<p class="p7">
<span>- čime je izvršio  krivično djelo nasilje u porodici ili u porodičnoj zajednici iz  čl.220.st.2 u vezi st.1. Krivičnog zakonika Crne Gore /KZ/</span>
</p>
<p class="p4"></p>
<p class="p6">
<span>	-pa ga sud primjenom citiranih zakonskih propisa i  čl. 2, 4, 5, 13, 15, 32, 36 i  42, Krivičnog zakonika Crne Gore, /KZ/  i članova 226, 229, 239  i 374.Zakonika o krivičnom postupku Crne Gore /ZKP/.</span>
</p>
<p class="p4"></p>
<p class="p4"></p>
<p class="p3">
<span>O S U D J U J E</span>
</p>
<p class="p3"></p>
<p class="p6">
<span>	Na kaznu  zatvora u trajanju od  3 /tri/ mjeseca.</span>
</p>
<p class="p9"></p>
<p class="p7">
<span>Okrivljeni se obavezuje da na ime paušala plati iznos od 30,00 € kao i na ime troškova krivičnog postupka iznos od 115,50 €/sto petnaest eura i pedeset centi/, koje će uplatiti na Depozit novčanih kazni, troškova postupka i paušala ovog suda na žiro račun broj 832-151-35 u roku od 15 dana po pravnosnažnosti presude pod prijetnjom prinudnog izvršenja.</span>
</p>
<p class="p6"></p>
<p class="p6">
<span>	Oštećena B.V.a se  radi ostvarivanja imovinsko pravnog zahtjeva upućuje na parnični postupak.</span>
</p>
<p class="p6"></p>
<p class="p8">
<span>O b r a z l o ž e n je</span>
</p>
<p class="p4"></p>
<p class="p4"></p>
<p class="p6">
<span>	Optužnim predlogom ODT-a u B.Polju Kt.br.318/11 od 10.11.2011.godine,  okrivljenom B.Z.u  iz Bijelog Polja, stavljeno je na teret izvršenje krivičnog djela nasilje u porodici  ili u porodičnoj zajednici  iz čl.220.stav 2. u vezi st.1.Krivičnog  zakonika CG,</span>
</p>
<p class="p6"></p>
<p class="p6">
<span>	Glavni pretres je održan u prisustvu   zamjenika ODT-a,  okrivljenog i oštećene.</span>
</p>
<p class="p6"></p>
<p class="p6">
<span>	Zamjenik ODT-a je u završnoj riječi ostala pri optužnom predlogu i  predložila sudu da okrivljenog oglasi krivim i osudi na kaznu zatvora.</span>
</p>
<p class="p6"></p>
<p class="p6">
<span>	Oštećena B.V.a se tokom postupka pridružila krivičnom gonjenju protiv okrivljenog.</span>
</p>
<p class="p6"></p>
<p class="p6">
<span>	Okrivljeni B.Z. u svojoj odbrani  tokom postupka je  negirao  izvršenje krivičnog djela koje mu je stavljeno na teret i istakao  da nije tukao niti na bilo koji način maltretirao suprugu. Kritičnom prilikom bilo je svadje i raspravke  izmedju njih, medjutim, nije primjenjivao nasilje.Svadjali su se ispred kuće u mjestu C. ali negira da je gadjao betonskim  blokom suprugu niti bilo kakvim predmetom pa mu nije poznato na koji način je mogla ista biti povrijedjena.Smatra da nije imalo razloga da se protiv njega podnosi prijava.</span>
</p>
<p class="p6"></p>
<p class="p6">
<span>	U završnoj riječi  je izjavio da se ne osjeća krivim.</span>
</p>
<p class="p6"></p>
<p class="p6">
<span>	Radi utvrjdivanja odlučnih činjenica i krivične  odgovnosti na strani okrivljenog sud je na glavnom pretresu izveo dokaze:  saslušao oštećenu u svojstvu svjedoka B.V.u,  izvršio uvid u izvještaj ljekara Jedinice za HMP u B.Polju od 15.07.2011.godine, i izvještaj ljekara specijaliste Doma zdravlja od 15.07.2011.godine te otpusnu listu  sa epikrizom KC CG od 26.09.2011.godine, pročitao nalaz i mišljenje vještaka medicinske struke dr. S.M.a sa zapisnika  Kri.br.236/11 od 13.10.2011.godine, pročitao nalaz i mišljenje vještaka psihijatra dr. G.K.sa zapisnika Kri.br.236/11 od 02.11.2011.godine i  izvršio uvid u izvod iz KE na ime okrivljenog. Drugih predloga za dopunu dokaznog postupka nije bilo.</span>
</p>
<p class="p6"></p>
<p class="p6">
<span>	Cijeneći dokaze  pojedinačno i u medjusobnoj povezanosti dovodeći ih u vezu  sa navodima odbrane okrivljenog, utvrdjeno je činjenično stanje na način kako je to sadržano izrekom  i na osnovu istog zaključeno da je okrivljeni B.Z.  izvršio krivično djelo nasilje u porodici ili u porodičnoj zajednici iz čl.220.st.2. u vezi st.1 KZ zbog čega je kriv i krivično odgovoran.</span>
</p>
<p class="p6"></p>
<p class="p6">
<span>	Sud je cijenio odbranu okrivljenog kao neosnovanu i sračunatu na izbjegavanje krivične odgovornosti pa istu nije prihvatio iz više razloga. Ovo posebno  što je njegova odbrana obezvrijedjena iskazom oštećene B.V. čiji iskaz je sud u potpunosti prihvatio kao  jasan, logičan i  uvjerljiv.Osim toga iskaz oštećene je pouzdan  jer ima utemeljenje u medicinskoj dokumentaciji i nalazu i mišljenju vještaka medicinske struke.</span>
</p>
<p class="p6"></p>
<p class="p6">
<span>	Naime, oštećena B.V.a  koja je saslušana u svojstvu svjedoka u bitnom je istakla   da se dana 13.07.2011.godine nalazila u  dvorištu porodične  kuće kada je suprug B.Z. počeo da je maltretira, na način što je počeo da viče na nju da je psuje i vrijedja  a nakon toga da je i fizički maltretira. Uzeo je jedno parče betona veličine većeg kamena  a koje je otpalo od stepeništa ispod tarase i sa istim je gadjao i pogodio u predjelu butine desne noge. Nakon toga  istog dana oko 19 h , došao je ispred štale gdje je muzla kravu i bez ikakvog povoda i razloga udario je pesnicom u predjelu glave. Počela je da  plače, osjećala je strah od njegovog prisustva a posebno iz razloga što ovo nije prvi put da se  Z. na ovakav način ponaša prema njoj  već je i u ranijem periodu primjenjivao nasilje. Te slučajeve od ranije nekoliko puta  prijavio je njen svekar  a ovoga puta slučaj je prijavio njihov sin R.. Inače sa Z. ima četvoro punoljetne djece, medjutim, s obzirom da je godinama unazad trpjela nasilje i maltretiranje zdravstveno je oboljela. Poslije predmetnog dogadjaja zadržana je na bolničkom liječenju u psihijatrijskog klinici u Podgorici, ima strah i osjećaj da je suprug i dalje proganja.Kritičnog dana se nije javila doktoru već dva dana kasnije.</span>
</p>
<p class="p6"></p>
<p class="p6">
<span>	Iskaz  oštećene ima utemeljenje u medicinskoj dokumentaciji i nalazu i mišljenju vještaka medicinske struke dr. S.M.a  koji je sud u potpunosti prihvatio kao stručno i objektivno sačinjen a na bazi raspoloživih  podataka  i iz istog utvrdio  da  se oštećena javila  na pregled  dana 15.07.2011.godine, zbog tegoba koje su nastale nakon povredjivanja u tuči  dva dana prije.U Hitnoj  pomoći je dala podatak da je povrijedjena predhodnih dana kada je zadobila  udarac u glavu  pesnicama  i grumenom betona  koji je pogodio u zdanju stranu desne butine. Na pregledu klinički je bila vidljiva promjena  u vidu modrice trakastog oblika na gornjoj trećini zadnje strane butine desne noge dimenzija 10 x 8 cm koja je bila bolna na dodir. Navedena povreda spada u laku tjelesnu povredu i najvjerovatnije nastala od udarca  tupo tvrdim predmetom u predjelu desne natkoljenice i mogla je nastati na način kako je opisala oštećena od udarca betonskim blokom. </span>
</p>
<p class="p6"></p>
<p class="p6">
<span>	Iz nalaza i mišljenja vještaka psihijatra dr. G.K.od 02.11.2011.godine, sud je utvrdio  da je primjenom grubog nasilja od  strane okrivljenog teško narušen  psihički integritet oštećene B.V. do nivoa sloma odbrambenih psihičkih snaga i kapaciteta trpljenja te se razvila teška klinička slika depresije. U ovom slučaju  došlo je do ogromne akumulacije  stresnih dogadjaja usled višedecenijskog fizičkog i psihičkog maltretiranja. Sem toga, izrazito su  prisutni znaci  psihosomatskih bolesti. Iz navedenih razloga  kod oštećene je primjenom grubog nasilja došlo do teškog narušavanja psihičkog integriteta.</span>
</p>
<p class="p6"></p>
<p class="p6">
<span>	Krivično djelo  nasilje u porodici ili u porodičnoj zajednici iz čl.220. st.2. u vezi st.1. KZ postoji kada  počinilac primjenom  grubog nasilja naruši tjelesni ili duševni integritet člana svoje porodice ili porodične zajednice a pri izvršenju djela korišćeno je oružje, opasno orudje ili drugo sredstvo podobno da tijelo teško povrijedi ili zdravlje teško naruši. Primjena grubog nasilja je radnja izvršenja, dok je narušavanje tjelesnog ili duševnog integriteta posledica ovog krivičnog djela. Primjena grubog nasilja podrazumijeva primjenu sile ili prijetnje. Imajući u vidu  prirodu ovog krivičnog djela, riječi  je jednom kontinuiranom  preduzimanju radnje izvršenja koje izvršilac preduzima prema svom članu porodice. Medjutim,  u nekim slučajevima dovoljno je da je  radnja jedanput preduzeta da bi došlo do narušavanja tjelesnog ili duševnog integriteta pasivnog subjekta. Neophodno je da je radnja izvršenja takva da je  objektivno podobna da dovede do narušavanja  tjelesnog ili duševnog integriteta člana porodice. Djelo je svršeno onda kada nastupi posledica tj. kada dodje do narušavanja  tjelesnog ili duševnog integriteta. Dakle radnja ovog krivičnog djela odredjena je posledicom  kao narušavanje spokojstva tjelesnog ili duševnog stanja člana svoje porodice.Narušavanje obuhvata one djelatnosti kojima se stvara mogućnost povrede odredjenih dobara ili vrijednosti. Pojam tjelesnog integriteta nije sporan. Spokojstvo označava  po pravilu  osjećanje psihičke i fizičke sigurnosti, odsustvo straha, uznemiravanja od strane nekog lica, uvjerenje da ne prijeti nikakva opasnost.Grubo nasilje označava  nasilje jačeg inteziteta koje podrazumijeva nanošenje težih bolova i patnji. Pasivni subjekat je član porodice  ili porodične zajednice.Članom porodice smatra se svako lice koje živi u zajedničkom porodičnom domaćinstvu - bračni drugovi, roditelji i djeca. </span>
</p>
<p class="p6"></p>
<p class="p7">
<span>Imajući u vidu izloženo i to iskaz oštećene  B.V., sadržinu  medicinske dokumentacije na ime oštećene, te nalaz i mišljenje vještaka  medicinske struke  dr. S.M.a  i vještaka psihijatra dr. G.K.sud je  utvrdio činjenično stanje  i na osnovu istog  zaključio da je  okrivljeni  B.Z. dana 13.07.2011.godine u mjestu C. opština Bijelo Polje, primjenom grubog nasilja narušio tjelesni i duševni integritet člana svoje porodice - supruge, oštećene B.V., na način što je, nakon svadje, betonskim blokom, sredstvom podobnim da tijelo teško povrijedi i zdravlje teško naruši gadjao i pogodio  u predjelu butine desne noge, kojom prilikom je oštećena zadobila laku tjelesnu povredu u vidu modrice trakastog oblika  na gornjoj trećini zadnje strane butine desne noge dimenzije 10 x 8 cm, a nakon toga istog dana u večernjim časovima stisnutom pesnicom udario u predjelu glave.</span>
</p>
<p class="p7"></p>
<p class="p6">
<span>	Postupajući na opisani način u radnjama okrivljenog, stekla su se sva obilježja krivičnog djela za koje je oglašen krivim.Naime, okrivljeni je primjenom grubog nasilja  narušio tjelesni integritet člana porodice,  supruge B.V.,  svjestan da opisanim radnjama-  gadjajući je  betonskim blokom - sredstvom podobnim da tijelo teško povrijedi i zdravlje teško naruši i udarajući stisnutim pesnicama, narušava  tjelesni integritet člana porodice, odnosno okrivljeni je primjenom grubog nasilja narušio duševni integritet čalana svoje porodice koja ima svojstvo  pasivnog  subjekta pa je to htio što ukazuje da je kritičnom prilikom  postupao sa umišljajem.Činjenicu da je okrivljeni svojim postupanjem narušio tjelesni i duševni integritet svoje  supruge, sud je  utvrdio kako iz njenog iskaza tako i iz medicinske dokumentacije i nalaza i mišljenja vještaka  medicinske struke - psihijatra.	</span>
</p>
<p class="p6"></p>
<p class="p6">
<span>	Za predmetno krivično djelo u Krivičnom zakoniku  je zaprijećena kazna zatvora od tri mjeseca do tri godine.</span>
</p>
<p class="p6"></p>
<p class="p6">
<span>	Prilikom odlučivanja o vrsti i visini kazne  okrivljenom sud je cijenio sve okolnosti na strani istog iz čl.42.KZ, pa je od olakšavajućih okolnosti našao da se radi o porodičnom  čovjeku, ocu četvoro djece. Od otežavajućih okolnosti sud je cijenio stepen krivice i raniju osudjivanost okrivljenog  pa je istog osudio na kaznu zatvora u trajanju od tri mjeseca cijeneći da je kazna srazmjerna  težini izvršenog krivičnog djela  i da će se sa istom  u potpunosti  ostvariti svrha kažnjavanja  i uticati na okrivljengog da ubuduće ne vrši krivična djela te time postići ciljevi specijalne i generalne prevencije, shodno čl.32.KZ.</span>
</p>
<p class="p6"></p>
<p class="p6">
<span>	Sud je obavezao okrivljenog na plaćanje paušala u iznosu od 30,00 €, koji paušal je odredjen s obzirom na  imovinske prilike okrivljenog, trajanje i složenost krivičnog postupka, shodno čl.226.ZKP.</span>
</p>
<p class="p6"></p>
<p class="p6">
<span>	Sud je obavezao okrivljenog na plaćanje troškova  krivičnog postupka u iznosu od 115,50 € koji troškovi se odnose na nagradu za rad vještaka medicinske struke, shodno čl.229.ZKP-a.</span>
</p>
<p class="p6">
<span>	</span>
</p>
<p class="p7">
<span>Oštećena B.V.a se  upućuje na parnični postupak radi ostvarivanja imovinsko pravno zahtjeva shodno čl.239.ZKP-a.</span>
</p>
<p class="p6">
<span>	</span>
</p>
<p class="p6">
<span>	Sa izloženog odlučeno je kao u izreci presude shodno čl.374.ZKP.</span>
</p>
<p class="p6"></p>
<p class="p3">
<span>OSNOVNI SUD U BIJELOM POLJU</span>
</p>
<p class="p3">
<span>Dana,16.12.2011.godine,</span>
</p>
<p class="p6">
<span>Zapisničar,                                                                          S u d i j a,</span>
</p>
<p class="p6">
<span>Ljiljana Joksimović s.r                                                   Violeta Raičević s.r</span>
</p>
<p class="p6"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>


</body>
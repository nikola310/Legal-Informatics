<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#FF0000;font-family:'Arial'}
.span3{color:#000000;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>
<span class="span1">                                                                                                                    K.246/14/14</span>
</p>
<p>
<span class="span1">OSNOVNI SUD U KOTORU, kao nadležni prvostepeni krivični sud, po sudiji Momirki Marović, uz učešće zapisničara Kose Ašanin, u krivičnom postupku protiv okrivljenog G N, zbog krivičnog djela ugrožavanje javnog saobraćaja iz člana 339. stav 3. u vezi stava 1. Krivičnog zakonika, koji se vodi po optužnom predlogu ODT-a Kotor Kt. broj 381/14 od 11.08.2014 godine, nakon glavnog i javnog pretresa održanog dana 29.09.2014 godine u prisustvu zamjenika ODT Kotor Ljiljane Milić i okrivljenog G N, istoga dana donio je i javno objavio</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span2"></span><span class="span3">OKRIVLJENI G N,JMBG </span><span class="span2">....</span><span class="span1">, od oca A i majke K, rođene LzLarević, rođen 09.08.1953 godine u R, BiH, stalno nastanjen u N S-G .., privremeno u I, N naselje G, državljanin BiH, mašinski tehničar, oženjen, otac dvoje djece, sa završenom SSS, srednjeg imovnog stanja, neosuđivan, protiv koga se ne vodi postupak za drugo krivično djelo,</span>
</p>
<p style="text-align:center;">
<span class="span1">K r i v   j e</span>
</p>
<p>&nbsp;</p>
<p>
<span class="span1">Što je dana 02.07.2014 godine oko 15,10 časova, u naselju Obala Đ, u blizini kuće vlasništvo K P, Opština Tivat, upravljajući putničkim vozilom marke ,,Golf II" registarskih oznaka 048-E-225, vlasništvo G A, iz pravca R u pravcu kružnog toka - raskrsnice T-K-B, suprotno odredbama člana 36. stav 1. i člana 97 stav 3. Zakona o bezbjednosti saobraćaja na putevima, ugrozio saobraćaj i doveo u opasnost život maloljetne oštećene K L iz S, iako je bio svjestan da može učiniti krivično djelo, ali je olako držao da do toga neće doći ili da će to moći spriječiti, na način što se nije kretao brzinom ograničenja za konkretnu putnu dionicu 40 km/h, već brzinom od 64 km/h, koju nije prilagodio tako da blagovremeno zaustavi vozilo ispred pješačkog prelaza i propusti pješaka, oštećenu maloljetnu K L, koja je stupila na pješački prelaz radi prelaska sa lijeve na desnu stranu, usled čega je na kritičnom mjestu i pored preduzete radnje kočenja, na sredini pješačkog prelaza, prednjim desnim dijelom vozila ostvario kontakt sa oštećenom maloljetnom K L, od koga je odbačena i oborena na kolovoz, kojom prilikom je zadobila lake tjelesne povrede u vidu oguljotine kože u predjelu desne polovine lica, oguljotine kože u predjelu desnog ramena, oguljotine kože u predjelu desnog pupka, oguljotine kože u predjelu desnog koljena i oguljotine kože u predjelu lijevog koljena. </span>
</p>
<p>
<span class="span1"> </span><span class="span1"></span><span class="span1"></span><span class="span1"></span><span class="span1"></span>
</p>
<p>
<span class="span1"></span><span class="span1">- čime je izvršio krivično djelo ugrožavanje javnog saobraćaja iz člana 339. stav 3. u vezi stava 1. Krivičnog zakonika CG.</span>
</p>
<p>
<span class="span1">Pa mu sud na osnovu naprijed navedene krivično pravne odredbe, te odredbi člana 3, 5, 8, 13, 1</span><span class="span1">6</span><span class="span1">, 36, 42, 52, 53 i 54 Kz-a CG i člana 368 i 374 Zkp-a izriče</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom utvrđuje kaznu zatvora u trajanju od 30 (trideset) dana i istovremeno određuje da se kazna neće izvršiti ukoliko okrivljeni za vrijeme od jedne godine od dana pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span class="span1">Dužan je okrivljeni na ime sudskog paušala uplatiti iznos od 50 eura i na ime troškova krivičnog postupka iznos od 154 eura, u korist budžeta Crne Gore, na žiro račun broj 832-16-52 u roku od mjesec dana od dana pravosnažnosti presude i dokaz o uplati dostaviti ovom sudu s pozivom na broj K. 246/14/14.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>
<span class="span1">ODT Kotor aktom Kt. broj 381/14 od 11.08.2014 godine stavilo je na teret okrivljenom G N izvršenje krivičnog djela ugrožavanje javnog saobraćaja iz člana 339 stav 3 u vezi stava 1 Krivičnog zakonika CG.</span>
</p>
<p>&nbsp;</p>
<p>
<span class="span1">Okrivljeni G N u svojoj odbrani u prethodnom postupku je naveo da se kritičnog dana 02.07.2014 godine kretao vozilom marke ,,Golf'' registarskih oznaka 048E225, vlasništvo njegovog brata G A, iz pravca R prema kotorskoj raskrsnici, lokalnim putem u mjestu Obala Đ, opština T. Misli da se kretao brzinom od oko 50 km/h. Na dijelu tog puta nalazi se pješački prelaz, na udaljenosti od 15-tak metara, a možda i koji metar više, ugledao je loptu na pješačkom prelazu, a za tom loptom trčala je djevojčica, te je loptu uhvatila u blizini trotoara sa suprotne strane. On je u tom momentu, kada je uzela loptu sa druge strane, bio na pješačkom prelazu. Za to vrijeme se kretao, malo je prikočio i kada je prešao pješački prelaz jedno metar, došlo je do kontakta djevojčice sa njegovim vozilom, a kako je do kontakta došlo ne zna. Tada je svom snagom pritisnuo kočnicu, ali je do kontakta došlo po sredini njegovog vozila, a lijevom stranom tijela djevojčice. Ugledao je djevojčicu sa savijenim rukama desnom stranom na haubi. Nakon toga djevojčica je pala sa haube na popločani dio puta. Izašao je iz kola, potom je vidio roditelje koji su došli, a isti su prethodno bili na terasi. Pokušao je da uzme djevojčicu, a vlasnik kuće u kojoj su odsjeli roditelji oštećene, je odvezao djevojčicu u Dom zdravlja, a on je ostao na licu mjesta da sačeka policiju. Sa lica mjesta do dolaska policije nije pomjerao vozilo. Oštećena je prelazila put na pješačkom prelazu, a nije se vratila po pješačkom prelazu, već na udaljenost od oko metar od pješačkog prelaza. Do kontakta nije došlo na pješačkom prelazu, već na udaljenosti od oko metar od pješačkog prelaza. Žao mu je što se ovo desilo jer je dijete u pitanju. Kada se vratio sa uviđaja, svratio je do te kuće, pitao je za zdravstveno stanje djevojčice, a vlasnik te kuće u kojoj je smještena djevojčica sa roditeljima, rekao je da je djevojčica dobro. </span>
</p>
<p>
<span class="span1">Okrivljeni G N je u svojoj odbrani na glavnom pretresu dodao da je sa njim kritične prilike u vozilu bio P Z iz H N, koji živi u L. Ne zna zašto kada je davao izjavu pred tužiocem nije pomenuo da je Zdenko Prajo bio sa njim u vozilu, jer mu je ovo prvi put da dolazi pred sud i daje izjave. </span>
</p>
<p>&nbsp;</p>
<p>
<span class="span1">U dokaznom postupku koji je sproveden u cilju utvrđenja činjeničnog stanja i krivice okrivljenog sud je proveo sledeće dokaze: </span><span class="span1">izvršio uvid u zapisnik o uviđaju UP OB T broj 86/2014 od 02.07.2014 godine sa skicom lica mjesta, uvid u izvještaj ljekara specijaliste Opšte bolnice Kotor broj 3923 od 02.07.2014 godine, uvid u izvod iz kaznene evidencije za okrivljenog MUP-a Uprave kriminalističke policije B od </span><span class="span1">28.08.2014 godine, na saglasnost stranaka pročitao nalaz i mišljenje vještaka saobraćajne struke mr Đ V od 21.07.2014 godine, nalaz i mišljenje vještaka medicinske struke dr K N dat pred ODT Kotor dana 01.08.2014 godine, iskaz zakonskog zastupnika maloljetne oštećene K L, K D sa zapisnika pred ODT Kotor od 03.07.2014 godine, iskaz svjedoka K Zsuzsanne sa zapisnika pred ODT Kotor od 03.07.2014 godine i iskaz svojedoka K N sa zapisnika pšred ODT Kotor od 03.07.2014 godine.</span>
</p>
<p>&nbsp;</p>
<p>
<span class="span1">Uvidom u zapisnik o uviđaju UP OB Tivat broj 86/2014 od 02.07.2014 godine sa skicom lica mjesta utvrđeno je da se predmetna saobraćajne nezgoda desila na dijelu regionalnog puta R-T, u naselju O Đ, u neposrednoj blizini kuće ,,K P, te da su u nezgodi učestvovali okrivljeni G N koji je upravljao vozilom marke ,,Golf'', zatim P Z koji je bio suvozač u navedenom vozilu i oštećena maloljetna K L kao pješak. Uvidom u skicu lica mjesta utvrđen je položaj predmetnog vozila nakon nezgode.</span>
</p>
<p>&nbsp;</p>
<p>
<span class="span1">Uvidom u izvještaj ljekara specijaliste Opšte bolnice Kotor broj 3923 od 02.07.2014 godine utvrđeno je da je maloljetna oštećena K L pregledana, postavljena joj je dijagnoza i određena terapija.</span>
</p>
<p>&nbsp;</p>
<p>
<span class="span1">Uvidom u izvod iz kaznene evidencije za okrivljenog MUP-a Uprave kriminalističke policije B od 28.08.2014. godine utvrđeno je da G N ranije nije osuđivan.</span>
</p>
<p>&nbsp;</p>
<p>
<span class="span1">Iz nalaza i mišljenja vještaka saobraćajne struke mr Đ V od 21.07.2014 godine utvrđeno je da je brzina vozila ,,Golf II'' neposredno prije aktiviranja radne kočnice, imala vrijednost od oko 64,00 km/h. U momentu kada je pješak zakoračio na kolovoz vozilo ,,Golf II'' bilo je udaljeno od mjesta kontakta oko 29,10 metara. Vozač vozila ,,Golf II'' je aktivirao radnu kočnicu kada je od pješačkog prelaza bio udaljen oko 27,85 metara. Sa ovom rastojanja od 27,85 metara sa kojeg je aktivirao radnu kočnicu, vozač vozila ,,Golf II'' zaustavio bi vozilo prije pješačkog prelaza (mjesta kontakta) da se kretao brzinom izbjegavanja od oko 13,95 m/s ili 50,oo km/h. Sa rastojanja od 29,10 metara na kojem se nalazilo vozilo ,,Golf II'' u momentu stupanja pješaka na kolovoz, vozač bi zaustavio vozilo prije pješačkog prelaza (mjesta kontakta) da se kretao brzinom izbjegavanja od oko 51,71 km/h. U svakom slučaju, rastojanje sa kojeg je vozač uočio pješaka i aktivirao radnu kočnicu iznosi od 27,85 metara do 29,10 metara. Može se takođe pouzdano zaključiti da dobijeno rastojanje od 27,85 metara do 29,10 metara od momenta aktiviranja radne kočnice-završava na pješačkom prelazu i to na sredini pješačkog prelaza, gledano po uzdužnoj osi puta. To je, ujedno i mjesto kontakta, gledano po uzdužnoj osi. Prema tome, vozač vozila ,,Golf II'' imao je tehničkih uslova da izbjegne nezgodu da se kretao brzinom izbjegavanja od 50 do 51,71 km/h, a posebno da se kretao brzinom ograničenja za navedenu putnu diocinu koja iznosi 40 km/h. Kako se radi o saobraćajnici na kojoj je vidno obilježen pješački prelaz, a pješak ga je koristio, a pošto saobraćaj na pješačkom prelazu nije regulisan semaforima ili znacima policijskog službenika, vozač je bio dužan da prilagodi brzinu vozila tako da može bezbjedno da zaustavi vozilo ispred pješačkog prelaza, što nije bio slučaj, jer se vozilo kretalo neprilagođenom brzinom za oko 20 % većom od brzine izbjegavanja, a posebno većom od brzine ograničenja. Na osnovu navedenog, vještak je mišljenja da je do nezgode došlo na način što je vozač vozila ,,Golf II'' upravljao vozilom neprilagođenom brzinom za konkretne uslove saobraćaja, usled čega nije imao </span><span class="span1">uslova da i pored aktiviranja radne kočnice, pravovremeno zaustavi vozilo prije pješačkog prelaza preko koga se kretao pješak od lijeve prema desnoj ivici kolovoza, već je sa istim ostvario kontakt na pješačkom prelazu. Ovakav način upravljanja vozilom smatra se greškom i osnovni je i jedini uzrok nastanka predmetne saobraćajne nezgode. Vozač vozila ,,Golf II'' imao je tehničkih uslova da izbjegne nezgodu da se kretao brzinom izbjegavanja, a posebno da se kretao brzinom ograničenja za konkretnu putnu dionicu. Kod pješaka nema elemenata koji su uticali na nastanak predmetne saobraćajne nezgode</span>
</p>
<p>&nbsp;</p>
<p>
<span class="span1">Iz nalaza i mišljenja vještaka medicinske struke dr K N datog pred ODT Kotor dana 01.08.2014.godine utvrđeno je da je maloljetna oštećena K L kritične prilike zadobila sledeće tjelesne povrede: oguljotinu kože u predjelu desne polovine lica, oguljotinu kože u predjelu desnog ramena, oguljotinu kože u predjelu desnog kuka, oguljotinu kože u predjelu desnog koljena i oguljotinu kože u predjelu lijevog koljena. Navedene povrede predstavljaju u vrijeme nanošenja, procijenjene kako pojedinačno, tako i u svom ukupnom djelovanju, laku tjelesnu povredu i nastale su uslijed kontakta K L i predmetnog motornog vozila, te uslijed njenog pada i kontakta sa podlogom.</span>
</p>
<p>&nbsp;</p>
<p>
<span class="span1">Zakonski zastupnik maloljetne oštećene K L K D je naveo da nije očevidac predmetnog događaja jer se u to vrijeme nalazio u sobi u obližnjoj kući gdje je smješten sa porodicom. L se igrala sa djecom ispred kuće u dvorištu i u jednom momentu je začuo kako škripe gume. Istrčao je na terasu i vidio da neko leži ispred vozila, a na udaljenosti od pješačkog prelaza oko 3 metra, dok je vozilo bilo na pješačkom prelazu. Kada je shvatio da je njegovo dijete u pitanju, odmah je istrčao da vidi da li je pri svijesti. Vidio je da je u pitanju njegovo dijete i zatekao je kako leži na kolovozu sa desne strane ulice i to u onoj traci gdje je bilo i ovo vozilo, jer se kretala iz suprotnog smjera, što znači da nije izašla pred vozilo, već se kretala pješačkim prelazom. Nije se pridružio krivičnom gonjenju, niti je postavio imovinsko pravni zahtjev. </span>
</p>
<p>&nbsp;</p>
<p>
<span class="span1">Svjedok K S je navela da nije očevidac predmetne saobraćajne nezgode u kojoj je povrijeđena njena ćerka L. U to vrijeme je bila u kući u blizini mjesta nezgode, tako da nije vidjela kako se sve to odvijalo, ali je čula škripu kočnica i zajedno sa suprugom je istrčala na terasu i vidjela da je došlo do nezgode, a kako je sišla stepeništem na put, vidjela je svoju L kako leži. Na putu je bilo vozilo, ali ne zna koje marke, jer je bila u šoku, a kasnije je saznala da je to vozilo nju udarilo i odbacilo, a ona sad ne može da opredijeli na kojoj udaljenosti, jer nije bila ispred vozila, tako da je sigurno odbačena. Ubrzo su je ona i njen suprug zajedno sa jednim licem, koje je očevidac poveli u bolnicu, gdje su joj konstatovane povrede. Leila se još uvjek nalazi u šoku, ali je uspjela da je smiri i ona joj je ispričala da je prešla pješački prelaz kada nije bilo vozila, da je nesmetano prešla na drugu stranu i uzela loptu i namjeravala da se isto pješačkim prelazom vrati, da je prethodno pogledala da li ima vozila i da se u povratku kretala pješačkim prelazom, a da je ovo vozilo iznenada naišlo i da ga nije vidjela.</span>
</p>
<p>&nbsp;</p>
<p>
<span class="span1">Svjedok K N je naveo da je očevidac predmetne saobraćajne nezgode. Stajao je na terasi i vidio djevojčicu kako stoji na trotoaru ispred pješačkog prelaza i čekala je da prođe vozilo kako bi nesmetano prešla isti. Jedno vozilo PG registarskih oznaka koje je išlo iz pravca T, stalo je da je propusti. Djevojčica je stajala na trotoaru sa </span><span class="span1">desne strane ako se gleda iz pravca Radovića. Ovo vozilo PG tablica, misli da je bio džip, stalo je ispred pješačkog prelaza i propustilo djevojčicu, ona je prešla, nakon čega je ovaj džip prošao. Ispod auta na parkingu sa suprotne strane bila je jedna lopta i ova djevojčica je uzela loptu i kad je uzela loptu, isto je preko pješačkog prelaza prelazila ulicu trčeći, tada nije bilo vozila, da bi se odjedanput pojavilo ovo vozilo marke ,,Golf'' crvene boje, koje je ostvarilo kontakt sa djevojčicom prednjim dijelom vozila po sredini sa njenom desnom stranom kuka, podiglo je i odbacilo 3 metra naprijed. Do kontakta je došlo na pješačkom prelazu. Djevojčica je odbačena od vozila nakon kontakta 3 metra i ležala je nepomično na kolovozu. Odmah je prišao, došli su i roditelji i ona je odvedena u bolnicu. Od siline udarca i činjenice da je odbačena 3 metra od vozila nakon kontakta, mislio je da se ovo dijete neće podići sa asfalta. Oni su je uzeli, on, njen otac i komšija i kolima odvezli u bolnicu. Čuo je od oca da su tragovi kočenja 22 metra, što misli odgovara brzini od oko 55 km/h. Na ovoj dijelu puta brzina je ograničena na 50 km/h. Nije vidio ovo vozilo, ono je odjedanput naišlo i ostvarilo kontakt na način kako je rekao, a kretalo se iz pravca R prema T.</span>
</p>
<p>&nbsp;</p>
<p>
<span class="span1">Nije bilo predloga za dopunu dokaznog postupka, niti prigovora na izvedene dokaze. </span>
</p>
<p>&nbsp;</p>
<p>
<span class="span1">Cijeneći sve povedene dokaze pojedinačno i u uzajamnoj povezanosti shodno članu 370 stav 3 Zkp-a, a u odnosu na odbranu okrivljenog, sud je utvrdio činjenično stanje kao u izreci presude.</span>
</p>
<p>
<span class="span1">Činjenično stanje sud je utvrdio na osnovu ocjene odbrane okrivljenog, nalaza i mišljenja vještaka saobraćajne struke mr Đ V od 21.07.2014 godine, nalaza i mišljenja vještaka medicinske struke dr K N od 01.08.2014 godine, iskaza svjedoka K N, te provedenih pisanih dokaza. </span>
</p>
<p>&nbsp;</p>
<p>
<span class="span1">Prije svega, na osnovu odbrane okrivljenog, zatim zapisnika o uviđaju UP OB Tivat broj 86/2014 od 02.07.2014 godine, te iskaza svedoka K N, sud je utvrdio da se predmetna saobraćajna nezgoda desila dana 02.07.2014 godine oko 15:10 časova u naselju O Đ, u blizini kuće K N, te da su učesnici saobraćajne nezgode bili okrivljeni G N koji je upravljao putničkim motornim vozilom marke ,,Golf II'' registarskih oznaka 048-E-225 (vlasništvo njegovog brata G A), u kojem vozilu se nalazio P Z, a koje vozilo se kretalo iz pravca R u pravcu kružnog toka-raskrsnice Tivat-Kotor-Budva i maloljetna oštećena K L koja je kao pješak prelazila ulicu preko pješačkog prelaza radi prelaska sa lijeve na desnu stranu, gledano u smjeru kretanja vozila.</span>
</p>
<p>&nbsp;</p>
<p>
<span class="span1">Dalje, sud je iz nalaza i mišljenja vještaka saobraćajne struke mr Đ V od 21.07.2014 godine utvrdio da se okrivljeni G N bio dužan da prilagodi brzinu vozila tako da može bezbjedno da zaustavi vozilo ispred pješačkog prelaza, što nije bio slučaj jer se isti neposredno prije aktiviranja radne kočnice kretao brzinom od oko 64 km/h, a imao je tehničkih uslova da izbjegne nezgodu da se kretao brzinom izbjegavanja (od 50 do 51,71 km/h), a posebno da se kretao brzinom ograničenja za navedenu putnu dionicu koja iznosi 40 km/h, čime je postupio protivno članu 36 stav 1 Zakona o bezbjednosti saobraćaja na putevima, kojim je propisano da na putu u naselju vozač ne smije vozilom da se kreće brzinom većom od 50 km/h odnosno brzinom većom od brzine dozvoljene postavljenim saobraćajnim znakom za cijelo naselje ili njegov dio. Sud je prihvatio nalaz i mišljenje vještaka saobraćajne struke budući da je isti dat po pravilima struke i da na isti nije bilo primjedbi.</span>
</p>
<p>&nbsp;</p>
<p>
<span class="span1">Dio odbrane okrivljenog G N da je, u momentu kada je oštećena uzela loptu sa druge strane, bio na pješačkom prelazu, te je malo prikočio i kada je prešao pješački prelaz jedno metar, došlo je do kontakta djevojčice sa njegovim vozilom, sud nije prihvatio jer je ovakva odbrana okrivljenog opovrguta nalazom i mišljenjem vještaka saobraćajne struke mr Đ V od 21.07.2014 godine iz kojeg je utvrđeno da je okrivljeni aktivirao radnu kočnicu kada je od pješačkog prelaza bio udaljen oko 27,85 metara, pa je sud navod okrivljenog da je bio, u momentu kada je oštećeni uzela loptu, na pješačkom prelazu, cijenio kao usmjerenu na izbjegavanje sopstvene krivice i pokušaj da kroz svoju odbranu predmetni događaj predstavi na način da je maloljetna oštećena K L naletjela na njegovo vozilo kada je već istim bio na pješačkom prelazu.</span>
</p>
<p>&nbsp;</p>
<p>
<span class="span1">Dalje, navod odbrane okrivljenog da do kontakta nije došlo na pješačkom prelazu, već na udaljenosti od oko metar od pješačkog prelaza, sud nije prihvatio jer je iz nalaza i mišljenja vještaka saobraćajne struke mr Đ V od 21.07.2014 godine utvrdio da je mjesto kontakta na sredini pješačkog prelaza gledano po uzdužnoj osi, a takođe ovakva odbrana okrivljenog je opovrgnuta odbranom samog okrivljenog koji je naveo da je do kontakta došlo kada je prešao pješački prelaz jedno metar, pa je očigledno da je odbrana istog kontradiktorna i usmjerena na izbjegavanje krivice, a ista je obezvrijeđena i iskazom svjedoka K N koji je naveo da je do kontakta došlo na pješačkom prelazu, a čiji iskaz je sud prihvatio jer na strani svedoka nije našao ni jedan motiv da lažnim svedočenjem oteža krivično-pravni položaj okrivljenog.</span>
</p>
<p>&nbsp;</p>
<li>
<span class="span1">Članom 97 stav 3 Zakona o bezbjednosti saobraćaja na putevima je propisano da </span><span class="span1">ako na pješačkom prelazu saobraćaj nije regulisan uređajima za davanje svijetlosnih saobraćajnih znakova niti znacima policijskih službenika, vozač je dužan da prilagodi brzinu vozila tako da u svakoj situaciji koju vidi ili ima razloga da predvidi može bezbjedno da zaustavi vozilo ispred pješačkog prelaza i propusti pješaka koji je već stupio ili stupa na pješački prelaz ili pokazuje namjeru da će stupiti na pješački prelaz. U konkretnom slučaju okrivljeni G N (a što je sud utvrdio iz </span><span class="span1">nalaza i mišljenja vještaka saobraćajne struke mr Đ V od 21.07.2014 godine) je postupao protivno ovoj odredbi, jer je upravljao vozilom neprilagođenom brzinom za konkretne uslove saobraćaja, usled čega nije imao uslova da i pored aktiviranja radne kočnice, pravovremeno zaustavi vozilo ispred pješačkog prelaza preko kojeg se kretao pješak od lijeve prema desnoj ivici kolovoza, već se sa istim ostvario kontakt na pješačkom prelazu, a što predstavlja osnovni i jedini uzrok nastanka predmetne saobraćajne nezgode, te je time ugrozio saobraćaj i doveo u opasnost život maloljetne oštećene K L.</span>
</li>
<p>&nbsp;</p>
<li>
<span class="span1">Na osnovu nalaza i mišljenja vještaka medicinske struke dr K N od 01.08.2014 godine, čiju sadržinu je sud prihvatio jer ista nije osporena na bilo koji način, utvrđeno je da je maloljetna oštećena K L kritične prilike zadobila povrede bliže pobrojane u izreci presude, koje povrede predstavljaju u vrijeme nanošenja procijenjene pojedinačno i zbirno laku tjelesnu povredu. </span>
</li>
<p>&nbsp;</p>
<li>
<span class="span1">Okrivljeni G N je postupao sa svjesnim nehatom, jer je bio svjestan da postupanjem suprotno odredbama ZOBS-a na putevima i to članu 36 stav 1 i članu 97 stav 3, može tako ugroziti javni saobraćaj da dovede u opasnost život ili tijelo </span><span class="span1">drugog, ali je olako držao da do ove posledice neće doći ili da će je moći spriječiti, a u čemu nije uspio, već je došlo do saobraćajne nezgode i povređivanja oštećene.</span>
</li>
<p>&nbsp;</p>
<li>
<span class="span1">Time su se u radnjama okrivljenog G N ostvarili svi bitni elementi bića krivičnog djela ugrožavanja javnog saobraćaja iz člana 339 stav 3 u vezi stava 1 Krivičnog zakonika, pa ga je sud oglasio krivim za isto.</span>
</li>
<p>&nbsp;</p>
<li>
<span class="span1">Iskaz zakonskog zastupnika maloljetne oštećene K L K D i svjedoka K Z, sud nije posebno cijenio, obzirom da isti nisu bili očevici predmetnog događaja, već su na lice mjesta došli nakon što su čuli škripu kočnica.</span>
</li>
<p>&nbsp;</p>
<p>
<span class="span1">Prilikom odluke o vrsti i visini krivične sankcije koju okrivljenom treba izreći sud je pošao od toga da je za predmetno krivično djelo u Krivičnom zakoniku zaprijećeno novčanom kaznom ili kaznom zatvora do jedne godine. </span><span class="span1">Sud je na strani okrivljenog u smislu člana 42 stav 1 Krivičnog zakonika kao olakšavajuće okolnosti cijenio stav zakonskog zastupnika maloljetne oštećene koji se nije pridružio krivičnom gonjenju, zatim okolnosti da je isti porodičan čovjek, otac dvoje djece, ranije neosuđivan, kao i činjenicu da je isti iskazao kajanje zbog predmetnog događaja, pa je sud, cijeneći navedene olakšavajuće okolnosti, </span><span class="span1">primjenom člana 53 i 54 okrivljenom izrekao uslovnu osudu kao u izreci presude, nalazeći da će se i prijetnjom izvršenja utvrđene kazne zatvora, te vremenom provjeranja okrivljenog u periodu od jedne godine u dovoljnoj mjeri uticati na okrivljenog da ubuduće ne vrši krivična djela čime će se ostvariti svrha uslovne osude iz člana 52 stav 2 Krivičnog zakonika u okviru opšte svrhe krivičnih sankcija iz člana 4 stav 2 Krivičnog zakonika.</span>
</p>
<p>&nbsp;</p>
<p>
<span class="span1">Na osnovu naprijed navednih krivičnopravnih odredbi, te odredbi člana </span><span class="span1">3, 5, 8, 13, 1</span><span class="span1">6</span><span class="span1">, 36, 42, 52, 53 i 54 Kz-a CG i člana 368 i 374 Zkp-a, sud je odlučio kao u izreci.</span>
</p>
<p>&nbsp;</p>
<p>
<span class="span1">Kako je okrivljeni oglašen krivim obavezan je da na ime sudskog paušala uplati iznos od 50 eura i na ime troškova krivičnog postupka iznos od 154 eura, koji troškovi se odnose na troškove vještačenja po vještacima saobraćajne i medicinske struke, u korist budžeta Crne Gore, na žiro račun broj 832-16-52 u roku od mjesec dana od dana pravosnažnosti presude i dokaz o uplati dostavi ovom sudu s pozivom na broj K. 246/14/14.</span>
</p>
<p>&nbsp;</p>
<p>
<span class="span1">Na prednjim razlozima sud je zasnovao svoju odluku. </span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U KOTORU</span>
</p>
<p style="text-align:center;">
<span class="span1">Dana 29.09.2014 godine</span>
</p>
<p>&nbsp;</p>
<p>
<span class="span1">    Zapisničar,</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">      Sudija,</span>
</p>
<p>
<span class="span1">   Kosa Ašanin</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">    Momirka Marović</span>
</p>
<p>&nbsp;</p>
<p>
<span class="span1">PRAVNA POUKA: Protiv ove presude dozvoljena je žalba Višem sudu u Podgorici, u roku od 8 dana od prijema iste, a preko ovog suda. </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
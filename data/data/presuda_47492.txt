<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.5in 1.0in 1.25in;}
.s1{font-weight:bold;}
.p1{text-align:start;hyphenate:auto;keep-with-next.within-page:always;font-family:Times New Roman;font-size:12pt;}
.p2{text-align:start;hyphenate:auto;font-family:Times New Roman;font-size:12pt;}
.p3{text-align:justify;hyphenate:auto;font-family:Times New Roman;font-size:12pt;}
.p4{text-indent:0.49166667in;margin-left:1.9666667in;text-align:justify;hyphenate:auto;keep-with-next.within-page:always;font-family:Times New Roman;font-size:12pt;}
.p5{text-indent:0.49166667in;margin-left:1.9666667in;text-align:justify;hyphenate:auto;font-family:Times New Roman;font-size:12pt;}
.p6{text-indent:0.49166667in;text-align:justify;hyphenate:auto;font-family:Times New Roman;font-size:12pt;}
.p7{text-indent:0.51458335in;text-align:justify;hyphenate:auto;font-family:Times New Roman;font-size:12pt;}
.p8{margin-left:2.4583333in;text-align:justify;hyphenate:auto;keep-with-next.within-page:always;font-family:Times New Roman;font-size:12pt;}
.p9{text-indent:0.5in;text-align:justify;hyphenate:auto;font-family:Times New Roman;font-size:12pt;}
</style>
<title>OSNOVNI SUD U ROŽAJAMA</title>
<meta content="rafet.suljevic" name="author">
</head>
<body class="b1 b2">
<p class="p1">
<span class="s1">OSNOVNI SUD U ROŽAJAMA</span>
</p>
<p class="p2">
<span class="s1">K. br. 259/10</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span class="s1">					U IME NARODA</span>
</p>
<p class="p3"></p>
<p class="p3"></p>
<p class="p3">
<span class="s1">	OSNOVNI SUD U ROŽAJAMA,</span><span> kao prvostepeni krivični sud u vijeću sastavljenom od sudije Rafeta Suljevića, kao predsjednika vijeća i sudija porotnika  Kardović Avdurahmana i Husić Osmana, kao članova vijeća, uz učešće zapisničara Vesić Verice, rješavajući po Optužnici Osnovnog državnog tužilaštva  iz Rožaja Kt. br. 267/10 od 15. 12. 2010. godine,  podnijetoj protiv optuženog M. M.  iz Rožaja, zbog krivičnih djela napad na službeno lice u vršenju službene dužnosti iz čl. 376.st.3. u vezi st.l.  Krivičnog Zakonika i teška tjelesna povreda iz čl. l5l. st.l. Krivičnog zakonika,  nakon održanog glavnog i javnog pretresa dana 25. 02. 2011. g., u prisustvu Osnovnog državnog tužioca  Kalač Hajrana,  optuženog i oštećenog D. S., istog dana  donio je i javno objavio: </span>
</p>
<p class="p3"></p>
<p class="p3"></p>
<p class="p3"></p>
<p class="p4">
<span class="s1">P R E S U D U</span>
</p>
<p class="p5"></p>
<p class="p5"></p>
<p class="p5"></p>
<p class="p6">
<span>Optuženi </span><span class="s1">M.M., </span><span>od oca R.  i majke H. rodjene Š., rodjen .. godine u Rožajama,  sa prebivalištem u mjestu rodjenja, državljanin Crne Gore, radnik, oženjen, otac jednog  maloljetnog djeteta, pismen, završio četiri razreda osnovne škole,  v nije služio vojni rok, siromašnog  imovnog stanja, osudjivan Presudom Osnovnog suda Rožaje K. br. 20/99 od 18. 02. l999. godine  zbog krivičnog djela  iz čl. l45. st.1. KZ RCG i osudjen na kaznu zatvora u trajanju od 3 mjeseca,   presudom Osnovnog suda u Rožajama K. br. 400/97 od 22. 06. l999. godine  zbog krivičnog djela iz čl. 145. st.l. KZ RCG  i osudjen na kaznu zatvora u trajanju od ll2 dana, Presudom Osnovnog suda u Rožajama K. br. 308/98 od 1. 09. l999. godine zbog  krivičnog djela iz čl. l44. st.l. KZ RCG i osudjen na kaznu zatvora u trajanu od  30 dana zatvora, Presudom osnovnog suda u Rožajama K. br. 66/08 od 29. 02. 2008. godine zbog krivičnog djela 220. st.l. KZ i osudjen na kaznu zatvora u trajanju od 30 dana uslovno za jednu godinu  i  presudom osnovnog suda u Beranama K. br. 112/09 od 13. 03. 2009. godine zbog krivičnog djela iz čl. 220. st.l. KZ i osudjen na novčanu kaznu  u iznosu od 600,00 eura </span>
</p>
<p class="p3"></p>
<p class="p3"></p>
<p class="p3"></p>
<p class="p6">
<span>				</span><span class="s1">K R I V    J E  </span>
</p>
<p class="p3"></p>
<p class="p3"></p>
<p class="p7">
<span>Što je,</span>
</p>
<p class="p7"></p>
<p class="p7">
<span>l. Dana 12. 11. 2010.godine oko 18,00 časova u mjestu zv. "Dračenovac", Opština Rožaje, napao službeno lice u vršenju poslova javne bezbijednosti, službenika - policajca Uprave policije - Ispostava Rožaje, D.S., koji je vršio službenu radnju - pretres i pregled putnika koji su se nalazilu u autobusu firme "Stanišić", reg. oznake NK BE-l57, na način što je u autobus ušao sa bejzbol palicom u rukama, a nakon naredjenja službenika policije da napusti autobus istog udario nogom u predjelu grudi.</span>
</p>
<p class="p7">
<span>- čime je izvršio krivično djelo napad na službeno lice u vršenju službene dužnosti iz čl. 376.st.3. u vezi st.l.  Krivičnog Zakonika,</span>
</p>
<p class="p7">
<span>2.  Dana 12. ll. 2010. godine, oko 18,00 časova u mjesto zv. "Dračenovac" Opština Rožaje, teško tjelesno povrijedio  D. S. na način što ga je bejzbol palicom udario u predjelu šake desne ruke, nanoseći mu tešku tjelesnu povredu u vidu frakture falange trećeg prsta desne ruke,</span>
</p>
<p class="p7">
<span>- čime je izvršio krivično djelo teška tjelesna povreda iz čl. l5l. st.l. Krivičnog zakonika,</span>
</p>
<p class="p7">
<span>Sud okrivljenom, na osnovu čl. 4, 13, 15, 32, 36, 42, 45 i 46 Krivičnog zakonika  i čl. 376.st.3. u vezi st.1. i l5l. st.l. Krivičnog zakonika, </span>
</p>
<p class="p7"></p>
<p class="p7"></p>
<p class="p7"></p>
<p class="p7">
<span>	U t v r d j u j e: </span>
</p>
<p class="p7"></p>
<p class="p7">
<span>- za krivično djelo pod tačkom 1 - napad  na službeno lice u vršenju slubžene dužnosti iz čl. 376. st.3. u vezi st.l. KZ - KAZNU ZATVORA u trajanju od 6 (šest) mjeseci,</span>
</p>
<p class="p7">
<span>- za krivično djelo pod tačkom 2. teška tjelesna povreda iz čl. l5l.st.l. KZ - KAZNU ZATVORA u trajanju od  105 (stopet) dana,</span>
</p>
<p class="p7"></p>
<p class="p7">
<span>-  pa ga za ova djela, primjenom pomenutih zakonskih propisa i čl.  48. Krivičnog zakonika  i  čl. 364. Zakonika o krivičnom postupku  </span>
</p>
<p class="p7"></p>
<p class="p7"></p>
<p class="p7">
<span>	O S U D J U J E </span>
</p>
<p class="p7"></p>
<p class="p7"></p>
<p class="p7">
<span>NA JEDINSTVENU KAZNU ZATVORA u trajanju od 9 (devet) mjeseci.</span>
</p>
<p class="p7"></p>
<p class="p7"></p>
<p class="p7">
<span>Okrivljeni je dužan da ovom sudu plati troškove krivičnog postupka u iznosu od 88,00 Eura,</span>
</p>
<p class="p7">
<span>Okrivljeni je dužan da plati na ime paušala  iznos od 150,00 Eura, a sve prednje u roku od l5 dana po pravnosnažnosti ove presude. </span>
</p>
<p class="p7">
<span>Oštećeni  Dervišević Sahret se radi  ostvarivanja odštetnog zahtjeva  upućuje na gradjansku parnicu.</span>
</p>
<p class="p3"></p>
<p class="p3"></p>
<p class="p3"></p>
<p class="p8">
<span class="s1">O b r a z l o ž e n j e </span>
</p>
<p class="p2"></p>
<p class="p2"></p>
<p class="p3">
<span>	ODT u Rožajama podnio je ovom sudu Optužnicu Kt. b. 267/10 od 15. 12. 2010. godine protiv optuženog M. M. iz Rožaja zbog krivičnih djela napad na službeno lice u vršenju službene dužnosti iz čl. 376.stz.3. u vezi st.l. KZ i teška tjelesna povreda iz čl. 151. st.l. Krivičnog zakonika. </span>
</p>
<p class="p3">
<span>	Na glavnom pretresu u završnoj riječi,  ODT u Rožajama  Kalač Hajran istakao je da u cjelosti ostaje pri podnijetoj Optužnici jer je izvedenim dokazima na glavnom pretresu potvrdjena osnovanost optužbe i dokazano da je optuženi izvršio krivično djelo i da je krivično pravno odgovoran. Predložio je da sud optuženog oglasi krivim za krivična djela koja mu se stavljaju na teret i da ga osudi na kaznu po zakonu.</span>
</p>
<p class="p3">
<span>	Oštećeni D. S.u završnoj riječi istakao je da se pridružuje krivičnom gonjenju ODT u Rožajama u odnosu na okrivljenog, a prema istom postavlja i odštetni zahtjev čije će vidove i tačan iznos precizirati posebnom tužbom u gradjanskoj parnici.</span>
</p>
<p class="p3">
<span>	Okrivljeni M. M. na glavnom pretresu u svojoj odbrani istakao je u svemu kao na zapisniku iz istrege Ki. br. 90/10 od 7. 12. 2010. godine, odnosno da je dana 12. 11. 2010. godine pošao sa vozilom do benzinske stanice "M-Petrol" u Rožajama da sipa gorivo. Na  benzinskoj pumpi je radio radnik Da. K., a primijetio je i policajca D. S.. U razgovoru je saznao da je radnik benzinske pumpe D. K. imao izvestan problem sa grupom ljudi koji su bili iz Nikšića, a putovali su za Srbiju. Saznao je da je ta grupa mladića izašla iz autobusa i napala K., a takodje da su ispisivali izvesne poruke na potpornom zidu magistralnog puta. Prisutni policajac je govorio K. da slučaj prijavi policiji, pa je zajedno sa K. otišao i slučaj prijavio u Ispostavu Rožaje. Nakon toga sa K.je otišao u Dom zdravlja Rožaje, a zatim su se ponovo vratili na benzinsku pumpu. Službenici policije su u medjuvremenu sa drugim radnikom sa benzinske pumpe otišli na granični prelaz "Dračenovac" kako bi ovaj radnik izvršio prepoznavanje lica koja su ih napala na benzinskoj pumpi. Zajedno sa K. pošao je prema graničnom prelazu "Dračenovac" i tu su primijetili kombi vozilo u kojem su se nalazili ovi momci, a koje je bilo zaustavljeno, a bili su prisutni i službenici policije, medju kojima i oštećeni. U jednom momentu primijetio je da je jedno lice iz kombi vozila izašlo i sa drvenom palicom u ruci pošlo da udari njegovog gazdu K. M., pa se stvorio opšti metež. Prišao je tom licu i nastalo je otimanje oko palice, a da li je neko tom prilikom zakačen nije mu poznato. Policija je intervenisala i priveden je u Ispostavu Rožaje gdje je saznao da je policajac Sahret povrijedjen. Ne može da se izjasni da li je drvenom palicom zakačio policajca Sahreta, a oštećenom se izvinio nakon što je isti tvrdio da ga je on udario sa palicom.</span>
</p>
<p class="p3">
<span>	U završnoj riječi istakao je da se ne osjeća krivim za krivična djela koja mu se stavljaju na teret, pa je predložio da ga sud oslobodi od krivično pravne odgovornosti.</span>
</p>
<p class="p3"></p>
<p class="p7">
<span>Po ovoj krivično pravnoj stvari sud je na glavnom pretresu izveo sledeće dokaze: </span>
</p>
<p class="p7">
<span>Saslušan je svjedok - oštećeni D. S.pročitan je nalaz i mišljenje vještaka medicinske struke Dr. Milorada Magdelinića koji je dat na zapisniku iz istrage Ki. br. 90/10 od 7. 12. 2010. godine, pročitan je izvještaj ljekara jedinice za HMP u Rožajama od 12. 11. 2010. godine, pročitana je službena zabilješka sektora granične policije - Ekspozitura GP Rožaje od 12. 11. 2010. godine, pročitana je službena zabilješka koju je sačinio službenik ispostave Rožaje Dervišević Sahret od 12. 11. 2010. godine, pročitana je službena zabilješka Ispostave Rožaje br. 02- Sl od 12. 11. 2010. godine, pročitan je izvještaj Uprave policije - Ispostava Rožaje iz kaznene evidencije na ime okrivljenog M. M..  </span>
</p>
<p class="p7">
<span>Svjedok - oštećeni Da. S.na glavnom pretresu istakao je da je zaposlen u Upravi policije - Ispostava Rožaje kao policajac i kritičnog dana nalazio se na službenoj dužnosti u gradu. U popodnevnim satima pozvan je od strane dežurnog starješine koji mu je saopštio da podje do benzinske stanice "M-Petrol" na izlazu iz Rožaja prema Ribarićima i da provjeri šta se desilo na benzinskoj pumpi izmedju grupe putnika koji su bili svratili na pumpu  i radnika benzinske pumpe. Dolaskom na pumpu obavio je razgovor sa radnikom Dacićem koji mu je saopštio da je na pumpi svraćao jedan autobus iz Nikšića, da je  iz autobusa izašla jedna grupa mladića u namjeri da piše parole (grafite) na objektu pumpe što im nije dozvolio. Dodao je da su ga ovi momci vrijedjali i psovali mu tursku majku, nakon čega su ispisivali parole sprejom po potpornom zidu magistralnog puta. Primijetio je na betonskom zidu natpise  "Srbija + Crna Gora braća", a takodje bili su nacrtani simboli  krstovi i kukasti krstovi , pa je o svemu obavijestio dežurnog starješinu. Dežurni starješina mu je kazao da podje na carinski prelaz "Dračenovac", gdje se autobus bio i uputio, a da sa njim podje i jedan radnik sa benzinske pumpe kako bi prepoznao lica koja su pravila nered. Zajedno sa kolegom Bibićom  je pošao na carinski prelaz "Dračenovac" gdje je autobus bio zaustavljen. Obavio je razgovor sa vodjom smjene na carinskom prelazu i ovaj mu je saopštio da su putnici iz autobusa dosta agresivni. Kasnije je došao dežurni starješina Škrijelj Suljo i krim. tehničar N. O., pa su odlučili da izvrše pretres lica iz autobusa. Ušao je u autobus i tada je začuo lom stakla na autobusu sa vanjske strane. Vidio je da se neko tuče pored autobusa, a odmah zatim su se otvorila vrata na mjestu gdje sjedi vozač autobusa i u autobus je ušao okrivljeni Mu. M. držeći u rukama bejzbol palicu. Upozorio je okrivljenog da izadje, a isti ga je tada nogom udario u predjelu grudi, nakon čega je zamahnuo palicom da udari nekog od putnika iz autobusa. Podigao je desnu ruku kako bi zaštitio putnika, a okrivljeni ga je tada udario palicom po ispruženoj desnoj šaci i srednjem prstu. Osjetio je jak bol,  pa je nakon toga lijevom rukom uzeo palicu od okrivljenog i izveo ga iz autobusa. Još dva lica je uzeo iz autobusa, a zatim ih priveo u Ispostavu Rožaje. Nakon toga otišao je u bolnicu  radi pregleda, a kritičnog dana je nesporno da je bio na službenoj dužnosti, u policijskoj uniformi i na granični prelaz je otišao po naredjenju dežurnog starješine radi obavljanja razgovora sa licima iz autobusa, koji je autobus bio zadržan na graničnom prelazu u vezi predhodnog dogadjaja koji se desio na  benzinskoj pumpi "M Petrol" u Rožajama. Dodaje da mu je usled zadobijenog  udarca polomljen srednji prst desne ruke, tako da je bio na bolovanju.</span>
</p>
<p class="p7">
<span>Sud je cijeneći sve izvedene dokaze u smislu čl. 360. st.2. ZKP-a, utvrdio činjenično stanje kao u izreci ove presude.</span>
</p>
<p class="p7">
<span>Naime, izvedenim dokazima na glavnom pretresu nesumnjivo je utvrdjeno da je  dana 12. 11. 2010. godine  na benzinskoj pumpi "M.Petrol" na izlazu iz Rožaja naišao autobus marke "Mercedes sprinter" reg. oznaka NK BE l57 u kojem se nalazila grupa mladića. Nakon što je autobus zastao radi sipanja goriva iz istog je izašlo nekoliko lica i odmah su počeli da ispisuju grafite po potpornim zidovima magistralnog puta,  preko puta benzinske pumpe. Mladići su se zatim vratili na benzinsku pumpu sa namjerom da grafite pišu po automatima za točenje goriva, pa ih je radnik na benzinskoj pumpi D. K. upozorio da to ne rade, jer se radi o privatnoj pumpi. Odmah nakon toga ovi mladići su ga fizički napali i izudarali ga po glavi i tijelu nakon čega su ušli u autobus i uputili se u pravcu graničnog prelaza "Dračenovac".</span>
</p>
<p class="p7">
<span>D. K. je o dogadjaju obavijestio ovdje oštećenog policajca Dervišević Sahreta, koji je na benzinsku pumpu otišao po naredjenju dežurnog starješine Š. S., kome je dogadjaj bio prijavljen. U tom momentu na benzinsku pumpu pristigao je i okrivljeni Mu. M., koji je sa svojim vozilom odvezao D. K. do Ispostave Rožaje gdje je prijavio slučaj, a kasnije je istog odveo na pregled u Dom zdravlja Rožaje, jer je imao povrede. Nešto kasnije u pravcu graničnog prelaza "Dračenovac" pošla je patrola policije zajedno sa D. K., radi prepoznavanja lica iz autobusa koja su ga izudarala. Po dolasku na granični prelaz "Dračenovac" službenici policije su odlučili da izvrše pretres lica iz autobusa, s obzirom da su se ista dosta agresivno ponašali. U momentu dok se ovdje oštećeni službenik policije D. S. nalazio u unutrašnjosti autobusa, izmedju sjedišta, začuo je lom stakla na autobusu, a odmah zatim otvorila su se vrata na mjestu gdje sjedi vozač autobusa i u unutrašnjost autobusa ušao je okrivljeni M.M., držeći u rukama bejzbol palicu. Oštećeni S. je upozorio okrivljenog Me. da izadje  iz autobusa, medjutim, okrivljeni je podigao nogu i sa istom udario oštećenog Sa.u predjelu grudi . Odmah potom okrivljeni je zamahnuo sa bejzbol palicom da udari jednog putnika iz autobusa, pa je oštećeni podigao ruku da bi zaštitio putnika, medjutim,  okrivljeni ga je udario bejzbol palicom  u predjelu desne šake i tom prilikom mu polomio treći prst desne šake, usled čega je oštećeni osjetio jak bol. Odmah potom oštećeni je uspio da izvede okrivljenog iz autobusa i oduzme mu bejzbol palicu, a potom je istog priveo u Ispostavu Rožaje gdje je saslušan u vezi ovog dogadjaja. Oštećeni je nakon svega otišao u Dom zdravlja Rožaje gdje je pregledan usled zadobijene povrede i gdje mu je ukazana medicinska pomoć. </span>
</p>
<p class="p7">
<span>Prednje činjenično stanje nesumnjivo je utvrdjeno na osnovu iskaza svjedoka - oštećenog Dervišević Sahreta koji je dao na glavnom pretresu, a koji je iskaz u svemu identičan njegovom iskazu datom u postupku istrage, na osnovu nalaza i mišljenja vještaka medicinske struke Dr. Milorada Magdelinića, specijaliste hirurga, koji je nalaz i mišljenje dat u postupku istrage, a pročitan na glavnom pretresu, kao i na osnovu izvještaja ljekara Jedinice za HMP u Rožajama od 12. 11. 2010. godine.</span>
</p>
<p class="p7">
<span>Sve naprijed pomenute dokaze sud je u cjelosti prihvatio kao objektivne i nesumnjive, tim prije što se isti medjusobno slažu i dopunjuju, tako da nema sumnje u drugačije činjenično stanje. </span>
</p>
<p class="p7">
<span>Sud je posebno cijenio odbranu okrivljenog Mu... M., koji u svojoj odbrani nije sporio da je na benzinskoj pumpi "M.Petrol" u Rožajama došao kritičnog dana, da je na pumpi vidio radnika Dacić Kenana i službenika policije D. S., koji su razgovarali o sukobu koji je D. imao sa grupom mladića koja je izašla iz autobusa nikšićkih registarskih oznaka, da je odveo D. u Ispostavu Rožaje gdje je slučaj prijavljen, a zatim i u Dom zdravlja Rožaje gdje su kod D. konstatovane povrede. Okrivljeni u svojoj odbrani ne spori ni da je kasnije  zajedno sa L. H.  i T. S. pošao za autobusom u pravcu graničnog prelaza "Dračenovac" gdje su zatekli zaustavljen autobus.   	U ovom dijelu   sud je prihvatio kao objektivnu odbranu okrivljenog M., s obzirom da se slaže sa utvrdjenim činjeničnim stanjem i ostalim izvedenim dokazima.</span>
</p>
<p class="p7">
<span>Medjutim, sud nije prihvatio odbranu okrivljenog M. u dijelu gdje je tvrdio da je jedno lice iz autobusa izašlo držeći u ruci drvenu palicu i sa istom pokušalo da udari njegovog gazdu Kalić M., nakon čega je pošao prema tom licu da mu otme palicu i nastao je opšti metež, pa dopušta mogućnost da je tada neko i povrijedjen, a da je tek kasnije u Ispostavi Rožaje saznao da je službenik policije D. S. povrijedjen, te da mu se zbog toga izvinuo.</span>
</p>
<p class="p7">
<span>Sud je u ovom dijelu ocijenio kao neobjektivnu odbranu okrivljenog M. Me. jer je suprotna izvedenim dokazima na glavnom pretresu, kao i iskazu svjedoka - oštećenog D. S., službenika policije . Očigledno je da je u ovom dijelu odbrana okrivljenog Me. bila usmjerena na to da izbjegne, odnosno umanji,  svoju krivično pravnu odgovornost, pa je kao takvu sud nije prihvatio.</span>
</p>
<p class="p7">
<span>Iz naprijed utvrdjenog i izloženog nesumnjivo proizilazi da je okrivljeni M.M. kritičnog dana izvršio krivično djelo napad na službeno lice u vršenju službene dužnosti iz čl. 376. st.3. u vezi st.l. KZ, jer je napao službeno lice u vršenju poslova javne bezbijednosti, službenika  Uprave policije  - Ispostava Rožaje D. S., koji je vršio službenu radnju - pretres i pregled putnika koji su se nalazili u autobusu firme "Stanišić" reg. oznake NK BE l57, a na način što je u autobus u kome se nalazio oštećeni ušao sa bejzbol palicom u rukama, a nakon naredjena službenika policije da napusti autobus istog je udario nogom u predjelu grudi.  Nesumnjivo je da je oštećeni  D. S.t kritičnog dana bio na službenoj dužnosti, u policijskoj uniformi i da je vršio službenu radnju - pregled i pretres lica iz autobusa koji je bio zadržan na graničnom prelazu, a po naredjenju dežurnog starješine Ispostave Rožaje Škrijelj Sulja.</span>
</p>
<p class="p7">
<span>Nesumnjivo je takodje, da je istog dana okrivljeni Mu. M. oko 18,00 časova u mjestu "Dračenovac" opština Rožaje, dakle na istom mjestu, teško tjelesno povrijedio D..Sa., na način što ga je udario bejzbol palicom u predjelu šake desne ruke, nanoseći mu tom prilikom tešku tjelesnu povredu u vidu frakture falange trećeg prsta desne ruke, o čemu se nedvosmisleno izjasnio vještak medicinske struke Dr. Milorad Magdelinić, koji je objasnio da je opisana povreda nesumnjivo mogla nastati udarcem tupog mehaničkog orudja u zamahu, kao što je drvena palica. </span>
</p>
<p class="p7">
<span>Okrivljeni M. M. je oba krivična djela izvršio sa umišljajem, jer je bio svjestan svog djela i htio je njegovo izvršenje, a bio je svjestan i posledica svog djela i na iste je pristao. </span>
</p>
<p class="p7">
<span>Za izvršena krivična djela sud je okrivljenom najprije utvrdio pojedinačne kazne, na način što mu je za krivično djelo napad na službeno lice u vršenju službene dužnosti iz čl. 376. st.3. u vezi st.l. KZ utvrdio kaznu zatvora u trajanju od 6 mjeseci, a za krivično djelo teška tjelesna povreda iz čl. 151. st.1. KZ kaznu zatvora u trajanju od 105 dana.  </span>
</p>
<p class="p7">
<span>Sud je  uz primjenu odredaba u sticaju iz čl. 48. KZ okrivljenog M. M. za oba izvršena krivična djela osudio na jedinstvenu kaznu zatvora u trajanju od 9 mjeseci. </span>
</p>
<p class="p7">
<span>Prilikom odmjeravanja kazne okrivljenom za izvršena krivična djela sud je imao u vidu sve okolnosti iz čl. 42. KZ koje utiču na to da ista bude veća ili manja, pa mu je od olakšavajućih okolnosti uzeo u obzir da je porodičan čovjek, otac jednog maloljetnog djeteta i da je siromašnog imovnog stanja, dok je otežavajuća okolnost na strani okrivljenog bila činjenica da je ranije više puta osudjivan za krivična djela, što se potvrdjuje i izvodom iz kaznene evidencije na njegovo ime .                   </span>
</p>
<p class="p7">
<span>Vodeći još računa o stepenu povrede zaštićenog dobra, te da se oštećeni pridružio  krivičnom gonjenju ODT u Rožajama u odnosu na okrivljenog sud je okrivljenog  osudio na jedinstvenu kaznu zatvora u trajanju od 9 mjeseci, smatrajući da će se ovom kaznom na okrivljenog dovoljno uticati da ubuduće ne vrši ovakva i slična krivična djela i da će se  istom prema njemu  postići svrha kažnjavanja iz  čl. 32. KZ, a u okviru opšte svrhe izricanja i propisivanja krivičnih sankcija iz čl. 4. st.2. KZ.</span>
</p>
<p class="p7">
<span>Okrivljeni je dužan da plati ovom sudu troškove krivičnog postupka u iznosu od 88,00 eura,  na osnovu čl.202. st.l. u vezi čl. l99. st.2. tač.1.ZKP-a. Pomenuti troškovi odnose se na nagradu koja je isplaćena vještaku medicinske struke Dr. Miloradu Magdeliniću za dati nalaz i mišljenje.  </span>
</p>
<p class="p7">
<span>Okrivljeni je takodje dužan da plati ovom sudu paušalni iznos od 150,00  Eura, a sve prednje u roku od l5 dana po pravnosnažnosti ove presude, a imajući pri tom u vidu trajanje i složenost krivičnog postupka kao i imovno stanje okrivljenog, na osnovu čl. 202. st.1. u vezi  čl. l99.st.3. ZKP-a. </span>
</p>
<p class="p9">
<span>Na osnovu čl. 212. st.2.  ZKP-a,  oštećeni Darvišević Sahret se radi ostvarivanja odštetnog zahtjeva upućuje na gradjansku parnicu.</span>
</p>
<p class="p9"></p>
<p class="p9">
<span class="s1">OSNOVNI SUD U ROŽAJAMA, dana 25. 02. 2011. godine </span>
</p>
<p class="p3"></p>
<p class="p3"></p>
<p class="p3"></p>
<p class="p9">
<span class="s1">Zapisničar,					      PREDSJEDNIK VIJEĆA-SUDIJA,</span>
</p>
<p class="p9">
<span class="s1">Verica Vesićs,r.					Rafet Suljević s.r.</span>
</p>
<p class="p9"></p>
<p class="p9"></p>
<p class="p9"></p>
<p class="p9">
<span class="s1">PRAVNA POUKA:</span><span> Protiv ove presude  može se izjaviti žalba u roku od l5 dana od dana prijema iste i to Višem sudu u Bijelom Polju, a preko ovog suda. </span>
</p>
<p class="p2"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.p1{text-align:justify;hyphenate:auto;keep-with-next.within-page:always;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;keep-with-next.within-page:always;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-indent:0.5in;text-align:center;hyphenate:auto;keep-with-next.within-page:always;font-family:Arial;font-size:12pt;}
.p6{text-align:start;hyphenate:auto;font-family:Arial;font-size:12pt;}
.p7{text-indent:0.375in;text-align:justify;hyphenate:auto;font-family:Arial;font-size:12pt;}
.p8{text-align:center;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Times New Roman;font-size:12pt;}
</style>
<meta content="rahmo.banda" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU</span>
</p>
<p class="p2">
<span class="s1">	K.br.  33/2010</span>
</p>
<p class="p2"></p>
<p class="p3">
<span class="s1">U IME NARODA</span>
</p>
<p class="p2"></p>
<p class="p4">
<span>Osnovni sud u Bijelom Polju, kao prvostepeni krivični, i to sudija Rahmo Banda, kao sudija pojedinac, uz učešće zapisničara Šukurica Jasmine, u krivičnom predmetu protiv okrivljenog Š.V.a iz Bijelog Polja, zbog krivičnog djela lake tjelesne povrede iz čl. 152. st. 2. u vezi st. 1. KZ CG, postupajući po Optužnom predlogu  ODT iz Bijelog Polja Kt.br.414/09 od 07.12.2009.godine, nakon održanog, usmenog, glavnog i javnog pretresa, u prisustvu okrivljenog Š.V.a, branioca okrivljenog C.L.adv. iz B.Polja i oštećenog J.V., a u odsustvu uredno obaviještenog ODT iz Bijelog Polja, dana   24.03.2010.godine, donio je i javno objavio:</span>
</p>
<p class="p4"></p>
<p class="p5">
<span class="s1">P R E S U D U</span>
</p>
<p class="p4"></p>
<p class="p4">
<span class="s1">Okrivljeni Š.V., </span><span> od oca R. i majke Z. rodjene V., rodjen ....godine u Bijelom Polju, živi u mjestu rodjenja – N., Crnogorac, državljanin Crne Gore, pismen, završio SSS, nezaposlen, neoženjen, vojsku nije služio, srednjeg imovnog stanja, ne osudjivan.</span>
</p>
<p class="p4"></p>
<p class="p4"></p>
<p class="p3">
<span class="s1">K r i v   j e</span>
</p>
<p class="p4"></p>
<p class="p4">
<span class="s1">Što je:</span>
</p>
<p class="p4"></p>
<p class="p4">
<span>- dana 20.06.2009.godine oko 09,40 h, u blizini porodične kuće oštećenog J.V. u N.ma, Opština Bijelo Polje, lako tjelesno povrijedio oštećenog J.V., cjepanicama, sredstvima podobnim da tijelo teško povrijede ili zdravlje teško naruše, na način što ga je gadjao i pogodio u predjelu desne ruke i noge, kojom prilikom mu je nanio povorede u vidu oguljotine kože na desnoj nadlaktici i krvnog podliva u predjelu desne potkoljenice, </span>
</p>
<p class="p4"></p>
<p class="p4">
<span>- čime je izvršio  krivično djelo lake tjelesne povrede iz čl. 152. st. 2. u vezi st. 1. KZ CG.</span>
</p>
<p class="p2"></p>
<p class="p4">
<span>- pa mu sud primjenom citiranih zakonskih propisa i čl. 2,4, 5,13,15,32,36,42,52,53, i 54 KZ CG, te čl.  199, 202, 212 i 364. ZKP-a CG, i z r i č e :</span>
</p>
<p class="p3">
<span class="s1">USLOVNU OSUDU</span>
</p>
<p class="p2"></p>
<p class="p4">
<span>Kojom mu utvrdjuje kaznu zatvora u trajanju od 30 / trideset  / dana, i  istovremeno odredjuje da se ista neće izvršiti ukoliko okrivljeni u roku od 1. / jedne / godine ne izvrši neko novo krivično djelo.</span>
</p>
<p class="p2"></p>
<p class="p4">
<span>Okrivljeni se obavezuje da  plati ovom sudu na ime paušala iznos od 30 /trideset eura/, kao i na ime troškova krivičnog postupka iznos od 115,50 € / stopetnaest eura i pedeset centi /, a sve u roku od 15. dana po pravosnažnosti presude.</span>
</p>
<p class="p2"></p>
<p class="p4">
<span>Oštećeni J.V.a, radi ostvarivanja imovinsko pravnog zahtjeva, upućuje se na parnicu.</span>
</p>
<p class="p4"></p>
<p class="p3">
<span class="s1">O b r a z l o ž e nj e</span>
</p>
<p class="p6"></p>
<p class="p4">
<span>Osnovni državni tužilac iz B.Polja je podnio ovom sudu optužni predlog  Kt.br. 414/09 od 07.12.2009. godine protiv okrivljenog Š.V.a iz Bijelog Polja, zbog krivičnog djela lake tjelesne povrede iz čl. 152. st. 2. u vezi st. 1. KZ CG.</span>
</p>
<p class="p2"></p>
<p class="p7">
<span>Glavni pretres je održan i zaključen u odsustvu uredno obaviještenog ODt iz B.Polja, shodno čl. 453. ZKP-a. </span>
</p>
<p class="p7"></p>
<p class="p4">
<span>Oštećeni J.V.a u završnoj riječi je izjavio, da se pridružuje krivičnom gonjenju protiv okrivljenog i postavlja imovinsko pravni zahtjev koji će ostavriti u parnici.</span>
</p>
<p class="p4"></p>
<p class="p4">
<span>Okrivljeni Š.V. ne priznaje izvršenje djela pa je u svojoj odbrani tokom postupka istakao, da dana 20.06.2009.godine negdje oko 9,40 h, nalazio se ispred svoje porodične kuće u mjestu N. Opština Bijelo Polje. Istakao je da je stao blizu ograde koja razdvaja njegovo dvorište od sporne parcele na kojoj se nalazio J.V.a, i isti je držao u ruci kosu, pa je zaključio da je spornu parcelu kosio. Rekao mu je da ne kosi parcelu dok sud ne riješi čija je. Medjutim, J. je odmah počeo da ga psuje, te da mu prijeti da će da mu odkine glavu i sl. Istakao je i to da njegova snaha Š.A.i strina Š.B.a, su se takodje nalazile u njihovoj neposrednoj blizini. U jednom trenutku J.V.a se zaletio kosom na njega i istom zamahnuo da ga udari u predjelu glave. On je reagovao na način što je uhvatio kosu za držalište i u trenutku kad su se otimali oko kose, V.a ga je udario petom od kose u predjelu njegove lijeve noge. Nakon što ga je V.a udario on mu je oteo kosu i sa istom krenuo u pravcu svoje kuće. Dok je išao prema kući vidio je kada je V.a uzeo jedno drvo - cjepanicu kojom ga je gadjao, ali ga nije pogodio. On je zatim tu cjepanicu podigao i istu prebacio na spornu parcelu, bez namjere da njom gadja V.u i sl. Tada je krenuo ka svojoj kući, dok je V.a ostao za njim da psuje i prijeti. Takodje, je istakao da on ni jednom prilikom nije ni pokušao, a posebno ne gadjao i pogodio V.u cjepanicom u predjelu ruke, osim što je cjepanicu kojom ga je V.a gadjao podigao i prebacio na spornu parcelu a drugih radnji u vezi sa tom cjepanicom nije bilo. Posebno je na pitanje suda da li se u toku kritičnog dogadjaja nalazio još neko od lica koja su poosmatrala ovaj dogadjaj, on istaikao da su čitavo vrijeme u njegovom dvorištu nalazili se njegova snaha i strina te da su iste sve gledale i sa njim ušle u kuću. Takodje, je dodao da posjeduje i da prilaže med.dokumentaciju o povredama koje je zadobio od strane J.V. kritičnog dana.</span>
</p>
<p class="p4"></p>
<p class="p4">
<span> U završnoj riječi branilac okrivljenog je izjavio, da na osnovu izvedenih dokaza nesumnjivo proizilazi zaključak da okrivljeni nije počinio krivično djelo koje mu se stavlja na teret, i predložio da sud okrivljenog oslobodi od optužbe. Okrivljeni u završnoj riječi je izjavio da u svemu prihvata završnu riječ svog branioca. </span>
</p>
<p class="p4"></p>
<p class="p7">
<span>Radi utvrdjivanja odlučnih činjenica i krivice okrivljenog  sud je u dokaznom postupku</span><span class="s1"> </span><span>u svojstvu svjedoka saslušao oštećenog J.V., saslušao svjedoke Š.B.u i Š.A., saslušao vještaka med.struke dr. S.M.a, pročitao nalaz i mišljenje vještaka medicinske struke dr. S.M.a dati na zapisniku kod istražnog sudije od 09.10.2009.godine i  od 26.11.2009.godine, izvršio uvid u izvještaj Hitne Pomoći na ime oštećenog J.V., pročitao iskaz svjedoka K.H.a, dat na zapisniku kod istražnog sudije 05.10.2009.godine, izvršio uvid u izvod iz KE na ime okrivljenog izdat od strane Upave Policije - PJ B.Polje br. 321 od 15.02.2010.godine,  pa je cijeneći ove dokaze pojedinačno i u sveukupnosti dovodeći ih u vezi jedne sa drugima i u kontekstu sa navodima okrivljenog shodno čl. 360. st. 2. ZKP-a, utvrdio činjenično stanje kao u izreci presude.</span>
</p>
<p class="p7"></p>
<p class="p7">
<span class="s1"> </span><span>Naime, iz izvedenih dokaza, tačnije iz  iskaza svjedoka – oštećenog J.V., koji je sud u podpunosti prihvatio utvrdjeno je, da je On ( oštećeni ) dana 20.06.2009.godine oko 9,40 h, nalazio se na svojoj parceli koju je kosio. A iz svog dvorišta okrivljeni Š.V. je preskočio ogradu i prešao na dio parcele gdje je bio oštećeni J.V.a i počeo ga psovati, našta oštećeni nije reagovao. Da bi potom okrivljeni držeći u rukama dvije cjepanice dužine od oko 30 cm, i istima gadjao oštećenog i jednom cjepanicom pogodio ga u predjelu noge, a drugom cjepanicom pogodio ga u predjelu desne ruke. Nakon čega je oštećeni ostavio kosu kojom je kosio i brzo ušao u kuću da bi prijavio slučaj u policiji. </span>
</p>
<p class="p7"></p>
<p class="p7">
<span>Iskaz oštećenog udopunjen je med.dokumentacijom i nalazom i mišljenjem vještaka med.struke dr. S.M.a, koji je dat na zapisniku kod istražnog sudije od 26.11.2009.godine, iz kojeg se utvrdjuje,  da za oštećenog J.V. od med.dokumentacije priložen je ljekarski izvještaj iz Hitne pomoći Doma zdravlja u B.Polju od 20.06.2009.godine, kojom prilikom je pregledan od strane dežurnog ljekara i tom prilikom pri pregledu dao podatak da je zadobio više udaraca drvetom u predjelu desne ruke i podkoljenice. Klinički spolja na tijelu bile su vidljive oguljotine kože na desnoj nadlaktici ( bez bližeg opisa ), i krvni podliv u predjelu desne podkoljenice ( bez bližeg opisa). Navedene povrede kako pojedinačno tako i zbirno spadaju u laku tjelesnu povredu i najvjerovatnije su nastale od udara tupo - tvrdim predmetom ušta spada i drvena cjepanica i moglel su nastati na način kako opisuje oštećeni.  Neposredno na glavnom pretresu ovaj vještak se izjasnio da ostaje pri svom nalazu datom na zhapisniku kod istražnog sudije i razjasnio sva sporna pitanja, vezano za povredjivanje i oštećenog i okrivljenog u konkretnom slučaju.</span>
</p>
<p class="p7"></p>
<p class="p7">
<span>Sud je posebno cijenio odbranu okrivljenog koji ne priznaje izvršenje krivičnog djela, ističući izmedju ostalog da pošto je on rekao oštećenom da ne kosi tu parcelu dok se ne riješi čija je. Oštećeni ga je odmah počeo da psuje i da prijeti i u jednom trenutku se zaletio kosom na njega i zamahnuo da ga udari u predjelu glave a on je reagovao i uhvatio kosu za držalište i oteo je od oštećenog, i da je cjepanicu kojom ga je oštećeni gadjao, On samo podigao i prebacio u spornu parcelu. Pa ovakvu odbranu sud nije prihvatio, jer je ista odbrana po ocjeni ovog suda usmjerena u izbjegavanju sopstvene krivice, a i opovrgnuta je izvedenim dokazima - iskazom svjedoka oštećenog koji je do detalja opisao kritični dogadjaj, a u pogledu nanošenja povreda medicinskom dokumentacijom i nalazom i mišljenjem vještaka med.struke dr. S.M.a koji je sud cijenio kao objektivno i stručno dat.  </span>
</p>
<p class="p7"></p>
<p class="p4">
<span>Dakle, kod ovakvog stanja stvari, na nesumnjiv način je od strane ovog suda utvrdjeno da je okrivljeni Š.V., dana 20.06.2009.godine oko 09,40 h, u blizini porodične kuće oštećenog J.V. u N.ma, Opština Bijelo Polje, lako tjelesno povrijedio oštećenog J.V., cjepanicama, sredstvima podobnim da tijelo teško povrijede ili zdravlje teško naruše, na način što ga je gadjao i pogodio u predjelu desne ruke i noge, kojom prilikom mu je nanio povorede u vidu oguljotine kože na desnoj nadlaktici i krvnog podliva u predjelu desne potkoljenice, a što znači da su u radnjama okrivljenog sadržani svi elementi bića krivičnog djela laka tjelesna povreda iz čl. 152. st. 2. u vezi st. 1. KZ CG, za koje ga je sud oglasio krivim. Okrivljeni je ovo djelo izvršio s umišljajem, jer je bio svjestan svog djela i htio  je njegovo izvršenje.</span>
</p>
<p class="p4"></p>
<p class="p4">
<span>Za konkretno krivično djelo u Krivičnom Zakoniku CG, propisana je kazna zatvora do 3.godine.</span>
</p>
<p class="p2"></p>
<p class="p4">
<span>Prilikom odlučivanja o vrsti i visini kazne, sud je cijenio sve okolnosti iz čl. 42. KZ CG, koje utiču da kazna bude veća ili manja, pa je na strani okrivljenog našao olakšavajuće okolnosti, da se radi o relativno mladjoj osobi, da je nezaposlen, da isti nije osudjivan, što ukazuje da isti do sada nije dolazio u sukob sa Zakonom, dok posebno otežavajućih okolnosti nije našao, zbog čega mu  je za izvršeno krivično djelo utvrdio kaznu zatvora u trajanju od 30. dana, i istovremeno odredio da se ista neće izvršiti pod uslovom da okrivljeni u roku od 1.godine, ne izvrši neko novo krivično djelo. Sud je mišljenja da u konkretnom slučaju prema okrivljenom nije nužno primijeniti kaznu i da se osnovano može očekivati, da će se i samim upozorenjem uz prijetnju kazne ( uslovnom osudom ) dovoljno uticati na okrivljenog da više ne vrši krivična djela, odnosno da će se postići svrha izricanja uslovne osude iz čl. 52. u vezi čl. 4. st. 2. KZ CG. </span>
</p>
<p class="p4"></p>
<p class="p4">
<span>Ovaj sud je cijenio iskaze svjedokinja Š.B.e i Š.A., pa iste nije prihvatio, jer se isti kose sa ostalim izvedenim dokazima. Naime, ove svjedokinje su snaha, odnosno strina okrivljenom, te je jasno da su svjedočenjem na ovaj način željele da pomognu ( olakšaju ) krivici okrivljenog. </span>
</p>
<p class="p4"></p>
<p class="p4">
<span>Takodje, ovaj sud je cijenio i iskaz svjedoka K.H.a, pa je našao da je isti bez uticaja na eventualno drugačije odlučivanje u ovoj krivičnoj stvari. Naime, ovaj svjedok u svom svjedočkom iskazu je istakao da mu vezano za kritični dogadjaj nije ništa poznato, i da isti nije očevidac kritičnog dogadjaja. </span>
</p>
<p class="p4"></p>
<p class="p4">
<span>Shodno odredbama čl. 199 ZKP-a, sud je obavezao okrivljenog da plati  ovom sudu na ime paušala iznos  od 30 eura, a isti paušal je odmjeren vodeći pri tome računa o trajanju i složenosti krivičnog postupka, kao i imovinskim prilikama okrivljenog, kao i na ime troškova krivičnog postupka iznos od 115,50 €,  koji troškovi su isplaćeni iz budžetskih sredstava suda tokom vodjenja krivičnog postupka vještaku medecinske struke, shodno odredbama čl. 202. ZKP-a.</span>
</p>
<p class="p4"></p>
<p class="p4">
<span>Oštećeni J.V.a, radi ostvarivanja imovinsko pravnog zahtjeva, upućuje se na parnicu, shodno čl. 212. ZKP-a.</span>
</p>
<p class="p4">
<span> </span>
</p>
<p class="p4">
<span>Sa iznijetih razloga odlučeno je kao u izreci shodno odredbama čl. 364. ZKP-a.</span>
</p>
<p class="p4"></p>
<p class="p4"></p>
<p class="p8">
<span class="s1">OSNOVNI SUD U BIJELOM POLJU</span>
</p>
<p class="p8">
<span class="s1">Dana:  24.03.2009.godine</span>
</p>
<p class="p8"></p>
<p class="p8"></p>
<p class="p2">
<span class="s1">Zapisničar, 						                   S u d i j a,</span>
</p>
<p class="p2">
<span class="s1">Šukurica Jasmina s.r.        				   Rahmo Banda s.r.</span>
</p>
<p class="p2"></p>
<p class="p2"></p>
<p class="p6"></p>
<p class="p9"></p>


</body>
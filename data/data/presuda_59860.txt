<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt}
.span2{;font-size:14pt;font-family:'Arial Narrow';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K.br.985/13</span>
</p>
<p style="text-align:center;">
<span class="span2"></span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Osnovni sud u Podgorici,po sudiji Đuković Goranu, uz učešće namještenika suda Maraš Ane,kao zapisničara,u krivičnom predmetu protiv okrivljenog S. B.,zbog krivičnog djela ugrožavanje sigurnosti iz čl. 168.st.1 Krivičnog zakonika,odlučujući po optužnom predlogu Osnovnog državnog tužioca iz Podgorice Kt.br. 1622/09 od 06.decembra 2013 godine,koji je zastupao zamjenik Osnovnog državnog tužioca Medojević Ivan,nakon glavnog,javnog pretresa održanog dana 13.01.2014 godine u prisustvu stranaka i oštećenog R.M.,izrekao je i dana 14.01.2014 godine javno objavio</span>
</p>
<p>&nbsp;</p>
<p style="text-align:center;">
<span class="span1">PRESUDU</span>
</p>
<p>&nbsp;</p>
<p>
<span class="span1">Okrivljeni: S.B.,od oca P. i majke V.,rođene P.,rođen 1..0..19.. godine u N.,sa prebivalištem u P.,ul. V. R. br...,državljanin Crne Gore,penzioner,oženjen,otac dvoje djece,završio srednju školu,srednjeg imovnog stanja,osuđivan presudom Osnovnog suda u Podgorici K.br.00/90 od 08.02.2001 godine,zbog krivičnog djela iz čl. 203.st.2 u vezi st.1 KZRCG, 8(osam)mjeseci zatvora uslovno na 3(tri)godine,presudom Višeg suda u Podgorici K.br.151/96 od 11.01.2002 godine,zbog krivičnih djela iz čl. 162.st.2 u vezi st.1 KZRCG i krivičnog djela iz čl. 207.st.3 u vezi st.1 KZRCG,na jedinstvenu kaznu zatvora u trajanju od 2(dvije)godine i 6(šest)mjeseci i presudom Osnovnog suda u Bijelom Polju K.br. 601/09 od 14.12.2009 godine,zbog krivičnog djela iz čl. 168.st.1 KZCG,na novčanu kaznu u iznosu od 800,00 eura,</span>
</p>
<p>&nbsp;</p>
<p>
<span class="span1">Na osnovu čl. 373.st.1 tač.2 Zakonika o krivičnom postupku</span>
</p>
<p>&nbsp;</p>
<p style="text-align:center;">
<span class="span1">OSLOBAĐA SE OD OPTUŽBE</span>
</p>
<p>
<span class="span1">Da je:</span>
</p>
<p>&nbsp;</p>
<p>
<span class="span1">Dana 2..0..2010 godine,oko 12,30 časova,u holu  O. s. u P..svjestan svog djela čije izvršenje je htio,znajući da je njegovo djelo zabranjeno ugrozio sigurnost oštećenog R. M.,prijetnjom da će napasti na njegov život i tijelo,na način što je dok su čekali proizivku za ročište ,a povodom postupka koji se vodi po privatnoj tužbi oštećenog protiv okrivljenog,zaprijetio oštećenom riječima  „uništiću i tebe i tvoju porodicu,ja te pratim,znam ti i ono auto,da je BR registracije,i budi siguran nećeš mi umaći ako ne povučeš prijavu,ja ne priznajem ni ovu državu ni sud, koje prijetnje su kod oštećenog izazvale osjećaj straha i ugroženosti,</span>
</p>
<p>&nbsp;</p>
<p>
<span class="span1">-čime bi izvršio krivično djelo ugrožavanje sigurnosti iz čl. 168.st.1 Krivičnog zakonika Crne Gore</span>
</p>
<p>&nbsp;</p>
<p>
<span class="span1">Oštećeni R. M., radi ostvarenja imovinskopravnog zahtjeva, upućuje se na parnični postupak.</span>
</p>
<p>&nbsp;</p>
<p style="text-align:center;">
<span class="span1">Obrazloženje</span>
</p>
<p>&nbsp;</p>
<p>
<span class="span1">Optužnim predlogom Osnovnog državnog tužioca Kt.br.1622/09 od 06.decembra 2013 godine, okrivljenom S. B. stavljeno je na teret krivično djelo ugrožavanje sigurnosti iz čl. 168.st.1 Krivičnog zakonika Crne Gore. U konačnom,zastupnik optužbe je ostao pri podnijetom optužnom predlogu, jer smatra da je provedenim dokazima nesumnjivo utvrđeno da je okrivljeni izvršio krivično djelo stavljeno mu na teret. Predložio je sudu da okrivljenog oglasi krivim i kazni po zakonu.</span>
</p>
<p>&nbsp;</p>
<p>
<span class="span1">U završnoj riječi, oštećeni R. M. pridružio se krivičnom gonjenu protiv okrivljenog i istakao je imovinsko-pravni zahtjev, koji nije precizirao.</span>
</p>
<p>&nbsp;</p>
<p>
<span class="span1">U odbrani na glavnom pretresu, kao i tokom čitavog postupka, okrivljeni se u bitnom branio  da kritičnog dana u O. s. u P.nije ugrozio sigurnost oštećenog i da oštećenom nije uputio riječi „uništiću i tebe i tvoju porodicu,ja te pratim,znam ti auto da je BR registracije i budi siguran da mi nećeš umaći ako ne povučeš prijavu,ja ne priznajem ni ovu državu ni ovaj sud.“ Nadalje,da je dana 2..0..2010 godine imao suđenje u postupku koji je vodila sudija J. P. K..U tom postupku imao je svojstvo okrivljenog,ali je sudija donijela oslobađajuću presudu. Nadalje,pred sudijom J. P.u tom predmetu održano je više glavnih pretresa  i da je sve bilo korektno.Nakon suđenja on,kao i R.M. su izašli iz kancelarije sudije P., a  nakon što su izašli ne zna da li su vrata kancelarije sudije P.bila otvorena ili ne. Nadalje, pola godine prije kritičnog događaja, sjeća se, da ga je pozvao rođak B.iz Lj. i pitao da li može da pozove R.M.koji se njemu predstavio kao advokat i da ga pita šta je sa predmetom u vezi nekog autobusa.Sjeća se da je, putem telefona pozvao R. M.,ali da se na telefon javila supruga istog,koja je kazala da će ga R. pozvati. Nakon dan,dva R.M. ga je pozvao putem telefona,pa se istom obratio kao advokatu i pitao dokle je stigao predmet,našto je isti odgovorio da se predmet nalazi pred Osnovnim sudom u Podgorici,i nakon toga završili su sa razgovorom. Nadalje,provjerio je u Osnovnom sudu u Podgorici ko je advokat u tom predmetu,kada je shvatio da R. M. nije advokat u istom.</span>
</p>
<p>&nbsp;</p>
<p>
<span class="span1">Sud je u dokaznom postupku saslušao svjedoka-oštećenog R.M.,sasušao  svjedoka P. J. i pročitao je izvod iz KE za okrivljenog,izdat od MUP-a CG UPCB Nikšić broj: 2344 od 23.12.2013 godine.</span>
</p>
<p>&nbsp;</p>
<p>
<span class="span1">Sud je odbio predlog okrivljenog da se  u dokaznom postupku izvrši uvid u spise predmeta, u postupku koji je vođen protiv njega pred sudijom Osnovnog suda u Podgorici P. J.,jer to ne bi doprinijelo utvrđivanju odlučnih činjenica u ovom predmetu.</span>
</p>
<p>&nbsp;</p>
<p>
<span class="span1">Ocjenom navoda optužbe i odbrane,provedenim dokazima na glavnom pretresu kako pojedinačno,tako u međusobnoj povezanosti,u postupku nije dokazno da je okrivljeni izvršio krivično djelo stavljeno mu na teret,pa je sud okrivljenog oslobodio od optužbe,primjenom odredbe čl. 373.st.1 tač.2 Zakonika o krivičnom postupku,iz sledećih razloga:</span>
</p>
<p>&nbsp;</p>
<p>
<span class="span1">Saslušan na glavnom pretresu i tokom čitavog postupka,svjedok-oštećeni R.M.,posvjedočio je da mu je kritičnog dana okrivljeni prijetio i uputio riječi „uništiću i tebe i tvoju porodicu,ja te pratim,znam ti ono auto da je BR registracije i budi siguran nećeš mi umaći ako ne povučeš ovu prijavu,ja ne priznajem ni ovu državu ni ovaj sud.“Tom prilikom,osjetio se ugroženim i osjetio je strah za sebe i svoju porodicu.Nadalje,S. B. je upoznao u sudnici sutkinje J. P. K.u Osnovnom  sudu u Podgorici,a povodom postupka koji se vodio protiv S. ,zbog krivičnog djela ugrožavanje sigurnosti. Nadalje,pojasnio je da mu je S. B. predmetne prijetnje uputio poslije suđenja kod sudije J. P.K.,i to nekoliko metara iza kancelarije sudije P..U trenutku kada mu je S.uputio riječi prijetnje,vrata kancelarije sudije P. su bila zatvorena.U tom trenutku u holu suda osim njega i okrivljenog niko nije bio prisutan.Nadalje je izjavio da je odmah nakon toga pokucao na vrata kancelarije sudije P. kojoj je kazao da mu je okrivljeni prijetio,na što mu je sudija saopštila da pođe u tužilaštvo i da prijavi sve to. Nadalje, dana 15.05.2008 godine putem mobilnog telefona zaprimio je poziv od jednog lica koje se nije predstavilo i koje mu je prijetilo da će uništiti njega kao i njegovu porodicu  kad dođe u B. P..To lice u telefonskom razgovoru  pominjalo je neki postupak koji se vodi pred Osnovnim sudom u Podgorici u vezi naknade neke štete.Sve to je prijavio PJ Bijelo Polje, pa je saznao da je to lice S. B. koji je identifikovan preko broja mobilnog telefona. Postupak zbog tih prijetnji se vodio pred sudijom Osnovnog suda u Podgorici J. P.- K..</span>
</p>
<p>&nbsp;</p>
<p>
<span class="span1">Pridružio se krivičnom gonjenu i postavio je imovinsko-pravni zahtjev.</span>
</p>
<p>&nbsp;</p>
<p>
<span class="span1">Saslušana na glavnom pretresu svjedok P.J., posvjedočila je da se sjeća okrivljenog i oštećenog,ali da se ne može sjetiti detalja. Misli da je oštećeni bio privatni tužilac u predmetu koji je vodila protiv okrivljenog, a misli da se radilo o krivičnom djelu ugrožavanje sigurnosti. Misli da je postupak protiv okrivljenog obustavljen, zbog toga što nije bilo ovlašćenog tužioca, jer se tada za to krivično djelo gonilo po službenoj dužnosti, a ne po privatnoj tužbi.Sjeća se da je, oštećeni nakon suđenja ušao u kancelariju,da je bio vidno uznemiren i da je rekao da mu je okrivljeni prijetio u holu suda.Sjeća se da  je oštećenog uputila da podnese krivičnu prijavu, ako smatra da je neko izvršio krivično djelo na njegovu štetu.Same prijetnje nije čula niti je bila svjedok takvog ponašanja okrivljenog.</span>
</p>
<p>&nbsp;</p>
<p>
<span class="span1">Iz izvoda iz KE za okrivljenog, izdatog od CB Nikšić,proizilazi da je ranije osuđivan,kao u izreci presude.</span>
</p>
<p>&nbsp;</p>
<p>
<span class="span1">Okrivljeni je tokom čitavog postupka negirao izvršenje krivičnog djela. U bitnom se branio da kritičnog dana u holu Osnovnog suda u Podgorici,oštećenom R. M. nije ugrozio sigurnost i da istom nije uputio inkriminisane riječi,bliže opisane izrekom presude.Odbranu okrivljenog sud je cijenio kao istinitu i ista nije obesnažena ni jednim dokazom provedenim na glavnom pretresu. Naime,oštećeni R. M. je tokom čitavog postupka tvrdio da mu je okrivljeni u holu Osnovnog suda u Podgorici ugrozio sigurnost, na način što mu je zaprijetio riječima „uništiću i tebe i tvoju porodicu,ja te pratim,znam ti i ono auto, da je BR registracije,i budi siguran nećeš mi umaći ako ne povučeš prijavu,ja ne priznajem ni državu ni sud.“ Iskaz oštećenog sud cijenio kao neistinit i nelogičan. Naime,u postupku je utvrđeno da je protiv ovdje okrivljenog vođen krivični postupak po privatnoj tužbi oštećenog, zbog krivičnog djela ugrožavanje sigurnosti, pred sudijom Osnovnog suda u Podgorici J. P.,što je potvrdila i sama sudkinja P., saslušana u svojstvu svjedoka. Iz iskaza svjedokinje P. J. koji sud cijeni kao istinit, utvrđuje se da su kritičnog dana nakon završenog suđenja u kome je obustavljen krivični postupak protiv okrivljenog, okrivljeni i oštećeni izašli iz kancelarije, ali da se sjeća da je nakon izvjesnog vremena u kancelariju ušao oštećeni, koji je kazao  da mu je okrivljeni u holu suda prijetio, pa je oštećenog uputila na podnošenje krivične prijave. Nadalje je izjavila da nije čula da je okrivljeni prijetio oštećenom. I sam oštećeni je izjavio da se događaj odigrao bez prisustva bilo kog lica u holu suda, osim njega i okrivljenog. Međutim,iskaz svjedoka oštećenog je nelogičan,jer  je iz iskaza svjedokinje P. sud utvrdio da je,  postupak protiv okrivljenog,koji je vođen po privatnoj tužbi oštećenog obustavljen,upravo iz razloga nepostojanja ovlašćenog tužioca,dakle,oštećeni tada nije mogao biti ovlašeni tužilac za djelo za koje se goni po službenoj dužnosti,pa  nakon takve odluke koja je bila u korist okrivljenog, isti nije  imao razloga da prijeti oštećenom i izlaže se eventualno novom krivičnom progonu,a imajući u vidu odluku sudkinje P.. Nadalje, jedino je oštećeni mogao biti nezadovoljan takvom odlukom, a sama ta odluka mogla je stvoriti njegovu uznemirenost,o kojoj je svjedočila sudkinja P.,koja je takođe istakla da nije čula da je okrivljeni prijetio oštećenom. Nadalje,iz iskaza oštećenog proizilazi da je sastavni dio inkriminisanih riječi bila i prijetnja okrivljenog oštećenom a radi  povlačenja prijave od strane  oštećenog,koji je naveo da je okrivljeni izjavio i da ne priznaje državu i sud,a koje riječi je tužilac,između ostalih postavio u činjenični opis optužnog akta. Imajući u vidu iskaz svjedokinje P. J.,da se predmetni događaj odvijao nakon suđenja u kome je obustavljen postupak po privatnoj tužbi oštećenog,a protiv ovdje okrivljenog,onda je sasvim nelogično da je upravo okrivljeni oštećenom uputio prijetnje  kako bi povukao privatnu tužbu (prijavu), jer je upravo postupak protiv okrivljenog po privatnoj tužbi obustavljen,a imajući u vidu ishod tog postupka, savim je zaista nerealno da okrivljeni u čiju korist je donijeta odluka između ostalog izjavi i da ne priznaje državu i sud. Nadalje, činjeničnim opisom optužnog akta, pri kome je tužilac ostao u završnoj riječi, proizilazi da je okrivljenom stavljeno na teret da je ugrozio sigurnost oštećenog, za vrijeme dok su čekali prozivku za ročište u holu Osnovnog suda u Podgorici, kako se događaj po utvrđenju suda nije  odvijao, a što je utvrđeno iz svih provednih dokaza, već se događaj odigrao, istina u holu suda, ali poslije suđenja okrivljenom po privatnoj tužbi oštećenog, a pred sudijom Osnovnog suda P.J.,dakle,nakon završenog suđenja kada je sudija P. obustavila postupak protiv okrivljenog,po privatnoj tužbi ovdje oštećenog, zbog krivičnog djela ugrožavanje sigurnosti. </span>
</p>
<p>&nbsp;</p>
<p>
<span class="span1">Nadalje,sud je prilikom odlučivanja u ovoj krivičnoj stvari,imao u vidu odredbu čl. 3.st.3 Zakonika o krivičnom postupku,kojom je propisano: Ako je i nakon pribavljanja svih raspoloživih dokaza i </span><span class="span1">njihovog izvođenja u krivičnom postupku,ostane samo sumnja u odnosu na postojanje nekog bitnog obilježja krivičnog djela ili u pogledu činjenica od kojih zavisi primjena neke odredbe Krivičnog ili Zakonika o krivičnom postupku,sud će donijeti odluku koja je povoljnija za okrivljenog,pa je iz navedenih razloga sud okrivljenog oslobodio od optužbe, primjenom odredbe čl. 373.st.1 tač.2 Zakonika o krivičnom postpku,jer nije dokazano da je izvršio krivično djelo stavljeno mu na teret.</span>
</p>
<p>&nbsp;</p>
<p>
<span class="span1">Sud je odluku o imovinsko-pravnom zahtjevu temeljio na odredbi čl. 239.st.3 ZKP-a, pa je oštećenog R. M. uputio da imovinsko-pravni zahtjev ostvari u parničnom postupku.</span>
</p>
<p>&nbsp;</p>
<p>
<span class="span1">Stvarnih troškova postupka nije bilo.</span>
</p>
<p>&nbsp;</p>
<p>
<span class="span1">Imajući u vidu navedeno,primjenom citiranih Zakonskih propisa,odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGRICI</span>
</p>
<p style="text-align:center;">
<span class="span1">Dana,14.01.2014 godine</span>
</p>
<p>&nbsp;</p>
<p style="text-align:right">
<span class="span1">S U D I J A</span>
</p>
<p style="text-align:right">
<span class="span1">Đuković Goran s.r.</span>
</p>
<p>&nbsp;</p>
<p>
<span class="span1"> DN-a: Po primjerak presude dostaviti</span>
</p>
<p>&nbsp;</p>
<p>
<span class="span1">- ODT Podgorica</span>
</p>
<p>
<span class="span1">- Okrivljenom S. B.</span>
</p>
<p>
<span class="span1">- Oštećenom R. M.</span>
</p>
<p>&nbsp;</p>
<p>
<span class="span1">Postupljeno dana _____________________</span>
</p>
<p>
<span class="span1">Namještenik suda _____________________</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA:</span>
</p>
<p>
<span class="span1">Protiv ove presude može se izjaviti žalba u roku</span>
</p>
<p>
<span class="span1">od 8 dana od dana prijema pismenog otpravka,</span>
</p>
<p>
<span class="span1">Višem sudu u Podgorici a preko ovog suda.</span>
</p>
<p>&nbsp;</p>
<p>
<span class="span1">Z.T.O. Maraš Ana</span>
</p>
<p>&nbsp;</p>
<p style="text-align:right">
<span>                                 </span>
</p>
<p>&nbsp;</p>
<p>&nbsp;</p>
</div>
</div>


</body>
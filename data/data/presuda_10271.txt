&nbsp;<br>
<strong>OSNOVNI SUD U BERANAMA</strong><br>
<strong>K.br.206/11</strong><br>
&nbsp;<br>
&nbsp;<br>
&nbsp;
<div style="text-align: center;">
	<strong>U IME </strong><strong>CRNE GORE</strong></div>
&nbsp;<br>
&nbsp;<br>
&nbsp;<br>
Osnovni sud u Beranama, kao prvostepeni krivični, po sudiji pojedincu Ani Kenjić - Đukić, uz sudjelovanje zapisničara Marine Obadović, u krivičnom predmetu protiv okrivljenog<strong> I. E.</strong>, iz B. P., zbog krivičnog djela nezakonit ribolov iz čl.326 st.1 KZ, po optužnom predlogu&nbsp; Osnovnog državnog tužilaštva &nbsp;u Beranama Kt.br.160/11 od 18.06.2011. godine, nakon održanog glavnog javnog pretresa, u prisustvu Zamjenika ODT-a Jadranke Mićović, okrivljenog i ovlašćenog predstavnika oštećenog Sportsko ribolovnog kluba "L." Berane Ž. O., donio je i javno objavio dana 20.09.2011. godine,<br>
&nbsp;
<div style="text-align: center;">
	<strong>P R E S U D U</strong></div>
&nbsp;<br>
&nbsp;<br>
Okrivljeni<strong> I. E.</strong>, <strong>JMBG &nbsp;…, </strong>od oca A. i majke Đ., rodjene P., rodjen … godine u selu P., opština B. P., gdje je i stalno nastanjen, državljanin Crne Gore, profesor, oženjen, otac troje djece, pismen, završio Filološki fakultet, srednjeg imovnog stanja, osuđivan presudom Opštinskog suda u Bijelom Polju K.br. … od 28.10.1983.godine, zbog krivičnog djela iz čl.48/1, KZ na novčanu kaznu u iznosu od 2.000,00 Dinara, osuda brisana.<br>
&nbsp;<br>
&nbsp;
<div style="text-align: center;">
	<strong>K r i v &nbsp;j e:</strong></div>
&nbsp;<br>
<strong>Što je: </strong><br>
&nbsp;<br>
Dana 09.05.2011 .godine, oko 15,30 časova, na ušću rijeke Lj. u rijeku L., u mjestu B., opština Berane, trokukom lovio ribu i ako je naredbom Ministarstva poljoprivrede, šumarstva i vodoprivrede&nbsp; o ribolovnim zabranima, ograničenjima i mjerama za zaštitu ribljeg fonda ( Sl. list CG broj 19/11 )&nbsp; zabranjen ulov svih svrsta riba od 10.04.2010.godine do 10.04. 2015. godine,<br>
&nbsp;<br>
- čime je izvršio krivično djelo nezakonit ribolov iz čl. 326 st.1 Krivičnog zakonika.<br>
&nbsp;<br>
- Pa ga sud za izvršeno krivično djelo, na osnovu navedenog zakonskog propisa, te primjenom čl. 32, 39 st. 2 tač. 2 i čl. 42 KZ, kao i primjenom čl. 374 ZKP-a,&nbsp;<br>
&nbsp;<br>
&nbsp;
<div style="text-align: center;">
	<strong>O S U Đ U J E</strong></div>
&nbsp;<br>
&nbsp;<br>
Na novčanu kaznu u iznosu od 400,00 (četiristotine) eura, koju je dužan da plati u roku od 15 dana, po pravosnažnosti presude. Ako osuđeni, ne plati novčanu&nbsp; kaznu, u ovom roku,&nbsp; sud će novčanu kaznu, zamijeniti kaznom zatvora, tako što će za svakih započetih 25,00 eura novčane kazne, odrediti jedan dan kazne zatvora.<br>
&nbsp;<br>
Okrivljeni se obavezuje, da plati&nbsp; sudu troškove krivičnog postupka - paušal u iznosu od 30,00 (trideset) eura, u roku od 15 dana po pravosnažnosti presude, pod prijetnjom prinudnog izvršenja.<br>
&nbsp;<br>
Oštećeni Sportsko ribolovni klub " L. " Berane, iz Berana, radi ostvarivanja imovinsko pravnog zahtjeva za naknadu štete, na osnovu čl. 239 st. 2 ZKP-a, upućuje se na parnicu.<br>
&nbsp;
<div style="text-align: center;">
	<strong>O b r a z l o ž e nj e</strong></div>
&nbsp;&nbsp;<br>
Osnovno državno tužilaštvo u Beranama, podnijelo je optužni predlog &nbsp;Kt.br. 160/11 od 18.06.2011. godine, protiv okrivljenog I. E., zbog &nbsp;krivičnog djela nezakonit ribolov iz čl.326 st.1 KZ. Zastupnik javne optužbe, zamjenik ODT Berane Jadranka Mićović u završnoj riječi je precizirala optužni predlog u činjeničnom opisu, tako da glasi da je okrivljeni:<br>
&nbsp;<br>
- Dana&nbsp; 09.05.2011. godine, oko 15,30 časova&nbsp; na ušću rijeke Lj. u rijeku L., u mjestu B., opština Berane, trokukom lovio ribu i ako je naredbom Ministarstva poljoprivrede, šumarstva i vodoprivrede&nbsp; o ribolovnim zabranima, ograničenjima i mjerama za zaštitu ribljeg fonda ( Sl. list CG broj 19/11 )&nbsp; zabranjen ulov svih vrsta riba od 10.04.2010. godine do 10.04.2015. godine i pri ovako preciziranom optužnom predlogu ostala u cjelosti ističući da je teza istog u potpunosti dokazana, a što je utvrđeno iskazom svjedoka S. D. čiji iskaz ne treba dovoditi u sumnju, jer je i naredbom Ministarstva zabranjen ulov ribe na ušću rijeke Lj.. Predložila je da sud okrivljenog osudi na novčanu kaznu u iznosu od 600,00 eura.<br>
&nbsp;<br>
<strong>Ovlašćeni predstavnik oštećenog Sportsko ribolovnog kluba "L." Berane Ž. O. </strong>u završnoj riječi pridružio se krivičnom gonjenju protiv okrivljenog i zadržavao pravo da imovinsko pravni zahtjev za naknadu štete ostvari u parničnom postupku.<br>
&nbsp;<br>
<strong>Okrivljeni I. E.</strong>, u svojoj odbrani datoj na glavnom pretresu,&nbsp; naveo je da je tačno je da&nbsp; se toga dana nalazio u ušću&nbsp; riječe Lj. u rijeku L., u mjestu B. i lovio je ribu sa štapom. Nije tačno da je lovio trokukom. Neposredno prije nailaska S. D., naišao je lovočuvar iz B. P., koji je prošao i pozdravio se sa njim. Nakon nekog vremena prešao je rijeku Lj. da bi pošao put svog vozila, tu su naišla neka djeca, a zatim je autom naišao S. D., koji je odmah zatražio da mu preda ribolovni pribor, što je odbio, obzirom da je već dugo godina član ribolovnog kluba. Naime,&nbsp; za poslednjih 25 godina ima dozvole za bavljenje sportskim ribolovom. Na rijeci L. u vremenskom periodu kako se tereti od 10.04.2010.godine do 10.04.2011.godine, nije važio strogi ribolovni zabran. Iz dozvole za rekreativni ribolov za 2011.godinu proizilazi da je na L. postojao zabran za pastrmku do 1 maja, a za Mladicu i Lipljan do istog datuma.&nbsp; Za predmetni dan nije morao imati posebnu dozvolu, jer ima dozvolu za rekreativni ribolov za 2011.godinu. U momentu kada se sreo sa S. D. štap je bio sklopljen i krenuo je da ga ostavi u auto i tog momenta nije lovio. Lovio je u L. na području B. P., a pri povratku ka autu prešao je ušće rijeke Lj. i tada je naišao na lovočuvara iz Berana, a nije lovio na području opštine Berane. U završnoj riječi je istakao da se ne osjeća krivim.<br>
&nbsp;<br>
Radi pravilnog i zakonitog presuđenja ove krivično pravne stvari, sud je na glavnom pretresu, u dokaznom postupku, izveo sledeće dokaze:<br>
&nbsp;<br>
- saslušao ovlašćenog predstavnika oštećenog Sportsko ribolovnog kluba "L." B. Ž. O., svjedoke S. D. i D. O., pročitao naredbu Ministarstva poljoprivrede, šumarstva i vodoprivrede o ribolovnim zabranima, ograničenjima i mjerama za zaštitu ribljeg fonda i izvod iz KE za okrivljenog.<br>
&nbsp;<br>
Nakon sprovedenog dokaznog postupka, cijeneći navode optužbe, odbranu okrivljenog, te izvedene pobrojane dokaze, u smislu člana 16 i 370 ZKP-a i dovodeći ih u vezu jedne sa drugim, sud je stao na stanovište, da su činjenice, iz činjeničnog opisa izreke presude, u svemu dokazane, te da je okrivljeni I. E., izvršio krivično djelo nezakonit ribolov iz čl.326 st.1 KZ, koje mu je optužnim predlogom stavljeno na teret, pa ga je oglasio krivim, jer nije bilo osnova koji bi isključivali postojanje krivičnog djela i krivice okrivljenog. Pri tome, sud nije prihvatio odbranu okrivljenog da je lovio na rijeci L., na području opštine B. P., štapom i kukicom, obzirom da je njegova odbrana negirana iskazom svjedoka S. D., te je po mišljenju suda sračunata na izbjegavanje krivice.<br>
&nbsp;<br>
<strong>Tako je na osnovu iskaza svjedoka S. D.</strong> utvrđeno da je predmetnog dana sa kolegom A. Ć. vršio kontrolu na ušću rijeke Lj., koja je inače prirodno mrestilište ribe i gdje je zabranjena svaka vrsta ribolova. Zatekli su okrivljenog, koji je štapom na kojem se nalazila trokuka lovio ribu. Imao je ulovljeno oko 5-6 skobalja. Predstavili su mu se, a on je odbio da preda pribor i ribu, došlo je do malog verbalnog konflikta, okrivljeni je pošao put auta, kazavši da će im dati podatke, medjutim kada je ušao u auto,&nbsp; htio je da ode sa lica mjesta. Oni su pozvali policiju iz B., auto je zaključao, pribor i izlovljena riba je ostala u autu i&nbsp; napustio je lice mjesta. Lovio je na nekih 100 metara od ušća Lj. u rijeku L. i to na beranskoj strani Lj.. Zatečen je u vršenju ribolova, držao je štap u rukama, ribarka - čuvarka za ribe je bila u vodi i nije napuštao lice mjesta. Na ušću Lj. u L. i to od ušća u Lim pa 300 m uzvodno je strogi ribolovni zabran, koji je objavljen u Službenom listu. Na licu mjesta ne postoji tabla o ribolovnom zabranu, ali je okrivljeni došao na teritoriju beranske opštine i bio je dužan da pribavi dozvolu SRK "L." B., u kojoj postoji tačno navedeno gdje su strogi ribolovni zabrani, jer uz dozvolu daju i taj dodatak koji je zaheftan za dozvolu.<br>
&nbsp;<br>
Sud je u potpunosti prihvatio iskaz ovog svjedoka, na osnovu kojeg je utvrđeno da je okrivljeni štapom na kojem se nalazila trokuka, lovio ribu u ušću rijeke Lj., koja je inače prirodno mrestilište ribe i gdje je strogi ribolovni zabran.<br>
&nbsp;<br>
Na osnovu iskaza <strong>ovlašćenog predstavnika oštećenog Sportsko ribolovnog kluba "L." B., Ž. O.</strong>, utvrđeno je da je predmetnog dana obaviješten od strane lovočuvara S. D. da je jedno lice zatečeno na ušću rijeke Lj., u rijeku L., kako lovi ribu. Na rijeci Lj. od ušća rijeke pa uzvodno 300 metara je stalni ribolovni zabran, zbog mrijesta skobalja, jer skobalj iz L. ulazi u Lj. da se mrijesti i to baš u periodu kraj aprila i maja mjeseca, što je ribolovcima opšte poznato. Inače to je propisano Naredbom koja se iz godine u godinu objavljuje u službenom listu, a istu podnosi Ministarstvo poljoprivrede, šumarstva i vodoprivrede. Što se tiče ribolovnih zabrana, za njih važe zakonski propisi i podzakonska akta, a da li se svi zabrani upisuju u dozvole i konkretno koje zabrane SRK u drugim opštinama upisuju u dozvole koje oni izdaju, nije mu poznato. Lov bijele ribe trokukom je Zakonom o slatkovodnom ribarstvu zabranjen.<br>
&nbsp;<br>
Sud je prihvatio iskaz ovlašćenog predstavnika oštećenog, na osnovu kojeg je utvrđeno da je od strane lovočuvara S. D. obaviješten da je jedno lice zatečeno na ušću rijeke Lj. u rijeku L. kako lovi ribu, a gdje je stalni ribolovni zabran.<br>
&nbsp;<br>
<strong>Na osnovu iskaza svjedoka D. O.</strong> utvrđeno je da je predmetnog dana vršio kontrolu obzirom da je lovočuvar u SRK "S."&nbsp; B. P. i zatekao okrivljenog gdje lovi na L. blizu ušća Lj. u rijeku L.. Upozorio ga je da je tu u blizini mrestilište i da je 200-300 m dalje strogi ribolovni zabran, a praktikuju da ribare upozore kada se nalaze u blizini mjesta gdje je zabran. Koliko je primijetio toga momenta u ribarci je imao 4 do 5 riba. Okrivljeni je napustio ovo mjesto i udaljio se, a on je pošao L. u pravcu B. P. gdje je bilo još ribara. Šta se kasnije desilo nije mu poznato, kada se vratio sreo je kolege iz SRK "L." B. koji su mu kazali da su neka lica zatekli kako love ribu u Lj.. Okrivljeni na licu mjesta nije bi prisutan, a bila je prisutna policija. Pisanu Odluku o zabrani da se izlovljava blizu mrestilišta nijesu dobili, ali im je usmeno saopšteno da se zabranjuje izlovljavanje ribe u L. na udaljenosti 200 m od mrestilišta, odnosno ušća Lj..<br>
&nbsp;<br>
Sud je prihvatio iskaz ovog svjedoka na osnovu kojeg je utvrđeno da je okrivljeni najprije lovio ribu na L. blizu ušća Lj. u rijeku L. i da ga je upozorio da je tu u blizini mrestilište i da je 200-300 m dalje strogi ribolovni zabran.<br>
&nbsp;<br>
Na osnovu Naredbe Ministarstva poljoprivrede, šumarstva i vodoprivrede o ribolovnim zabranima, ograničenjima i mjerama za zaštitu ribljeg fonda utvrđeno je da se od ušća rijeke Lj. 300 metara uzvodno zabranjuje ulov svih vrsta riba od 10. aprila 2010.godine do 10. aprila 2015. godine, koji dokaz je sud prihvatio.<br>
&nbsp;<br>
Pravnom analizom naprijed utvrđenog činjeničnog stanja, sud je našao, da su se u opisanim radnjama okrivljenog I. E., stekla sva bitna obiležja krivičnog djela nezakonit ribolov iz čl. 326 st.1 KZ. Naime, na osnovu iskaza svjedoka S. D. utvrđeno je da je zatekao okrivljenog kako štapom na kojem se nalazila trokuka, lovi ribu u ušću rijeke Lj., koja je prirodno mrestilište ribe i gdje je strogi ribolovni zabran. Okrivljeni je zatečen u vršenju ribolova, dok je držao štap u rukama, a čuvarka za ribe se nalazila u vodi. Navode ovog svjedoka potvrdio je i ovlašćeni predstavnik oštećenog, koji je u svom iskazu naveo da je od strane lovočuvara S. D. obaviješten da je jedno lice zatečeno na ušću rijeke Lj. u rijeku L. kako lovi ribu, a gdje je stalni ribolovni zabran. Takođe je svjedok D. O. istakao da je okrivljeni najprije lovio ribu na L., blizu ušća Lj. u rijeku L., te da ga je on upozorio da je tu u blizini mrestilište i da je 200-300 m dalje strogi ribolovni zabran, a kasnije kada se vratio sreo je kolege iz SRK "L." B. koji su mu kazali da su neka lica zatekli kako love ribu u Lj.. Dakle, na osnovu prednjih dokaza nesumljivo je utvrđeno da je okrivljeni lovio ribu trokukom na ušću rijeke Lj.. Na osnovu Naredbe Ministarstva poljoprivrede, šumarstva i vodoprivrede o ribolovnim zabranima, ograničenjima i mjerama za zaštitu ribljeg fonda, ( Sl. list CG broj 19/11 ), donesene na osnovu Zakona o slatkovodnom ribarstvu ( Sl.list CG broj 11/07), utvrđeno je da je navedenom naredbom propisano da se od ušća rijeke Lj. 300 metara uzvodno zabranjuje ulov svih vrsta riba od 10. aprila 2010. godine do 10. aprila 2015. godine. Dakle, u vrijeme izvršenja predmetnog krivičnog djela važio je&nbsp; strogi ribolovni zabran. Sud nije prihvatio odbranu okrivljenog da je on lovio ribu u rijeci L., obzirom da je svjedok S. D. istakao da je okrivljeni držao štap, a čuvarka za ribu se nalazila u vodi i da je zatečen kako peca i to na ušću Lj., a ne na rijeci L., pri čemu nije sporno da je prije toga lovio u rijeci L. gdje ga je zatekao lovočuvar D. O..<br>
&nbsp;<br>
Djelujući na opisani način, okrivljeni je postupao sa umišljajem, svjestan, da lovom&nbsp; ribe u vodama u kojima je lov zabranjen, vrši krivično djelo, pa i pored takve svijesti lovio trokukom ribu u ušću rijeke Lj., gdje je strogi ribolovni zabran, čime je manifestovao htenje za nastupanje zabranjene posledice.<br>
&nbsp;<br>
Prilikom odlučivanja o vrsti i visini krivične sankcije, koju u konkretnom slučaju treba primijeniti prema okrivljenom I. E., za izvršeno krivično djelo, sud je imao u vidu sve okolnosti iz čl.42 KZ - a. Tako je od olakšavajućih okolnosti, cijenio i uzeo u obzir, da je okrivljeni porodičan čovjek, otac troje djece, neosuđivan obzirom da je ranija osuda okrivljenog brisana iz kaznene evidencije. Kako je za krivično djelo nezakonit ribolov propisana novčana kazna ili zatvor do šest mjeseci, sud je okrivljenom, cijeneći navedene okolnosti, izrekao novčanu kaznu u iznosu od 400,00 eura, koju je dužan da plati u roku od 15 (petnaest) dana, po pravosnažnosti presude. Ako osuđeni ne plati novčanu&nbsp; kaznu, u ovom roku, sud će novčanu kaznu, zamijeniti kaznom zatvora, tako što će za svakih započetih 25,00 eura novčane kazne, odrediti jedan dan kazne zatvora. Navedena kazna je po mišljenju suda srazmjerna težini izvršenog krivičnog djela i stepenu krivice okrivljenog i predstavlja onu mjeru, koja je nužno neophodna, za postizanje u okviru opšte svrhe izricanja krivičnih sankcija propisane čl. 4 st.2 KZ – a, svrhe kažnjavanja propisane čl. 32 istog zakona. Osnovano se može očekivati da će izrečena novčana kazna, pozitivno djelovati na okrivljenog, te da će ista uticati na njega, da više ne vrši krivična djela.<br>
&nbsp;<br>
Troškovi krivičnog postupka - paušal odmjeren je s obzirom na trajanje i složenost krivičnog postupka, te imovno stanje okrivljenog, na osnovu čl. 226 st. 3 ZKP-a.<br>
&nbsp;<br>
Oštećeni Sportsko ribolovni klub " L. " B., iz B., radi ostvarivanja imovinsko pravnog zahtjeva za naknadu štete, na osnovu čl. 239 st. 2 ZKP-a, upućuje se na parnicu.<br>
&nbsp;<br>
Sa izloženog odlučeno je kao u izreci presude..<br>
&nbsp;
<div style="text-align: center;">
	&nbsp;<br>
	<strong>OSNOVNI SUD U BERANAMA</strong><br>
	<strong>Dana 20.09.2011.godine.</strong></div>
&nbsp;<br>
&nbsp;<br>
<strong>Zapisničar,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;S U D I J A,</strong><br>
<strong>Marina Obadović&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ana Kenjić -&nbsp;Đukić</strong><br>
&nbsp;<br>
&nbsp;<br>
<strong><u>PRAVNA POUKA:</u></strong><br>
Protiv ove presude, dozvoljena je žalba,<br>
u roku do 8&nbsp; ( osam ) dana, od dana prijema iste,<br>
Višem sudu u B. Polju, a preko ovog suda.<br>
&nbsp;<br>

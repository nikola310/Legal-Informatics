<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{font-family:Times New Roman;font-size:14pt;}
.s3{font-style:italic;}
.s4{font-weight:bold;font-style:italic;}
.s5{font-family:Arial;font-size:12pt;}
.p1{text-align:end;hyphenate:auto;font-family:Times New Roman;font-size:14pt;}
.p2{text-align:center;hyphenate:auto;font-family:Times New Roman;font-size:14pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:justify;hyphenate:auto;font-family:Arial;font-size:12pt;}
.p7{text-indent:0.5in;text-align:center;hyphenate:auto;font-family:Arial;font-size:12pt;}
.p8{text-indent:0.5in;text-align:start;hyphenate:auto;font-family:Arial;font-size:12pt;}
.p9{text-align:justify;hyphenate:auto;font-family:Times New Roman;font-size:14pt;}
.p10{text-indent:0.5in;text-align:justify;hyphenate:auto;font-family:Times New Roman;font-size:14pt;}
.p11{text-align:start;hyphenate:auto;font-family:Times New Roman;font-size:14pt;}
.p12{text-align:start;hyphenate:auto;font-family:Times New Roman;font-size:12pt;}
</style>
<meta content="marija.cupic" name="author">
</head>
<body class="b1 b2">
<p class="p1">
<span class="s1">Posl.br.K. 149/12</span>
</p>
<p class="p2">
<!--Image link to '0.jpg' can be here-->
</p>
<p class="p1"></p>
<p class="p3">
<span class="s1">U   I M E   C R N E   G O R E</span>
</p>
<p class="p3"></p>
<p class="p4">
<span>	</span>
</p>
<p class="p5">
<span class="s1">OSNOVNI SUD U CETINJU</span><span>, kao prvostepeni, po sudiji pojedincu Mariji Ćupić, uz sudjelovanje namještenika suda Olge Lipovine, kao zapisničara, u krivičnom predmetu okr. S. J. iz Podgorice, zbog krivičnog djela kradja iz čl. 239. st. 1. Krivičnog Zakonika, po Optužnom predlogu Osnovnog Državnog Tužilaštva u Cetinju, Kt.br. 152/08 od 26.06.2012.godine, nakon održanog glavnog i javnog pretresa u prisustvu zamjenika ODT-a P. K. ovl. pred. ošt. ED A. R. donio je dana 13.09.2012.godine i javno objavio, ovu</span>
</p>
<p class="p6"></p>
<p class="p3">
<span class="s1">P R E S U D U</span>
</p>
<p class="p6"></p>
<p class="p6"></p>
<p class="p6">
<span>	Okr. S. J.</span><span class="s1">, </span><span>zv. „M.“ od oca B. i majke J. rođene J. rođen 04.01.19...godine u Cetinju, sa prebivalištem u Podgorici, državljanin Crne Gore, penzioner, oženjen, otac jednog djeteta, pismen, sa završenim zanatom, lošeg imovnog stanja, neosuđivan.</span>
</p>
<p class="p6"></p>
<p class="p6"></p>
<p class="p7">
<span class="s1">K r i v    j e: </span>
</p>
<p class="p5">
<span class="s1">Što je:</span>
</p>
<p class="p4"></p>
<p class="p6">
<span>	U vremenskom periodu od 19.oktobra 2007.godine, do 20. aprila 2008.godine, u svom pomoćnom objektu, lociranom u selu Dujeva ,opština Cetinje, u namjeri da sebi pribavi protivpravnu imovinsku korist,preko 150,00 eura protivpravno oduzimao i prisvajao električnu energiju, vlasništvo ošt. „E. Crne Gore“</span><span class="s2"> </span><span>AD Nikšić – E. Cetinje, u količini od 2.165,12 KWh, ukupne novčane vrijednosti od 100,65 eura, na način što je direktno sa konzole spojio dovodni električni kabal presjeka 3 x 2,5 mm2 mimo postavljenog električnog brojila marke „Iskra“ br. 3273290, tako da se cjelokupna utrošena električna energija nije mogla registrovati na navedenom električnom brojilu.</span>
</p>
<p class="p6"></p>
<p class="p6">
<span class="s1">	-</span><span>čime je izvršio krivično djelo kradja iz čl. 239. st. 1. Krivičnog zakonika, </span>
</p>
<p class="p6"></p>
<p class="p5">
<span>-</span><span class="s3">pa mu sud primjenom citiranog zakonskog propisa, te primjenom čl.4, 5, 13, 15, 42, 52, 53, 54 KZ-a, 226-229,239.st.2. i 374 ZKP-a izriče</span>
</p>
<p class="p5"></p>
<p class="p8"></p>
<p class="p3">
<span class="s1">U S L O V N U    O S U D U</span>
</p>
<p class="p7"></p>
<p class="p5">
<span>Kojom okrivljenom utvrđuje kaznu zatvora u trajanju od 30 dana i istovremeno određuje da se navedena kazna neće izvršiti ukoliko okrivljeni u vremenskom periodu od jedne godine od dana pravosnažnosti presude ne počini novo krivično djelo.</span>
</p>
<p class="p5"></p>
<p class="p5">
<span>Obavezan je okrivljeni da na ime troškova krivičnog postupka uplati iznos od 55,00 eura, te na ime paušala iznos od 30,00 eura ,na blagajni suda u roku od 15 dana po pravosnažnosti presude pod prijetnjom prinudnog izvršenja.</span>
</p>
<p class="p5"></p>
<p class="p5">
<span>Ošt. E. CG AD Nikšić E. Cetinje  se dosuđuje imovinskopravni zahtjev u iznosu od 100,65</span><span class="s2"> </span><span>eura,</span><span class="s2"> </span><span>koji je okrivljeni dužan platiti u roku od 15 dana po pravosnažnosti presude, pod prijetnjom prinudnog izvršenja,dok se za višak upućuje na redovnu parnicu.</span>
</p>
<p class="p5"></p>
<p class="p5"></p>
<p class="p3">
<span class="s1">O b r a z l o ž e nj e</span>
</p>
<p class="p3"></p>
<p class="p6"></p>
<p class="p5">
<span>Osnovno Državno Tužilaštvo u Cetinju</span><span class="s1"> </span><span>podnijelo je sudu Optužni predlog Kt.br.152/08 od 26.06.2012.godine protiv okr. S. J. iz Podgorice, zbog krivičnog djela kradja iz čl. 239. st. 1. KZ-a</span><span class="s2">.</span><span>U završnoj riječi na glavnom pretresu zastupnik optužbe je ostao pri podnijetom optužnom predlogu i predložio sudu da okrivljenog oglasi krivim za predmetno krivično djelo i osudi po zakonu.</span>
</p>
<p class="p5"></p>
<p class="p6">
<span class="s4">       </span><span class="s3">Glavni pretres</span><span> u ovoj krivičnopravnoj stvari shodno čl.457.ZKP-a je održan u odsustvu uredno pozvanog okrivljenog, obzirom da njegovo prisustvo nije nužno,jer je saslušan u prethodnom dijelu postupka.</span>
</p>
<p class="p5"></p>
<p class="p5"></p>
<p class="p6">
<span>Okrivljeni je u odbrani pred istražnim sudijom ovog suda na zapisniku od 24.02.2012.godine.,  naveo da kada je u pitanju krivična prijava koju je E. Cetinje podnijela protiv njega zbog krivičnog djela kradja, a na osnovu kontrole koju su službena lica vršila dana 21.04.2008.godine, da nije bio prisutan  toga dana već njegova supruga koja je i potpisala zapisnik u njegovo ime ne znavši što je potpisala jer joj radnici E. nijesu kazali, a da je znala o čemu se radi ne bi potpisala jer nije tačno da su vršili bilo kakvo protipravno prisvajanje električne energije. Takodje je naveo da je zbog problema na instalacijama  više puta mijenjano brojilo kuće u Dujevo, a zadnja promjena brojila  je izvršena u maju 2011. godine. Što se tiče navoda u krivičnoj prijavi da je pronadjen kabal PGP presjeka 3 x 2,5 mm3 pojasnio je da je kablom izvršio napajanje električne energije direktno iz kuće sa brojila samo iz razloga da bi u pomoćnom objektu kada mu je to potrebno imao osvjetljenje, tj., da bi iz istog koji služi kao ostava uzimao stvari koje su mu potrebne. U tom pomoćnom objektu nalazila se samo  stona lampa, jer je kabal koji je prvobitno bio spojen na konzolu izgorio i iz bezbjedonosnih razloga izvršio je priključenje na brojilu koje se nalazi u kući. U tom pomoćnom objektu nije bilo nikakve potrošnje električne energije , već kako je i naveo samo je postojala sijalica koja je služila za osvjetljenje objekta , a i to što je utrošeno za korišćenje sijalice registrovano je direktno sa brojila iz kuće.Istakao je i to da je njegova supruga slabog zdravstvenog stanja i stalno je pod antidepresivima zbog smrtnog slučaja koji su imalu u porodici ,odn. ona je potpisala taj zapisnik ,a da nije znala što u njemu piše, tako da smatra da njeno svjedočenje ne bi imalo nikakav uticaj i značaj za rasvetljenje ove pravne stvari. </span>
</p>
<p class="p9"></p>
<p class="p6">
<span>Radi razjašnjenja ove krivično-pravne stvari, Sud je u dokaznom postupku na glavnom pretresu proveo dokaze: saslušao ovl.predst.ošt. E. Cetinje A. R. saslušao svjedoke R. V. i M. S. pročitao zapisnik o kontroli mjernog mjesta sačinjen od strane ovlašćenih radnika  EP CG AD Nikšić, ED Cetinje, br.510 od 20.04.2008.godine, račun “E. Crne Gore”ED Cetinje br.N 183512 od 20.04.2008.godine, pročitao nalaz i mišljenje sudskog vještaka elektrotehničke struke M. B. iz Podgorice poslovni broj Kri.153/08 od 12.10.2008.godine, i   izvod iz KE UP- Ispostave Cetinje za okr.S. J..</span>
</p>
<p class="p6"></p>
<p class="p6">
<span>Sud je odustao od saslušanja svjedoka S. Z. obzirom da je data krivičnopravna stvar u dovoljnoj mjeri rasvijetljena za donošenje meritorne odluke,tako da bi saslušanje iste vodilo odugovlačenju postupka i nebi uticalo na donošenje drugačije odluke.</span>
</p>
<p class="p5"></p>
<p class="p6">
<span>Ovl.pred. ošt. ED Cetinje, A. R. u svom iskazu je istakla da kao ovlašćeni predstavnik oštećene ED Cetinje, upoznata je da je vršena kontrola mjernog uredjaja kod prijavljenog potrošača S. J. u selu Dujeva dana 20.04.2008.godine. Kod prijavljenog potrošača tom prilikom nadjen je pomoćni objekat priključen na ED mrežu provodnim kablom PGP 3 x 2,5 mm2, mimo mjernog uredjaja tako da se utrošak električne energije u tom objektu nije registrovao. Pridružila se krivičnom gonjenju protiv okrivljenog i postavila imovinsko - pravni zahtjev u iznos od 560,21 eura.</span>
</p>
<p class="p5"></p>
<p class="p5">
<span>Svjedok R. V. u svom iskazu je istakao da je dana 20.04.2008.godine, zajedno sa svojim kolegom M. S. bio kao državni kontrolor u kontroli mjernog mjesta kod potrošača S. J. iz Dujeve, Rijeka Crnojevića. Kod potrošača su našli pomoćni objekat priključen na elektrodistributivnu mrežu kablom PGP 3 x 2,5 mm2 mimo mjernog uredjaja, tako da se utrošak električne energije u tom objektu nije registrovao. Prilikom kontrole postojala je plomba  ED C i nakon izvršene kontrole mjerni uradjaj je plombiran plombom  broj 8 ED Bar. Prilikom ove kontrole bio je prisutan i sam potrošač koji je zapisnik tom prilikom i potpisao. Prilikom te kontrole utvrdili su da u tom pomoćnom objektu – sušari samo koristi rasvjetu, a ništa drugo od uredjaja nijesu zatekli u tom momentu. Prilikom ove kontrole izvršili su isključenje napajanja električne energije na stubu. Pojasnio je i  da je okrivljeni svoj pomoćni objekat priključio sa konzole porodične kuće direktno na dovodni kabal glavnog objekta, kao i da je okrivljeni svoj stambeni objekat priključio na elektrodistributivnu mrežu svoje kuće, ali da se potrošnja električne energije iz pomoćnog objekta nije registrovala, sa razloga što je navedeni kabal bio priključen na dovodni kabal same kuće tj.prije samog mjerenja.Naveo je da je S. J.  prisustvovao kontroli i potpisao zapisnik, kao i to da je bila prisutna i supruga okrivljenog.</span>
</p>
<p class="p5"></p>
<p class="p5">
<span>Svjedok M. S. u svom iskazu je istakao da je dana 24.04.2008.godine, bio sa kolegom R. V. u svojstvu republičkog kontrolora ED CG E. Bar, vršio kontrolu mjernog uredjaja kod potrošača S. J. Tom prilikom su utvrdili da je kod potrošača  električna energija u pomoćnom objektu kablom 3 x 2,5 mm2, provedena mimo mjernog uredjaja  tako da se utrošak električne energije u tom objektu nije registrovao. Kontroli je bio prisutan S. J. koji je i potpisao i zapisnik o kontroli mjernog mjesta.Još jednom je istakao da je S. J. priključio svoj pomoćni objekat na elektrodistributivnu mrežu sa svog mjernog uređaja, koji se nalazi u njegovoj kući i da se potrošnja električne energije iz pomoćnog objekta nije registrovala, kao i da je kontroli prisustvovao okrivljeni koji je i potpisao zapisnik.</span>
</p>
<p class="p9"></p>
<p class="p5">
<span>Iz zapisnika o kontroli mjernog mjesta sačinjenog od strane ovl.radnika "E. CG" AD Nikšić - E. Cetinje, br. 510 od 20.04.2008.godine, proizilazi da je na brojilu marke ,,Iskra,, br.3273290  korištena električna energija mimo brojila i da je brojilo bilo u ispravnom stanju. Navedenog dana  prijavljeni potrošač S. J. kod sebe nije imao lične isprave, i komisija je utvrdila da je kod istog u selu:,,Dujeva,, bb.Rijeka Crnojevića mjerno mjesto ispravno u kući, a da je pomoćni objekat priključen bez mjerenja sa pomoćnog objekta i proveden u kući kabal presjeka 3x2,5 mm2. Potrošać je isključen na stubu, a zapisnik je dostavljen S. J. od strane kojeg je svojeručno potpisan.Kontrolu si izvršili ovlašćeni radnici M.S. i R. V.</span>
</p>
<p class="p5"></p>
<p class="p10">
<span>Iz </span><span class="s5">računa “E. Crne Gore” ED Cetinje br.N 183512 od 20.04.2008.godine proizilazi da data faktura glasi na iznos od 560,21 eura.</span>
</p>
<p class="p5">
<span>Iz nalaza i mišljenja sudskog vještaka elektrotehničke struke dipl. el.ing. M. B.</span><span class="s4"> </span><span>proizilazi da su dana 20.04.2008.godine, ovl.radnici E. M. S. i R. V. u okviru redovne kontrole napajanja i mjerenja utroška električne energije ustanovili da je S. J. iz Dujeve, Opština  Cetinja, priključio svoj pomoćni objekat na elektrodistributivnu mrežu provodnikom  PP- 3 x 2,5 mm2, mimo mjernog uredjaja tako da se utrošena električna energija u tom objektu nije registrovala. Nakon  izvršene  kontrole mjerni uredjaj je plombiran plombom br. 8 ED Bar. Zatečeno stanje komisija je opisala zapisnikom o kontroli mjernog mjesta br. 4201-3420/1 od 21.04.2008.godine, na osnovu kojeg su sačinili obračun neovlašćene potrošnje, pod pretpostavkom da je ista trajala 183 dana, primjenjujući Pravila o snadbijevanju električnom energijom (Sl. list RCG br. 13/05).  Uz zapisnik o kontroli mjernog mjesta priložena je i faktura br. 4201-3420/2 na iznos od 560,21 eura, koja ne oslikava relanu potrošnju jer sadrži parametre koji nijesu u skladu sa zakonom. Zapisnik o kotroli mjernog mjesta ne sadrži potrebne podatke na osnovu kojih bi se mogla tačno sračunati nelegalna potrošnja koja je nesporno evidentirana  u pomoćnom objektu. Takodje ,nedostaje zapisnik o kontroli koja je prethodila ovoj na osnovu koje je podnijeta krivična prijava, kako bi se utvrdilo tačno vrijeme trajanja neovlašćene potrošnje . Uz pretpostavku da je instalisana snaga zatečena električnih uredjaja u pomoćnom objektu  6 kw, uz faktor jednovremenosti K=0,5 dolazi se do jednovremene snage od 3 kw. Ako se pretpostavi da je prosječno dnevno vrijeme korišćenja 4 h uz primjenu cijene više tarife isporuke električne energije, dobija se dnevni novčani ekvivalent od 0,55 eura, što na mjesečnom nivou iznosi 16.73 eura, tj., 200,8 eura na godišnjem nivou. Za period od 183.dana okrivljeni je mogao oduzeti nelegalno iz mreže Isporučioca 2165,12 kwh električne energije što iskazano u novčanom evivalentu iznosi 100,65 eura. </span>
</p>
<p class="p10"></p>
<p class="p5">
<span>Iz izvještaja UP Ispostave Cetinje, za okr. S. J., utvrdjuje se da isti nije osuđivan.</span>
</p>
<p class="p5"></p>
<p class="p6">
<span>Analizirajući rezultate provedenog dokaznog postupka, te na osnovu savjesne i brižljive ocjene svih provedenih dokaza pojedinačno i u svojoj ukupnosti u sklopu sa odbranom okrivljenog, sud je utvrdio da su rezultati dokaznog postupka podkrijepili navode optužnog predloga da je okr. S. J.  počinio krivično djelo krađa iz čl.239.st.1. Krivičnog zakonika, činjenično i pravno opisano u dispozitivu ove presude, a ovo iz sledećih razloga: </span>
</p>
<p class="p6"></p>
<p class="p6">
<span>Utvrđujući činjenice radi pravilnog određenja materijalnopravnog odnosa u datoj krivično pravnoj stvari sud je nesumnjivo utvrdio da je okrivljeni u vremenskom periodu od 19.oktobra 2007.godine, do 20. aprila 2008.godine, u svom pomoćnom objektu, lociranom u selu Dujeva opština Cetinje, u namjeri da sebi pribavi protivpravnu imovinsku korist, preko 150,00 eura protivpravno oduzimao i prisvajao električnu energiju, vlasništvo ošt. „E. Crne Gore“</span><span class="s2"> </span><span>AD Nikšić – E. Cetinje, u količini od 2.165,12 KWh, ukupne novčane vrijednosti od 100,65 eura, na način što je direktno sa konzole spojio dovodni električni kabal presjeka 3 x 2,5 mm2 mimo postavljenog električnog brojila marke „Iskra“ br. 3273290, tako da se cjelokupna utrošena električna energija nije mogla registrovati na navedenom električnom brojilu.</span>
</p>
<p class="p6"></p>
<p class="p6">
<span>            U ovakvim se radnjama okrivljenog koje se sastoje u oduzimanju tuđe pokretne stvari – električne energije u vrijednosti od 100,65 eura i nastupjelim posledicama uz jasnu namjeru koja je postojala kod okrivljenog da oduzimanjem električne energije, kao potrošač iste, pribavi sebi protivpravnu imovinsku korist, (preko 150,00 eura) stiču sva zakonska obilježja bića krivičnog djela kradja iz čl. 239. st. 1. KZ-a , pri čemu je sud utvrdjujući subjektivan odnos okrivljenog prema izvršenom krivičnom djelu utvrdio direktan umišljaj, jer je isti bio svjesan svog djela i svih njegovih obilježja i htio je njegovo izvršenje (isti je bio svjesan da time što je direktno sa konzole spojio dovodni električni kabal presjeka 3 x 2,5 mm2 mimo postavljenog električnog brojila, usled čega se cjelokupna utrošena energija nije registrovala, dok je njegov umišljaj po mišljenju suda bio usmjeren na protivpravno oduzimanje električne energije ,sve dok bude u mogućnosti da to čini, a u namjeri da sebi pribavi protivpravnu imovinsku korist, preko 150,00 eura).</span>
</p>
<p class="p5"></p>
<p class="p5">
<span>Sud je punu vjeru poklonio dokazima i to: iskazima svjedoka  R. V. i M. S. u sklopu sa  iskazom ovl.predstavnika A. R. te </span><span class="s4"> </span><span>zapisnikom o kontroli mjernog mjesta E. CG AD Nikšić - E. Cetinje, koji  po mišljenju suda na jasan i identičan način predstavljaju zatečeno stanje.</span>
</p>
<p class="p5"></p>
<p class="p5">
<span>Sud je prihvatio nalaz i mišljenje angažovanog sudskog vještaka elektrotehničke struke M. B.  te nije prihvatio račun EP Crne Gore ED Cetinje ,u kojem je iskazan obračun protivpravno utrošene električne energije, a na osnovu kojeg obračuna je ovl.predstavnik i postavio imovinskopravni zahtjev,obzirom da je nalaz vještaka  uže stručni, jasan  i istinit, jer se vještak podrobnije osvrnuo na stvarnu i ukupnu potrošačku moć predmetnog objekta.</span>
</p>
<p class="p5"></p>
<p class="p5">
<span>Sud nije mogao prihvatiti navode odbrane okrivljenog u kojoj negira izvršenje krivičnog djela stavljenog mu na teret ,već ih je kao posve nelogične i neutemeljene odbacio ,cijeneći ih kao usmjerene na izbjegavanje krivičnopravne odgovornosti,jer su provedeni dokazi tokom dokaznog postupka u cjelosti opovrgli njegovu odbranu,a isti je imao pravni interes da preduzme naznačene radnje,dok su ovlašćeni radnici EP Crne Gore decidni da se utrošak električne energije nije registrovao na navedenom brojilu,kada se imau vidu način na koji je priključen ,kao i da je okrivljeni lično potpisao zapisnik o izvršenoj kontroli. </span>
</p>
<p class="p5"></p>
<p class="p6">
<span>      Prilikom odmjeravanja vrste i visine krivične sankcije koju će sud izreći okrivljenom cijenjene su okolnosti iz čl. 42. KZ-a, pa je sud od olakšavajućih okolnosti na strani okrivljenog utvrdio da se radi o starijem čovjeku, penzioneru, osobi ranije neporočnog načina života-neosuđivan, dok otežavajućih okolnosti van bitnih obilježja  bića krivičnog djela u pitanju nije bilo, pa je sud cijeneći tako utvrdjene okolnosti i imajući u vidu svrhu kažnjavanja okrivljenom utvrdio kaznu zatvora u trajanju od 30 dana i istovremeno našao da su ispunjeni uslovi za izricanje uslovne osude odredjujući da se navedena kazna neće izvršiti ukoliko okrivljeni u vremenskom periodu od jedne godine od dana pravosnažnosti presude ne počini novo krivično djelo uz uvjerenje suda da će se i uslovnom osudom uz prijetnju kazne postići svrha njenog izricanja predvidjena čl. 53. KZ-a.</span>
</p>
<p class="p5">
<span> </span>
</p>
<p class="p5">
<span>Prilikom izricanja uslovne osude Sud je vodeći računa o svrsi iste posebno uzeo u obzir raniji neporočan način života okrivljenog,te njegovu starosnu dob -81 godina.</span>
</p>
<p class="p5"></p>
<p class="p6">
<span>      Odluka o troškovima krivičnog postupka temelji se na odredbi čl. 226 – 229 ZKP-a, a isti se odnose na troškove vještačenja po vještaku elektrotehničke  struke u iznosu od 55,00 eura, dok je paušal u iznosu od 30,00 eura, odredjen srazmjerno dužini trajanja krivičnog postupka i složenosti predmeta.</span>
</p>
<p class="p6"></p>
<p class="p5">
<span>Shodno čl.239.st.2. ZKP-a oštećenoj E. Cetinje je dosudjen imovinsko pravni zahtjev u  iznosu od  100,65 eura ,koji je okrivljeni dužan platiti u roku od 15 dana po pravosnažnosti presude,dok je za višak upućena na redovnu parnicu.</span>
</p>
<p class="p6"></p>
<p class="p6">
<span>Sa izloženog, a shodno  čl.374.ZKP-a,odlučeno je kao u izreci.</span>
</p>
<p class="p6"></p>
<p class="p10"></p>
<p class="p3">
<span class="s1">OSNOVNI SUD U CETINJU,</span>
</p>
<p class="p3">
<span class="s1">Dana 13.09.2012.godine.</span>
</p>
<p class="p3"></p>
<p class="p6">
<span class="s1">Zapisničar,                                                                                      S U D I J A,</span>
</p>
<p class="p6">
<span class="s1">Olga Lipovina                                                                            Marija Ćupić s.r.</span>
</p>
<p class="p4"></p>
<p class="p4">
<span class="s1">PRAVNA POUKA:</span>
</p>
<p class="p4">
<span>Protiv ove presude dozvoljena je žalba, </span>
</p>
<p class="p4">
<span>u roku od 8 dana od dana prijema iste, </span>
</p>
<p class="p4">
<span>Višem  sudu u Podgorici, a preko ovog Suda</span>
</p>
<p class="p11"></p>
<p class="p4"></p>
<p class="p12"></p>


</body>
<div style="text-align: right">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<strong><em>K. br. 06/282&nbsp;&nbsp; </em></strong></div>
&nbsp;
<div style="text-align: center">
	<strong><em>U IME NARODA</em></strong><br>
	&nbsp;</div>
<div style="text-align: justify">
	<strong>OSNOVNI SUD U PODGORICI, </strong>u vijeću sastavljenom od sudije Đuković Gorana, kao predsjednika vijeća i sudija porotnika Popović Miljana i Ćuković Mirka, kao članova vijeća, uz učešće zapisničara Mrenović Sandre, u krivičnom predmetu protiv: <strong>optuženog</strong> <strong>H.D.</strong> zbog dva krivična djela zloupotreba službenog položaja iz čl. 416. st.5. u vezi st.1. i 4. Krivičnog zakonika, <strong>optuženog G.I. </strong>iz B.P. zbog tri krivična djela zloupotreba službenog položaja iz čl. 416. st.5. u vezi st.1. i 4. Krivičnog zakonika, <strong>optuženog Đ. M. </strong>iz B. zbog četiri krivična djela zloupotreba službenog položaja iz čl. 416. st.5. u vezi st.1. i 4. Krivičnog zakonika, <strong>optuženog D.B. </strong>iz B. zbog tri krivična djela zloupotreba službenog položaja iz čl. 416. st.5. u vezi st.1. i 4. Krivičnog zakonika, te <strong>optuženih L.B. i R.F., </strong>obojica iz B., zbog krivičnog djela zloupotreba službenog položaja iz čl. 416. st.5. u vezi st.1. i 4. Krivičnog zakonika CG u produženom trajanju, odlučujući po optužnici ODT Berane Kt. br. 64/05 od 21.07.2006. godine i optužnici ODT Podgorica Kt. br. 2573/05 od 18.02.2006. godine,koje je na glavnom pretresu zastupao zamjenik ODT Podgorica Čađenović Saša nakon glavnog i javnog pretresa odžanog dana 13.03.2010. godine &nbsp;u prisustvu stranka i branilaca optuženog H.D. advokata R.S. i Đ.D., branioca po službenoj dužnosti optuženih D.B., L.B. i R.F. advokata V.V., branioca optuženog G.I. advokata C.L. i branioca po službenoj dužnosti optuženog Đ.M. advokata B.I. izrekao je i dana 18.03.2010 javno objavio &nbsp;&nbsp;&nbsp;&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</div>
&nbsp;
<div style="text-align: center">
	<strong><em>P R E S U D U</em></strong><br>
	<br>
	&nbsp;</div>
<strong><em>I &nbsp;Optuženi:</em></strong><br>
<br>
<div style="text-align: justify">
	<strong><em>1.H.D., </em></strong>JMBG .... od oca ... i majke ..., rođene ..., rođen .... godine u Lj- R.S., gdje mu je i prebivalište u naselju H. ... Š..., sa boravištem u P., ul..., državljanina ..., neoženjen, završio Ekonomski fakultet, direktor brokerske kuće „M.A.B.D.“, dobrog imovnog stanja, protiv koga se ne vodi drugi krivični postupak, neosuđivan<br>
	<br>
	<strong><em>2.G.I., </em></strong>od oca ... i majke ..., rođene ...., rođenog ... godine u B.P., gdje i stanuje, u ul. ..., oženjen, otac dvoje mldb. djece, završio Ekonomski fakultet, zaposlen u M.S.P.Č.R., vojsku služio 1990. godine u P., vodi se u vojnoj evidenciji u B.P., srednjeg imovnog stanja, osuđivan presudom Osnovnog suda u Bijelom Polju K. br. 260/06 od 2.11.2007. godine zbog krivičnog djela iz čl. 152. st.2. tač. 1. KZ RCG na 60 dana zatvora uslovno na jednu godinu.&nbsp;</div>
<div style="text-align: justify">
	<br>
	<strong><em>3.Đ.M., </em></strong>od oca ... i majke ..., rođene ..., rođenog ... godine u B., gdje i stanuje, u ul. ..., oženjenog, otac troje djece, završio srednju programersku školu, oslobođen od služenja vojne obaveze, srednjeg imovnog stanja, osuđivanog i to presudom Opštinskog suda Ivangrad K. 40/87 od 30.03.1988. godine čl. 45. st.1 KZ CG na 3 mjeseca zatvora uslovno na 1 godinu; presudom Osnovnog suda u Beranama: K. 201/93 od 22.4.1994. godine čl.55 st.1. Zakona o porezu na promet proizvoda i usluga, 60 dana zatvora uslovno na jednu godinu;&nbsp; presudom K. 99/95 od 9.03.95. godine čl.33. Zakona o inspekcijskoj kontroli 300 dinara, presudom K. 480/95 od 29.06.95&nbsp; čl. 221. st.3 u vezi st.1 KZ RCG na 3 mjeseca zatvora uslovno na jednu godinu, presudom K. 169/97 od 22.10.1998. godine čl. 53. st.1 . KZ RS na 60 dana zatvora koju kaznu je izdržao; presudom K. 343/04 od 26.07.2006. godine&nbsp; čl.120. st.1. KZ CG na 5 mjeseci zatvora uslovno jednu godinu</div>
<div style="text-align: justify">
	<br>
	<strong><em>4.D.B., </em></strong>od oca ... i majke ..., rođene ..., rođenog ... godine u F.- R.Nj., sa prebivalištem u B., ul. ..., penzionera, oženjenog, završio srednju školu, oslobođenog služenja vojne obaveze, srednjeg imovnog stanja, neosuđivan</div>
<br>
<strong><em>5.L.B., </em></strong>od oca ... i majke ..., rođene ..., rođenog .... godine u B., sa prebivalištem u naselju J., Opština B., Crnogorac, završio Pravni fakultet, oženjen, otac dvoje djece, pismen, vojsku služio 1988. godine u B., vodi se pri vojnoj evidenciji VO B., srednjeg imovnog stanja, neosuđivan,<br>
<br>
<strong><em>6.R.F.</em></strong>, od oca ... i majke ..., rođene ..., rođenog ... godine, u B., sa prebivalištem u ul. ..., Opština B., Musliman, diplomirani pravnik, generalni sekretar FK „ B.“, vojsku služio 1989. godine u M., vodi se pri vojnoj evidenciji VO B., srednjeg imovnog stanja, neosuđivan<br>
&nbsp;<br>
Na osnovu čl.363. tač.3. Zakonika o krivičnom postupku Crne Gore<br>
<br>
&nbsp;
<div style="text-align: center">
	<strong><em>OSLOBAĐAJU SE OD OPTUŽBE</em></strong><br>
	&nbsp;</div>
<div>
	Da su:</div>
&nbsp;<br>
<strong><em>1.Optuženi H.D., G.I. i Đ.M.</em></strong><br>
&nbsp;
<div style="text-align: justify">
	Tokom 2003. i 2004.godine u P. u svojstvu odgovornih lica, i to okrivljeni D.H. u svojstvu osnivača i pravnog zastupnika DOO "S.T." iz P., okrivljeni I.G., u svojstvu izvršnog direktora i okrivljeni M.Đ. u svojstvu osnivača i pravnog zastupnika tog preduzeća u namjeri da sebi pribave&nbsp; korist iskoristili svoj službeni položaj i ovlašćenje&nbsp; na način što su nabavku i prodaju roba, drugih poslova i usluga organizovali i vršili van tokova robnog&nbsp; i platnog prometa za gotov novac, a u poslovnim knjigama preduzeća nijesu knjižili&nbsp; prihode i izvore prihoda, niti predavali završne račune za 2003. i 2004.godinu, zatim nezakonito stečeni prihod u iznosu od 384.000,00€ uveli u tokove platnog prometa njegovom uplatom na račun preduzeća i u tom iznosu pribavili sebi imovinsku korist,<br>
	<br>
	-čime bi, kao saizvršioci izvršili krivično djelo - zloupotreba službenog položaja iz čl.416. st.5 u vezi st.1 i 4 u vezi čl.23. Krivičnog zakonika<br>
	<br>
	&nbsp;</div>
<strong><em>2. Optuženi: I.G., M.Đ. i B.D.</em></strong><br>
&nbsp;
<div style="text-align: justify">
	Tokom 2003. i 2004.godine u P., u svojstvu odgovornih lica, i to: okrivljeni I.G. i M.Đ. u svojstvu osnivača i pravnih zastupnika DOO "E.T.", a okrivljeni B.D. u svojstvu izvršnog direktora u tom preduzeću u namjeri da sebi pribave korist iskoristili svoj službeni položaj i ovlašćenje na način što su nabavku&nbsp; i prodaju roba, drugih poslova i usluga organizovali van tokova robnog i platnog prometa, a u poslovnim knjigama preduzeća nijesu knjižili prihode i izvore prihoda, niti predavali završne račune za 2003. i 2004. godinu, zatim nezakonito stečeni prihod u iznosu od 262.760,00€ uveli u tokove platnog prometa njegovom uplatom na račun preduzeća, od kojeg su iznos od 60.000,00€ prikazali kao prihod navodno iz pravnog posla sa preduzećima "I." i "A.", iako izmedju D.O.O. "E.T." i tih preduzeća nije postojao dužničko povjerilački odnos pa su time sebi pribavili imovinsku korist u iznosu preko 262.760,00 €,<br>
	<br>
	-čime bi, kao saizvršioci, izvršili krivično djelo- zloupotreba službenog položaja iz čl.416. st.5. u vezi st.1 i 4 u vezi čl.23. Krivičnog&nbsp; zakonika,<br>
	<br>
	&nbsp;</div>
<strong><em>3. Optuženi: D.H., I.G., M.Đ. i B.D.</em></strong>
<div style="text-align: justify">
	&nbsp;<br>
	Tokom 2003. i 2004.godine u P., B. i B.P., u svojstvu odgovornih lica, i to: okrivljeni D.H. u svojstvu pravnog zastupnika i osnivača DOO "S.T." iz P.,&nbsp; izvršnog direktora brokerske kuće "M.B." iz Podgorice i potpredsjednika borda direktora TUP "B." iz B.P., okrivljeni I.G. u svojstvu izvršnog direktora DOO "S.T.", predsjednika odbora direktora HTP "B." iz B.P. i osnivača i pravnog zastupnika DOO "E.T." iz P., okrivljeni M.Đ. u svojstvu osnivača i pravnog zastupnika DOO "S.T." i DOO "E.T.", člana odbora&nbsp; direktora TUP "B." i člana borda direktora HTP "B." i okrivljeni B.D. u svojstvu izvršnog direktora DOO "E.T.", člana borda direktora "B." i predsjednika borda direktora HTP AD "B." po prethodnom dogovoru, u namjeri da sebi pribave korist iskoristili svoj službeni&nbsp; položaj i ovlašćenje na način što su, i to: okrivljeni I.G. dana 28.06.2003. godine u svojstvu izvršnog direktora "S.T." kao izvođača radova zaključio ugovor br. ... sa HTP "B." kao investitorom o navodnoj adaptaciji i rekonstrukciji objekta - kafane "K." u B. i istog dana sa računa HTP "B." na račun "S.T." izvršili uplatu iznosa od 117.000,00 €, zatim okrivljeni D.H., I.G., B.D. i M.Đ. iz sredstava na ime adaptacije i rekonstrukcije kafane "K.", kao i imovinske koristi pribavljene izvršenjem djela pod tačkom 1 i 2 dispozitiva na tržištu hartija od vrijednosti posredstvom "M.A.B." kupili 358.400 akcija TUP "B." iz B.P. u vrijednosti od 165.007,36 eura, na osnovu kojih je kupac "S.T." postao vlasnik 43.6790% vrijednosti kapitala TUP "B.", kao i 136.279 akcija HTP "B." u vrijednosti od 295.911,93 eura na osnovu kojih je kupac DOO "E.T." postao vlasnik 50,1445 % kapitala HTP "B." pa su time sebi i DOO "S.T." i DOO "E.T." pribavili imovinsku korist u iznosu od 577.919,29 eura kao iznosu sredstava na ime navodne adaptacije kafane "K." vlasništvo HTP "B." u iznosu od 117.000,00 €, vrijednosti akcija prenijetih u korist kupca "S.T." u iznosu od 165.007,36 € i vrijednosti akcija prenijetih u korist kupca DOO "E.T." u iznosu od 295.911,93 €,<br>
	&nbsp;<br>
	-čime bi, kao saizvršioci, izvršili krivično djelo - zloupotreba službenog položaja iz čl.416 st.5 u vezi st.1 i 4 u vezi čl.23. Krivičnog zakonika.<br>
	<br>
	&nbsp;</div>
<strong><em>4. Optuženi: L.B., R.F., D.B., Đ.M.</em></strong>
<div style="text-align: justify">
	&nbsp;<br>
	Kao odgovorna lica okrivljeni L.B.- izvršni direktor, R.F.- predsjednik borda direktora, D.B. i Đ.M.- članovi borda direktora u HTP AD "B." u B., u namjeri da DOO "S.T." iz P. pribave korist, iskoristili svoj službeni položaj i ovlašćenje na štetu oštećenog HTP AD "B.", na način što su dana 27.05.2003. godine, na ime rekonstrukcije i adaptacije kafane "K." B., kod "A.t" banke- B., podigli kredit u iznosu od 120.000,00 €, a zatim ista sredstva avansno uplatili "S.T." DOO P., kao izvodjaču radova, iako su znali da ne posjeduje licencu I.K.C.G., za isto, da bi "S.T." primljeni avans dana 30.06.2003. godine, posredstvom "M.A.B." iz P., upotrijebio za kupovinu akcije TUP "B." iz B.P., a na ime kog kredita HTP AD "B." uplatilo A. banci 38.221,06 € kamate, pa su tako na štetu oštećenog HTP AD "B.", "S.T.", pribavili protivpravnu imovinsku korist u ukupnom iznosu od 158.221,06 €<br>
	&nbsp;<br>
	-čime bi kao saizvršioci izvršili krivično djelo zloupotreba službenog položaja iz čl.416. st.5. u vezi st.4 i 1. u vezi čl.23 Krivičnog zakonika.<br>
	&nbsp;<br>
	<br>
	<strong><em>II Prema optuženim: L.B., R.F., D.B. i Đ.M.</em></strong></div>
&nbsp;<br>
Na osnovu čl.362. tač.1. Zakonika o krivičnom postupku Crne Gore<br>
<br>
&nbsp;
<div style="text-align: center">
	<strong><em>OPTUŽBA SE ODBIJA</em></strong></div>
<div style="text-align: justify">
	&nbsp;</div>
<div style="text-align: justify">
	Kojom je predstavljeno da su:<br>
	<br>
	Dana 02.09.2004. godine u B., bez zaključenog ugovora o fiduciji, od novca dobijenog prodajom kafane "K." izvršili pozajmicu AD "G." B., u iznosu od 19.800,00 €, sa rokom vraćanja do 02.11.2004. godine, a koji novac nije vraćen, usled čega je HTP AD "B.", nastupila direktna materijalna šteta u iznosu od 4.160,00 €, pa su tako na štetu oštećenog HTP AD "B.",&nbsp; AD "G.", pribavili protivpravnu imovinsku korist u ukupnom iznosu od 23.960,00 €.<br>
	<br>
	-čime bi kao saizvršioci izvršili krivično djelo zloupotrebe službenog položaja&nbsp; iz čl.416 st.5 u vezi st.4 i 1 u vezi čl.23. Krivičnog zakonika CG<br>
	<br>
	-usled odustanka tužioca od optužbe.<br>
	<br>
	Troškovi postupka u iznosu od 1.088,00€ padaju na teret budžetskih sredstava suda.<br>
	&nbsp;</div>
&nbsp;<br>
<div style="text-align: center">
	<strong><em>O b r a z l o ž e nj e</em></strong></div>
<div style="text-align: justify">
	&nbsp;</div>
<div style="text-align: justify">
	Optužnicom ODT Podgorica Kt. br. 2573/05 od 18.02.2006. godine optuženom <strong>H.D.</strong> stavljeno je na teret, da je kao saizvršilac, izvršio dva krivična djela zloupotreba službenog položaja iz čl. 416. st.5. u vezi st. 1 i 4. KZ CG, optuženom <strong>I.G.</strong> da je, kao saizvršilac, izvršio tri krivična djela zloupotreba službenog položaja iz čl. 416. st. 5. u vezi st. 1 i 4. KZ CG, optuženom <strong>M.Đ.</strong> da je kao saizvršilac izvršio tri krivična djela zloupotreba službenog položaja iz čl. 416. st.5. u vezi st. 1 i 4. KZ CG te optuženom <strong>B.D.</strong> da je kao saizvršilac izvršio dva krivična djela zloupotreba službenog položaja iz čl. 416. st.5 u vezi st. 1 i 4. KZ CG.&nbsp;<br>
	<br>
	Optužnicom ODT Berane Kt. br. 64/2005 od 21.07.2006. godine optuženim <strong>L.B., R.F., D.B. i Đ.M.</strong> stavljeno je na teret da su kao saizvršioci izvršili krivično djelo zloupotreba službenog položaja iz čl.416. st.5 u vezi st.4 i 1. Krivičnog zakonika Crne Gore u produženom trajanju.<br>
	<br>
	Rješenjem krivičnog vijeća Osnovnog suda u Podgorici Kv. br. 08/5 od 22.01.2008. godine dozvoljeno je spajanje krivičnog postupka poslovne oznake K. br. 06/282 koji se vodi pred Osnovnim sudom u Podgorici protiv D.H. iz P., I.G. iz B.P., M.Đ. i B.D., iz B. sa krivičnim postupkom poslovne oznake K. br. 445/06 koji se vodi pred Osnovnim sudom u Beranama protiv B.L., F.R., D.B. i M.Đ., svi iz B., pa se pred Osnovnim sudom u Podgorici sproveo jedinstveni krivični postupak pod poslovnom oznakom K. br. 06/282.<br>
	<br>
	<strong>Zastupnik optužbe u završnoj riječi</strong> je izjavio da odustaje od daljeg krivičnog gonjenja protiv okrivljenih L.B., R.F., D.B. i Đ.M., zbog krivičnog djela zloupotreba službenog položaja iz čl. 416. st.5 u vezi st.4. i 1 Krivičnog zakonika, u vezi zaključenja ugovora o fiduciji sa preduzećem AD „G.“ B., bliže opisanog u tački 2 dispozitiva optužnice ODT Berane Kt. br. 64/2005 od 21.07.2006. godine dok u odnosu na istu u ostalom dijelu i u odnosu na optužnicu ODT Podgorica Kt. br. 2573/05 od 18.02.2006. godine u cjelosti ostaje jer je provedenim dokazima nesporno utvrđeno da su okrivljeni izvršili krivična djela koja su im stavljena na teret, na način kako je to opisano u dispozitivama označenih optužnica. Naime, u odnosu na tačku 1 optužnice ODT Berane odnosno tačku 3 optužnice ODT Podgorica provedenim dokazima je utvrđeno da su L.B., kao izvršni direktor HTP „B.“, R.F.,&nbsp; kao predsjednik borda direktora a D.B. i Đ.M. kao članovi borda direktora označenog preduzeća donijeli i sproveli odluku o zaključenju ugovora sa preduzećem DOO „S.T.“ iz P., o rekonstrukciji kafane „K.“ vlasništvo preduzeća HTP „B.“, za koju svrhu su odmah po zaključenju ugovora označenom preduzeću iz P. avansno prenijeli 117.000,00€. Predmetni ugovor ne samo da je štetan za preduzeće iz B., već direktno ukazuje na umišljajnu namjeru naprijed označenih okrivljenih da sebi i okrivljenima H.D. i I.G. pribave protivpravnu imovinsku korist u označenom iznosu. Preduzeće DOO „S.T.“ iz P. nije imalo licencu za izvođenje građevinskih radova, isto je osnovano svega par dana prije zaključenja predmetnog ugovora i to sa kapitalom od 6,00€ dok je ugovorom od 26.08.203. godine kao mjera obezbjeđenja u&nbsp; korist HTP „B.“ predviđen prenos postotka vlasništva preduzeća „S.T.“&nbsp; u slučaju neispunjenja ugovora. Sredstva koja su prenešena na preduzeće „S.T.“ su, umjesto za potrebe rekonstrukcije kafane „K.“ tri dana nakon uplate prenijeta radi kupovine akcija drugog preduzeća i to TUP „B.“&nbsp; na koji način su osnivači preduzeća „S.T.“ sebi direktno pribavili protivpravnu imovinsku korist. Po ocjeni optužbe, sama odbrana okrivljenih ukazuje na to da su isti postupali sa direktnim umišljajem u namjeri pribavljanja protivpravne imovinske koristi. L.B., R.F., Đ.M. i D.B. su u postupku određivanja preduzeća za izvođenje radova rekonstrukcije kafane „K.“ postupali suprotno samim interesima preduzeća a u svom ličnom interesu jer je čitav posao oko sklapanja ugovora obavio D.B. dok su ostali članovi organa upravljanja HTP „B.“ samo potvrdili takvu odluku i u potrebnom trenutku glasali u znak odobravanja , kako bi formalno ispunili zakonsku proceduru. U tom smislu posebno se ističe postupanje L.B., izvršnog direktora HTP „B.“ koji navodi da je samo tehnički oblikovao sporni ugovor po uputstvima D.B. a da prethodno nije izvršio nikakvu provjeru boniteta i ozbiljnosti preduzeća „S.T.“. Iz iskaza G.I. te H.D. proizilazi da su isti kao osnivači preduzeća „S.T.“ bili u stalnoj komunikaciji sa D.B. i Đ.M. te da je sa svakom preduzetom radnjom povodom sklapanja ugovora H.D. bio upoznat i dao odobrenje, a uzimajući u obzir činjenicu da je DOO „S.T.“ osnovano samo dva dana prije zaključenja ugovora te da nije imalo licencu za izvođenje građevinskih radova, kao i da su okrivljeni D.B. i Đ.M. bili članovi borda direktora preduzeća HTP „B.“ i istovremeno osnivači „S.T.“ i da je G.I. u rođačkim odnosima sa okrivljenim, nesporan je zaključak da je postojao prethodni dogovor svih okrivljenih da na način kako je to opisano u optužnici &nbsp;pribave sebi protivpravnu imovinsku korist zaključenjem ugovora a potom i kupovinom akcija TUP „B.“ novcem preduzeća HTP „B.“ odmah nakon prenosa novca na račun „S.T.“. Okolnost da je dio novca u predmetnom ugovoru zbog neizvršenja posla vraćen preduzeću HTP „B.“ &nbsp;ne može uticati na ocjenu o postojanju krivice okrivljenih već bi eventualno sud tu okolnost mogao cijeniti samo prilikom odmjeravanja visine krivične sankcije prema okrivljenim a ovo iz razloga je je povraćaj novca vršen nekoliko godina nakon zaključenja ugovora. Po ocjeni optužbe, navodi okrivljenih da su učinili sve kako bi dobili potrebne dozvole za rekonstrukciju kafane „K.“ u čemu su bili opstruirani od strane lokalnih organa samouprave O.B., samo još više potvrđuje zaključak o namjeri okrivljenih iz razloga što niko ne bi zaključivao takav ugovor za prenos novčanih sredstava a da se prethodno ne stvore i obezbijede svi preduslovi za nesmetano sprovođenje ugovora a koje stoje na strani preduzeća HTP „B.“. Provedenim dokazima je nesporno utvrđeno da je u odnosu na tačke 1 i 2 optužnice ODT Podgorica pribavljena protivpravna imovinska korist, kako je to istom i naznačeno. Naime, okrivljeni u ovom slučaju priznaju radnje koje im se stavljaju na teret optužnicom ali negiraju postojanje namjere da sebi pribave protivpravnu imovinsku korist pravdajući uplate novčanih sredstava na račun tek osnovane firme kao uloge radi poslovanja, kojeg nije bilo, te se stoga postavlja pitanje odakle je potekao taj novac jer preduzeća nisu poslovala niti je vođenja poslovna dokumentacija za ista. Nadalje, analizom finansijskih vještačenja može se izvesti zaključak a u odnosu na preduzeće „E.T.“ da nikako ne stoji odbrana B.D. gdje navodi da je novac uplaćen na račun tog preduzeća novac od njegovih ličnih primanja i porodična ušteđevina, a ovo iz razloga jer da se radi o ušteđevini ista bi bila uplaćena u jednom navratu a ne u sedam navrata i to u periodu od 12.02.2003. godine do 04.12.2003. godine, pri čemu su iznosi uplata veoma slični te je očigledno da se radi o nezakonitim poslovnim transakcijama koje su vršene van tokova platnog prometa a jedini način da se takav novac legalizuje jeste uplata na račun firme a na ime uloga. Imajući u vidu iznijeto, te osnovom analize odbrane okrivljenih i drugih provedenih dokaza u ovoj krivično pravnoj stvari, po ocjeni optužbe nesporno se izvodi zaključak da su okrivljeni izvršili krivična djela stavljena im na teret, iz kojih razloga zastupnik optužbe je predložio sudu da optužene oglasi krivim i kazni po zakonu a istovremeno predložio da se prema istima izrekne i mjera bezbjednosti oduzimanja protivpravno imovniske koristi stečene izvršenjem krivičnog djela.<br>
	<br>
	<strong>Ovlašćeni predstavnik preduzeća TUP „B.“ P.S.</strong> u završnoj riječi je izjavio da se ne pridružuje krivičnom gonjenju protiv optuženih, jer preduzeće TUP „B.“ nije oštećeno trgovinom akcija njenog preduzeća, već su iste odvojene od preduzeća, koje nije njihov vlasnik, i nalaze u vlasništvu kako pojedinaca tako i pravnih lica koji po svojoj volji a saglasno zakonu odlučuju o tome kada će prodati i kupiti akcije njihovoh preduzeća te iz svega proizilazi da TUP „B.“ od trgovine navedenim akcijama niti je imalo koristi niti je pretrpjelo štetu.<br>
	<br>
	&nbsp;<strong>Optuženi</strong> <strong>H.D.</strong> je iznoseći svoju odbranu na glavnom pretresu naveo da je zajedno sa G.I. osnivač firme „S.T.“, a ista je osnovana kako bi se bavila turizmom. U isto vrijeme je bio izvršni direktor brokerske kuće „M.A.B.“ i posredovanje u trgovini akcija je bio njegov osnovni posao. Poslovanjem firme „S.T.“ za koju je uplatio početni kapital se nije bavio i njegovo zaduženje u istoj po dogovoru sa G.I. je bilo više strateško i odnosilo se na dovođenje partnera a posebno slovenačkih državljana koje je poznavao. Završne račune za firmu „S.T.“ on nije predavao jer to nije bilo u njegovoj nadležnosti niti zna da li su se isti uopšte predavali te nije u saznanju da li su se za navedenu firmu knjižili prihodi odnosno izvori prihoda.&nbsp; Dalje navodi da je TUP „ B.“ iz B.P. kupljeno preko berze od strane DOO „S.T.“ a transakcija se obavila posredstvom brokerske kuće „M.A.B.“ čiji je on direktor. Skupština akcionara firme TUP „B.“ je sazvana 2003. godine radi promjene članova upravnog odbora, na čemu je insistirano više od godinu dana, a taj proces je bio opstruiran od strane akcionara i bivših zaposlenih u toj firmi. U firmi TUP „B.“ je bio predsjednik borda direktora a ne može se izjasniti kojeg datuma je prestao da obavlja tu funkciju. Ne može se izjasniti ni kojeg datuma je izašao iz firme „S.T.“ u čije poslovanje se nije uključivao jer je imao potpuno povjerenje u G.I. i istog nije kontrolisao. Iz Slovenije je dovodio poslovne partnere kako bi se napravio neki posao jer je firma „S.T.“ bila registrovana za više djelatnosti i nije prisustvovao sastancima vezanim za poslovanje iste već se o poslovanju firme upoznavao kroz priču sa G.I. u smislu prijateljskog razgovora. U isto vrijeme je u brokerskoj kući „M.A.B.“ imao puno posla i nije se mogao baviti ostalim firmama koje su bile u njegovom vlasništvu. Navodi da je DOO „S.T.“&nbsp; kupio akcije firme TUP „B.“ ali se ne može izjasniti koliko akcija, a posrednik u navedenoj trgovini u odnosu na kupovinu akcija je bila brokerska kuća „M.A.B.“, što nije bio slučaj kad je riječ o prodaji jer je shodno Zakonu o hartijama od vrijednosti broker morao posredovati pri kupovini akcija na berzi pa je stoga normalno da je G.I. dao nalog za kupovinu akcija preko brokerske kuće „M.A.B.“ čiji je direktor. Komisija za hartije od vrijednosti prilikom istraživanja kupoprodaje akcija TUP „B.“ od strane DOO „S.T.“ nije našla ništa što nije saglasno sa zakonom. U preduzeću DOO „S.T.“ 50% vlasništva je bilo na njegovo ime iako je uplatio veći iznos osnivačkog kapitala. Sa G.I. je imao dogovor da se isti bavi poslovanjem firme i na taj način doprinosi uvećanju kapitala a da on obavlja strateški dio posla tj. dovodi investitore što je i ranije radio besplatno pa otuda i namjera da osnivanjem DOO „S.T.“ svoje ranije&nbsp; veze i poznanstva pretvori u zaradu. Nije se bavio investiranjem u preduzeće „S.T.“ niti zna za cifru od 384.000,00€. Za kupovinu akcija TUP „B.“ od strane DOO „S.T.“ je saznao od G.I. a ne od brokera iz „M.A.B.“ i sa navedenom transakcijom je bio saglasan s tim što saglasnost nije ujedno značila i odobrenje koju mu niko nije ni tražio. Znao je da se vode pregovori između „S.T.“ i HTP „B.“ za renoviranje nekog objekta ali nikada nije prisustvovao bilo kakvom sastanku koji je vezan za te poslove. U dijelu posla koji se odnosio na renoviranje kafane „K.“ dovodio je ljude iz Slovenije koje se upoznao sa G.I. Naime, oko renoviranja kafane „K.“ pregovorano je u Crnoj Gori sa jednom firmom iz Slovenije čiji je vlasnik B.E., kojeg je on doveo, ali nije upoznat sa sadržajem pregovora. DOO „S.T.“ ga je predložio za člana odbora direktora TUP „B.“ s tim što to nije bila jedina investicija u koju je, u tom periodu, bio umiješan jer su ga mnoge firme u Crnoj Gori predlagale za člana ili predsjednika borda direktora. Iz firme „S.T.“ je izašao bez ikakve novčane nadoknade jer mu je ulazak u tu firmu donio veliki broj problema te se ne može izjasniti da li je poslovanje iste u navedenom periodu bilo negativno kao i da je izgubio kompletan osnivački ulog. Pri izlasku iz firme nije pitao G.I. šta je sa novcem firme s tim što nije ni znao da li firma ima novca i koliko. Upoznat je sa tim da je u firmi „S.T.“ bilo priliva kapitala počevši od osnivačkog kapitala ali mu nije poznato koliko je sredstava prošlo kroz brokersku kuću „M.A.B.“ za kupovinu akcija TUP „B.“ niti mu je poznato da li je firma „E.T.“ klijent brokerske kuće „M.A.B.“ ni da li je kupovala akcije preko navedene brokerske kuće. Napominje da je o kupovini akcija TUP „B.“ od strane DOO „S.T.“ bio upoznat kroz neformalan razgovor sa G.I., sa kojim se i privatno družio&nbsp; i čije ideje za investiranje je podržavao, te da nije imao finansijske niti bilo koje druge koristi od DOO „S.T.“. &nbsp;&nbsp;&nbsp;<br>
	<br>
	<strong>Branilac optuženog H.D. adv. R.S. </strong>u završnoj riječi je izjavio da smatra da tokom krivičnog postupka nije dokazano da je optuženi H.D. izvršio krivična djela koja mu se optužnicom stavljaju na teret pa je predložio sudu da istog oslobodi od optužbe. Kada je riječ o tački 1 optužnice ODT Podgorica, tokom cijelog postupka nije bilo nijednog dokaza čak ni najmanje indicije ili informacije o tome da su okrivljeni vršili bilo kakvu nelegalnu nabavku ili promet robe pri čemu tužilac potpuno bez osnova uplaćivanje osnivačkog uloga od strane osnivača tih preduzeća tretira kao nelegalnu aktivnost &nbsp;za šta nije ponudio dokaze. Opšte je poznata činjenica da je uplata osnivačkog uloga od strane osnivača preduzeća na račun tih svojih preduzeća uobičajena, može se reći&nbsp; i svakodnevna aktivnost jer je to način dokapitalizacije preduzeća, što su i potvrdila oba vještaka ekonomske struke. Takođe, tokom 2003. i 2004. godine odnosno u periodu koji predstavlja vrijeme izvršenja krivičnog djela po optužnici, nije bilo propisa o sprječavanju pranja novca pa u to vrijeme uplata i isplata novca u bilo kojoj visini nije podlijegala bilo kakvoj provjeri u smislu odakle taj novac potiče&nbsp; te je potpuno jasno da je ova inkriminacija tužioca besmislena i bez ikakvog uporišta u utvrđenom činjeničnom stanju. Kada je riječ o tački 3 optužnice ODT Podgorica, već površnim čitanjem ovog dijela optužnice jasno se uočava da u njoj nema opisa bilo koje radnje koju je preduzeo H.D. a koja bi predstavljala radnju izvršenja nekog krivičnog djela već se jedino kaže da je on pravni zastupnik i osnivač „S.T.“ DOO, što nije sporno. H.D. je osnivač preduzeća DOO „S.T.“ a osnivači preduzeća po odredbama Zakona o privrednim društvima ne odgovaraju za zakonitost rada preduzeća. Dalje, pravni zastupnik preduzeća što je drugo svojstvo koje je u „S.T.“ imao H.D. može odgovarati za zakonitost rada preduzeća ali samo ukoliko je preduzeo neku radnju koja je nezakonita, što u konkretnom slučaju optuženi nije učinio tj. nije preduzeo bilo kakvu radnju, ni zakonitu ni nezakonitu s obzirom da nije ništa radio u vezi sa bilo kojom poslovnom aktivnošću preduzeća DOO „S.T.“ pa prema tome ne može biti krivično odgovoran. Takođe, u činjeničnom opisu tačke 3 optužnice navedeno je da je radnjama optuženih pribavljena imovinska korist preduzećima DOO „S.T.“ i „E.T.“ u kojem slučaju, pod uslovom da se to dokaže, bi se moglo govoriti samo i izvršenju krivičnog djela zloupotreba ovlašćenja u privredi iz čl.276 st.1 KZ-a, jer je riječ o situaciji kada se imovinska korist pribavlja pravnom a ne fizičkom licu. Na kraju, branilac optuženog H.D. adv. R.S. smatra da je samo vođenje ovog krivičnog postupka protiv H.D. nanijelo mu veliku ličnu i poslovnu štetu koja nikada neće moći biti nadoknađena te zamolio sud da donese presudu kojom istog oslobađa od optužbe.<br>
	<br>
	<strong>Drugi branilac optuženog H.D. adv. Đ.D. </strong>u završnoj riječi je izjavio da se pridružuje završnoj riječi adv. R.S.<br>
	<br>
	Optuženi H.D. je u završnoj riječi izjavio da u potpunosti prihvata završne riječi svojih branilaca adv. R.S. i adv. Đ.D. te da nema ništa da kaže mimo onog što je već rekao u svojoj odbrani na glavnom pretresu. &nbsp;&nbsp;&nbsp;&nbsp;&nbsp;<br>
	<br>
	<strong>Optuženi G.I.</strong> iznoseći svoju odbranu na glavnom pretresu navodi da je 2003. godine sa H.D., koji je njegov prijatelj, osnovao firmu DOO „S.T.“ a ista je imala plan investiranja u turizam, razvoj turističke djelatnosti na sjeveru Crne Gore i dovođenje stranih investitora iz zemalja regiona i Evrope pri čemu je pomoć od strane H.D. bila velika s obzirom da ima dosta kontakata u inostranstvu a posebno Sloveniji iz koje isti vodi porijeklo. Navodi da firma „S.T.“ nije predala završni račun za 2004. godinu i da nije istina da je roba nelegalno stavljana u promet jer za sve postoje izvodi iz banaka koji potvrđuju transakcije novca. Novac koji je bio u firmi „S.T.“ je novac osnivačkog kapitala. Dalje navodi da nije bio u formalno pravnom odnosu u firmi DOO „E.T.“ a osnivač je firme DOO „I.“ dok je njegov brat S.G. izvršni direktor iste te da je bio predsjednik odbora direktora TUP „B.“ iz B.P. Firma „S.T.“ je zaključila ugovor o rekonstrukciji kafane „K.“ sa HTP „B.“ i tom ugovorom je bilo predviđeno da se izvrši kompletna rekonstrukcija gradske kafane „K.“. HTP „B.“ nije uspijevala da dobije dozvolu i odobrenje od nadležnih opštinskih organa za rekonstrukciju kafane „K.“&nbsp; pa je on taj period iskoristio da na tržištu hartija od vrijednosti kao osnivač firme „S.T.“ u ime iste kupi 44% akcija firme TUP „B.“, smatrajući da je to ispravan poslovni potez s obzirom da je imao uvjeravanja od stranih investitora da će ući sa njima u zajednički projekat, kako rekonstrukcije kafane „K.“ tako i projekta vezanog za TUP „B.“. Kako rekonstrukcija kafane „K.“ nije realizovana predstavnici HTP „B.“ su ih pozvali da povrate sredstva koja su uplatili kao avans za rekonstrukciju. Veliki dio tog iznosa, oko 90.000,00€ je vraćen po instrukciji HTP „B.“ njihovim povjeriocima tj. radnicima na ime plata, dok ostatak sredstava do 117.000,00€ nije mogao biti vraćen s obzirom da je sud u istražnom postupku blokirao sredstva „S.T.“. Osnivanje DOO „S.T.“ je bila njegova ideja sa kojom se složio H.D., a raspodjela rada se ogledala u tome što je H.D. bio zadužen za investiranje novca i davanje poslovnih kontakata sa posebnim akcentom na dovođenje stranih investitora a sa istim je imao dnevnu komunikaciju u kojoj su razmjenjivali mišljenja dok su odluke u vezi sa poslovanjem „S.T.“ &nbsp;donosili jednoglasno. Obavještavao je H.D. o poslovima koje je „S.T.“ obavljao naglašavajući da je njihov međusobni odnos bio pun povjerenja. Znao je da je H.D. zauzet svojim poslovima i obavezama i da je u tom periodu bio najveći „bum“ na berzi i zato ga nije opterećivao tehničkim detaljima, ali je u svakodnevoj komunikaciji H.D. obavještavao o problemima i mogućnostima daljeg razvoja njihovog zajedničkog biznisa tj. firme „S.T.“. Ne može se izjasniti da li je H.D. obavijestio o iznosu prispjelih novčanih sredstava ali s obzirom da u dokumentaciji postoji novčani ulog H.D. to je isti bio upoznat sa visinom novčanih sredstava na računu. Firma „S.T.“ je u 2003. i 2004. godini imala prihod od osnivačkih uloga i ista se, između ostalog, bavila prikupljanjem ponuda stranih investitora i investiranjem u hartije od vrijednosti, konkretno kupovinom akcija TUP „ B.“, sa čime je H.D. bio upoznat. DOO „S.T.“ je dalo nalog za kupovinu akcija TUP „B.“ preko brokerske kuće „M.A.B.“ a s obzirom da postoji rok od 3 dana od dana kupovine do prenošenja akcija, u tom roku je i H.D. bio upoznat sa navedenom transakcijom. DOO „S.T.“ je kupio 44% akcija TUP „B.“ po cijeni od 160.000,00€. On i H.D. su, u skladu sa načinom rada akcionarskih društava i skupštine akcionara, bili članovi odbora direktora TUP „B.“ AD jer su na tu funkciju delegirani od strane „S.T.“ i oni su pokušali da sazovu skupštinu akcionara TUP „B.“ ali su u tome bili onemogućeni od &nbsp;avgusta 2003. pa sve do početka 2004. godine. Napominje da je firma „S.T.“ uspješno poslovala na šta ukazuje sama činjenica da je vlasnik 44% akcija TUP „B.“ AD, s tim što smatra da bi ostvarila još veći profit da u navedenom periodu nije vođena velika kampanja protiv njega i njegovog poslovnog partnera H.D. Ne može se tačno izjasniti kad je H.D. napustio preduzeće „S.T.“ ali smatra da je to učinio zbog velikog broja krivičnih prijava koje su protiv njega podnesene. Smatra da je u tom periodu preduzeće „I.“ bilo u poslovnom odnosu sa preduzećem „E.T.“ što potvrđuje poslovna dokumentacija. Po njegovom mišljenju firma DOO „S.T.“ nije imala dozvolu za projektovanje objekata ali&nbsp; u registraciji firme postoji djelatnost vezana za projektovanje, s tim što su namjeravali da firmu „S.T.“ doregistruju za izvođenje građevinskih radova ili da uđu u ugovorni odnos sa građevinskom firmom koja se bavi izvođenjem građevinskih radova i da istu angažuju na projektu rekonstrukcije kafane „K.“. Od D.B. je dobio informaciju da se HTP „B.“ priprema da uđe u projekat rekonstrukcije gradske kafane „K.“, o čemu je obavijestio i H.D. a isti mu je dao kontakte firmi iz Slovenije koje se bave izgradnjom, projektovanjem i dizajnom. Napominje da je profit firme DOO „S.T.“ bio 1.800.000,00 €.&nbsp; &nbsp;&nbsp;&nbsp;<br>
	<br>
	<strong>Branilac optuženog G.I. adv. C.L.</strong> u završnoj riječi je izjavio da su nedokazani navodi iz &nbsp;tačke 1 optužnice ODT po kojima je G.I. zajedno sa H.D. i Đ.M. iskoristio svoj službeni položaj, vršio nabavku i prodaju roba van tokova robnog i platnog prometa i tako nezakonito stečeni prihod u iznosu od 384.000,00€ uveli u tokove platnog prometa. Iz nalaza i mišljenja vještaka V.B. se utvrđuje da je na žiro računu „S.T.“ ukupno uplaćen iznos od 162.000,00€, od čega je 117.000,00€ avans iz ugovora o rekonstrukciji i adaptaciji kafane „K.“ koji je zaključen sa HTP „B.“ dok je preostali iznos&nbsp; osnivački ulog a s obzirom na tada važeće propise nije se tražilo porijeklo novca niti je to predstavljalo sumnjivu transakciju jer bi već tada to bilo zaustavljeno od strane nadležnih organa. Potpuno je nemoguće da se za 5 dana ostvari prihod u iznosu od 384.000,00€ jer bi logično bilo da se radilo o više miliona vrijednom poslu da bi se ostvario ovakav prihod. Što se tiče tačke 3 optužnice, do nerealizacije ugovora o adaptaciji i rekonstrukciji kafane „K.“ je došlo iz razloga što se nije mogla obezbijediti dozvola za obavljanje tog posla od nadležnih organa O.B. iako je detaljnim urbanističkim planom bila predviđena mogućnost rekonstrukcije i adaptacije pomenute kafane te se stoga moglo realno očekivati da će dozvola biti pribavljenja, da će se pristupiti izvođenju ovih radova te na taj način izvršiti ugovor. Kada je postalo izvjesno da dozvola neće biti dobijena a postupajući po instrukcijama HTP „B.“, DOO “S.T.“ je započeo sa vraćanjem avansa i to prije podnošenja krivične prijave. Najveći dio avansa je vraćen i postojala je spremnost od strane DOO „S.T.“ da se cjelokupan iznos avansa vrati što nije učinjeno iz razloga izdavanja privremenih mjera blokade žiro računa „S.T.“ u ovom postupku, tako da u konkretnom slučaju nije postojala namjera da se pribavi protivpravna imovinska korist. Branilac optuženog G.I. adv. C.L. je zaključio da na osnovu izvedenih dokaza na&nbsp; glavnom pretresu nesumnjivo proizilazi da njegov branjenik&nbsp; nije počinio predmetna krivična djela koja mu se stavljaju na teret&nbsp; te stoga predložio sudu da istog oslobodi od optužbe.&nbsp; &nbsp;&nbsp;<br>
	<br>
	Optuženi G.I. u svojoj završnoj riječi je izjavio da u cjelosti prihvata završnu riječ svog branioca adv. C.L. te nema ništa da doda osim onoga što je rekao u svojoj odbrani na glavnom pretresu. &nbsp;<br>
	<br>
	<strong>Optuženi Đ.M.</strong> iznoseći svoju odbranu na glavnom pretresu navodi da je suosnivač preduzeća DOO „S.T.“ i da je istom pristupio naknadno 2004. godine te da nije u toku sa nabavkom i prodajom roba od strane navedene firme i ne zna da li je predat završni račun za 2004. godinu. Zajedno sa D.B. je osnovao firmu DOO “E.T.“ i kako u to vrijeme nije imao novca D.B. je uplatio osnivački ulog u iznosu od 240.000,00€ a dvije firme, čijih se naziva ne može sjetiti, su uplatile avans od po 20.000,00€. DOO „E.T.“ se bavila spoljašnjom i unutrašnjom trgovinom kao i kupovinom akcija. Kupovinom akcija HTP „B.“ firma „E.T.“ je dobila mjesto u upravnom odboru iste, tako da je on krajem 2004. godine izabran za člana upravnog odbora HTP „B.“ a isto tako i za člana upravnog odbora TUP „B.“, a sa navodima iz optužnice nema nikakve veze s obzirom da su se predmetne radnje desile prije njegovog stupanja na navedene funkcije. Navodi da do spajanja preduzeća „S.T.“ i „E.T.“ nikada nije došlo te da mu je poznato da je preduzeće HTP „ B.“ trgovalo sa AD „G.“ ali kako nije bio u svojstvu direktora HTP „B.“ ništa više o tome i ne zna. Sa poslovanjem firme „S.T.“ u 2004. godini nije upoznat, a od strane H.D., D.B. i G.I. je obaviješten da će postati član upravnog odbora TUP „B.“ a zatim i član upravnog odbora HTP „B.“, kao predstavnik „E.T.“, o čemu ga je obavijestio D.B., s tim to je na tom mjestu zamijenio Š.S. koji je prešao na drugo radno mjesto. D.B. je izvršio kupovinu akcija HTP „B.“ s tim što njemu nije poznato odakle mu novac za navedenu kupovinu. Napominje da nije imao nikakve ekonomske koristi od firmi „S.T.“ i „E.T.“ dok je kao član upravnog odbora HTP „B.“ i TUP „B.“ dobijao određene nadoknade, ali se ne može izjasniti o visini istih te da se ne može izjasniti o poslovima koje su preduzimale firme „S.T.“ i „E.T.“.<br>
	<br>
	<strong>Branilac po službenoj dužnosti optuženog Đ.M. adv. B.I. u</strong> završnoj riječi je predložio sudu da optuženog Đ.M. oslobodi od krivično pravne odgovornosti jer činjenični supstrat u ovom predmetu nesumnjivo ukazuje da u njegovim radnjama nema bilo kakvog elementa bića krivičnih djela koja su mu stavljena na teret.<br>
	<br>
	Optuženi Đ.M. u završnoj riječi je izjavio da u potpunosti prihvata završnu riječ branioca po službenoj dužnosti adv. B.I. te zamolio sud da ga oslobodi od krivično pravne odgovornosti, jer nije kriv.<br>
	<br>
	<strong>Optuženi D.B. </strong>iznoseći svoju odbranu na glavnom pretresu navodi da se ne može tačno izjasniti koje godine je osnovana firma „E.T.“ čiji osnivači su bili on i P.E. a ista se bavila prevashodno trgovinom akcija kao i prometom roba. Prije osnivanja navedene firme imao je lanac zlatara i bavio se proizvodnjom pločastog namještaja. Osnivački ulog preduzeća DOO „E.T.“ je njegov porodični novac koji je uplatio kao osnivač na njegovo lično ime, ali ne može da dokaže porijeklo tog novca. &nbsp;Tokom 2003. godine firma „E.T.“ nije imala prometa iako je trebala da ostvari poslove sa DOO „I.“, koje preduzeće im je pri osnivanju avansno uplatilo oko 40.000,00€ za robu koje je trebalo da uvezu iz Republike Kine. Pored&nbsp; navedenog, preduzeće S.Z.T.A. je „E.T.“ uplatilo 10.000-15.000,00 € a zatim je i preduzeće „H.T.“ takođe dalo avans. Navedene avanse firma DOO „E.T.“ nije vratila jer je izdavanjem privremene mjere od strane suda u istražnom postupku došlo do blokade kako akcija tako i žiro računa. Firma „E.T.“ nije predala završne račune za 2003. i 2004. godinu ali je uplaćen iznos na ime poreza i doprinosa za te dvije godine. DOO „S.T.“ je postao većinski vlasnik firme HTP „ B.“ a u bordu direktora HTP „B.“ osim njega je bio i R.F. kao i Š.S. Ne može se izjasniti koje godine je postao osnivač DOO „S.T.“. U upravnom odboru HTP „B.“, čiji je član, je donijeta jednoglasna odluka da se izvrši rekonstrukcija i adaptacija gradske kafane „K.“ kao i odluka o kreditnom zaduženju kod „A.“ banke. Za rekonstrukciju kafane „K.“ su imali više ponuda od kojih su dvije bile ozbiljne i to jedna ponuda DOO „S.T.“ a druga je bila od neke firme iz B. čijeg se naziva ne može sjetiti. Ponuda DOO „S.T.“ je prihvaćena jer je ista bila najpovoljnija, vrijednost radova je obračunata na otprilike 250.000,00€ a zatim je HTP „B.“ prebacilo na račun DOO „S.T.“ iznos od 117.000,00€, s tim što je nedostajala saglasnost O.B. koja im je već bila obećana. Kako navedenu saglasnost nisu na vrijeme dobili a istovremeneno je došlo do velikih problema u HTP „B.“ zbog neisplaćenih zarada bili su primorani da odustanu od rekonstrukcije kafane „K.“ i da istu prodaju na javnoj licitaciji, što su i učinili. Nakon toga su zahtijevali da im DOO „S.T.“ vrati uplaćeni novac što je većim dijelom i učinjeno tj. vraćeno je oko 80.000-90.000,00€. Kad je riječ o ugovoru zaključenom između DOO „S.T.“ i HTP „B.“, navodi da je isti bio povoljan za HTP „B.“ i da su kroz njega imali dobre potencijalne investitore, te da je ugovor sačinjen tako da u situaciji da novac HTP-u „B.“ ne bude vraćen, isti postaje vlasnik 30% firme DOO „S.T.“. Ne može se izjasniti koje godine je postao član odbora direktora TUP „B.“ na koju funkciju ga je postavila skupština akcionara navedenog preduzeća. Upoznat je sa radom firme AD „G.“ koja je poslovala sa firmom HTP „B.“ a koja se bavila protektiranjem kamionskih guma i ista radila za rudnik uglja u P. HTP „B.“ je kupovalo ugalj od rudnika uglja u P., ali s obzirom na činjenicu da je rudnik&nbsp; prema njima stopirao isporuku uglja čak i uz novčanu naknadu, AD „G.“ je nabavljao ugalj u kompenzaciji za protektiranje guma na kamionima rudnika uglja u P., da bi potom HTP „B.“ ugalj nabavljao od AD „G.“ za novac, o čemu postoji dokumentacija. Njegova je ideja bila osnivanje preduzeća DOO „E.T.“ sa ciljem ostvarenja profita a u istu je kasnije je ušao kao osnivač Đ.M., s tim što je najvažnije odluke koje se tiču poslovanja firme donosio on i nije mu poznato šta je Đ.M. uložio u navedenu firmu.&nbsp; Smatra da Đ.M. nije učestvovao u kupovini akcija niti u ugovaranja poslova sa preduzećima „I.“ i „A.“ jer se ne sjeća tačnog datuma kad je Đ.M. ušao u „E.T.“. Napominje da je vlasnik preduzeća „I.“ otac njegove supruge G.H. Dalje navodi da Đ.M. nije učestvovao u donošenju bilo koje odluke u vezi adaptacije kafane „K.“ te da se ne može izjasniti da li je isti učestvovao u prodaji navedene kafane. Prije zaključenja ugovora sa DOO „S.T.“ nije ga interesovalo kada je osnovano navedeno preduzeće niti sa kojim ulogom. Solventnost firme DOO „S.T.“ nije provjeravao jer mu je bio dovoljan ugovor koji su napravili sa njima i cijena koju je „S.T.“ platio kao i činjenica da je firma „S.T.“ bila spremna da kreditira navedeni projekat. Ne zna kada je tačno počela kriza u HTP „B.“ ali tvrdi da od prvog dana kada je ušao u istu, i kao vlasnik i kao član odbora direktora, evidentna je bila opstrukcija kako od strane radnika tako i od strane O.B. te se ne može izjasniti ko je odredio Đ.M. da bude član odbrora direktora HTP „B.“ na koje mjesto ga je izabrala skupština akcionara HTP „B.“.<br>
	<br>
	<strong>Optuženi L.B.</strong> iznoseći svoju odbranu na glavnom pretresu navodi da je izabran za izvršnog direktora preduzeća HTP „B.“ 2003. godine,&nbsp; a isto je prije toga bilo u društvenoj svojini sa zapuštenim objektima koji nisu bili uslovni za obavljanje djelatnosti i kvalitetno pružanje usluga iz oblasti ugostiteljstva za koje je preduzeće bilo registrovano. Jedan od objekata koji nisu zadovoljavali potrebne standarde bila je gradska kafana „K.“, koja se nalazi u strogom centru grada a da je bila uslovna donosila bi profit. Odbor direktora HTP „B.“ je donio odluku o rekonstrukciji i adaptaciji gradske kafane „K.“ a radi obezbjeđivanja sredstava za izvođenje radova donijeta je odluka o podizanju kredita kod „A.“ banke, sa kojom je zaključen ugovor, u iznosu od 117.000,00€. Prije pristupanja izvođenju radova rekonstrukcije i adaptacije, odbor direktora je vodio aktivnost na izboru izvođača radova i kao najpovoljnijeg ponuđača za izvođenje istih izabrano je preduzeće DOO „S.T.“, sa kojim je zaključen ugovor koji je on pripremio a odbor direktora dao saglasnost na tekst istog, a nakon čega je na račun „S.T.“ uplaćen iznos od 117.000,00€, virmanskim putem. Navedeni ugovor je zaključen sa izvršnim direktorom DOO „S.T.“ G.I. Nije znao u koju će svrhu DOO „S.T.“ iskoristiti uplaćivanje avansa. Prije zaključenja navedenog ugovora pitao je G.I. da li je vodio razgovor sa odborom direktora HTP „B.“ i da li je saglasan sa uslovima koji su mu tom prilikom prezentovani. Ideja odbora direktora je bila da se unese klauzula u ugovor da u slučaju da ne dođe do realizacije predmetnog ugovora 33%&nbsp; akcija DOO „S.T.“ bude preneseno na HTP „B.“, što mu je saopštio član odbora direktora HTP „B.“ B.D. On nije imao slobodu da mijenja uslove ugovora jer je tekst istog išao na potvrdu glavnom odboru HTP „B.“. Potpisivanju navedenog ugovora su prisustvovali članovi odbora HTP „B.“ kao i izvršni direktor „S.T.“ G.I. &nbsp;Provjeravanje preduzeća „S.T.“ je vršio u komunikaciji sa ostalim članovima odbora direktora HTP „B.“ a u razgovoru sa D.B. koji &nbsp;mu je rekao da je firma DOO “S.T.“ kvalitetna i da ima poslovne partnere u Sloveniji koje će angažovati za izvođenje radova. Nije znao da je firma „S.T.“ registrovana dva dana prije zaključenja ugovora o rekonstrukciji i adaptaciji kafane „K.“ niti da u momentu zaključenja navedenog ugovora „S.T.“ raspolaže sa 6,00€ kapitala te nije bio upoznat ni sa činjenicom da ista nema licencu za izvođenje građevinskih radova. On kao izvršni direktor kao i članovi odbora radili su i na obezbjeđivanju dozvole za rekonstrukciju kafane „K.“ kod nadležnog sekretarijata u O.B., od kojeg su prethodno dobili čvrsta uvjerenja da će im biti izdata potrebna dozvola. Vrijeme je prolazilo a nadležni organ nije izdavao potrebno odobrenje, tako da je on više puta kako pismeno tako i urgencijama tražio od Opštine da se što prije izda odobrenje i krene sa rekonstrukcijom, jer je prijetila opasnost od urušavanja objekta. Traženu saglasnost nisu uspjeli da dobiju tako da je odbor direktora HTP „B.“ odlučio da gradsku kafanu „K.“ proda, što je i učinjeno putem javne licitacije koja je sprovođena u 3 navrata. Nakon toga, zatraženo je od preduzeća „S.T.“ da izvrši povraćaj sredstava primljenih na ime avansa HTP-u „B.“, koje je već bilo u krizi, a u iznosu od 117.000,00€, s tim što je on potpisao zahtjev za povraćaj sa instrukcijama da se uplata sredstava izvrši njihovim dobavljačima i za izmirivanje obaveza prema radnicima HTP „B.“.&nbsp; „S.T.“ je vratio dio sredstava primljenih na dio avansa i to oko 90.000,00€. Dalje navodi da mu je poznato da je firma AD „G.“ iz B. zatražila novčanu pozajmicu od HTP „B.“ u iznosu od oko 20.000,00€, što je i odobreno od strane odbora direktora HTP „B.“ tako da su navedena&nbsp; sredstva prenesena na račun AD „G.“ putem naloga koji je potpisao R.F. Preduzeće HTP „B.“ je ostvarivalo poslovnu saradnju sa AD „ G.“ jer je preko istog obezbjeđivalo ugalj koji je korišćen za grijanje poslovnih prostorija. Ne zna da li je AD „G.“ vratilo pozajmicu od 20.000,00€ jer je on napustio preduzeće HTP „B.“ u novembru 2006. godine. Takođe navodi da DOO „S.T.“ nije vratio preostali dio dugovanja HTP-u „B.“ jer je istima sudskom odlukom blokiran račun kao i imovina. Poslovnu politiku preduzeća HTP „B.“ vodi&nbsp; odbor direktora i za namjenski prenos novčanih sredstava tražila se njihova odluka i odobrenje, dok u hitnim situacijama kada je bilo potrebno brzo reagovati kao npr. nabavka uglja u zimskom periodu, mogao se i po usmenom nalogu odbora direktora izvršiti prenos novčanih sredstava ali uz obaveznu naknadnu verifikaciju od strane odbora, jer ukoliko se ne bi ovako reagovalo u zimskim mjesecima bez grijanja došlo bi do velike materijalne štete a koja bi se ogledala u smrzavanju i pucanju kotlova i instalacija. I pored obezbijeđenih novčanih sredstava za plaćanja uglja, HTP „B.“ od rudnika uglja u P. često nije moglo da obezbijedi isporuku istog dok je AD „ G.“ imao potraživanje od rudnika u vidu popravke guma i rudnik je prioritetno isporučivao ugalj AD „G.“ pa je na taj način i HTP „B.“ obezbjeđivao ugalj preko AD „G.“ s tim što nikada on lično nije naložio prenos navedenih sredstava AD „G.“ jer postoji zahtjev AD „G.“ upućen odboru direktora HTP „B.“ koji je donio odgovarajuću odluku. Napominje da kad je on bio prisutan na sjednici odbora direktora HTP „B.“, a što je bilo više puta, nije primijetio da je bilo ko sa strane vršio pritisak na članove odbora prilikom donošenja odluka niti da su članovi odbora međusobno vršili pritisak jedni na druge prilikom odlučivanja. Smatra da ugovor između HTP „B.“ i DOO „S.T.“ nije bio štetan za preduzeće HTP „B.“.&nbsp;&nbsp; &nbsp;&nbsp;<br>
	&nbsp;&nbsp;&nbsp;&nbsp;<br>
	<strong>Optuženi R.F. </strong>iznoseći svoju odbranu na glavnom pretresu navodi da je 2003. godine na osnivačkoj Skupštini HTP „B.“ izabran za predsjednika odbora direktora i da je osnovni cilj njegovog uključenja bio razvijanje sportskog turizma u B. jer je isti već duže vrijeme obavljao poslove u FK „B.“. Što se tiče odluke o rekonstrukciji i adaptaciji gradske kafane „K.“ ista je donijeta na glavnom odboru HTP „B.“ i to jednoglasno jer je procijenjeno da je lokacija iste bila jako atraktivna s obzirom da se nalazi u strogom centru B. a takođe je uzeta u obzir i činjenica o velikom broju neangažovanih radnika od kojih bi dio bio zaposlen u navedenoj kafani. Nakon toga su tražili kredit od „A.“ banke u iznosu od 120.00,00€ koji su i dobili. Dio sredstava u iznosu od 117.000,00€ preusmjerili su firmi DOO „S.T.“ koja je trebala da izvodi radove rekonstrukcije i adaptacije gradske kafane „K.“. Iako su prije zaključivanja ugovora o adaptaciji i rekonstrukciji kafane „K.“ imali čvrsta obećanja od lokalne administracije da će brzo dobiti dozvolu za rekonstrukciju navedenog objekta, dozvola je kasnila neočekivano dugo pa su se oni obratili firmi DOO „S.T.“ sa zahtjevom za povraćaj sredstava te je većina istih u iznosu od oko 80.000,00,€ od strane „S.T.“ i vraćena. Smatra da bi bio vraćen i kompletan dug da nije došlo do blokade računa „S.T.“. Dalje navodi da je HTP “B.“ sa firmom AD „G.“ imalo dugogodišnju saradnju te da je HTP „B.“ prenijelo iznos od 20.000,00 na račun AD „G.“ na ime pozajmice, i da je do pozajmljivanja navedenih sredstava došlo prije odluke odbora direktora s obzirom na dobre poslovne odnose između dvije firme. Naime, AD „G.“ je lako dolazio do uglja iz rudnika u P. a s obzirom da je HTP „B.“ tada posjedovalo u funkciji 3 hotela i znajući da je sezona grijanja na sjeveru duga i da će im trebati puno uglja, isto je nabavljalo ugalj od AD „G.“ i to u velikim količinama, vjerovatno mnogo više nego što je iznos pozajmice AD „G.“. Napominje da kad je riječ o ugovoru između HTP „B.“ i DOO „S.T.“ bio je u toku i uključivao se, ali ne mnogo&nbsp; zato što je većinu pregovora obavljao član odbora direktora i većinski vlasnik HTP„B.“ D.B. kao i da je na odboru direktora glasao za firmu „S.T.“ kao najozbiljnijeg ponuđača, i da tom prilikom na njega nije niko uticao već je prilikom donošenja bilo koje odluke u preduzeću imao stalne konsultacije sa pravnikom i izvršnim direktorom L.B. Napominje da nije znao da firma „S.T.“ nema licencu inžinjerske komore Crne Gore, niti čime se ista bavi te da mu nije bilo poznato koliko je sredstava na žiro računu imala firma DOO „S.T.“ prije nego je HTP „B.“ zaključilo ugovor sa istom.<br>
	<br>
	<strong>Branilac po službenoj dužnosti optuženih D.B., L.B. i R.F. adv. V.V.</strong> u završnoj riječi je izjavio da što se tiče tačke 2 optužnice ODT Podgorica &nbsp;u kojoj se okrivljenom D.B. zajedno sa G.I. i Đ.M. stavlja na teret da je u svojstvu izvršnog direktora DOO „E.T.“ a u namjeri da sebi pribavi korist iskoristio svoj službeni položaj i ovlašćenja tako što je nabavku i prodaju roba organizovao van tokova robnog i platnog prometa a u poslovne knjige nije knjižio prihode i izvore prihoda niti predavao završne račune za 2003. i 2004. godinu a zatim nezakonito stečeni prihod od 262.760,00 € uveo u tokove platnog prometa, &nbsp;gore navedeno stanje nije utvrđeno niti potkrijepljeno nijednim dokazom. Vještaci finansijske struke V.B. i R.G. su identično utvrdili da za 2003. i 2004. godinu nisu sačinjavani završni računi što ne znači da je bilo nabavke i prodaje robe mimo robnih i novčanih tokova. Takođe, vještak V.B. je zaključio da pravo na utvrđivanje poreske obaveze, u konkretnom slučaju poreza na dobit, zastarijeva u roku od 5 godina od isteka godine u kojoj je tu obavezu trebalo utvrditi, te činjenica da je firma „E.T.“ izmirila obaveza po osnovu obračunatih plata i doprinosa za plate zaključno sa 31.12.2005. godine opovrgava navode iz optužnice. Dalje, tužilac nije pružio dokaz da je makar jedan euro nezakonito stečen od firme DOO “E.T.“ a ne iznos od 262.760,00 €. Iz dopunskog nalaza vještaka R.G. je potvrđeno da je taj iznos uplaćen preko 7 naloga na račun „E.T.“, ali nije utvrđeno da je u pitanju nezakonito stečeni prihod. Optuženi D.B. je u svojoj odbrani objasnio porijeklo novca za osnivački ulog i to od profesionalnog bavljenja sportom, od porodičnog nasledstva i sopstvenog biznisa tj. zlatarske radnje u B., s tim što nijedan od iznijetih izvora nije osporen od strane tužioca pa je stoga njegova tvrdnja da se radi o nezakonito stečenom prihodu ostala nepotkrijepljena. Činjenica je da u to vrijeme nisu bili na snazi zakonski propisi koji bi obavezivali osnivača da prilikom uplate osnivačkog uloga dokazuju njegovo porijeklo već je samo propisana bila obaveza banke da o sumnjivim transakcijama obavijesti nadležni organ i Centralnu banku što nije učinjeno a što opet govori o tome da u uplatama osnivačkog uloga nije bilo ništa sumnjivo. Dalje tvrdi da, na osnovu iznijetih razloga, D.B. nije izvršio krivično djelo stavljeno mu na teret. Što se tiče tačke 3 optužnice kojom se D.B. (zajedno sa G.I., H.D. i Đ.M.) stavlja na teret da je tokom 2003. i 2004. godine u svojstvu izvršnog direktora DOO „E.T.“ iz sredstava na ime adaptacije i rekonstrukcije kafane „K.“ kao i izvršenjem djela pod tačkom 2 optužnice, na tražištu hartija vrijednosti kupio 136.279 akcija HTP „B.“ u vrijednosti od 259.911,93€ na osnovu kojih je DOO „E.T.“&nbsp; postao vlasnik 50,144% od ukupnog broja akcija HTP „B.“, došlo je do spajanja nespojivog tj. poslovanja „S.T.“ i „E.T.“ i njihove aktivnosti na tržištu hartija od vrijednosti. Iz nalaza vještaka R.G. se utvrđuje da je D.B. pristupio društvu DOO „S.T.“ 22.01.2004. godine, što se vidi iz ugovora o promjeni osnivača, dok se uplata avansa za adaptaciju kafane „K.“ i kupovina akcija TUP „B.“ &nbsp;dešavala tokom 2003. godine, pa s obzirom da D.B. u tom periodu nije bio ni u kakvom svojstvu u DOO „S.T.“ ne može stajati ni njegova odgovornost za propuste u radu i djelovanju ovog pravnog lica, sve i da ih je bilo. Što se tiče poslovanja DOO „E.T.“ i kupovine akcija HTP „B.“, nesporno je da je do kupovine akcija došlo prije donošenja odluke o adaptaciji kafane „K.“ i uplate avansa za „S.T.“&nbsp; jer je „E.T.“ prvo kupilo akcije i postalo većinski vlasnik HTP-a „B.“, po kojem osnovu je D.B. i postao član borda direktora HTP „B.“, da bi poslije toga bord direktora donio odluku o adaptaciji kafane „K.“ i uplati akontacije od 117.000,00€. Što se tiče novca kojim je „E.T.“ kupio akcije HTP „B.“, tužilac nije uspio da dokaže da je osnivački ulog D.B. od 262.760,00€&nbsp; pribavljen izvršenjem krivičnog djela pod tačkom 2 optužnice. Vještak R.G. kao i vještak V.B. su u svojim nalazima nedvosmisleno istakli da su poslovi kupovine akcija preko ovlašćenog posrednika „M.A.B.D.“ odrađeni prema zakonskim propisima i u skladu sa tadašnjom ponudom i tražnjom na tržištu hartija od vrijednosti. Iz svega navedenog prozilazi da ni u ovom dijelu optužnica nije dokazana tj. okrivljeni D.B. nije izvršio krivično djelo zloupotreba službenog položaja iz čl. 416. st. 5 u vezi st. 1 i 4. Krivičnog zakonika. Dalje, optužnicom ODT Berane L.B., R.F. i D.B. se stavlja na teret krivično djelo zloupotreba službenog položaja iz čl. 416. st.5 u vezi st. 1 i 4 Krivičnog zakona, u produženom trajanju. Nesporno je da su R.F., kao predsjednik borda direktora HTP „B.“ a D.B. i Đ.M. kao članovi odbora direktora istog preduzeća donijeli odluku o rekonstrukciji kafane „K.“, u zakonom propisanoj preceduri i iz domena svojih nadležnosti te da je L.B. kao izvršni direktor sprodovodio donijete odluke. Odluka o rekonstrukciji kafane „K.“ je donijeta u interesu HTP „B.“ a vještaci i tužilac nisu tokom postupka uspjeli da ospore opravdanost te odluke kao i isčekivanje da će se njenom realizacijom ostvariti profit za društvo. Ako društvo nije imalo novca za realizaciju donijete odluke onda će isto zatražiti od onih koji imaju, a to su banke. Tužilac ističe da sam izbor kreditora i kredita- kratkoročni kredit nije najpovoljnije rješenje ukazajući na mogućnost angažovanja finansijski jakog strateškog partnera kao i na uzimanje dugoročnog kredita sa nižom kamatom ali vještak B.I. nije mogao da pomene makar jednog strateškog partnera tada spremnog na velika ulaganja niti jednu banku koja je davala te povoljnije kredite. Dalje, primjedba tužioca postoji i u odnosu na činjenicu što je došlo do podizanja kredita i davanja avansa prije nego je dobijena saglasnost o rekonstrukciji i adaptaciji od nadležnih opštinskih organa iako u spisima predmeta postoji mnoštvo zahtjeva, molbi, urgencija, priloga, izvoda, planova i drugih dokaza koji nepobitno potvrđuju činjenicu da su optuženi zaista smatrali da je dobijanje potrebne dozvole stvar tehnike i pitanje trenutka vremena. U vezi sa navodima tužioca da je izvođač radova izabran bez obzira na saznanje da ne posjeduje potrebnu građevinsku licencu, nije sporno da DOO „S.T.“ nije imao navedenu licencu, ali je bitno to što do rekonstrukcije i adaptacije kafane „K.“ nije došlo zbog neposjedovanja licence ili neznanja, nerada ili bilo kojeg drugog razloga koji bi se mogao dovesti u vezu sa izvođačem radova već zbog odluke opštinske administracije da ne dozvoli rekonstrukciju i adaptaciju. Činjenica da je „S.T.“ primljeni novac od HTP „B.“ na ima avansa upotrijebio 3 dana nakon dobijanja iskoristio za kupovinu akcija TUP „B.“ je nesporna, ali D.B., L.B. i R.F. nisu bili u poziciji da odlučuju i usmjeravaju novac koji je bio na računu DOO „S.T.“ niti su funkcionalno ili faktički bili u poziciji da odlučuju i usmjeravaju novac koji je bio na računu DOO „S.T.“. Izvodi se zaključak da su okrivljeni donijeli zakonitu odluku o rekonstrukciji i adaptaciji kafane „K.“ , pa kad je bilo izvjesno da potrebne dozvole od nadležnog organa u O.B. ne mogu dobiti zahtijevali su od izvođača radova DOO „S.T.“ da povrati avans, i to prije pokretanja postupka protiv njih, da ostali dio avansa nije vraćen zbog blokade žiro računa DOO „S.T.“ od strane suda, te da u radnjama okrivljenih nema iskorišćavanja službenog položaja i ovlašćenja na štetu HTP „B.“ već da su sve radnje preduzimane u cilju poboljšanja uslužnih kapaciteta i to u najkraćem roku i pod najpovoljnijim uslovima.<br>
	<br>
	Optuženi D.B. je u završnoj riječi izjavio da u potpunosti prihvata završnu riječ svog branioca po službenoj dužnosti adv. V.V. te dodao da se ne osjeća krivim ni po jednoj tački optužnice.<br>
	<br>
	Optuženi L.B. je u završnoj riječi izjavio da u potpunosti prihvata završnu riječ svog branioca po službenoj dužnosti adv. V.V. i dodao da je radio savjesno poštujući važeće zakonske propise, a prije svega je izvršavao odluke borda direktora na šta je i bio obavezan i po osnovu važećih zakona i statuta akcionarskog društva HTP „B.“.<br>
	<br>
	Optuženi R.F. je u završnoj riječi izjavio da u potpunosti prihvata završnu riječ svog branioca po službenoj dužnosti adv. V.V. te naveo da nema ništa da doda u odnosu na ono što je već rekao u svojoj odbrani na glavnom pretresu.<br>
	<br>
	Sud je u dokaznom postupku proveo sledeće dokaze: saslušao ovlašćenog predstavnika TUP „B.“ ; pročitao nalaz i mišljenje sudskog vještaka ekonomsko finansijske struke G.R. Ki. br. 05/306 od 17.01.2006. godine i istog neposredno saslušao na glavnom pretresu; pročitao dopunu nalaza i mišljenja vještaka ekonomko-finansijske struke G.R. od 04.11.2009. godine te istog saslušao na glavnom pretresu od 17.12.2009. godine; pročitao nalaz i mišljenje sudskog vještaka ekonomsko finansijske struke B.I. Ki. br. 210/05 od 07.07.2006. godine i istog neposredno saslušao na glavnom pretresu; pročitao nalaz i mišljenje sudskog vještaka ekonomsko finansijske struke M.V. Ktr. br. 64/05 od jula mjeseca 2005. godine i istog neposredno saslušao na glavnom pretresu; pročitao nalaz i mišljenje stalnog sudskog vještaka ekonomsko-finansijske struke B.V. K. br. 06/282 od 08.02.2009. godine a zatim ga na glavnom pretresu neposredno saslušao; pročitao odluku Odbora direktora HTP B. br.277 od 17.04.2003. godine; pročitao Ugovor br. ... od 28.06.2003. godine zaključen između HTP „B.“ I DOO „S.T.“; pročitao zahtjeve HTP „B.“ upućeni Skupštini Opštine B. br.178 od 02.04.2003. godine, br.246 od 10.04.2003. godine, br. 405 od 14.05.2003. godine, br.1111 od 08.10.2003. godine, br.1112 od 08.10.2006. godine i br. 67 od 28.01.2004. godine; pročitao zahtjev HTP „B.“ upućen Arhivi RCG br.263&nbsp; od 14.04.2003. godine; pročitao zahtjev&nbsp; HTP „B.“ A.B. br.428 od 19.05.2003. godine; pročitao odgovor A.B. upućen HTP-u „B.“ br. 671 od 10.07.2003. godine; izvršio uvid u izvode sa računa sa obračunom posla od 25.06.2003. godine povodom kupovine hartija od vrijednosti- akcija TUP „B.“ od strane kupca DOO „S.T.“; izvršio uvid u interne naloge za prenos sredstava sa nalozima za uplatu; pročitao dokumentaciju Centralne depozitne agencije u vezi akcija i njihovog prometa za TUP „B.“ i HTP „B.“; pročitao izvode iz Centralnog registra Privrednog suda u Podgorici za „M.A.B.“, „S.T.“ i TUP „B.“; pročitao zapisnik sa druge sjednice odbora direktora HTP B. br. 726 od 17.04.2003. godine sa odlukom o adaptaciji i rekonstrukciji kafane „K.“ &nbsp;br. 277 od 17.04.2003. godine; pročitao zapisnik odbora direktora HTP&nbsp; B. br.450 od 27.05.2003. godine sa odlukom br.450/1 od 27.05.2003. godine i ugovor o adaptaciji i rekonstrukciji kafane „K.“ br. 598 od 28.06.2003. godine kao i izvještaj o promjenama i stanju sredstava; pročitao izvještaj iz Centralnog registra za TUP „B.“ sa odlukom skupštine akcionara tog preduzeća o izboru članova odbora direktora br. 552 od 29.06.2004. godine, izvodom iz Centralnog registra Privrednog suda za „S.T.“&nbsp; i kartonom deponovanih potpisa za „S.T.“; izvršio uvid u 47 naloga za prenos preko „M.“ P. za emitenta TUP „B.“; izvršio uvid u strukturu kapitala za emitenta HTP „B.“ prema podacima CDA-a od 28.06.2003. godine; izvršio uvid u listu vlasnika hartija od vrijednosti za TUP „B.“ prema izvještaju na dan 26.10.2004. godine; izvršio uvid u izvod stanja na računu „E.T.“; pročitao aneks I ugovora o kreditu br. 21/3 od 17.06.2003. godine zaključenim između „A.B.“ i HTP „B.“; pročitao ugovor o kratkoročnom kreditu br. 21/3 od 17.06.2003. godine zaključen između „A.B.“ i HTP „B.“; izvršio uvid u list nepokretnosti br. 331 izdat od Direkcije za nekretnine- PJ B. od 1.06.2005. godine; pročitao zapisnik sa redovne Skupštine akcionara HTP „B.“ br.538 od 1.07.2004. godine; izvršio uvid u strukture akcionara za emitente na dan 30.06.2003. godine, 01.09.2004. godine, 28.06.2003. godine i 15.03.2003. godine; pročitao Ugovor; pročitao statut HTP „B.“ te AD „B.“ od 15.03.2003. godine; pročitao statut „S.T.“; izvršio uvid u analitičku karticu za period od 23.06.2003. godine do 09.05.2005. godine; izvršio uvid u konto karticu sa pregledom analitičke kartice od 01.01.2003. godine do 31.12.2003. godine; pročitao akt A.B. AD P.- Filijale B. br.1496/1 od 26.05.2005. godine o prodaji založene nepokretnosti sa listom nepokretnosti br. 331 PJ B.; &nbsp;&nbsp;pročitao zahtjev AD „G.“ iz B. za kratkoročnu pozajmicu br.5 od 02.09.2004. godine; pročitao odluku o davanju pozajmice HTP AD „B.“ AD „G.“ br.749 od 20.09.2004. godine; pročitao zapisnik akcionarskog društva HTP „B.“ br. 745 od 20.09.2004. godine o donošenju odluke o davanju pozajmice AD „G.“; pročitao izvod iz KE za optuženog R.F. izdat od Uprave policije PJ B. br. 03-245-2630/2 od 27.05.2008. godine; pročitao izvod iz KE za optuženog L.B. izdat od Uprave policije PJ B. br.03-245-2630/1 od 04.06.2008. godine; pročitao izvod iz KE za optuženog D.B. izad od Uprave polcije PJ B. br.03/1-241-2630/4 od 04.06.2008. godine; pročitao izvod iz KE za optuženog Đ.M. izdat od Uprave policije PJ B. br.03-245-2630 od 04.06.2008. godine; pročitao izvod iz KE za optuženog G.I. izdat od Uprave policije PJ B.P. br.995 od 04.06.2008. godine; pročitao izvod iz KE za optuženog H.D. izdat od M.P.R.S. od 12.06.2008. godine;&nbsp; pročitao ponudu preduzeća „S.T.“ br. 9/2003 od 23.06.2003. godine; pročitao ponudu preduzeća HTP „B.“ AD „B.“ br. 592 od 25.06.2003. godine; pročitao odluku odbora direktora HTP „B.“ br.277/1 od 27.06.2003. godine o izboru najpovoljnijeg ponuđača; pročitao obavještenje preduzeća DOO „S.T.“ P. preduzeću HTP „B.“ br.17 od 15.09.2005. godine; pročitao odluku SD HTP „B.“ o isplati novčanih sredstava M.D. br. 361/1&nbsp; od 09.08.2005. godine; pročitao zahtjev AD HTP „B.“ br. 53 od 24.02.2005. godine za povraćaj avansa; izvršio uvid u 38 izvoda stanja na računu kod C.K.B.; izvršio uvid u račun br. 48/NN preduzeća AD „G.“ od 31.12.2004. godine; izvršio uvid u račun AD „G.“ br. 73/HB od&nbsp; od 20.12.2004. godine; izvršio uvid u račun AD „G.“ br.46/NN od 20.11.2004. godine; izvršio uvid u račun br. 44/MM od 16.10.2004. godine preduzeća AD „G.“; izvršio uvid u račun preduzeća AD „G.“ br.37/MM od 11.09.2004. godine; izvršio uvid u račun preduzeća AD „G.“ br.71 od 20.08.2004. godine; izvršio uvid u račun preduzeća AD „G.“ br.70 od 08.09.2004. godine; izvrišo uvid u račun preduzeća AD „G.“ br.33/HB od 20.02.2004. godine; izvršio uvid u račun preduzeća AD „G.“ br.41 od 20.10.2003. godine; izvršio uvid u račun preduzeća AD „G.“ br.3/NN od 01.10.2003. godine; pročitao izvod o kompenzaciji br.1 od 31.12.2004. godine između HTP „B.“ i AD „G.“ iz B.; izvršio uvid u kartice poslovnih partnera rudnika uglja iz P. od 20.10.2002. godine.<br>
	<br>
	Ovlašćeni predstavnik TUP „B.“ K.M. saslušan na glavnom pretresu navodi da ne ističe imovinsko-pravni zahtjev a što se tiče pridruživanja krivičnom gonjenju, to je ostavio sudu na ocjenu.<br>
	<br>
	<strong>Iz nalaza i mišljenja sudskog vještaka ekonomsko-finansijske struke G.R. Ki. br. 05/306 od 17.01.2006. godine</strong> se utvrđuje da, na osnovu izvještaja o promjenama i stanju sredstava Centralne banke Podgorica, u periodu od 27.06.-02.07.2003. godine su vršene uplate na račun preduzeća DOO “S.T.“&nbsp; na ukupan iznos od 384.000,00€. Na tržištu hartija od vrijednosti posredstvom „M.A.B.“- P., DOO „S.T.“ je kupilo akcije TUP-a „B.“ iz B.P. u količini od 358.400 akcija u vrijednosti od 165.007,36€ čime je kupac DOO „S.T.“ postao vlasnik 43,6790% ukupne vrijednosti kapitala TUP „B.“. Iako je postojao ugovor sa agencijom „A.T.I.C.“ DOO P. o preuzimanju knjigovodstvenih usluga društva DOO „S.T.“, isto nije predavalo završne račune za 2003. godinu, niti je uredno proknjižilo poslovanje za 2004. godinu, a u periodu od 01.07.2003.-31.12.2005. godine izmirilo je obaveze po osnovu poreza i doprinosa na lična primanja za jednog zaposlenog. Dalje, preko naloga za uplatu D.B. je vršio uplate na račun firme „E.T.“- DOO P. pa je u periodu od 12.02.2003. godine pa zaključno sa 04.12.2003. godine uplaćen ukupan iznos od 262.760,00€ ali se ne može utvrditi porijeklo uplaćenih sredstava. U periodu od 12.02.2003. godine do 04.12.2003. godine sa žiro računa „E.T.“ prenesena su sredstva na žiro račun „M.A.B.“ na ukupan iznos od 295.911,93€ radi kupovine akcija HTP „B.“. DOO „E.T.“ kupio je 136.279 akcija HTP „B.“ u periodu od 13.02.2003. godine zaključno sa 27.01.2004. godine od čega je prodato 1.992 akcija te je iznosom od 134.287 akcija „E.T.“ P. postao vlasnik imovine HTP „B.“ u iznosu od 50,1445% sa stanjem na dan 13.01.2006. godine. „E.“ P. nije sačinjavao završne račune za 2003. i 2004. godinu iako je postojao sačinjen Ugovor sa knjigovodstvenom firmom „A.T.I.C.“ – DOO P. a izmirio je obaveze za jednog zaposlenog po osnovu poreza i doprinosa zaključno sa 31.12.2005. godine. Dalje, HTP „B.“ kao investitor i „S.T.“ DOO P. kao izvođač radova pod brojem 598 od 28.06.2003. godine zaključili su ugovor o adaptaciji i rekonstrukciji kafane „K.“ u B., te je istog dana sa računa HTP „B.“ preko tadašnje službe za platni promet uplaćen iznos od 117.000,oo € na žiro račun „S.T.“. Kad je riječ o kupovini akcija preko ovlaćenog predstavnika“ M.A.B.“ i njihove registracije preko CDA-e, vještak je mišljenja da su navedeni poslovi urađeni prema zakonskim propisima u skladu sa tadašnjom ponudom i tražnjom na tržištu hartija od vrijednosti.<br>
	<br>
	Branilac optuženog H.D. adv. R.S. je istakao primjedbe u odnosu na citirani nalaz navodeći da obračun prometa koje je izvršilo preduzeće „S.T.“ od 384.000,00€ je ustvari dupliran iznos stvarnih uplata izvršenih na račun „S.T.“. Dalje, vještak nije obuhvatio cjelokupnu dokumentaciju u vezi sa poslovanjem preduzeća koja su bila predmet vještačenja pa je zato propustio da utvrdi&nbsp; koliko je sredstava vraćeno HTP-u „B.“ te se nije decidirano izjasnio da uplata osnivačkih uloga koji su prikazani na izvodima ovih preduzeća predstavljaju legalnu finansijsku operaciju i uobičajeni način dokapitalizacije preduzeća. Vještak nije utvrdio ni da li je bilo koja poslovna djelatnost ovih preduzeća obavljena mimo legalnih tokova. Branilac po službenoj dužnosti optuženih D.B., L.B. i R.F. adv. V.V., branilac optuženog G.I. adv. C.L. kao i branilac po službenoj dužnosti optuženog Đ.M. adv. B.I. su u pogledu navedenog nalaza istakli iste primjedbe kao adv. R.S.<br>
	<br>
	<strong>Saslušan na glavnom pretresu od 17.10.2009. godine vještak G.R.</strong> je pojasnio da prilikom izrade nalaza i mišljenja nije raspolagao ukupnom materijalno-finansijskom dokumentacijom već je na raspologanja imao dokumentaciju prikupljenu u spisima predmeta. Ne može se izjasniti da li je D.B. imao veze sa DOO „S.T.“ u 2003. godini niti da li ima veze sa kupovinom akcija TUP „B.“. Smatra da je jedini legalan način prenosa novca onaj koji se vrši sa žiro računa na žiro račun tj. onaj prenos koji se može kontrolisati. Dalje, ne može se izjasniti o činjenici da li je uplaćeni iznos od 262.760,00€ na ime osnivačkog kapitala DOO „E.T.“ nezakonito stečeni prihod dok smatra da se u slučaju prenosa novčanih sredstava u &nbsp;iznosu od 117.000,00€&nbsp; od 28.06.2009. godine koji iznos je isplaćen sa računa HTP „B.“ i uplaćen na račun „S.T.“ a za adaptaciju i rekonstrukciju kafane „K.“&nbsp; radi o legalnom toku kretanja novca jer je isti uplaćen sa žiro računa na žiro račun.<br>
	<br>
	&nbsp;Iste primjedbe kao i na nalaz branioci optuženih su istakli i na usmeno izjašnjenje vještaka G.R. na glavnom pretresu, te zatražili dopunu nalaza i mišljenja.<br>
	<br>
	<strong>U dopuni nalaza i mišljenja vještaka G.R. K. br. 06/282 od 4.11.2009. godine</strong> isti pojašnjava da je od ukupnog iznosa sredstava u iznosu od 384.000,00€ uplaćenih na račun DOO „S.T.“ u periodu od 27.06.-02.07.2003. godine, dio isplaćen za određene namjene od čega je iznos od 161.900,00€ isplaćen za kupovinu akcija TUP „B.“. Na račun DOO „S.T.“ je od strane HTP „B.“ uplaćen avans u iznosu od 117.000,oo€ za rekonstrukciju i adaptaciju kafane „K.“ od kojih sredstava je zbog nerealizacije navedenog ugovora povraćeno odnosno isplaćeno 84.027,81 € te je ostao neizmiren dug od 32.972,19€. Od iznosa uplaćenih sredstava na račun DOO „S.T.“ u periodu od 27.06.2003.-02.07.2003. godine u iznosu od 384.000,00€ samo je iznos od 117.000,00€ od 28.06.2003. godine prenešen sa računa HTP „B.“ na račun DOO „S.T.“ dok ostale uplate u iznosu od 267.000,00€ nisu prenešene sa računa na račun DOO „S.T.“. Osnivački ulozi „S.T.“ u zbirnom iznosu od 31.740,00€ u periodu od 26.02.2005. godine zaključno sa 13.04.2005. godine uplatili su Đ.M. i G.I. na račun navedenog preduzeća. D.B. je u periodu od 12.02.2003. godine do 04.12.2003. godine izvršio sedam uplata osnivačkog uloga na žiro račun DOO „E.T.“ preko naloga za uplatu u zbirnom odnosu od 262.760,00€. Označena sredstva nisu prenešena sa žiro računa uplatioca pa se zbog toga nije moglo utvrditi porijeklo istih. Treba imati u vidu činjenicu da označena preduzeća nisu sačinjavala završne račune za 2003. i 2004. godinu što pored ostalog znači da se ne raspolaže sa potpunim i sređenim podacima tj. dokumentima.<br>
	<br>
	<strong>Saslušan na glavnom pretresu od 17.12.2009. godine vještak G.R.</strong> navodi da se ne može izjasniti da li je bilo uplata ili isplata na računu „S.T.“ u periodu od 02.07.2003. godine do drugog mjeseca 2005. godine jer ne postoji sređena materijalna dokumentacija niti se može izjasniti koliko je novca bilo na računu „S.T.“ dana 2.05.2005. godine neposredno prije uplate osnivačkog uloga od strane Đ.M. Dalje, svi platni nalozi koje se odnose na povraćaj avansa HTP-u „B.“ potiču od ovlašćenih lica „S.T.“ jer banka može da izvrši određene isplate samo prema dobijenim instrukcijama od vlasnika računa odnosno preduzeća koje raspolaže sa otvorenim žiro računom. U periodu od 26.02.-09.08.2005. godine na račun „S.T.“ uplaćena su sredstva od 84.027,00€, namijenjena za povraćaj avansa HTP-u „B.“ ali i za plate i druge obaveze HTP-a „B.“&nbsp; s tim što bi navedene transakcije bez platnog prometa najbolje mogli da pojasne nalogodavci datih instrukcija banci. Dalje, od ukupnog iznosa sredstava na računu „S.T.“ od 384.000,00€, iznos od 161.900,00€ je prenesen za kupovinu akcija TUP „B.“ s tim što se vještak ne može izjasniti za koje namjene su isplaćena ostala sredstva kao razlika između 384.000,00€ i 161.000,00€, jer u tom smislu nije raspolagao potrebnom dokumentacijom. Napominje da prilikom izrade osnovnog nalaza i mišljenja kao i dopune istog nije bio u preduzeću „S.T.“ već je od Agencije koja je bila zadužena u sklopljenom ugovoru da prima dokumentaciju i da po istoj izvrši određena knjiženja i sastavi završni račun, saznao da navedeno nije učinjeno te da se cjelokupna dokumentacija po kojoj se izjašnjavao u dopunskom nalazu odnosila na naknadno dostavljenu dokumentaciju.<br>
	<br>
	&nbsp;Branilac optuženog H.D. adv. R.S. je istakao primjedbe na izjašnjenje vještaka G.R. na glavnom pretresu navodeći da je u konkretnoj dopuni nalaza i mišljenja naveden zbirni prikaz koji obuhvata transakcije koje su u okviru istog pravnog lica te se faktiči na taj način isti novac pojavljuje više puta što dovodi do računske netačnosti i kompletno poslovanje pravnog lica u tom periodu ima višestruko veće pokazatelje.<br>
	<br>
	<strong>Iz nalaza i mišljenja vještaka ekonomsko-finansijske struke B.I. Ki. br. 210/05 od 07.07.2006. godine</strong> se utvrđuje da je rekonstrukcija i adaptacija poslovnog objekta kafane „K.“ u B. odobrena odlukom Odbora direktora HTP „B.“ od 17.04.2003. godine a isti organ je na sjednici od 27.05.2003. godine donio odluku o kreditnom zaduženju kod A. banke sa kojom je ugovor o kratkoročnom kreditu na iznos od 120.000,00€ zaključen 27.05.2003. godine. Vještak je mišljenja da odbor direktora HTP „B.“ prilikom donošenja odluke o kreditnom zaduženju nije vodio dovoljno računa o ekonomskom interesu svog preduzeća jer je uobičajeno i ekonomski isplativije da se za novu gradnju ili adaptaciju poslovnih objekata obezbjeđuju dugoročni bankarski krediti, a ne kako je u ovom slučaju učinjeno - obezbijeđen je nepovoljniji kratkoročni kredit sa rokom otplate od 11 mjeseci i kamatnom stopom od 1,5% mjesečno. Navedena odluka je donešena i ako je izvođenje radova na rekonstrukciji kafane „K.“ bilo neizvjesno jer od nadležnog opštinskog organa nisu bile pribavljene potrebne dozvole i saglasnosti. Vrijednost ugovorenih radova na ime rekonstrukcije kafane „K.“ iznosila je 255.000,00€ od čega je investitor-HTP „B.“ bio u obavezi da uplati avans danom potpisivanja ugovora u iznosu od 155.000,00€. Nakon što&nbsp; su 27.06.2003. godine kratkoročna kreditna sredstva u iznosu od 120.00,00€ prenešena na račun HTP „B.“, izvršena je uplata avansa 28.06.2003. godine u korist DOO „S.T.“ iz P. u iznosu od 117.000,00€. Sa DOO „S.T.“ zaključen je ugovor o izvođenju radova iako prethodno nisu bili ispunjeni uslovi za njegovo zaključivanje te je sumnjiva formulacija Ugovora o rekonstrukciji i adaptaciji kafane „K.“ koja propisuje da ukoliko ne dođe do realizacije ugovorenih radova u roku od 36 mjeseci da je izvođač dužan da povrati avans sa pripadajućom kamatom ili prenosom 33% vlasničkog kapitala DOO „S.T.“. Iako je primilo avans za izvodjenje radova na objektu kafane „K.“, DOO „S.T.“ dva dana nakon njegovog prijema vrši uplatu 161.900,00€ na račun „M.A.B.“ radi kupovine akcija TUP „B.“ iz B.P. i postaje vlasnik 43.6790% akcijskog kapitala. Rok za povraćaj kredita prema A. banci je istekao 19.05.2004. godine pa je aneksom ugovora koji je tog dana zaključen sa bankom produžen rok vraćanja neotplaćenog dijela kredita do 14.12.2004. godine, a u tom momentu je bila poznata činjenica da se kreditna sredstva koja su uplaćena na ime avansa nenamjenski koriste, no i pored toga od strane rukovodstva HTP „B.“ nisu preduzete aktivnosti da se izvrši povraćaj kratkoročnog kredita kako bi se spriječila prodaja hotela „B.“ koji je putem fiducije dat kao garancija za povraćaj kredita. Zbog neispunjenja obaveza po kratkoročnom kreditu na dan 31.12.2005. godine u ukupnom iznosu od 44.812,09€, banka je izvršila prodaju hotela „B.“ za iznos od 200.000,00€ pa tako namirila svoje potraživanje a razliku u iznosu od 144.241,64€ uplatila na račun HTP „B.“. Zbog nerealizacije odluke o adaptaciji i rekonstrukciji kafane „K.“, Odbor direktora HTP „B.“ je 23.10.2003. godine donio Odluku o prodaji tog objekta pa pošto isti na dvije licitacije nije uspio da se proda, ovaj objekat je neposrednom pogodbom prodat 05.06.2004. godine kupcu I.M. iz B. Preduzeću AD „G.“ iz B. data je 02.09.2004. godine beskamatna pozajmica sa rokom povraćaja od 60 dana od strane HTP „B.“. Ovaj poslovni potez može se okarakterisati kao nedomaćinsko poslovanje poslovodstva HTP „B.“ jer je i pored obaveza po kratkoročnom kreditu prema „A.“ banci data beskamatna pozajmica ovom preduzeću. Dalje, novčana sredstva od prodaje kafane „K.“ u B., u iznosu od 43.340,00€ deponovana su kod člana Odbora direktora Đ.M. koji je ta sredstva sukcesivnim uplatama na blagajnu preduzeća povratio u ukupnom iznosu.<br>
	<br>
	Branilac optuženog H.D. adv. R.S. je prigovorio nalazu i mišljenju vještaka ekonomsko finansijske struke B.I. ističući da vještak prilikom izrade nalaza i mišljenja nije imao dostupnu cjelokupnu poslovnu dokumentaciju te da je stoga navedeni nalaz nepotpun. Branilac po službenoj dužnosti optuženih D.B., L.B. i R.F. adv. V.V. je prigovorio nalazu i mišljenju vještaka&nbsp; B.I. sporeći tvrdnju vještaka da su članovi odbora direktora HTP „B.“ D.B.&nbsp; i Đ.M. ujedno i osnivači DOO „S.T.“ sa kojim je zaključen ugovor o izvođenju radova na adaptaciji kafane „K.“. Dalje, vještak nije osposobljen da tumači odredbe odluke o adaptaciji i rekonstrukciji kafane „K.“ niti da daje procjene o mogućim štetnim posledicama, namjerama dalje upotrebe avansa, konfliktu interesa itd. Sporna je i konstatacija vještaka da je došlo do nenamjenskog korišćenja kredita iako je više nego jasno da je kredit podignut namjenski i uplaćen kao avans radi adaptacije kafane „K.“. Dalje, za beskamatnu pozajmicu „G.“ vještak svoj nalaz bazira na izjavi svjedoka koji nije tokom postupka saslušavan u svojstvu svjedoka a kroz čiji iskaz vještak izvodi zaključak o svijesti optuženih da su odobrili pozajmicu svjesni da AD „G.“ istu ne može vratiti. Branilac optuženog G.I. adv. C.L. je prigovorio nalazu i mišljenju vještaka B.I. iz istih razloga kao adv. R.S. Branilac optuženog Đ.M. adv. B.I. je izjavio da se u svemu pridružuje primjedbama koje je na navedeni nalaz iznio adv. V.V.<br>
	<br>
	<strong>Saslušan na glavnom pretresu vještak B.I. navodi </strong>da se ne može tačno izjasniti kada su D.B. i Đ.M. postali osnivači DOO „S.T.“ niti kada su isti postali članovi odbora direktora HTP „B.“. Smatra da bi u situaciji u kojoj bi došlo do obezbjeđenja građevinske dozvole za rekonstrukciju i adaptaciju kafane „K.“ isto i bilo izvršeno. S obzirom da sredstva uplaćena na ime avansa za adaptaciju kafane „K.“ nisu upotrijebljenja za tu namjenu, vještak je mišljenja da je došlo do nenamjenskog korišćenja kredita. Što se tiče kratkoročnog kredita koji je „A.B.“ dala HTP-u „B.“, vještak smatra da se u tom periodu „i mogao i nije mogao“ obezbijediti povoljniji dugoročni kredit, što zavisi od programa po osnovu kojih se traže kreditna sredstva. Svoju konstatciju da je HTP „B.“ dalo beskmatnu pozajmicu AD „G.“ iako je korisnik pozajmice bio svjestan da istu ne može vratiti na vrijeme, bazira na dokumenatciji koja je priložena u spisima predmeta i koja je prezentirana od strane odgovornih radnika preduzeća HTP „B.“.<br>
	<br>
	<strong>Iz nalaza i mišljenja sudskog vještaka ekonomsko-finansijske struke M.V. Ktr. Br. 64/05</strong> <strong>od jula mjeseca 2005. godine </strong>se utvrđuje da je odluku o rekonstrukciji i adaptaciji kafene „K.“ donio za to nadležni organ odnosno odbor direktora HTP „B.“ koji je donio i odluku o kreditnom zaduženju u iznosu od 120.000,00€ kod A. banke. Postupak ustupanja radova odnosno izbor najpovoljnijeg ponuđača za izvođenje radova na rekonstrukciji i adaptaciji kafane „K.“ nije sproveden na za to uobičajen način jer se za davanje ponude za izvođenje radova nisu stekli neophodni uslovi. Naime, investitor HTP „B.“ je prije zaključenja ugovora o građenju sa „S.T.“ od O.B. tražio ali nije dobio urbanističko-tehničke uslove i rješenje o lokaciji što znači da se nisu bili stekli uslovi za izradu projektne dokumentacije a samim tim ni za prikupljanje ponuda za izvođenje radova. Uprkos tome, radovi su ustupljeni tek&nbsp; osnovanom društvu „S.T.“ koje nije imalo licencu Inžinjerske komore CG. Napominje da su osnivači „S.T.“ Đ.M. i B.D. koji su ujedno i suosnivači „E.T.“ koje je u vrijeme zaključenja ugovora sa „S.T.“ imalo 40,1763% akcija HTP „B.“. Uplata avansa u iznosu od 117.000,00€, po mišljenju vještaka je apsolutno neprimjerena mogućnostima i ekonomskim interesima HTP-a „B.“ prije svega manjinskih akcionara. Da odbor direktora nije vodio računa o interesima HTP „B.“ kada je u pitanju poslovni odnos sa „S.T.“ ukazuje i Ugovor o adaptaciji i rekonstrukciji, gdje je u članu 7 propisano da je rok završetka radova 36 mjeseci, u protivnom Izvođač će morati da vrati avans sa pripadajućom kamatom s tim što nije precizirano od kada se taj rok računa. Dalje, obezbjeđenje povraćaja datog avansa pravom prenosa 33% kapitala „S.T.“ u korist HTP „B.“ je neadekvatno jer „S.T.“ u vrijeme zaključenja ugovora osim osnivačkog uloga od 6,00€ nije imao drugog kapitala. Sredstva dobijena na ime avansa DOO „S.T.“ je nakon dva dana iskoristilo za kupovinu 43,6790% akcija TUP „B.“ što govori o svjesnoj namjeri ugovornih strana da se navedena sredstva po izuzetno povoljnim uslovima ustupe „S.T.“ kako bi ih upotrijebio za kupovinu akcija navedenog Društva a ne za realizaciju predmetnog Ugovora. Odluku o prodaji kafane „K.“ donio je odbor direktora HTP „B.“ a kupoprodajna cijena od 115.000,00€ u cjelosti je uplaćena od strane kupca I.M. Navedeni iznos sredstava upotrijebljen je za izmirenje obaveza prema povjeriocima, manjim dijelom za obaveze prema radnicima a 19.800,00€ pozajmljeno je AD „G.“ iz B. Navedena pozajmica AD „G.“ je uplaćena 02.09.2004. godine od sredstava dobijenih prodajom kafane „K.“ koja su prethodno bila deponovana kod člana borda direktora Đ.M., što je suprotno pravilima iz Statuta društva koja propisuju da se novčana sredstva drže na žiro računu Društva ili u blagajni ali samo do iznosa određenog odlukom o blagajničkom maksimumu. Pozajmica je data beskamtano a da ista neće biti vraćena u roku od 60 dana po izjavi direktora AD „G.“ bilo je poznato bordu direktora HTP „B.“. Vještak je mišljenja da odbor direktora prilikom donošenja odluke o pozajmici nije vodio računa o ekonomskom interesu HTP „B.“ nanijevši mu tako direktnu štetu od najmanje 3.000,00€.<br>
	<br>
	Branilac po službenoj dužnosti optuženih D.B., L.B. i R.F. adv. V.V. je prigovorio nalazu i mišljenju sudskog vještaka ekonomsko finansijke struke M.V. navodeći da vještak nije ovlašćen na davanje zaključka da je u poslovanju HTP „B.“ sa „E.T.“ postojala potencijalna opasnost od konflikta interesa na štetu ostalih akcionara HTP „B.“ među kojima su i državni fondovi. Dalje, vještak je tumačio odredbe odluke o adaptaciji i rekonstrukciji kafane „K.“ o namjerama dalje upotrebe avansa kao i procjene o mogućim štetnim posledicama, što je takođe mimo njegovih ovlašćenja. Poslovni odnos sa AD „G.“ i zaključak o štetnosti te odluke vještak zasniva na izjavi N.M. koji u ovom postupku nema svojstvo svjedoka. Vještak je iznio mišljenje na osnovu zaključaka kojima se nije smio baviti jer nije njegov posao da predviđa nezakonitost, neposlovnost, da projektuje štetu i da procjenjuje uspješnost poslovne politike niti da štiti državne interese.<br>
	<br>
	<strong>Saslušan na glavnom pretresu vještak M.V. </strong>napominje da je odluka o rekonstrukciji i adaptaciji kafane „K.“ donijeta u proceduri koja je uobičajena za takve vrste odluka sa aktima društva, s tim što nije ispoštovan član 3 navedene odluke kojom je predviđeno da će investitor sredstva za ovu ovu namjenu obezbijediti u saradnji sa inostranim ili domaćim strateškim partnerima dok&nbsp; je ugovorom predviđeno da će se sredstva obezbijediti iz kredita od A. banke.<br>
	<br>
	Branilac optuženih D.B., L.B. i R.F., adv. V.V. je prigovorio izjašnjenju vještaka M.V. navodeći da je isti angažovan od strane državnog tužioca u pretkrivičnom postupku da bi dao predstavu o predmetnom događaju te da i sam priznaje da je on u to ušao malo slobodnije iznoseći neke sumnje, što umanjuje validnost ovog nalaza. Nije tačna ni konstatacija vještaka M.V. da je D.B. bio osnivač „S.T.“ u vrijeme zaključemja ugovora između HTP „B.“ i DOO „S.T.“ jer je D.B. pristupio društvu&nbsp; 22.01.2004. godine a sve radnje koje su predmet optuženja dešavale su se 2003. godine. &nbsp;<br>
	<br>
	<strong>Iz nalaza i mišljenja vještaka ekonomsko-finansijske struke B.V.&nbsp; K. br. 06/282 od 08.02.2010. godine</strong> se utvrđuje da je prema izvještaju o promjenama i stanju sredstava Centralne banke Crne Gore u periodu od 27.06.2003. godine do 30.06.2003. godine na žiro računu DOO „S.T.“ uplaćeno ukupno 162.000,00€. Iznos od 117.000,00€ je prenešen sa žiro računa HTP „B.“ na račun DOO „S.T.“ dana 28.06.2003. godine na zakonom propisan način. Za uplatu na račun „S.T.“ od 27.06.2003. godine koja iznosi 30.000,00€, uplatu od 30.06.2003. godine koja iznosi 15.000,00€ a zatim i za uplatu osnivačkog uloga na račun „S.T.“ od 31.740,00€ u vremenu od 26.02.-13.04.2005. godine, nema dokaza o porijeklu novca. „S.T.“ je kupio 358.000 akcija TUP-a “B.“ iz B.P. u vrijednosti od 165.007,36€ i time postao vlasnik 43,6790% ukupne vrijednosti kapitala TUP „B.“. Prema izvještaju o promjenama i stanju sredstava na žiro računu „E.T.“ P., izvršni direktor B.D. je u periodu od 12.02.-04.12.2003. godine na računu svoje firme uplatio ukupno 262.760,00€, koje uplate su vršene gotovim novcem, bez dokaza o porijeklu novca osim kazivanja da se radi o porodičnoj ušteđevini. Pravna lica „S.T.“ i „E.T.“ nisu predavali završne račune za 2003. i 2004. godinu dok su ista izmirivala obaveze po osnovu poreza i doprinosa na lične dohotke, zaključno na dan 31.12.2005. godine. U periodu od 12.02.2003. godine do 04.12.2003. godine sa računa „E.T.“ prenešena su sredstva u iznosu od 295.911,33€ na račun „M.A.B.“ sa namjenom kupovine akcija HTP „B.". „E.T.“ je u periodu od 13.02.2003. godine do 27.01.2004. godine postao kupio 136.279 akcija HTP „B.“, od čega je prodato 1.992 akcije, i time postalo većinski vlasnik HTP-a „B.“ u iznosu od 50,1445% sa stanjem na dan 13.01.2006. godine. Mišljenje je vještaka da su kupovina akcija i drugi poslovi koji su se odvijali preko brokerske kuće „M.A.B.“ odrađivani prema tadašnjim zakonskim propisima. Odbor direktora HTP „B.“ je donio odluku o rekonstrukciji i adaptaciji kafane „K.“ dana 17.04.2003. godine a zatim i odluku o kreditnom zaduženju kod „A.B.“ od 120.00,00€ na sjednici od 27.05.2003. godine. Odlukom odbora direktora HTP-a „B.“&nbsp; od 27.06.2003. godine između dvije pribavljene ponude za rekonstrukciju kafane „K.“, posao je povjeren DOO „S.T.“ iako nije imalo licencu Inženjerke komore za izvođenje građevinskih radova. HTP „B.“ i pored brojnih zahtjeva nije dobilo dozvolu za rekonstrukciju i adaptaciju kafane „K.“ od O.B. a DOO „S.T.“ je od ukupno primljenih 117.000,00€ na ima avansa za izvođenje radova&nbsp; na rekonstrukciji i adaptaciji kafane „K.“ do dana vještačenja vratilo 84.027,81€. Dalje, odlukom upravnog odbora HTP „B.“ od 02.09.2004. godine ovo pravno lice je preduzeću AD „G.“ iz B. odobrilo beskamatnu pozajmicu od 19.800,00€, od čega je AD „G.“ kompenzacijom- isporukom uglja i protektiranjem guma izmirilo dio duga od 8.479,80€ dok ostatak duga do dana vještačenja nije izmiren zbog prestanka potrebe za isporukom uglja preduzeću HTP „B.“ ali je AD „G.“ dopisom od 20.01.2003. godine obavijestio HTP „B.“ da će ostatak duga po osnovu pozajmice vratiti sa zakonskom kamatom nakon deblokade svog računa. Vještak je mišljenja da je HTP „B.“ odobrenjem besplatne pozajmice preduzeću AD “G.“ imao poslovni interes i nije trpio štetne posledice, iz razloga što je na taj način obezbijedilo nabavku uglja koju nije mogao dobiti od proizvođača, kao i iz razloga što će prema dogovoru partnera pozajmica biti vraćena sa pripadajućom kamatom tj. istom kamatom koja bi bila zaračunata pri otplati duga „A.“ banci. Vještak smatra da je deponovanje novčanih sredstava od prodaje kafane „K.“ u iznosu od 43.340,00€ kod člana odbora direktora Đ.M. bilo iznuđeno blokadom žiro računa kao i nepovoljnom situacijom u HTP-u „B.“ te da sama činjenica da su navedena sredstva vraćena u cjelosti blagajni preduzeća, dovodi do zaključka da HTP „B.“ nije trpio štetu deponovanjem ovih sredstava te da nije utvrđena bilo kakva lična korist ovom postupkom.<br>
	<br>
	Branilac po službenoj dužnosti optuženih D.B., L.B. i R.F. adv. V.V. je prigovorio nalaza i mišljenju vještaka ekonomsko-finansijske struke B.V. jer se u istom navodi da je D.B. osnivač DOO „S.T.“ a u nalazu vještaka G.R. decidno stoji da je ugovorom o promjeni osnivača od 22.01.2004. godine D.B. zajedno sa Đ.M. pristupio društvu u svojstvu osnivača.<br>
	<br>
	<strong>Saslušan na glavnom pretresu od 17.02.2010. godine </strong>vještak B.V. napominje da je tačna konstatacija vještaka G.R. o tome da je D.B. pristupio u DOO „S.T.“&nbsp; u svojstvu osnivača 22.01.2004. godine te u tom smislu vrši korekciju svog nalaza. Dalje, utvrđeno je da preduzeće DOO „S.T.“ nije imalo licencu za izvođenje građevinskih radova ali je do nerealizacije ugovora o adaptaciji i rekonstrukciji kafane „K.“ došlo zbog nedobijanja dozvole od strane O.B. za rekonstrukciju navedenog objekta. Vještak nije siguran da li je od osnivanja preduzeća DOO „S.T.“ pa do kupovine akcija TUP “B.“ bilo odliva sredstava sa računa „S.T.“ ali jeste siguran da u danu zaključivanja ugovora između „M.A.B.“ nije bilo sredstava na računu „S.T.“ istovremeno napominjući da kupac akcija u momentu pravljenja ugovora nije dužan da uplati vrijednost akcija već je to dužan najkasnije za 3 dana od dana sklapanja ugovora o poslovnoj transakciji. U konkretnoj situaciji, vještak smatra da navedeni rok nije prekoračen jer ako se radi o jednom danu prekoračenja to nije dovoljan razlog da ne dođe do realizacije posla.&nbsp; Na kraju, smatra da su sve bitne odluke koje se tiču poslovanja DOO „S.T.“, „E.T.“ i HTP „B.“ donošene od strane odbora direktora tih firmi te da se nije moglo utvrditi da je bilo individualnog odlučivanja.<br>
	<br>
	Branilac optuženog H.D. adv. R.S. je u odnosu na izjašnjenje vještaka pojasnio da ugovor između brokerske kuće i kupca kao i dan obračuna posla prilikom kupovine akcija TUP „B.“ od strane kupca DOO „S.T.“ zaključen dana 25.06.2003. godine, što je srijeda, pa imajući u vidu rok od 3 dana konstatuje da je isti istekao 30.06.2003. godine odnosno u ponedeljak tako da se u konkretnom slučaju ne može govoriti o prekoračenju roka.<br>
	<br>
	Iz odluke odbora direktora HTP „B.“ br. 277 o adaptaciji i rekonstrukciji poslovnih objekata hotela „B.“ i kafane „K.“ donijetoj na sjednici održanoj dana 17.04.2003. godine se utvrđuje da će se adaptacija i rekonstrukcija izvršiti u skladu sa tehničkim rješenjima predviđenim pravilima struke i zahtjevima investitora te da će sredstva za adaptaciju i rekonstrukciju obezbijediti investitor HTP „B.“ AD u saradnji sa inostranim ili domaćim strateškim partnerom. Odluku je ime odbora direktora potpisao predsjednik odbora direktora R.F.<br>
	<br>
	Iz odluke odbora direkora HTP „B.“ br. 277/1 od 27.06.2003. godine se utvrđuje da je ponuda DOO „S.T.“ izabrana kao najpovoljnija ponuda za izvođenje radova na rekonstrukciji i adaptaciji poslovnog objekta kafane „K.“ u B. i da je izvršnom direktoru HTP „B.“ naloženo da zaključi ugovor o rekonstrukciji i adaptaciji kao i da izvrši prenos novčanih sredstava sa računa HTP „B.“ na račun izvođača radova „S.T.“ iz P.&nbsp;<br>
	<br>
	Iz ugovora o adaptaciji i rekonstrukciji poslovnog objekta kafane „K.“ u B. br. 598 zaključenog dana 28.06.2003. godine između HTP „B.“ AD- B. koga zastupa izvršni direktor B.L. s jedne strane (investitor) i DOO „S.T.“- P. koga predstavlja i zastupa G.I. direktor, sa druge strane (izvođač radova) se utvrđuje da je izvođač radova za radove naručioca od strane investitora prethodno dostavio pismenu ponudu sa premjerom i predračunom sa detaljnom sprecifikacijom, rokom završetka radova Odboru direktora HTP „B.“, koji je razmotrio istu, ocijenio valjanost, kvalitet i konkurentnost iste i donio odluku o odabiru ponude kao najpovoljnije i početku radova te da je izvođač dužan da pribavi svu potrebnu dokumentaciju od nadležnih državnih organa (saglasnost za rekonstrukciju i adaptaciju objekta i potrebne dozvole) prije otpočinjanja radova i dostavi ih izvođaču radova kao i da na račun izvođača radova nakon zaključenja ovog ugovora uplati avans od 117.000,oo€ s tim da ukoliko ne dođe do realizacije ugovorenih radova u roku od 36 mjeseci izvođač radova je dužan da izvrši povraćaj avansa od 155.000,00€ sa pripadajućom kamatom ili da prenese 33% vlasničkog kapitala DOO „S.T.“ što je ekvivalentan iznos datom avansu.&nbsp; &nbsp;<br>
	<br>
	Iz zahtjeva HTP „B.“ upućenih S.O.B. br.178 od 02.04.2003. godine, br.246 od 10.04.2003. godine, br. 405 od 14.05.2003. godine, br.1111 od 08.10.2003. godine, br.1112 od 08.10.2006. godine i br. 67 od 28.01.2004. godine se utvrđuje da su nadležni u HTP-u „B.“ tj. L.B. kao izvršni direktor kao i R.F. kao predsjednik odbora direktora u više navrata od Sekretarijata za uređenje prostora O.B. zahtijevali izdavanje rješenja za rekonstrukciju poslovnog objekta kafane „K.“ jer se nekoliko elemenata u postojećem objektu nakrivilo i konstruktivno popustilo a zbog frekvencije prolaznika postoji opasnost od rušenja a samim tim i ugožavanja sigurnosti ne samo za lica u objektu već i za slučajne prolaznike.<br>
	<br>
	Iz zahtjeva HTP „B.“ upućenog&nbsp; Arhivi RCG br.263&nbsp; od 14.04.2003. godine se utvrđuje da je izvršni direktor HTP „B.“ B.L. u ime preduzeća zatražio od Arhive izdavanje sledećih dokumenata: projekat kafane „K.“, rješenje o lokaciji za kafanu „K.“, rješenje ili ugovor o korišćenju građevinskog zemljišta kao i ostala dokumenta vezano za kafanu „K.“ koja se nalaze u Arhivi, kao i da su im ista potrebna radi regulisanja potrebnih rješenja o planiranoj rekonstrukciji kafane „K.“.<br>
	Iz zahtjeva za davanje saglasnosti HTP „B.“ br. 428 od 19.05.2003. godine upućenog A. banci se traži mišljenje o rekonstrukciji i adaptaciji kafane „K.“&nbsp; jer je taj objekat vezan za objekat filijale A. banke tj. lijepljeni su zidovi jedan uz drugi. Dalje se utvrđuje da bi namjena poslovnog prostora na spratu bila uglavnom kancelarijskog tipa za pružanje stručnih i intelektualnih usluga te da bi se mogao postići zajednički dogovor u smislu ustupanja „A.B.“ nekoliko prostora za njihove potrebe te da bi ova investicija bila od obostranog interesa i ista bi doprinijela ljepšem izgledu grada te obezbijedila novo zapošljavanje radnika.<br>
	<br>
	Iz odgovora A.B. upućenog HTP-u „B.“ br. 671 od 10.07.2003. godine prizilazi da A.B. AD P. nije dala saglasnost za izvođenje radova i nadogradnju sprata jer je zemljište na kojem se nalazi zgrada Banke a koje je u vlasništvu „A.B.“ i na kojem je podignut objekat Gradska kafana, neosnovano uknjižen na AD TUP „B.“ kao pravnog prethodnika AD HTP „B.“ iz kojih razloga je pokrenut postupak pred Direkcijom za nekretnine- PJ B. radi ispravke greške u katastru odnosno promjene vlasništva na zemljištu na kojem je izgrađena Gradska kafana. Takođe, nadogradnjom Gradske kafane, zgrada Banke koja se nalazi u strogom centru grada bila bi potpuno zaklonjena.<br>
	<br>
	Iz izvoda Centralnog registra Privrednog suda za „M.A.B.“ se utvrđuje da se radi o društvu sa registrovanom djelatnošću mješovitog finansijskog berzanskog posrednika sa sjedištem u P. u ul. ... bb a isto je registrovano 14.08.2002. godine. Izvršni direktor je H.D. Iz izvoda Centralnog registra Privrednog suda za „S.T.“ proizilazi da se radi o društvu sa ograničenom odgovornošću sa sjedištem u P. te da je isto registrovano 23.06.2003. godine s tim da je došlo do dopune osnivačkog ugovora i izmjenenstatuta 22.01.2004. godine. Osnivači su H.D., G.I., D.B. i Đ.M.. Iz izvoda Centralnog registra Privrednog suda za TUP „B.“ iz B.P. proizilazi da je isto upisano u registar 13.08.2002. godine sa pretežnom djletanošću- hoteli i moteli sa restoranom, i da je član odbora direktora H.D. &nbsp;Upisom od o4.04.2003. godine se utvrđuje da je član odbora direktora i G.I., a upisom od 12.12.2003. godine i D.B. Konačno, iz upisa od 20.07.2004. godine se utvrđuje da je član odobra direktora TUP „B.“ i Đ.M.<br>
	<br>
	Iz Zapisnika sa druge redovne sjednice Odbora direktora HTP „B.“ održane dana 17.04.2003. godine se utvrđuje da su istoj prisustvovali R.F., D.B., Š.S., L.B. i S.Z. i da je predsjednik Odbora direktora R.F. otvorio sjednicu i kao jednu od tačaka dnevnog reda predložio donošenje odluke o adaptaciji i rekonstrukciji poslovnih objekata hotela „B.“ i kafane „K.“, koja odluka je jednoglasno i donijeta.<br>
	<br>
	Iz zapisnika sa prve vanredne sjednice Odbora direktora HTP „B.“ održane dana 27.05.2003. godine kojoj su prisustvovali R.F., B.D., S.Š., B.L. i Z.S. utvrđuje da je jedna od tačaka predloženog dnevnog reda bila donošenje odluke o kreditnom zaduženju na iznos od 120.000,00€ kod A. banke koja sredstva će biti upotrijebljena za rekonstrukciju i adaptaciju kafane „K.“ u B.. Navedena odluka je jednoglasno i donešena.<br>
	<br>
	U odluci br.450/1 o kreditnom zaduženju kod „A.B.“ od 27.05.2003. godine&nbsp; se navodi da će se HTP „B.“ kreditno zadužiti kod „ A.B.“ na iznos od 120.000,00€ te da će navedena kreditna sredstva biti upotrijebljena za rekonstrukciju i adaptaciju kafane „K.“ u B., a da je za izvršenje ove odluke zadužen izvršni direktor kao i stručna služba društva. Odluka je potpisana od strane predsjednika Odbora direktora HTP „B.“ R.F.<br>
	<br>
	Na 3. redovnoj sjednici Skupštine akcionara AD TUP „B.“ B.P., odražane dana 29.06.2004. godine donešena je odluka o izboru članova odbora direktora tako da su u odbor direktora TUP „B.“ izabrani: I.G, B.D. i Đ.M. Izborom I.G. i Đ.M. &nbsp;prestalo je članstvo u odboru direktora D.H. i P.B. Predsjedavajući skupštine akcionara je bio B.L.&nbsp; &nbsp;<br>
	<br>
	Iz kartona deponovanih potpisa Centralne banke Crne Gore se utvrđuje da sredstvima na računu „S.T.“ DOO P. mogu raspolagati I.G. iz B.P. i H.D. iz R.S., kao lica ovlašćena za punovažno potpisivanje računa uz upotrebu odgovarajućeg pečata društva.<br>
	<br>
	U strukturi kapitala emitenta HTP „B.“- AD „B.“ prema izvještaju Centralne depozitarne agencije od 28.06.2003. godine je postojalo ukupno 155.468 akcija od kojih&nbsp; „E.T.“ DOO posjeduje 107.592 akcija tj. ostvaruje 40.1763 % učešća u ukupnom kapitalu društva.<br>
	<br>
	Iz liste vlasnika hartija od vrijednosti za TUP „B.“ izdate od CDA-a na dan 26.10.2004. godine se utvrđuje da je DOO „S.T.“ vlasnik 358.400 akcija čime ostvaruje učešće od 43.6790% u ukupnom kapitalu TUP-a „B.“.<br>
	<br>
	Iz ugovora o kratkoročnom kreditu br.21/03 zaključenog između „A.B.“ AD P. koju zastupa generalni direktor g-đa LJ.M., s jedne strane i HTP „B.“ AD B. koju zastupa direktor B.L. proizilazi da banka odobrava korisniku ( HTP-u „B.“) kratkoročni kredit u iznosu od 120.000,00€ na rok od 11 mjeseci s tim što je krajnji rok dospijeća kredita 18.05.2004. godine. HTP „B.“ se obavezuje da po osnovu iskorišćenog kredita plaća banci kamatu po promjenljivoj kamatnoj stopi koja je u trenutku zaključenja ugovora iznosila 1,5 % mjesečno. Ako je kredit po navedenom ugovoru dat za određene namjene, korisnik kredita tj. HTP „B.“ se obavezuje da kredit namjenski koristi i da u tom smislu omogući banci odgovarajući uvid u korišćenje sredstava dobijenog kredita te da banci u tu svrhu pruži sve potrebne podatke.<br>
	<br>
	Iz Aneksa I ugovora o kreditu br.21/03 od 17.06.2003. godine zaključenog dana 19.05.2004. godine između „A.B.“ AD P. i HTP „B.“ iz B. se utvrđuje da su se ugovorne strane sporazumjele da se izvrši izmjena Osnovnog ugovora u smislu da se produžava rok vraćanja dijela kredita utvrđen Osnovnim ugovorom od 17.06.2003. godine u iznosu od 60.000,00€ za narednih 210 dana tj. do 14.12.2004. godine po kamatnoj stopi od 18 % godišnje dok svi ostali uslovi Osnovnog ugovora ostaju nepromijenjeni.<br>
	<br>
	Iz zapisnika sa redovne sjednice skupštine akcionara HTP „B.“ AD B. br. 538 od 01.07.2004. godine , održane 25.06.2004. godine proizilazi da je M.Đ. sa 50.8883 % akcija od ukupnog broja imao pravo predlaganja članova Odbora direktora te je predložio R.F., D.B. i Đ.M. koji su i izabrani za članove odbora direktora HTP „B.“ na Skupštini od 25.06.2004. godine.<br>
	<br>
	Iz strukture akcionara za emitenta TUP „B.“ na dan 30.06.2003. godine proizilazi da je DOO „S.T.“ vlasnik 358.400 akcija od ukupnog broja akcija TUP-a „B.“ i ostvaruje 43.6790% učešća u ukupnom kapitalu tog društva.&nbsp; Iz strukture akcionara za AD „G.“ – B. na dan 1.9.2004. godine proizilazi da je „E.T.“&nbsp; vlasnik 2.515 akcija čime ostvaruje 24.8567% učešća u ukupnom kapitalu AD „G.“ a „M.A.B.“ vlasnik 3.682 akcija čime ostvaruje učešće od 36.3807% u ukupnom kapitalu AD „G.“. Iz strukture akcionara za emitenta HTP „B.“ na dan 28.6.2003. godine proizilazi da je „E.T.“ vlasnik 107.592 akcija čime ostvaruje 40.1763% učešća u ukupnom kapitalu društva dok je na osnovu izvoda od dana 15.3.2003. godine „E.T.“ vlasnik 102.091 akcija HTP-a „B.“ čime je ostvarivao 38.1221%&nbsp; učešća u ukupnom kapitalu društva.<br>
	<br>
	Iz Statuta društva DOO „S.T.“ od 23.06.2003. godine&nbsp; se utvrđuje da je isto osnovano kao društvo sa ograničenom odgovornošću sa osnivačkim kapitalom od 6,00€ sa osnivačima D.H., kao stranim partnerom, i I.G., kao domaćim partnerom, koji su uplatili novčana sredstva za osnivanje i početak rada društva u srezmjeri od po 50 % tj. po 3 €. &nbsp;Predsjednik Borda direktora je I.G., koji je ujedno i izvršni direktor, a zajedno sa D.H. i član odbora direktora. Dalje je propisano da osnivači ne odgovaraju za obaveze društva i da snose rizik za poslovanje Društva do visine svojih uloga.<br>
	<br>
	Iz Ugovora o promjeni osnivača koji je zaključen dana 22.01.2004. godine se utvrđuje da B.D. i Đ.M. pristupaju društvu u svojstvu osnivača i da I.G., u svojstvu osnivača društva, ustupa dio svog osnivačkog kapitala osnivačima koji pristupaju društvu, bez nadoknade, tako da ukupni osnivački ulog iznosi 6,00€. Razriješen je dužnosti izvršnog direktora društva I.G. i na tu funkciju je postavljen Z.S.<br>
	<br>
	Iz zahtjeva koji je AD „G.“ uputio HTP-u „B.“ 2.9.2004. godine se utvrđuje da je AD „G.“ ovim putem zahtijevalo kratkoročnu beskamatnu pozajmicu u iznosu od 20.000,00€ sa rokom vraćanja od 60 dana a kao garant za ovu pozajmicu je data fiducija na halu AD „G.“ B.<br>
	<br>
	Na vanrednoj sjednici Odbora direktora HTP „B.“ održanoj dana 20.09.2004. godine donijeta je odluka o davanju kratkoročne beskamatne&nbsp;&nbsp; pozajmice AD „G.“ iz B. u iznosu od 19.800,00€. Sjednici su prisustvovali F.R., B.D., M.Đ., B.L. i Z.S., a citirana odluka o davanju pozajmice je donijeta jednoglasno.<br>
	<br>
	Iz zahtjeva koji je HTP „B.“ uputilo DOO „S.T.“ 24.02.2005. godine se utvrđuje da je HTP „B.“ tražilo povraćaj sredstava u iznosu od 117.000,00€, koje je uplatilo DOO „S.T.“ na ime avansa iz ugovora o rekonstrukciji i adaptaciji kafane „K.“ u B., jer do realizacije navedenog ugovora nije došlo s obzirom da nadležni u HTP-u „B.“ nisu uspjeli da obezbijede potrebne saglasnosti i dozvole od nadležnih opštinskih organa.<br>
	<br>
	Iz obavještenja „S.T.“ od 15.09.2005. godine upućenog HTP-u „B.“ se navodi&nbsp; da je do dana 15.09.2005. godine izvršeno vraćanje avansa u iznosu od 84.027,81€&nbsp; a da preostali iznos sredstava od 32.927,19€ DOO „S.T.“ nije u mogućnosti da vrati jer je od strane Osnovnog suda izdata privremena mjera obezbjeđenja kojom se zabranjuje isplata sa žiro računa „S.T.“.&nbsp;<br>
	<br>
	Na sjednici Odbora direktora HTP „B.“ održanoj dana 09.08.2005. godine donešena je odluka o isplati novčanih sredstava M.D. po kojoj će mu HTP „B.“ izvršiti isplatu u iznosu od 20.000,00€ na ime naknade štete po vansudskom poravnanju br. 625 od 6.08.2005. godine zaključenog između M.D. iz B. i HTP „B.“.<br>
	<br>
	Iz izvoda iz KE za okrivljenog R.F. izdatog od Uprave policije PJ B. br. 03-245-2630/2 od 27.05.2008. godine proizilazi da isti ne prolazi kroz kaznenu evidenciju ove područne jedinice.<br>
	&nbsp;&nbsp;<br>
	Iz izvoda iz KE za okrivljenog L.B. izdatog od Uprave policije PJ B. br. 03-245-2630/1 od 04.06.2008. godine proizilazi da isti nije ranije osuđivan.<br>
	<br>
	Iz izvoda iz KE za okrivljenog D.B. izdatog od Uprave policije PJ B. br. 03-1-241-2630/4 od 04.06.2008. godine proizilazi da isti nije ranije osuđivan.<br>
	<br>
	Iz izvoda iz KE za okrivljenog Đ.M. izdatog od Uprave policije PJ B. br. 03-245-2630 od 04.06.2008. godine proizilazi da je isti ranije osuđivan i to presudom Opštinskog suda Ivangrad K. 40/87 od 30.03.1988. godine čl. 45. st.1 KZ CG na 3 mjeseca zatvora uslovno na 1 godinu; presudom Osnovnog suda u Beranama: K. 201/93 od 22.4.1994. godine čl.55 st.1. Zakona o porezu na promet proizvoda i usluga, 60 dana zatvora uslovno na jednu godinu;&nbsp; presudom K. 99/95 od 9.03.95. godine čl.33. Zakona o inspekcijskoj kontroli 300 dinara, presudom K. 480/95 od 29.06.95&nbsp; čl. 2221. st.3 u vezi st.1 KZ RCG 3 mjeseca zatvora uslovno na jednu godinu, presudom K. 169/97 od 22.10.1998. godine čl. 53. st.1 . KZ RS na 60 dana zatvora koju kaznu je izdržao; presudom K. 343/04 od 26.07.2006. godine&nbsp; čl.120. st.1. KZ CG na 5 mjeseci zatvora uslovno jednu godinu.<br>
	<br>
	Iz izvoda iz KE za okrivljenog G.I. izdatog od Uprave policije PJ Bijelo Polje od 04.06.2008. godine proizilazi da je isti osuđivan presudom Osnovnog suda u Bijelom Polju K. br. 260/06 od 2.11.2007. godine zbog krivičnog djela iz čl. 152. st.2. tač. 1. KZ RCG na 60 dana zatvora uslovno na jednu godinu. &nbsp;<br>
	<br>
	Iz izvoda iz KE za okrivljenog H.D. izdatog od Ministarstva za pravosuđe Republike Slovenije od 12.06.2008. godine proizilazi da isti nije ranije osuđivan.<br>
	<br>
	U postupku nije dokazano da su optuženi H.D., G.I. i Đ.M. u svojstvu odgovornih lica i to: H.D. u svojstvu osnivača i pravnog zastupnika DOO "S.T." iz P., optuženi G.I. u svojstvu izvršnog direktora i optuženi Đ.M. u svojstvu osnivača i pravnog zastupnika navedenog preduzeća u namjeri da sebi pribave imovinsku korist ,iskoristili svoj službeni položaj i ovlašćenja , na način što su nabavku i prodaju roba, drugih poslova i usluga, vršili van tokova robnog i platnog prometa, za gotov novac a u poslovnim knjiigama preduzeća nijesu knjižili prihode i izvore prihoda, niti su predavali završni račun za 2003 i 2004. godinu, a zatim nezakonito stečen prihod u iznosu od 384.000,00 eura uverli u tokove platnog prometa uplatom tog novca na račun preduzeća&nbsp; i tom iznosu sebi pribavili protivpravnu imovinsku korist. Naime optuženi H.D., G.I. i Đ.M. negiraju izvršenje ovog krivičnog djela, stim što optuženi H.D. iznoseći svoju odbranu navodi da za firmu "S.T.", on nije predavao završne račune 2003 i 2004. godinu, optuženi G.I. u odnosu na ovu činjenicu brani se da kako kaže misli da firma "S.T." nije predavala završne račune za 2003 i 2004. godinu, dok optuženi Đ.M. se u svojoj odbrani na glavnom pretresu nije mogao izjasniti o činjenici da li je firma "S.T." predavala završne račune za 2003 i 2004. godinu. Naime u postupku je nepobitno utvrđeno da preduzeće DOO "S.T." nije predavalo završne račune za 2003 i 2004. godinu, koja činjenica je utvrđena nalazima i mišljenjima sudskih vještaka ekonomsko finasijske struke G.R. i B.V., koji su u tom djelu saglasni i koje sud u tom djelu cijeni kao stručne jasne i objektivne. Međutim , provedenim dokazima na glavnom pretresu, nije dokazano da su optuženi H.D., G.I. i Đ.M. , kao odgovorna lica u preduzeću DOO "S.T.", vršili nabavku i prodaju roba, usluga i drugih poslova , &nbsp;te da su na taj način nezakonito stekli prihod od 384.000,00 eura , koji novac su uveli u tokove platnog prometa uplatom na žiro rauč preduzeća. Naime u postupku je utvrđeno, iz nalaza i mišljenja vještaka ekonomsko finasijske struke B.V., koji sud cijeni kao stručan jasan i objektivan, da je u vremenskom periodu od 27.06.2003. godine do 02.07.2003. godine na žiro račun DOO"S.T." ukupno uplaćeno 162.000,00 eura, i to tabelarno predstavljeno: 27.06.2003. godine 30.000,00 eura po izvodu; 28.06.2003 iznos od 117.000,00 avans po računu br.99; 30.06.2003. godine osnivački ulog od 15.000,00 eura. Navedeni avans od 117.000,00 eura po računu br.99, na račun preduzeća DOO"S.T.", nesporno je uplaćen od strane preduzeća HTP"B." po osnovu ugovora o adaptaciji i rekonstrukciji kafane "K." u B., dok se uplate na žiro račun "S.T.", od ukupno 45.000,00 eura, po stanovištu suda ne mogu dovesti u vezu sa aktivnostima optuženih, u smislu da su optuženi nabavljali i prodavali robu i vršili usluge van tokova robnog i platnog prometa. Iznos nezakonito stečenog prihoda , koji je tač.1 optužnice ODT Podgorica ovim optuženim stavljen na teret, je po ocjeni suda proizvoljan, istina baziran na nalazu i mišljenju vještaka ekonomsko finasijske struke G.R. koji je na stani 4. osnovnog nalaza naveo da je u periodu od 27.06.2003. godine do 02.07.2003. godine , na žiro račun preduzeća DOO"S.T." turist uplaćeno ukupno 384.000 eura, i u tom djelu sud ne prihvata nalaz i mišljenje ovog vještaka,imajući u vidu odbrane optuženih H.D., G.I. i Đ.M., koji tokom čitavog postupka negiraju navedeni iznos uplaćen na račun "S.T.",i koje odbrane optuženih sud prihavta i iste su potvrđene nalazom i mišljenjem vještaka ekonomsko finasijske struke B.V. , iz kog nalaza je nepobitno utvrđeno( na strani šest nalaza) da je u periodu od 27.06.2003. godine do 02.07.2003. godine na žiro račun DOO"S.T." ukupno uplaćeno 162.000,00 eura, od kojih na ime avansa po računu br.99 i to 28.06.2003. godine 117.000,00 eura , koji iznos uplaćenih sredstava je prenešen , sa jednog na drugi žiro račun , i za koji iznos sredstava je u postupku utvrđeno , da je isti uplaćen sa računa HTP "B." po osnovu ugovora sa preduzećem "S.T." a koji se odnosi na adaptaciju i rekonstrukciju kafane "K." u B., a preostali iznos uplata na račun "S.T." i to 15.000,00 eura na ime osnivačkog uloga i 30.000,00 eura po izvodu ne mogu se dovesti u vezu sa bilo kakvim nelegalnim ponašanjem ovih optuženih . Istina &nbsp;za 30.000,00 uplaćenih na žiro račun preduzeća "S.T.", nije utvrđeno porijeklo novca, kako to i vještak B.V. navodi u svom nalazu , ali pri činjenici da se u navedenom vremenskom periodu, s obzirom da se na tada važeće propise nije tražilo porijeklo novca, a da optuženi u svojim odbranama negiraju da je isti stečen prodajom i kupovinom roba i vršenjem usluga van tokova robnog i platnog prometa ,pri činjenici da niti jednim dokazom na glavnom pretresu nije dokazano da su optuženi vršili prodaju i kupovinu roba i da su vršili usluge za gotov novac, van tokova robnog i platnog prometa, to sud upućuje na jedini logičan zaključak da u toku postupka nije dokazno da su optuženi H.D., G.I. i Đ.M. izvršili krivično djelo zloupotreba službenog položaja iz čl. 416.st5 u vezi st.1 i 4 Krivičnog zakonika , činjenično predstavljeno st.I. tač.1 izreke presude, te je sud ove optužene primjenom odredbe čl. 363.tač.3 Zakonika o krivičnom postupku Crne Gore oslobodio od optužbe.<br>
	<br>
	U postupku nije dokazano da su optuženi G.I., Đ.M. i D.B. kao saizvršioci izvršili krivično djelo zloupotreba službenog položaja iz čl. 416.st.5 u vezi st.1 i 4. Krivičnog zakonika,činjenično predstavljeno st.1 tač.2 izreke presude. Naime optuženi G.I., Đ.M. i D.B. u toku čitavog postupka negiraju izvršenje ovog krivičnog djela , s tim što optuženi G.I. i D.B. ne spore činjenicu da preduzeće DOO"E.T." za 2003 i 2004. godine nije predavalo završne račune, koja činjenica je po stanovištu suda utvrđena i nalazom i mišljenjem vještaka ekonomsko finasijske struke B.V. koji sud cijni kao stručan , jasan i objektivan. Međutim optuženi iznoseći svoje odbrane tokom čitavog postupka negiraju da su kao odgovorna lica DOO"E.T." iskoristili svoj službeni položaj i ovlašćenja u namjeri da sebi pribave korist,te da su u tom cilju vršili nabavku i prodaju roba van tokova platnog i robnog prometa, te da su novac u iznosu od 262.760,00 eura, stečen na taj način uplatili na žiro račun preduzeća, i sud poklanja vjeru takovoj odbrani optuženih G.I., Đ.M. i D.B. Naime u postupku je nasumnjivo utvrđeno da je u periodu od 12.02.2003. godine do 04.12.2003. godine na račun preduzeća DOO"E.T." ukupno uplaćeno 262.760,00 eura, po datumima kao je to bliže prikazano na strani jedanaest nalaza i mišljenja sudskog vještaka ekonomsko finasijske struke B.V., što i sam optuženi D.B. ne spori. Međutim ovaj optuženi iznoseći svoju odbranu naveo je da je navedeni novac njegova porodična ušteđevina, novac od profesionalnog bavljenja sportom, kao i prihod od zlatarske radnje,koju odbranu otuženog sud prihvata, pogotovo pri činjenici da u navedenom periodu(2003 i 2004) godine nije postojao zakonski propis koji bi obavezivao osnivača preduzeća da prilikom uplate osnivačkog uloga dokazuje porjeklo novca, koji predstavlja osnivčaki ulog preduzeća u konkretnom slučaju preduzeća DOO "E.T.". Osim toga u toku dokaznog postupka iz sadržine svih provedenih dokaza, niti jednim od istih nije potvrđen stav zastupnika optužbe, da su optuženi G.I., Đ.M. i D.B. u namjeri da sebi pribave korist iskoristili svoj službeni položaj, te da su kupovali i prodavali robu i vršili usluge van tokova robnog i platnog prometa, niti je i jednim dokazom provedenim na glavnom pretresu potvrđen stav zastupnika optužbe da je iznos od 262.760,00 eura, uplaćen na žiro račun DOO "E.T." nezakonito stečen prihod. Osim toga iz nalaza i mišljenja vještaka ekonomsko finasijske struke B.V., koji sud prihvata utvrđeno je da je poslovni odnos između preduzeća DOO"E.T." i DOO"I." iz B.P. dužničko povjerilački odnos, koji se rješava dogovorom i sporazumom poslovnih partnera a u krajnjem slučaju putem suda. Pri ovakvom činjeničnom utvrđenju sud je stanoviša da nije dokazano da optuženi G.I., Đ.M. i D.B. kao saizvršioci izvršili krivično djelo zloupotreba službenog položaja iz čl. 416.st5 u vezi st4 i 1 Krivičnog zakonika, činjenično predstavljeno st.1 tač.2 izreke presude, pa je sud ove optužene oslobodio od optužbe primjenom čl. 363.tač.3 Zakonika o krivičnom postupku Crne Gore.<br>
	<br>
	U postupku nije dokazano da su optuženi H.D., G.I., Đ.M. i D.B. kao saizvršioci izvršili krivično djelo zloupotreba službenog položaja iz čl. 416.st.5 u vezi st.1 &nbsp;i 4 Krivičnog zakonika, činjenično predstavljeno st.1 tač.3 izreke presude. Naime u postupku je nepobitno utvrđeno da je optuženi G.I. u svojstvu izvršnog direktora DOO"S.T." dana 28.06.2003. godine zaključio ugovor broj ... sa HTP"B.", kao investitorom , o adaptaciji i rekonstrukciji kafane "K." u B., što proizilazi kako iz citiranog ugovora,tako i iz odbrana optuženih. Utvrđeno je da je po osnovu navedenog ugovora , sa računa HTP"B." na račun DOO"S.T." izvršena uplata od 117.000,00 eura. U postupku je takođe utvrđeno na osnovu materijalne dokumentacije, te na osnovu nalaza i mišljenja vještaka komercijalne struke B.V. i G.R. koji su u ovom djelu saglasni, da je preduzeće DOO "S.T." posredstvom agencije"M.A.B." kupilo 358.400 akcija preduzeća TUP "B." iz B.P., u vrijednosti od 165.007,36 eura, na osnovu kojih je kupac "S.T." postao vlasnik kapitala TUP B. 43.670%, dok je DOO"E.T." kupio 136.279 akcija HTP"B." u vrijednosti od 295.911,93 eura, na osnovu kojih je kupac postao vlasnik kapitaal HTP "B." od 50,1445%. Nesporna je činjenica da je upravni odbor HTP "B." , odnosno bord direktora navedenog preduzeća donio odluku o adaptaciji i rekonstrukciji kafane "K.", a što proizilazi iz saglasnih odbrana optuženih, te da je navedeni posao povjeren izvođaču radova "S.T." kom preduzeću je dana 28.06.2003. godine uplaćen avans od 117.000,00 eura, radi adaptacije i rekonstrukcije kafane "K.".Istina u toku postupka je utvrđeno da navedeno preduzeće odnosno DOO"S.T." nije posjedovalo licencu za gradnju, međutim imajući u vidu odbranu optuženog H.D. koju sud prihvata koji je kao osnivač i pravni zastupnik preduzeća "S.T." ostvarivao brojne poslovne kontakte te da se njegova uloga u navedenom preduzeću &nbsp;sastojala između ostalog u tome da dovodi poslovne partnere iz inostranstva, pa je po ocjeni suda logično da je optuženi H.D. u konkretnom slučaju mogao obezbjediti podizvođača za navedene radove koji bi imao licencu za građenje, odnosno adaptaciju i rekonstrukciju navedene kafane. U postupku je takođe nepobitno utvrđeno da do realizacije ugovora o adaptaciji i rekonstrukcije kafane "K." nije došlo, između ostalog iz razloga što SO B., nije dala dozvolu za adaptaciju i rekonstrukciju navedene kafane , a što se utvrđuje kako iz saglasnih odbrana optuženih tako i iz materijalne dokumentacije, odnosno dopisa upućenih SO B. Osim toga iz saglasnih odbrana optuženih, koje su potvrđene nalazom i mišljenjem i izjašnjem sudskog vještaka ekonomsko finasijske struke B.V., nepobitno je utvrđeno da je od primljenog avansa od 117.000,00 eura,na ime rekonstrukcije i adaptacije kafane "K." od strane preduzeća "S.T." preduzeću HTP "B." izvršen povraćaj avansa od 84.027,81 euro i to dinamikom kako je to predstavljeno na strani 20 nalaza i mišljenja vještaka ekonomsko finasijske struke B.V., dok dug od 32.972,19 eura i dalje stoji, ali po iskazima optuženih koje sud prihvata isti nije mogao biti vraćen iz razloga što je Osnovni sud u Podgorici izdao privremenu mjeru kojom je blokiran račun DOO "S.T.". Imajući u vidu navedeno, po stanovištu suda kod optuženih nije postojala namjera da iz realizacije ovog posla sebi pribave imovinsku korist,jer kao što je već obrazloženo , nije dokazano da su optuženi H.D., G.I., D.B. i Đ.M. izvršili krivična djela zloupotrebe službenog položaja, činjenično predstavljena st.1 tač.1 i 2 izreke presude , niti je dokazano da su pribavili imovinsku korist u iznosu koji je naveden u tački 1 i 2 dispozitiva optužnice ODT Podgorica, a pri činjenici da se kupovina akcija HTP B. i TUP "B.", od strane preduzeća "S.T." i "E.T." odvijala preko brokerske kuće "M.A.B." iz P. &nbsp;na zakonit način a što su saglasno potvrdili vještaci ekonomsko finasijske struke G.R. i B.V. i čime se u ostalom potvrđuju odbrane ovih optuženih. Osim toga za preduzeće TUP "B." iz B.P. navedenim poslovnim transakcijama nije nastupila šteta, koju činjenicu je sud utvrdio iz iskaza ovlašćenog predstavnika navedenog preduzeća P.S., kome sud poklanja vjeru i koji iskaz je u skladu sa navodima odbrana ovih optužnih.<br>
	<br>
	U postupku nije dokazano, da su optuženi L.B., R.F., D.B. i Đ.M. kao saizvršioci izvršili krivično djelo zloupotreba službenog položaja iz čl. 416.st.5 u vezi st.1 i 4. Krivičnog zakonika, činjenično predstavljeno st.1 tač.4 izreke presude. Naime u postupku je nesporno utvđeno da su članovi borda direktora preduzeća HTP"B." R.F., D.B. i Đ.M. , donijeli odluku o kreditnom zaduženju kod "A." banke B. i da je L.B. kao izvršni direktor preduzeća sproveo navedenu odluku borda direktora, te da je dana 27.05.2003. godine podignut kredit kod navedene banke u iznosu od 120.000,00 eura. Nesporno je da su navedena sredstava uplaćena preduzeću "S.T." iz P. kao avans za izvođenje radova za adaptaciju i rekonstrukciju kafane "K." u B., kao i da je preduzeće HTP"B." A. banci na ime kamate za kredit uplatio iznos od 38.221,065 eura. Iz samih odbrana ovih optuženih koje su saglasne i koje sud prihvata, proizilazi da je odbor direktora HTP "B." donio odluku o izboru najpovoljnijeg ponuđivača, te je izvršni direktor HTP "B." L.B. sa firmom "S.T." zaključio ugovor o adaptaciji i rekonstrukciji kafane "K.". Po stanovištu suda odluku o podizanju kredita kod "A." banke donio je nadležni ogran preduzeća, a to je bord direktora, u skladu sa statutom preduzeća, koji kredit je podignut radi rekonstrukcijie navedene kafane u B., te s obzirom da preduzeće HTP B. nije imalo sopstvenih sredstava za rekonstrukciju, a po saglasnim iskazima optuženih koje sud prihvata sasim je logično da se pristupilo podizanju kredita, koji kredit je po stanovištu suda namjenski podignut, to jest radi adaptacije i rekonstrukcije kafane K., koji posao je povjeren preduzeću "S.T.",ali do navedene adaptacije i rekonstrukcije nije došlo između ostalog i zbog neizdavanja dozvole od strane SO B., što se utvrđuje iz saglasnih odbrana optuženih, koje su potvrđene materijalnim dokazima odnosno dopisaima preduzeća "HTP B." SO B., a koja činjenica je potvrđena nalazom i mišljenjem sudskog vještaka ekonomsko finasijske struke B.V. koje sud cijeni kao stručan jasani objektivan, dok &nbsp;nalaze i mišljenja vještaka B.I. i M.V. kao i njihova izjašnjenja na glavnom pretresu, sud ne prihvata, jer su se navedeni vještaci u svojim nalazima i mišljenjima bavili pravnim pitanjima, što je isključiva nadležnost suda. Da optuženi L.B., R.F., D.B. i Đ.M. nijesu imali namjeru da iz navedenog kreditnog zaduženja drugom odnosno preduzeću "S.T." pribave korist proizilazi iz činjenice ,da su od izvođača radova odnosno preduzeća "S.T." zahtjevali povraćaj avansa, te da je preduzeće "S.T." izvršilo povraćaj avansa u iznosu od 84.027,81 eura što je utvrđeno nalazom i mišljenjem vještaka ekonomsko finasijsake struke B.V. i &nbsp;dopunom nalaza i mišljenja vještaka iste struke G.R. koji su u tom djelu saglasni i koje sud cijeni kao stručne jasne i objektivne.<br>
	<br>
	Kako je zastupnik optužbe u završnoj riječi odustao od dalje krivičnog gonjenja protiv optuženih L.B., R.F., D.B. i Đ.M. zbog krvičnog djela zloupotreba službenog položaja iz čl. 416.st.5 u vezi st.4 i 1 Krivičnog zakonika, u vezi zaključenja ugovora o fiduciji sa preduzećem AD"G." B., bliže opisano u tački dva dispozitiva optužnice Osnovnog državnog tužioca u Beranama Kt.br.64/2005 od 21.07.2006. godine, to je sud shodno odredbi čl. 362.tač.1 Zakonika o krivičnom postupku Crne Gore , (kojom je propisano, da ukoliko tužilac od započinjanja do završetka glavnog pretresa odustane od optužbe, sud će izreći presudu kojom se optužba odbija)odlučio kao u stavu dva izreke presude.<br>
	<br>
	Odluku o troškovima postupaka sud je temeljio na odredbi čl. 203.st.1 ZKP-a. Troškovi postupka od 1.088,00 eura odnose se na ime nagrada sudskim vještacima ekonomsko finasijske struke i padaju na teret budžetskih sredstava suda.<br>
	<br>
	Imajući u vidu navedeno,primjenom citiranih Zakonskih propisa, odlučeno je kao u izreci presude.<br>
	<br>
	&nbsp;</div>
<div style="text-align: center">
	<strong><em>OSNOVNI SUD U PODGORICI</em></strong></div>
<div style="text-align: center">
	<strong><em>Dana 18.03.2010. godine</em></strong><br>
	<br>
	&nbsp;</div>
<div style="text-align: center">
	<strong><em>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;PREDSJEDNIK VIJEĆA-SUDIJA</em></strong><br>
	<strong><em>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;Đuković Goran, s.r.</em></strong></div>
&nbsp;<br>
&nbsp;<br>
<strong><em>PRAVNA POUKA:</em></strong><br>
<strong><em>Protiv ove presude može se izjaviti žalba u roku</em></strong><br>
<strong><em>od 15 dana, od dana prijema pismenog otpravka </em></strong><br>
<strong><em>iste Višem sudu u Podgorici, a preko ovog suda. </em></strong><br>
&nbsp;<br>
<strong><em>ZTO: Mrenović Sandra</em></strong><br>
&nbsp;<br>

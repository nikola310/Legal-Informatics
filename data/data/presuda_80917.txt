<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span>
</p>
<p style="text-align:right">
<span class="span1">K. 114/14/14</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE   </span>
</p>
<p>&nbsp;</p>
<p>
<span class="span1">OSNOVNI SUD U KOTORU, kao nadležni prvostepeni krivični sud, po sudiji Momirki Marović kao sudiji pojedincu, uz učešće zapisničara Ana-Marije Petković, u predmetu protiv okrivljenog D. B. zbog krivičnog djela teško djelo protiv bezbjednosti javnog saobraćaja iz člana 348 stav 1 u vezi sa krivičnim djelom ugrožavanja javnog saobraćaja iz člana 339 stav 1 Krivičnog zakonika CG, koji se vodi po optužnom predlogu ODT Kotor Kt. broj 32/14 od 14.04.2014 godine, nakon održanog  glavnog i javnog pretresa  dana 11.06.2014 godine, u prisustvu zamjenika ODT Kotor Danke Živković, okrivljenog D. B. i oštećene M. S., istoga dana donio je i javno objavio</span>
</p>
<p>&nbsp;</p>
<p style="text-align:center;">
<span class="span1">P R E S U D U </span>
</p>
<p>&nbsp;</p>
<p>
<span class="span1">OKRIVLJENI D. B., JMBG .... od oca S.  i majke M., rođene P., rođen ... godine u L. R., Opština P., stalno nastanjen u P., R. B. broj ..., broj stana .. državljanin CG, sa završenom VSS, po zanimanju penzioner, oženjen, lošeg imovnog stanja, protiv koga se ne vodi postupak za drugo krivičo djelo,</span>
</p>
<p>&nbsp;</p>
<p style="text-align:center;">
<span class="span1">K r i v    j e</span>
</p>
<p>&nbsp;</p>
<p>
<span class="span1">Što je</span><span class="span1"> </span><span class="span1">dana 26.12.2013 godine, oko 12,00 časova, na magistralnom putu C.-B., u mjestu M., upravljajući, u pripitom stanju pri koncentraciji 0</span><span class="span1">,53</span><span class="span1"> ‰ apsolutnog alkohola u krvi, putničkim motornim vozilom marke "V. P." registarskih oznaka …. .. sopstveno vlasništvo, suprotno odredbama člana 29 stav 1 i član 182 stav 2 Zakona o bezbjednosti saobraćaja na putevima, iako je bio svjestan da svojom radnjom može učiniti krivično djelo, pa je na to pristao, ugrozio saobraćaj i doveo u opasnost život oštećenih D. D. iz P. i M. S. iz C., na način što se vozilom nije kretao desnom stranom kolovoza u smjeru kretanja, već je na kritičnom mjestu, naglo djelovao na upravljač ulijevo, pri čemu je sa desne kolovozne trake prešao na lijevu, na kojoj je postao pokretna prepreka za vozilo marke ,,…" registarskih oznaka … koje se kretalo iz suprotnog smjera, pravilno svojom kolovoznom trakom, a kojim je upravljao D. D. iz P., te desnom bočnom stranom vozila ostvario kontakt sa prednjim čeonim dijelom vozila ,,Golf II" uslijed čega je došlo do međusobnog odbijanja vozila, tako da se vozilo ,,Golf II" horizontalno rotiralo i vratilo unazad za oko 2,00 m, dok se vozilo ,,Polo" odbilo ulijevo za svoj smjer kretanja i zaustavilo van kolovoza, kojom prilikom su oštećeni u vozilima zadobili tjelesne povrede i to oštećena M. S. suvozač u vozilu okrivljenog tešku tjelesnu povredu u vidu preloma desne polovine kostiju karličnog prstena: preloma desne bedrene kosti, preloma desne preponske kosti, preloma desne zglobne čašice karlične kosti i preloma desne sjedalne kosti, a oštećeni D. D., vozač vozila ,,Golf II", laku tjelesnu povredu u vidu nagnječenja grudnog koša sa crvenilom kože u predjelu prednje strane grudnog koša,</span>
</p>
<p>&nbsp;</p>
<p>
<span class="span1">  - čime je učinio krivično djelo teško djelo protiv bezbjednosti javnog saobraćaja iz člana 348 stav 1 u vezi sa krivičnim djelom ugrožavanje javnog saobraćaja iz člana 339 stav 1 Krivičnog zakonika CG.</span>
</p>
<p>&nbsp;</p>
<p>
<span class="span1"> Pa mu sud </span><span class="span1">na</span><span class="span1"> osnovu naprijed navedene krivično pravne odredbe, te odredbi člana 3, 5, 8, 13, 15, 36, 42, 45, 46, 52, 53 i 54 Kz-a i člana 368 i 374 Zkp-a izriče</span>
</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom utvrđuje kaznu zatvora u trajanju </span><span class="span1">od</span><span class="span1"> 6 (šest) mjeseci i istovremeno određuje da se kazna neće izvršiti ukoliko okrivljeni za vrijeme od jedne godine i šest mjeseci od dana pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span class="span1">Dužan je okrivljeni na ime sudskog paušala uplatiti iznos od 30 eura, i na ime troškova krivičnog postupka iznos od  154 eura, u korist budžeta Crne Gore, na žiro račun broj 832-16-52 u roku od mjesec dana od dana pravosnažnosti presude i dokaz o uplati dostaviti ovom sudu s pozivom na broj K.114/14/14.</span>
</p>
<p>&nbsp;</p>
<p>
<span class="span1">Oštećeni Dačević Dušan se </span><span class="span1">sa</span><span class="span1"> imovinsko pravnim zahtjevom upućuje na parnicu.</span>
</p>
<p style="text-align:center;">
<span class="span1">O b r a  z l o ž e n j e </span>
</p>
<p>&nbsp;</p>
<p>
<span class="span1">ODT Kotor aktom Kt. broj 32/14 od 14.04.2014 godine stavilo je na teret D. B. izvršenje krivičnog djela teško djelo protiv bezbjednosti javnog saobraćaja iz člana 348 stav 1 u vezi sa krivičnim djelom ugrožavanja javnog saobraćaj iz člana 339 stav 1 Krivičnog zakonika CG.</span>
</p>
<p>&nbsp;</p>
<p>
<span class="span1">Okrivljeni D. B. je u svojoj odbrani u prethodnom postupku na zapisnik pred ODT K. naveo da se dana 26.12.2013 godine kretao sa pmv marke „V. P.“ registarskih oznaka ..... koje je njegovo vlasništvo, iz pravca C. prema B., a sa njim u vozilu se nalazila i njegova poznanica M. S.. Toga dana kolovoz je bio klizav i padala je kiša. Kretao se brzinom ne preko 50 km/h. U mjestu M. negdje oko podneva u jednoj blagoj krivini na lijevo izgubio je kontrolu nad vozilom, odnosno dobio je „skije“, iako  je preduzeo radnju kočenja, te je u momentu ugasio motor da ne bi došlo do eventualnog paljenja automobila. Prešao je u drugu kolovoznu traku  i ostvario kontakt sa prednjom stranom pmv marke „V.“. Kako je ostvario kontakt sa tim drugim vozilom, tako se njegovo vozilo zaustavilo, tako da su oba vozila ostala na jednoj kolovoznoj traci i to onoj koja je vodila iz pravca B. prema C.. Na posebno pitanje odgovorio je da je pozvao hitnu pomoć jer je njegova saputnica bila povrijeđena, budući da je njena strana bila najviše oštećena, jer je tu bio udar. On je bio ugruvan, zatim je došla policija i vozila je zatekla u takvim položajima. </span>
</p>
<p>
<span class="span1">U svojoj odbrani na glavnom pretresu okrivljeni D. B. je naveo </span><span class="span1">da priznaje izvršenje krivičnog djela i krivicu za isto. Dodao je da mu je u međuvremenu </span><span class="span1">od</span><span class="span1"> strane osiguravajuće kuće došlo da plati naknadu štete zbog povreda .M. S. u iznosu od 3.250 eura, a oštećenom D. D. iznos od oko 800 eura.</span>
</p>
<p>&nbsp;</p>
<p>
<span class="span1">U dokaznom postupku koji je sproveden u cilju utvrđenja činjeničnog stanja i krivice okrivljenog sud je proveo sledeće dokaze: saslušao oštećenu Moštrokol Slavicu, </span><span class="span1">na saglasnost stranaka pročitao iskaz oštećenog-svjedoka D. D. sa zapisnika pred ODT Kotor od 14.02.2014 godine, pročitao</span><span class="span1"> </span><span class="span1">nalaz i mišljenje vještaka </span><span class="span1">medicinske struke Dr. K. N. od 21.02.2014 godine, nalaz i mišljenje vještaka saobraćajne struke Đ. V. od 25.03.2014 godine, izvršio uvid u zapisnik o uviđaju UP CB B. i uvid u skicu lica mjesta, izvještaj ljekara jedinice za hitnu pomoć u Budvi na ime D. D. od 26.12.2013 godine, otpusnu listu sa epikrizom Opšte bolnice Kotor na ime D. D. od 29.12.2013 godine, izvještaj ljekara jedinice za hitnu pomoć u B. na ime Moštrokol Slavice od 26.12.2013 godine, otpusnu listu sa epikrizom specijalne bolnice V. Ć. R. na ime M. S. od 04.02.2014 godine i u izvještaj Kliničkog centra Crne Gore broj 69 od 09.01.2014 godine.</span>
</p>
<p>&nbsp;</p>
<p>
<span class="span1">Oštećena M. S. je navela da je dana 26.12.2013 godine stopirala na raskrsnici puta B-C, kako bi je neko odvezao do B. jer je tražila posao. Stao joj je okrivljeni D. B. kojeg inače poznaje iz viđenja. Sjela je na mjesto suvozača, vezala se pojasom i krenuli su ka B.. Tog je dana kolovoz bio mokar a D. se kretao prilično sporo. Kada su stigli do mjesta M. u jednoj krivini na lijevo, D. je izgubio kontrolu nad vozilom i prešli su na drugu kolovoznu traku predviđenu za kretanje vozila iz pravca B. prema C., zatim su klizili bočno, tada im je u susret naišlo drugo vozilo koje je svojim prednjim djelom ostvarilo kontakt sa desnom bočnom stranom vozila u kojem se ona nalazila, tačnije isti je direktno udario u vrata suvozača, zbog čega je ona zadobila povredu u vidu preloma karlice. Na posebno pitanje je odgovorila da okrivljeni D. nikoga nije preticao. Nije se pridružila krivičnom gonjenju, niti  je postavila imovinsko pravni zahtjev.</span>
</p>
<p>&nbsp;</p>
<p>
<span class="span1">Oštećenog-svjedok D. D. je naveo </span><span class="span1">da se dana 26.12.2013 godine kretao iz pravca B. prema C. svojim putničkim motornim vozilom ... registarske oznake E ... Tog dana kolovoz je bio mokar i on se kretao brzinom od oko 30-40 km na čas. Negdje oko 12,20 bio je ispred mjesta M. i dok se nalazio u desnoj kolovoznoj traci-predviđenoj za njegov pravac kretanja i polako ulazio u jednu oštriju ali donekle preglednu krivinu, uočio je jedno vozilo za koje se kasnije ispostavilo da je to vozilo okrivljenog, te je to voozilo prešlo na njegovu kolovoznu traku i to poprečke „klizeći“ prema njemu. U tom trenutku nije mogao nigdje da pobjegne, bio je uz samu desnu ivicu kolovoza i sve se odvijalo u nekoliko sekundi. Vozač tog automobila je u jednom trenutku krenuo da mota volan, da bi desnom bočnom stranom automobila udario u prednju stranu njegovog  automobila, od kog udarca je udario u volan iako je imao vezani pojas. To je bio djelić sekunde, te je pomislio da će se to auto prevrnuti preko njegovog vozila. Tada je uočio šleper koji je se kretao iz pravca Cetinja prema Budvi, koji je kočio da ne bi udario u njih i koji se zaustavio na nekih 3 metra od njih. Vozač šlepera je stao i sa njim je čekao dok nisu došla sanitetska kola, ali nije znao o kome se radi. Njemu je bio ugruvan grudni koš. Pridružio se krivičnom gonjenju i postavio je imovinsko pravni zahtjev.</span>
</p>
<p>&nbsp;</p>
<p>
<span class="span1">Iz</span><span class="span1"> </span><span class="span1">nalaza i mišljenja vještaka medicinske struke Dr. K. N. </span><span class="span1">od</span><span class="span1"> …. </span><span class="span1">godine</span><span class="span1"> utvrđeno je da je M. S. zadobila prelom desne polovine kostiju karličnog prstena: prelom desne bederene kosti, prelom desne preponske kosti, prelom desne zglobne čašice karlične kosti i prelom desne sjedalne kosti. </span><span class="span1">Navedeni prelomi predstavljaju u vrijeme nanošenja, procijenjeni kako pojedinačno, tako i u svom ukupnom djelovanju, tešku tjelesnu povredu i nastali su uslijed udara M. S. o tupo-tvrde predmete u unutrašnjosti motornog vozila u kojem se imenovana nalazila.</span><span class="span1"> D. D. je zadobio nagnječenje grudnog koša </span><span class="span1">sa</span><span class="span1"> crvenilom kože u predjelu prednje strane grudnog koša. </span><span class="span1">Navedena povreda predstavlja u vrijeme nanošenje laku tjelesnu povredu i </span><span class="span1">nastala je uslijed udara grudnim košem D. D. o tupo-tvrde predmete u unutrašnjosti motornog vozila u kojem se imenovani nalazio.</span><span class="span1"> </span>
</p>
<p>&nbsp;</p>
<p>
<span class="span1">Iz nalaza i mišljenja vještaka saobraćajne struke Đ. V. </span><span class="span1">od</span><span class="span1"> ….. </span><span class="span1">godine</span><span class="span1"> utvrđeno je da je opasna situacija pretvorena u saobraćajnu nezgodu tako što je vozač vozila ,,Polo'' CT …. pri brzini od oko 47,00 km/h u lijevoj krivini na dionici puta gdje je brzina ograničena na 50 km/h, iz ličnih razloga, naglo djelovao na upravljač ulijevo, pri čemu je sa desne kolovozne trake prešao na lijevu, na kojoj je postao pokretna prepreka za vozilo ,,Golf II'' E15-M-288, koje se kretalo iz suprotnog smjera pravilno svojom kolovoznom trakom. Tehničke mogućnosti izbjegavanja nezgode od strane vozača vozila </span><span class="span1">,,Polo''</span><span class="span1"> CT AF048, postojale su: da bez naglih djelovanja na bilo koji uređaj (upravljanje, kočenje) zbog mokrog i klizavog kolovoza, stabilizuje vozilo i posjedovanom brzinom nastavi kretanje u mimoilaženju-svojom kolovoznom trakom. Ovakav način upravljanja vozilom od strane vozača vozila </span><span class="span1">,,Polo''</span><span class="span1"> CT AF048, posledica je greške u upravljanju u dijelu nepoštovanja obaveze da se mora kretati desnom stranom kolovoza, što nije učinio, a što predstavlja osnovni i jedini uzrok nastanka nezgode. Vozač vozila </span><span class="span1">,,Golf</span><span class="span1"> II'' E15-M-288, svojim radnjama nije uticao na nastanak predmetne saobraćajne nezgode.</span>
</p>
<p>&nbsp;</p>
<p>
<span class="span1">Uvidom u zapisnik o uviđaju UP CB B. i skicu lica mjesta utvrđeno je da je predmetna saobraćajna nezgoda dogodila </span><span class="span1">na</span><span class="span1"> magistralnom putu .B.-C. u mjestu M. i to u desnoj saobraćajnoj traci gledano iz pravca B. u pravcu Cetinja, te da su u istoj učestvovali D. B., koji je upravljao vozilom ,, Volkswagen Polo'' registarskih oznaka CT AF048, M. S. koja je bila suvozač u vozilu,, Volkswagen Polo'' i D. D., koji je upravljao vozilom marke ,,Golf II'' registarskih oznaka E15-M-288. </span><span class="span1">Uvidom u skicu lica mjesta utvrđen je položaj vozila nakon nezgode.</span>
</p>
<p>&nbsp;</p>
<p>
<span class="span1">Uvidom u izvještaj ljekara jedinice za hitnu pomoć u Budvi na ime D. D. od 26.12.2013 godine utvrđeno je da je oštećeni primljen u 12 i 40 časova, te da su mu konstatovane povrede, data terapija, nakon čega je transportovan kolima hitne pomoći za Opštu bolnicu u Kotoru. </span>
</p>
<p>&nbsp;</p>
<p>
<span class="span1">Uvidom u otpusnu listu </span><span class="span1">sa</span><span class="span1"> epikrizom Opšte bolnice Kotor na ime D. D. od 29.12.2013 godine utvrđeno je da je oštećeni nakon liječenja na odeljenju otpušten kući u dobrom opštem stanju.</span>
</p>
<p>&nbsp;</p>
<p>
<span class="span1">Uvidom u izvještaj ljekara jedinice za hitnu pomoć u B. na ime M. S. od 26.12.2013 godine utvrđeno je da je oštećena primljena u 12 i 40 časova, te da su joj konstatovane povrede, nakon čega je upućena u Opštu bolnicu u Kotoru radi hospitalizacije.</span>
</p>
<p>&nbsp;</p>
<p>
<span class="span1">Uvidom u u otpusnu listu sa epikrziom specijalne bolnice V. Ć. R. na ime M. S. od 04.02.2014 godine utvrđeno je da je oštećena liječena od 26.12.2013 godine do 04.02.2014 godine, te da joj je postavljena završna dijagnoza i određena terapija.</span>
</p>
<p>&nbsp;</p>
<p>
<span class="span1"> </span><span class="span1">Uvidom u izvještaj Kliničkog centra Crne Gore broj 69 od 09.01.2014 godine utvrđeno je da je po metodi W. izvršena analiza krvi okrivljenog, te da je utvrđeno da je isti kritične prilike imao 0,53 % apsolutnog alkohola u krvi tj. </span><span class="span1">da</span><span class="span1"> je bio u pripitom stanju.</span>
</p>
<p>
<span class="span1"> </span>
</p>
<p>
<span class="span1">Nije bilo predloga za dopunu dokaznog postupka, niti prigovora na izvedene dokaze.</span>
</p>
<p>&nbsp;</p>
<p>
<span class="span1">Cijeneći sve provedene dokaze pojedinačno i u uzajamnoj povezanosti shodno članu 370 stav 3 Zkp-a, a u odnosu </span><span class="span1">na</span><span class="span1"> odbranu okrivljenog, sud je utvrdio činjenično stanje kao u izreci presude.</span>
</p>
<p>&nbsp;</p>
<p>
<span class="span1">Činjenično stanje sud je utvrdio </span><span class="span1">na</span><span class="span1"> osnovu nalaza i mišljenja vještaka saobraćajne struke Đ. V. od 25.03.2014 godine, nalaza i mišljenja vještaka medicinske struke dr K. N. od 21.02.2014 godine, iskaza oštećenih, ocjene odbrane okrivljenog, te ostalih provedenih dokaza.</span>
</p>
<p>&nbsp;</p>
<p>
<span class="span1">Prije svega, na osnovu odbrane okrivljenog, zapisnika o uviđaju UP CB Budva, te iskaza oštećenih D. D. i M. S., sud je utvrdio da se predmetna saobraćajna nezgoda desila dana 26.12.2013 godine oko 12:00 časova na magistralnom putu Cetinje - Budva u mjestu Markovići, te da su učesnici saobraćajne nezgode bili okrivljeni D. B. koji je upravljao vozilom ,,V. P. registarskih oznaka CT AF048, sa kojim je u vozilu na mjestu suvozača bila oštećena M. S., a koji se kretao magistralnim putem iz pravca C. u pravcu B. i oštećeni D. D., koji je upravljao vozilom ,,Golf II'' registarskih oznaka E15-M-288, a koji se kretao magistralnim putem iz pravca B. u pravcu C.</span>
</p>
<p>&nbsp;</p>
<p>
<span class="span1">Dalje, sud je iz nalaza i mišljenja vještaka saobraćajne struke Đ. V. od … godine utvrdio da je do saobraćajne nezgode došlo na način što je vozač vozila </span><span class="span1">,,Polo''</span><span class="span1"> …. (</span><span class="span1">okrivljeni</span><span class="span1"> D. D.) iz ličnih razloga naglo djelovao na upravljač ulijevo, pri čemu je sa desne kolovozne trake prešao na lijevu, na kojoj je postao pokretna prepreka za vozilo ,,Golf II'' E15-M-288 (kojim je upravljao oštećeni D. D.), a koje se kretalo iz suprotnog smjera svojom kolovoznom trakom, a koji način upravljanja vozilom od strane okrivljenog je posledica greške u upravljanju u dijelu nepoštovanja obaveze da se mora kretati desnom stranom kolovoza, što nije učinio, a što predstavlja osnovni i jedini uzrok nastanka nezgode. Sud je prihvatio nalaz i mišljenje vještaka saobraćajne struke, jer njegova sadržina nije osporena </span><span class="span1">na</span><span class="span1"> bilo koji način, a radi se o nalazu koji je dat po pravilima struke. </span>
</p>
<p>&nbsp;</p>
<p>
<span class="span1">Okrivljeni D. B. je u svojoj odbrani priznao izvršenje krivičnog djela i naveo da je u jednoj blagoj krivini na lijevo izgubio kontrolu nad vozilom, prešao u drugu kolovoznu traku i ostvario kontakt sa prednjom stranom vozila ,,Golf II'', koje priznanje je sud prihvatio jer je isto u skladu sa nalazom i mišljenjem vještaka saobraćajne struke Đ. V. od 25.03.2014 godine, a isto je potvrđeno i iskazom oštećene M. S. koje je navela da je okrivljeni D. B. u jednoj krivini na lijevo izgubio kontrolu nad vozilom i prešao na drugu kolovoznu traku predviđenu za kretanje vozila iz pravca Budve prema Cetinju, te su klizili bočno i tada im je u susret naišlo drugo vozilo koje je sa svojim prednjim dijelom ostvarilo kontakt sa desnom bočnom stranom vozila u kojem se ona nalazila, odnosno isti je udario u vrata suvozača, kao i iskazom oštećenog D. D. koji je naveo da je vozilo okrivljenog prešlo u njegovu kolovoznu traku i to poprečke klizeći prema njemu, te je okrivljeni krenuo da mota volan i desnom bočnom stranom svog automobila je udario u prednju stranu njegovog automobila, a čije iskaze je sud prihvatio, jer su se oštećeni na međusobno saglasan način izjasnili o svim okolnostima koje su bitne za ovu krivično-pravnu stvar. </span>
</p>
<p>&nbsp;</p>
<p>
<span class="span1">Na osnovu nalaza i mišljenja vještaka medicinske struke dr K. N. od 21.02.2014 godine utvrđeno je da su oštećeni M. S. i D. D. kritične prilike zadobili povrede bliže pobrojane u izreci presude, koje povrede predstavljaju u vrijeme nanošenja tešku tjelesnu povredu (kod oštećene M. S.) odnosno laku tjelesnu povredu (kod oštećenog D. D.). Sud je prihvatio sadržinu nalaza i mišljenja vještaka medicinske struke, jer ista nije osporena </span><span class="span1">na</span><span class="span1"> bilo koji način.</span>
</p>
<p>&nbsp;</p>
<p>
<span class="span1">Članom 29 stav 1 Zakona o bezbjednosti saobraćaja na putevima je propisano da se vozilo kreće desnom stranom kolovoza u smjeru kretanja, dok je članom 182 stav 2 istog zakona propisano da vozač koji je u tolikom mjeri umoran ili bolestan ili je u takvom zdravstvenom stanju da je nesposoban za bezbjedno upravljanje vozilom, kao i vozač koji je pod dejstvom opojnih droga, drugih psihoaktivnih supstanci ili je pod dejstvom alkohola ne smije upravljati vozilom u saobraćaju na putu. U konkretnom slučaju okrivljeni D. B. je postupao protivno ovim odredbama jer je sa desne prešao na ljevu kolovoznu traku za svoj smjer kretanja, na kojoj je postao pokretna prepreka za vozilo ,,Golf II'' koje se kretalo iz suprotnog smjera pravilno svojom kolovoznom trakom ( a što je sud utvrdio iz nalaza i mišljenja vještaka saobraćajne struke ), čime je postupio protivno odredbi člana 29 stav 1 ZOBS-a na putevima, a takođe je okrivljeni kritične prilike imao 0,53 % apsolutnog alkohola u krvi tj. </span><span class="span1">bio</span><span class="span1"> je u pripitom stanju    ( a što je sud utvrdio iz izvještaja Kliničkog centra Crne Gore broj 69 od 09.01.2014 godine ), čime je postupao protivno odredbi člana 182 stav 2 naprijed navedenog zakona. </span>
</p>
<p>&nbsp;</p>
<p>
<span class="span1">Okrivljeni D. B. je postupao </span><span class="span1">sa</span><span class="span1"> eventualnim umišljajem, jer je bio svjestan da pod uticajem alkohola upravljajući vozilom može učiniti krivično djelo, pa je na to pristao.</span>
</p>
<p>
<span class="span1"></span>
</p>
<p>
<span class="span1">Time su se u radnjama okrivljenog ostvarili svi bitni elementi bića krivičnog djela </span><span class="span1">teško djelo protiv bezbjednosti javnog saobraćaja iz člana 348 stav 1 u vezi sa krivičnim djelom ugrožavanja javnog saobraćaja iz člana 339 stav 1 Krivičnog zakonika CG, pa ga je sud oglasio krivim za isto.</span>
</p>
<p>&nbsp;</p>
<p>
<span class="span1">Prilikom odluke o vrsti i visini krivične sankcije koju okrivljenom treba izreći sud je pošao od toga da je za predmetno krivično djelo propisana kazna zatvora u trajanju od jedne do osam godina. U smislu člana 42 Krivičnog zakonika sud je kao olakšavajuće okolnosti na strani okrivljenog cijenio da je u pitanju stariji čovjek (1946 godište), porodičan, lošeg imovnog stanja, okolnost da se oštećena M. S. nije pridružila krivičnom gonjenju, koje okolnosti je sud istovremeno cijenio kao naročito olakšavajuće, dok otežavajućih okolnosti na njegovoj strani sud nije našao, </span><span class="span1">pa je okrivljenom izrekao uslovnu osudu, na način što je utvrdio kaznu zatvora u trajanju od 6 (šest) mjeseci i istovremeno odredio da se kazna neće izvršiti ukoliko okrivljeni za vrijeme od jedne godine i šest mjeseci od dana pravosnažnosti presude ne učini novo krivično djelo. Sud smatra da je izrečena krivična sankcija adekvatna težini učinjenog krivičnog djela, stepenu krivice okrivljenog i okolnostima pod kojima je krivično djelo učinjeno, te da će se s obzirom na ličnost okrivljenog upozorenjem uz prijetnju kaznom dovoljno uticati na okrivljenog da ubuduće ne vrši krivična djela, tj. da će se ostvariti svrha specijalne prevencije, te da zbog toga nije nužno primjeniti kaznu.</span>
</p>
<p>&nbsp;</p>
<p>
<span class="span1">Na osnovu naprijed navedenih krivičnopravnih odredbi, </span><span class="span1">te</span><span class="span1"> odredbi člana </span><span class="span1">3, 5, 8, 13, 15, 36, 42, 45, 46, 52, 53 i 54 Kz-a i člana 368 i 374 Zkp-a, sud je odlučio kao u izreci presude.</span>
</p>
<p>&nbsp;</p>
<p>
<span class="span1">Kako je okrivljeni oglašen krivim, obavezan je da na ime sudskog paušala uplati iznos od 30 eura i na ime troškova krivičnog postupka iznos </span><span class="span1">od  154</span><span class="span1"> eura, koji troškovi se odnose na troškove vještačenja po vještacima saobraćajne i medicinske struke, u korist budžeta Crne Gore, na žiro račun broj 832-16-52 u roku od mjesec dana od dana pravosnažnosti presude i dokaz o uplati dostavi ovom sudu s pozivom na broj K……</span>
</p>
<p>&nbsp;</p>
<p>
<span class="span1">Shodno članu 239 Zakonika o krivičnom postupku, sud je oštećenog </span><span class="span1">D.</span><span class="span1"> </span><span class="span1">D.</span><span class="span1">, radi ostvarivanja imovinsko pravnog zahtjeva uputio na parnični postupak.</span>
</p>
<p>&nbsp;</p>
<p>
<span class="span1">Na naprijed navedenim razlozima sud je zasnovao svoju odluku. </span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U KOTORU</span>
</p>
<p style="text-align:center;">
<span class="span1">Dana 11.06.2014 godine </span>
</p>
<p>&nbsp;</p>
<p>
<span class="span1">Zapisničar, </span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">  Sudija, </span>
</p>
<p>
<span class="span1">    Ana-Marija Petković </span><span class="span1"></span><span class="span1"></span><span class="span1"></span><span class="span1"></span><span class="span1">                Momirka Marović</span>
</p>
<p>&nbsp;</p>
<p>
<span class="span1">PRAVNA POUKA</span><span class="span1">:Protiv</span><span class="span1"> ove presude dozvoljena je žalba Višem sudu u Podgorici, u roku od 8 dana od prijema iste, a preko ovog Suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
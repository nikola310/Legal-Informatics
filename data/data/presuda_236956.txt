<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span>
</p>
<p>&nbsp;</p>
<p style="text-align:right">
<span class="span1">K.br.496/16</span>
</p>
<p style="text-align:center;">
<span class="span1">U IME CRNE GORE </span>
</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće Marine Sekulić, kao zapisničara, u krivičnom predmetu protiv okrivljenog Č. M. iz P., zbog krivičnog djela laka tjelesna povreda iz čl. 152 st.2 u vezi st.1 Krivičnog zakonika Crne Gore, odlučujući po optužnom predlogu ODT-a Podgorica Kt.br.402/16 od 16.08.2016. godine, kojeg je na glavnom pretresu zastupao Milić Siniša, savjetnik na radu kod ODT-a Podgorica, nakon glavnog i javnog pretresa održanog dana 19.01.2017. godine, u prisustvu zastupnika optužbe, branioca po izboru R. N., advokata iz P., te punomoćnika oštećenog M. V., advokata iz P., i u odsustvu uredno obaviještenog okrivljenog, donio je, a dana 23.01.2017.godine i javno objavio, </span>
</p>
<p style="text-align:center;">
<span class="span1">P R E S U D U</span>
</p>
<p>
<span class="span1">Okrivljeni: </span>
</p>
<p>
<span class="span1">Č. M., JMBG xxx, od oca V. i majke V., rođene P., rođen xxx.godine u P., sa prebivalištem u P. – D. G., državljanin Crne Gore, zaposlen, oženjen, otac dvoje djece, sa završenom srednjom školom, lošeg imovnog stanja, ranije neosuđivan, </span>
</p>
<p style="text-align:center;">
<span class="span1">K R I V   J E</span>
</p>
<p>
<span class="span1">Zato što je: </span>
</p>
<p>
<span class="span1">Dana xx.03.20xx.godine, oko xx,xx časova u B R br xx, u P., svjestan svog djela čije je izvršenje htio i znajući da je isto zabranjeno, lako tjelesno povrijedio oštećenog U. S. na način što ga je glavom udario u predjelu glave, a zatim mu zadao udarac pesnicom u kojoj je držao metalni boks-sredstvo podobno da tijelo teško povrijedi ili zdravlje teško naruši, u predjelu čela, nanoseći mu laku tjelesnu povredu u vidu rane razderine u čeonom predjelu, sa lijeve strane, krvnog podliva lijevog oka i oguljotine ( ogrebotine) u predjelu desnog obraza, </span>
</p>
<p>
<span class="span1">- čime je izvršio krivično djelo laka tjelesna povreda iz čl. 152 st.2 u vezi st.1 Krivičnog zakonika Crne Gore,</span>
</p>
<p>
<span class="span1">- pa mu Sud,  primjenom citiranog zakonskog propisa, te čl. 3, 4, 5, 13, 15, 32, 36, 42, 52, 53 i 54 Krivičnog zakonika Crne Gore, te čl. 226, 227, 229, 239 i 374 Zakonika o krivičnom postupku,  i z r i č e, </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>
<span class="span1">Kojom mu utvrđuje kaznu zatvora u trajanju od 30 (trideset) dana, i istovremeno određuje da se utvrđena kazna neće izvršiti ukoliko okrivljeni u roku od 1 (jedne) godine po pravnosnažnosti presude ne izvrši novo krivično djelo.</span>
</p>
<p>
<span class="span1">Obavezuje se okrivljeni da na ime troškova krivičnog postupka uplati na račun budžetskih sredstava Crne Gore iznos od 176,00 € (stotinusedamdesetšest eura), te na ime sudskog paušala iznos od 50,00 € (pedeset eura), sve prednje u roku od 15 (petnaest) dana po pravnosnažnosti presude, pod prijetnjom prinudne naplate; kao i troškove punomoćnika oštećenog, o kojima će sud nakon pravnosnažnosti presude odlučiti posebnim rešenjem.</span>
</p>
<p>
<span class="span1">Oštećeni U. S.se u pogledu postavljenog imovinsko-pravnog zahtjeva upućuje na redovnu građansku parnicu. </span>
</p>
<p style="text-align:center;">
<span class="span1">O b r a z l o ž e nj e</span>
</p>
<p>
<span class="span1">Optužnim predlogom ODT-a Podgorica Kt.br.402/16 od 16.08.2016.godine kojeg je na glavnom pretresu zastupao Milić Siniša, savjetnik na radu kod ODT-a Podgorica, okrivljenom Č. M. stavljeno je na teret izvršenje krivičnog djela laka tjelesna povreda iz čl.152 st.2 u vezi st.1 Krivičnog zakonika Crne Gore.</span>
</p>
<p>
<span class="span1">Zastupnik optužbe je do kraja glavnog pretresa ostao pri podnijetom optužnom aktu, i u završnoj riječi predložio sudu da okrivljenog oglasi krivim i osudi u skladu sa zakonom, jer iz dokaza koji su provedeni na glavnom pretresu, je po mišljenju optužbe dokazano da je okrivljeni Č. M. izvršio krivično djelo koje mu se stavlja na teret.</span>
</p>
<p>
<span class="span1">Okrivljeni Č. M. je u navodima odbrane iz prethodnog postupka pred ODT-om Podgorica naveo da je predmetnog dana, oko xx,xx časova, svojim vozilom marke „Golf III“, reg.oznake PG ..., upravljao ulicom B. R. iz pravca S. C. u pravcu zgrade V.Vozilo je zaustavio ispred poslovnog objekta „V“, kako bi platio neki račun, dok je u vozilu ostavio svog sina starog pet godina, koji je sjedio na zadnjem sjedištu, a parkirao se uz ivicu trotoara, iza parkiranih vozila na trotoaru.Pojasnio je da se zadržao otprilike deset minuta, nakon čega se vratio do svog vozila.Kada je prilazio vozilu primijetio je da je iza njega, na maloj udaljenosti otprilike pola metra, parkirano vozilo marke „Toyota“, čijih se registarskih oznaka nije mogao sjetiti, ali zna da je bilo neke tamne boje.Istakao je da je kako se ispred njegovog vozila nalazilo takođe parkirano vozilo, bio prinuđen da svojim vozilom preduzme radnju kretanja unazad, kako bi se isparkirao.Izjavio je da dok je pokušavao da se isparkira izuzetno malom brzinom, on se svojim autom naslonio na vozilo koje je bilo parkirano iza njega, a takođe i na vozilo koje je bilo parkirano ispred.Naglasio je da je tada izašao iz vozila kako bi vidio da li je na tim vozilima došlo do oštećenja, iako je bio ubijeđen da nije, pa se uvjerio da nije bilo tragova kontakta, ni na vozilu „Toyota“, ni na vozilu koje je bilo parkirano ispred njega.Tada je ugledao njemu nepoznatog momka, koji je brzim koracima išao ka njemu i uputio mu riječi „što radiš to majmune, što gledaš, sad ću ti pokazati posao, što ne čekaš“,a on je tom momku odgovorio da nije znao koga treba da čeka, i pitao ga „što se dereš“.Dodao je da mu je taj momak tada rekao „sad ću ti pokazati posao“, a zatim su krenuli jedan prema drugom, i tada je od tog momka zadobio jedan udarac stisnutom pesnicom u predjelu lijevog uha, nakon čega mu je uzvratio, udarajući ga stisnutom pesnicom jednom ili dva puta u predjelu glave, i to kosmatog dijela glave.Pojasnio je da su se nakon toga sudarili glavama, i to svojim čelima, zatim ga je taj momak uhvatio u grif, nakon čega je nastalo guranje između parkiranih auta.Naveo je da ga je u jednom momentu, držeći ga u grif, naslonio na jedno parkirano auto, kada je primijetio da tom momku teče krv  iz predjela glave, ali ga je i pored toga, držao u grif i nije htio da ga pusti.Istakao je da zna da ga je neko vukao pozadi za jaknu, ali da ne zna ko je to bio, pa je, dok su ga vukli nazad, pao na </span><span class="span1">leđa.Objasnio je da ne zna ko su bili ljudi koji su pokušavali da ih razdvoje, zna da je bilo tri do četiri momka, i neka žena srednjih godina, otprilike oko xx godina.Tada je taj momak telefonom nekog pozivao i prijetio mu riječima „sačekaj, sad ću ti pokazati posao“, a on je njemu odgovorio „pomjeri auto, dijete mi je u njemu, moram da ga vodim kući“.Kako on nije htio da pomjeri auto, on je ušao u svoje vozilo i nasilno isparkirao udarajući u vozilo tog momka, nakon čega je pošao svojoj kući.Odgovarajući na pitanja tužioca okrivljeni je objasnio da prilikom udaranja tog momka nije imao ništa na rukama, i udarao ga je samo stisnutim pesnicama. Izjavio je da tom prilikom na sebi nije imao ništa od nakita, jer inače ne nosi prsten , narukvicu, niti sat. Kada je izašao iz vozila i krenuo ka tom momku, nije ponio ključ sa sobom, čak mu je moguće i vozilo ostalo upaljeno. Naglasio je da predmetni događaj nije prijavio policiji jer kad je došao kući sa djetetom nije nikog zatekao, pa je morao potražiti nekog od ukućana da bi ostavio dijete, obzirom da je on bio pod stresom od tog događaja, zbog čega se nakon dolaska ukućana, spremio i krenuo u Centar bezbjednosti, kako bi prijavio događaj ali su ga u dvorištu kuće sačekali policajci, koji su od njega zahtijevali da pođe u CB kako bi dao izjavu. Dodao je da je cijeli taj događaj, odnosno prepirka i tuča sa tim momkom trajala najduže dva minuta. </span>
</p>
<p>
<span class="span1">Okrivljeni je u navodima odbrane na glavnom pretresu ponovio iskaz pred ODT-om Podgorica, i odgovarajući na pitanja punomoćnika oštećenog i suda objasnio da u blizini njih, neposredno prije i u trenutku samog događaja, da je on vidio, nije bilo nikoga. Rekao je da je na nekoj udaljenosti od njega možda nekih dvadesetak metara, ispred prodavnice S. majke, vidio neku grupu momaka, nekih tri-četiri momka, uključujući možda i S. i njegovu majku, što je primijetio kada je ulazio u auto. Naveo je da ne zna da li tu ima nekih drugih poslovnih objekata. Kada je rekao da su se sudarili glavama, to je prosto bilo tako, bili su blizu jedan drugom i to nije bio udar glavama, već sudar. Istakao je da mu u rukama nije bilo ništa, pa čak ni ključ od vozila.</span>
</p>
<p>
<span class="span1">Branilac okrivljenog po izboru, R. N., advokat iz P., je u završnoj riječi naveo da nema dokaza da je njegov branjenik izvršio krivično djelo koje mu se stavlja na teret, istakao je da je za postojanje predmetnog krivičnog djela potrebno da se dokaže da je laka tjelesna povreda nastala sredstvom podobnim da tijelo teško povrijedi ili zdravlje teško naruši. U sprovedenom dokaznom postupku niko od saslušanih svjedoka nije opisao to sredstvo, da bi se moglo u smislu zakonske odredbe čl.152 st.2 odrediti da je imalo svojstva koja je prethodno naveo. Po mišljenju branioca, u konkretnom slučaju je nesporno da je bila tuča, i da su tjelesne povrede zadobili okrivljeni i oštećeni, i po njegovoj daljoj ocjeni to se moglo goniti po privatnoj tužbi, zbog čega predlaže da se okrivljeni oslobodi od optužbe. </span>
</p>
<p>
<span class="span1">Završna riječ okrivljenog je izostala, pa je sud održao glavni pretres u njegovom odsustvu, isti je prethodno saslušan, uredno je obaviješten, pa njegovo prisustvo, dosledno čl. 457 Zakonika o krivičnom postupku nije nužno. </span>
</p>
<p>
<span class="span1">Sud je u dokaznom postupku: saslušao svjedoka oštećenog U. S., saslušao svjedoka I. S., saslušao svjedoka M. I., pročitao medicinsku dokumentaciju JZU KC CG i JZU Zavod za hitnu medicinsku pomoć CG Podgorica na ime oštećenog U. S., pročitao nalaz i mišljenje stalnog sudskog vještaka medicinske struke dr Č. D. od 06.05.2016.godine i istu neposredno saslušao na glavnom pretresu od 19.01.2017.godine, gdje je vještak medicinske struke neposredno na glavnom pretresu u usmenoj formi dala nalaz i mišljenje vezano za povrede kod okrivljenog </span><span class="span1">Č.M., pročitao izvod iz registra kaznenih evidencija na ime okrivljenog izdat od Ministarstva pravde Crne Gore pod brojem KE1189/2016 od 13.09.2016.godine, izvršio uvid u foto dokumentaciju Uprave policije CB Podgorica broj 59-28244-481/753 od 21.03.2016.godine.</span>
</p>
<p>
<span class="span1">Cijeneći rezultate provedenog dokaznog postupka, sve činjenice, kako one koje terete okrivljenog, tako i one koje idu njemu u korist, Ovaj sud je zaključio da su se u radnjama okrivljenog ostvarili svi subjektivni i objektivni elementi upitne inkriminacije koja mu se navodima optuženja stavlja na teret, sa kojih razloga je Sud prevashodno utvrdio krivicu okrivljenog, a potom, vrednujući prirodu, karakter, te medjusobni odnos olakšavajućih i otežavajućih okolnosti, istom izrekao krivičnu sankciju kao u dispozitivu presude. </span>
</p>
<p>
<span class="span1">Svjedok-oštećeni U. S. je u prethodnom postupku pred ODT-om Podgorica,  posvjedočio da je predmetnom prilikom, negdje oko xx,x0 časova, svojim vozilom marke ‘’Tojota auris’’ došao u blizini cvjećare ‘’La’’ koja se nalazi u B r. Pojasnio je da je htio da se vidi sa svojom majkom koja je zaposlena u cvjećari, pa je svoje vozilo parkirao na parking uz trotoar, dok je ispred njega bilo parkirano vozilo marke ‘’Golf III’’ crvene boje, i to tako da je njegov zadnji kraj bio okrenut prema prednjem kraju vozila. Nakon što se parkirao, došao je do pomenute cvjećare, i stajao je ispred sa svojom majkom i sa još dva momka koja su zaposlena u susjednom frizerskom salonu. Istakao je da je mjesto na kojem su stajali i razgovarali daleko nekih 15 metara od mjesta na kojem je parkirao svoje vozilo, ali je bio okrenut leđima prema parkingu, tako da nije vidio šta se dešavalo. U jednom momentu jedan od tih momaka koji se zove I. M. mu je rekao ‘’S. udari ti onaj auto’’ pa se tada okrenuo i vidio kako vozač golfa ide unazad, i zadnjim dijelom svog vozila udara u prednji dio njegovog vozila. Naglasio je da je odmah prišao i povikao vozaču Golfa ‘’Stani, stani, sad ću pomjeriti auto’’. Međutim, taj vozač Golfa je ponovo na isti način udario njegovo vozilo i tada mu se obratio riječima ‘’Polako jadan, što ti je, sad ću ga pomjeriti’’. Napomenuo je da je nakon tih njegovih riječi, vozač Golfa, kojeg inače ne poznaje i nikada ga ranije nije vidio izašao iz vozila i krenuo prema njemu. Tada je taj vozač Golfa napravio par koraka i rekao mu ‘’ A jel’’, nakon čega je prišao ubrzanim korakom i čelom ga udario u glavu, da bi odmah potom zamahnuo desnom rukom. Pojasnio je da je vidio da mu je šaka bila stisnuta u pesnicu i da je u ruci imao neki metalni predmet, koji je njemu izgledao da je u pitanju boks, nakon čega ga je stisnutom pesnicom u kojoj je držao taj predmet ponovo udario u predjelu glave, tačnije čela, kada mu se zacrnilo sve pred očima. Izjavio je da nije ništa vidio i da čak misli da je pao na tog momka, odnosno da se od udara zateturao i uhvatio se za njega kako ne bi pao na beton. Naglasio je da zna da je tu bilo nekog guranja i tada su pritrčali njegova majka i jedan od te dvojice momaka iz frizerskog salona koji su ih razdvojili. Istakao je da je u predmetnom događaju zadobio povrede, bio je u Urgentni centar, i tri dana je ležao na odjeljenju neurohirurgije, o čemu postoji medicinska dokumentacija.</span>
</p>
<p>
<span class="span1">Na glavnom pretresu svjedok-oštećeni je ponovio iskaz iz prethodnog postupka pred ODT-om Podgorica i odgovarajući na pitanja suda objasnio da mu se taj metalni predmet za koji misli da je u pitanju boks nalazio na desnoj ruci i njime ga je udarao, te da to zna zato što je vidio da se radilo o metalnom predmetu sive boje koji mu je bio na ruci. </span>
</p>
<p>
<span class="span1">Punomoćnik oštećenog, advokat M. V. iz P., se u završnoj riječi u ime oštećenog pridružio krivičnom gonjenju protiv okrivljenog i naveo da će odštetni zahtjev ostvarivati u parnici. Pojasnio je da smatra da je izvedenim dokazima utvrđeno da okrivljeni izvršio krivično djelo koje mu je stavljeno na teret. Obzirom na činjenični opis radnje izvršenja, tužilaštvo je moglo okrivljenom da stavi na teret i izvršenje krivičnog djela nasilničko ponašanje iz čl.399 Krivičnog zakonika , budući da su oštećenom nanesene lake tjelsene povrede i da se događaj desio na javnom mjestu. Činjenično stanje utvrđuje se iskazom oštećenog u svojstvu svjedoka, te iskazima svjedoka I. S., M. I., medicinskom dokumentacijom i nalazom I mišljenjem vještaka medicinske struke. Istakao je da se iz personalnih dokaza utvrđuje da je oštećeni kritične prilike bez valjanog povoda i razloga fizički napadnut od strane okrivljneog pa su bez značaja konstatovane povrede kod okrivljenog sve i da potiču iz kritičnog događaja. Okrivljeni prilikom prvog saslušanja ne navodi odlazak kod ljekara povodom kritičnog događaja, već odlazak i boravak kući, a zatim po pozivu policije odlazak u CB radi davanja izjave, tako da su povrede mogle nastati iz nekog drugog ranijeg ili kasnijeg događaja, jer je logično da okrivljeni pođe kod ljekara da je povrede zadobio u predmetnom događaju. Zbog navedenog predložio je da sud okrivljenog oglasi krivim.</span>
</p>
<p>
<span class="span1">Saslušana u prethodnom postupku pred ODT-om Podgorica svjedok I. S. je posvjedočila da je vlasnik cvjećare ‘’L’’ koja se nalazi u B. r., i da je kritičnog dana, to jest xx.0x.20xx. dok se nalazila ispred cvjećare, kod nje došao njen sin U. S.. Napomenula je da su stajali ispred cvjećare i razgovarali, da bi u jendom trenutku M. I. koji je njihov komšija, prišao, i njenom sinu rekao ‘’Evo ti neko udari auto”, nakon čega je S. odmah krenuo u pravcu vozila. Tada je vidjela da je ispred S. vozila marke ‘’Tojota auris’’ parkirano neko vozilo ‘’Golf III’’ crvene boje i kako vozač tog vozila preduzimajući radnju vožnje unazad, nekoliko puta udara u S. vozilo, tačnije u prednji dio vozila. Pojasnila je da je čula kako se S.prilazeći vozilima obratio tom vozaču, govoreći mu ‘’Alo momak, sad ću se pomjeriti’’. U tom trenutku vozač tog vozila izlazi iz istog, zatim prilazi S., jednu ruku mu stavlja na rame, a potom ga udara glavom u predjelu čela, nakon čega taj momak S. hvata rukom oko vrata, savija ga, a zatim ga pesnicom udara u predjelu lica, s tim što ona nije vidjela tačno u koji dio, budući da se u tom trenutku i dalje nalazila ispred cvjećare i nije to mogla da vidi. Dodala je da se cvjećara od tog mjesta nalazi na udaljenosti od oko dvadesetak metara. Pojasnila je da je potom pritrčala do njih da ih razdvoji pa je rukama uhvatila tog momka i počela da ga gura prema sebi kako bi ga razdvojila od S..Tada su pritrčali komšija I. i još jedan momak, pa su svi zajedno uspjeli da ih razdvoje. Usljed tog guranja, vozač tog vozila je pao na beton, pa je i ona pala preko njega. Navela je da se sjeća da je u </span><span class="span1">tom trenutku vidjela da on drži ruku stisnutu u pesnicu, da u ruci ima neki predmet, ali nije mogla da vidi o kojem se predmetu radi. Istakla je da je njoj ličilo na ključeve od vozila, mada nije bila sigurna da li su u pitanju bili ključevi. Taj momak je potom sjeo u vozilo, a zatim je još tri-četiri puta vozeći unazad udario u S. vozilo a potom je otišao sa lica mjesta. Objasnila je da je vidjela kako S. krvari u predjelu čela, zbog čega se potresla, pa se ne sjeća šta se nakon toga dešavalo do trenutka dok S. nije posjetila u bolnici.Navela je da je iako se nalazila na udaljenosti od dvadesetak metara odlično je vidjela šta se dešavalo predmetnom prilikom i tvrdi da je vozač tog vozila, za kojeg je kasnije saznala da se zove Č. M., prvi napao njenog sina i to na način kako je već opisala, prvo glavom, a zatim pesnicom u predjelu lica. Dodala je da je usljed tih udaraca S. malo pokleknuo i bio u savijenom položaju, budući da ga je M. odozgo držao rukama, pa tvrdi da S. tom prilikom nije udarao M. niti je bio u poziciji da može da ga na bilo koji način udari. </span>
</p>
<p>
<span class="span1">Na glavnom pretresu ovaj svjedok je ostala pri iskazu iz prethodnog postupka pred ODT-om Podgorca, i odgovarajući na pitanja branioca okivljenog i okrivljenog, objasnila da je okrivljeni u trenutku kada je ona pala preko njega i ležala na njemu, bio leđima na betonu, šakama stisnutim u pesnice, pri čemu su nadlanice bile okrenute prema betonu, i ona je vidjela da i sa gornje i sa donje stisnute šake viri neki metalni predmet. Istakla je da ne može da tvrdi jer se ne razumije, da je ona majka, i bila je u šoku.Navela je da se radilo o desnoj ruci. Između nje, okrivljenog i njenog sina u trenutku kada je počeo događaj bila su auta, i to više njih, nije brojala koliko. </span>
</p>
<p>
<span class="span1">Saslušan u prethodnom postupku pred ODT-om Podgorica svjedok M. I.je naveo da se predmetnom prilikom nalazio ispred frizerskog salona “R i P”, koji se nalazi u ulici B R, kao i da se pored tog frizerskog salona nalazi cvjećara “L”, čija je vlasnica S. I..U tom trenutku vidio je kako ona i njen sin U. S. razgovaraju, pa je pošao da im se javi.Za vrijeme dok je tu stajao, odjednom je čuo neki udar, pa se okrenuo iza sebe, i vidio kako na parking prostoru, koji se nalazi na udaljenosti od oko 15-ak metara od cvjećare, neko vozilo marke “Golf III”, crvene boje, udara S. vozilo marke “Toyota auris”, tačnije, isto je preduzimajući radnju vožnje unazad dva puta udarilo u prednji dio S. vozila.Istakao je da je S. odmah krenuo prema svom vozilu, ubrzanim korakom, obraćajujući se vozaču tog vozila, i govoreći mu “čekaj, sad ću se pomjeriti”.Dok je S. išao ka tom vozaču, isti je izašao iz vozila i prišao S., a zatim ga udario glavom u predjelu glave, nakon čega su se oni međusobno uhvatili u tzv. “grif” položaj, pa su on i S. majka S. pritrčali da ih razdvoje, i dok su došli, oni su svo vrijeme bili u tom položaju, polusavijeni, i naslonjeni  na jedno vozilo “BMW”, koje je takođe tu bilo parkirano.Napomenuo je da je tada prišao S. i počeo da ga vuče otpozadi kako bi ga razdvojio od tog vozača, a S. je sa druge strane vukla tog momka, pa su u jednom trenutku uspjeli da ih razdvoje, čak je u tom guranju taj momak i pao na tlo, a S. je pala preko njega.Izjavio je da je poslije toga vidio da S. krvari, odnosno da ima rasjekotinu na čelu, dok nije vidio da je vozač tog vozila imao ikakve povrede na sebi.Nakon što su ih razdvojili, taj vozač je sjeo u vozilo i ponovo </span><span class="span1">preduzimajući radnju vožnje unazad, ponovo udario u S. vozilo, a zatim napustio lice mjesta.Pojasnio je da su ubrzo na lice mjesta došli službenici policije koji su S. odvezli u Urgentni centar, gdje mu je pružena medicinska pomoć.Objasnio je da osim tog udarca glavom koji je S. zadobio od vozača tog vozila, on nije vidio da li ga je isti još koji put udario, ali su se poslije tog udarca oni međusobno uhvatili rukama, pa misli da nijesu bili u mogućnosti da jedan drugog udaraju.Takođe nije vidio da je S. udarao tog momka, da može čak da tvrdi da nije, obzirom na položaj u kojem su se nalazili.Dodao je da on nije vidio da li je vozač tog vozila tom prilikom kod sebe imao bilo kakav predmet, niti bilo kakvo sredstvo, i da ga je koristio u napadu na S.. </span>
</p>
<p>
<span class="span1">Na glavnom pretresu ovaj svjedok je ponovio iskaz iz prethodnog postupka pred ODT-om Podgorica, i odgovarajući na pitanje okrivljenog naveo da u rukama okrivljenog predmetnom prilikom nije ništa vidio.</span>
</p>
<p>
<span class="span1">Iz nalaza i mišljenja vještaka medicinske struke dr Č. D. od 06. 05. 2016. godine sa  medicinskom dokumentaciom JZU KC CG I JZU Zavod za hitnu medicinsku pomoć CG Podgorica na ime oštećenog U. S, proizilazi da je oštećeni U. S. u predmetnom događaju zadobio povrede u vidu:rane razderine u čeonom predjelu sa lijeve strane; krvni podliv oko lijevog oka; oguljotina (ogrebotina) u predjelu desnog obraza, a koje povrede se, pojedinačno i zbirno kvalifikuju kao laka tjelesna povreda, a koje povrede su nastale najmanje dovokratnim djelovanjem tupine mehaničkog oruđa, gdje spada šaka stisnuta u pesnicu, udarac “glavom” druge osobe, kao i druga tupa mehanička oruđa. </span>
</p>
<p>
<span class="span1">Saslušana neposredno na glavnom pretresu od 19.01.2017.godine stalni sudski vještak medicinske struke prof dr Č. D. je objasnila da metalni boks predstavlja tupinu mehaničkog oruđa.Izvršivši uvid u izvještaj ljekara specijaliste hirurga i ortopeda Urgentnog centra KC CG od 21.03.2016.godine br.5380 i 2933, vještak je nakon uvida u naprijed citiranu medicinsku dokumentaciju, neposredno na glavnom pretresu u usmenoj formi dala nalaz i mišljenje u odnosu na povrede kod okrivljenog Č. M., pa je: Č. M. u predmetnom događaju zadobio povrede u vidu: krvni podliv u predjelu iza lijevog uva; oguljotinu sa unutrašnje strane desnog skočnog zgloba, kao i povreda u vidu istezanja vrata koja se objektivno ne može prihvatiti.Navedene povrede se u vrijeme nanošenja pojedinačno i zbirno kvalifikuju kao laka tjelesna povreda, i nastale su dvokratnim djelovanjem tupine mehaničkog oruđa, gdje spada šaka stisnuta u pesnicu, obuveno stopalo i sl.Objansila je da je u pitanju lice iz nasilja, ljekar je saznao na osnovu anamneze, odnosno na osnovu kazivanja pacijenta.Povrede koje su ustanovljene kod Č. M. jesu svježe povrede, odnosno nastale su brzo prije pregleda, a da se radi o starijim povredama, ljekari bi naveli: “status post…”Nije se mogla precizno izjasniti da li je to sat, dva, tri ili više prije pregleda, ali u svakom slučaju na povredama nije bilo promjena boje ili kruste, jer bi ljekar to naveo.Navela je da po njenom mišljenju, a na osnovu lokalizacije povreda kod Č. M., iste nijesu karakteristične za “odbrambene povrede”. </span>
</p>
<p>
<span class="span1">Iz  izvoda iz registra kaznenih evidencija na ime okrivljneog izdatog od Ministarstva pravde Crne Gore pod brojem KE1189/2016 od 13.09.2016.godine proizilazi da okrivljeni Č. M. ranije nije osuđivan.</span>
</p>
<p>
<span class="span1">Uvidom u fotodokumentaciju Uprave policije CB Podgorica broj 59-28244-481/753 od 21.03.2016.godine, proizilazi da je na slici br.1 prikazan izgled lica mjesta kao i pmv </span><span class="span1">gdje je došlo do tuče, na slici br.2 prikazan je izgled lica mjesta, na slici br.3 izgled pmv i oštećenja na istom, na slici br.4 bliži izgled oštećenja, na slici br.5 izgled pmv kao i mrlja u vidu kapljica crvene boje nalik na krv,  na slici br.6 su prikazani izgled pmv i oštećenja na istom, na slici br.7 izgled zamašćenih mrlja crvene boje nalik na krv, koje se nalaze na pmv kao i pored vozila, i na slici br.8 izgled zamašćenih mrlja crvene boje nalik na krv koje se nalaze na pmv kao i pored vozila.</span><span class="span1"> </span>
</p>
<p>
<span class="span1">Okrivljeni Č. M. se tokom postupka branio da je predmetnom prilikom nakon kraćih problema oko parkiranja svog vozila, u jednom trenutku ugledao njemu nepoznatog momka, koji je brzim koracima išao ka njemu i uputio mu riječi „što radiš to majmune, što gledaš, sad ću ti pokazati posao, što ne čekaš“, i taj momak mu je tada rekao „sad ću ti pokazati posao“, a zatim su krenuli jedan prema drugom, i tada je od tog momka zadobio jedan udarac stisnutom pesnicom u predjelu lijevog uha, nakon čega mu je uzvratio, udarajući ga stisnutom pesnicom jednom ili dva puta u predjelu glave, i to kosmatog dijela glave.Takođe se branio da su se nakon toga sudarili glavama, i to svojim čelima, zatim ga je taj momak uhvatio u grif, nakon čega je nastalo guranje između parkiranih auta, kada je primijetio da tom momku teče krv  iz predjela glave, ali ga je i pored toga, držao u grif i nije htio da ga pusti, pa kako taj momak nije htio da pomjeri auto, on je ušao u svoje vozilo i nasilno isparkirao udarajući u vozilo tog momka, nakon čega je pošao svojoj kući.</span>
</p>
<p>
<span class="span1">Sud ne prihvata takve navode odbrane okrivljenog, cijeni ih sračunatim i konstruisanim s ciljem i u svrhu izbjegavanja krivice, i iste u dijelu odlučnih činjenica deplasira iskaz svjedoka – oštećenog U. S., čiji iskaz sud cijeni vjerodostojnim, istinitim, a sa stanovišta odlučnih činjenica i objektivnim.Naime, svjedok – oštećeni U. S. je u svim stadijumima postupka dosljedno svjedočio da je odnosnom prilikom nakon što je stajao i pričao sa svojom majkom i još dva momka, </span><span class="span1"> </span><span class="span1">u jednom momentu jedan od tih momaka koji se zove I.M.  rekao ‘’S. udari ti onaj auto’’ pa se tada okrenuo i vidio kako vozač Golfa ide unazad, i zadnjim dijelom svog vozila udara u prednji dio njegovog vozila, i tada je tom vozaču rekao “polako jadan, što ti je, sad ću ga pomjeriti’, da bi nakon toga vozač Golfa, kojeg inače ne poznaje i nikada ga ranije nije vidio izašao iz vozila i krenuo prema njemu.Tada je vozač tog “Golfa”  prišao ubrzanim korakom i čelom ga udario u glavu, da bi odmah potom zamahnuo desnom rukom. Šaka  mu je bila stisnuta u pesnicu i u ruci  je imao neki metalni predmet, koji je njemu izgledao kao da je u pitanju boks, nakon čega ga je stisnutom pesnicom u kojoj je držao taj predmet ponovo udario u predjelu glave, tačnije čela, kada mu se zacrnilo sve pred očima, da bi nakon toga  pritrčali njegova majka i jedan od te dvojice momaka iz frizerskog salona koji su ih razdvojili. </span>
</p>
<p>
<span class="span1">I svjedok I. S., majka oštećenog U. S., potvrđuje njegove navode u pogledu odlučnih činjenica, i okolnosti da je okrivljeni Č. M. kritičnom prilikom u ruci imao neki metalni predmet, koji je njoj ličio na ključeve, u šta nije bila sigurna, jer se u to ne razumije. Svjedok I. S., čiji iskaz sud cijeni istinitim, je bila decidna da je upravo okrivljeni Č. M., prvi napao njenog sina i to prvo glavom, a zatim pesnicom u predjelu lica.Nadalje, ovaj svjedok dodatno deplasira navode odbrane okrivljenog da mu je oštećeni U. zadavao udarce, jer kontinuirano tokom postupka svjedoči da je njen sin – oštećeni U. S.  usljed zadobijenih udaraca malo pokleknuo i bio u savijenom </span><span class="span1">položaju, budući da ga je okrivljeni Č. M. odozgo držao rukama, pa tvrdi da S. tom prilikom nije udarao M. niti je bio u poziciji da može da ga na bilo koji način udari.Krvarenje kod oštećenog nastalo kao posljedica preduzimanja radnji od strane okrivljenog, pored iskaza saslušanih svjedoka, evidentno je uvidom u fotodokumentaciju Uprave policije CB Podgorica broj 59-28244-481/753 od 21.03.2016.godine.</span>
</p>
<p>
<span class="span1">To što svjedok I. S. nije bila decidna pri opisu metalnog predmeta kojim je okrivljeni Č. udario njenog sina treba posmatrati kroz prizmu različitih procesnih garancija koje važe u krivičnom postupku za okrivljenog i svjedoke, jer je svaki svjedok koji daje iskaz pred sudom ili organom nadaležnim za gonjenje učinilaca krivičnih djela dužan da govori istinu, na šta je svjedok i upozoren,  za razliku od okrivljenog koji se može braniti na način koji njemu najbolje odgovara, i za to, za razliku od svjedoka, ne može snositi nikakve krivično – pravne konsekvence.Osim toga, oštećeni U. S. je naveo da je okrivljeni odnosnom prilikom imao neki metalni predmet, koji je njemu izgledao kao da je u pitanju boks, a životno je logično i prihvatljivo da lice čije je dobro u datoj situaciji najviše ugroženo, u konkretnom slučaju to je fizički integritet oštećenog U., najbolje pamti detalje samog fizičkog obračuna.Pored toga, dosledno stanovištu suda, iz vida se ne smije izgubiti činjenica da je svjedok I. S. i svjedok M., tek kasnije pritrčali okrivljenom i oštećenom, kako bi ih razdvojili, tako da ni njihove pozicije sa kojih su posmatrali, ili učestvovali u datoj životnoj situaciji, nijesu bile identične.</span>
</p>
<p>
<span class="span1">U sklopu ocjene dokaza sud istinitim cijeni i iskaz svjedoka M. I., koji je tokom postupka naveo da dok je S. (oštećeni U.), išao ka tom vozaču, isti je izašao iz vozila i prišao S., a zatim ga udario glavom u predjelu glave, nakon čega su se oni međusobno uhvatili u tzv. “grif” položaj, pa su on i S. majka S. pritrčali da ih razdvoje.Stoji činjenica da je i svjedok M.I.naveo da odnosnom prilikom u rukama okrivljenog nije vidio nikakav predmet, ali je isto tako činjenica da je isti pritrčavao kako bi razdvojio okrivljenog i oštećenog, što ukazuje da je isti bio na različitim pozicijama od okrivljenog i oštećenog, i isti je, kao i svjedok I. S., bio fokusiran na razdvajanje oštećenog i okrivljenog.Naime, pamćenje, predstavlja subjektivan i selektivan proces, i isti životni događaj, u zavisnosti od fokusiranosti, pribranosti, životnog iskustva, i mnogih drugih faktora, svjedoci nerijetko drugačije opisuju, što ukazuje da jedan iskaz, ili nezavisno od toga, jedan personalni ili materijalni dokaz, sam po sebi ne pruža cjelovitu istinu, međutim, u konkretnom slučaju, prema stanovištu suda, nema nikakve dileme, po pitanju krivice okrivljenog Č. M., budući da istog, inkriminišu svi dokazi provedeni u okviru dokaznog postupka sa glavnog pretresa.</span>
</p>
<p>
<span class="span1">Da je oštećeni U. S. u predmetnom događaju zadobio povrede u vidu:rane razderine u čeonom predjelu sa lijeve strane; krvni podliv oko lijevg oka; oguljotina (ogrebotina) u predjelu desnog obraza, a koje povrede se, pojedinačno i zbirno kvalifikuju kao laka tjelesna povreda, i koje povrede su nastale najmanje dvokratnim djelovanjem tupine mehaničkog oruđa, gdje spada šaka stisnuta u pesnicu, udarac “glavom” druge osobe, kao i druga tupa mehanička oruđa, sud je utvrdio iz medicinske </span><span class="span1">dokumentacije izdate na ime oštećenog i nalaza i mišljenja sudskog vještaka medicinske struke te neposrednog izjašnjenja, koje sud cijeni stručnim, objektivnim i zasnovanim na pravilima struke i nauke. Postojanje povreda kod okrivljenog Č. M. u vidu krvnog podliva u predjelu iza lijevog uva, te oguljotine sa unutrašnje strane desnog skočnog zgloba, za sud nijesu od odlučnog uticaja u odnosu na konkretnu krivično – pravnu stvar, tim prije što je sud sudi o onome o čemu tužilac tuži, a u ovom postupku se sudilo okrivljenom Č. M., a ne oštećenom U. S..Potrebno je ukazati da svojstva i procesnu ulogu najprije osumnjičenog, a kasnije okrivljenog, u skladu sa svojim ingerencijama, i kad su za to ispunjeni uslovi, dodjeljuje organ nadležan za gonjenje učinilaca krivičnih djela, dok sud na glavnom pretresu u okviru dokaznog postupka ispituje samo osnovanost istog.Osim toga, sud ukazuje da je vještak medicinske struke, izjašnjavajući se neposredno na glavnom pretresu bila decidna, da povrede kod okrivljenog Č. M. nijesu karakteristične za “odbrambene povrede”.</span>
</p>
<p>
<span class="span1">Rezimirajući činjenične i pravne aspekte predmetne krivično pravne stvari, sud zaključuje da su se u naprijed preduzetim radnjama okrivljenog Č. M. stekla sva subjektivna i obektivna obilježja bića krivičnog djela laka tjelesna povreda iz čl.152 st. 2 u vezi st.1 Krivičnog zakonika Crne Gore, pa je okrivljeni na subjektivnom planu, postupao sa direktnim umišljajem, kao oblikom krivice, budući da je bio svjestan svog djela, i htio njegovo izvršenje.Kvalifikatorna okolnost u odnosu na navedeno krivično djelo, očitava se u činjenici što je okrivljeni odnosnom prilikom upotrijebio metalni boks, koji se, prema nepodijeljenom stanovištu sudske prakse, smatra sredstvom podobnim da tijelo teško povrijedi ili zdravlje teško naruši.</span>
</p>
<p>
<span class="span1">Vrjednujući sve okolnosti iz čl.42 Krivičnog zakonika Crne Gore, koje su od uticaja da kazna bude manja ili veća, sud je u odsustvu otežavajućih okolnosti na strani okrivljenog, kao olakšavajuće okolnosti na njegovoj strani cijenio imovinske prilike, odnosno loše imovno stanje, porodične prilike, odnosno okolnost da se radi o ocu dvoje djece, a posebno njegovu raniju neosuđivanost, utvrđenu uvidom u izvod iz registra kaznenih evidencija, koja ukazuje da se radi o licu koje nije sklono vršenju krivičnih djela, pa je sud, imajući uz navedeno u vidu i stepen krivice okrivljenog, istom utvrdio kaznu zatvora u trajanju od 30 (trideset) dana, a zatim, nalazeći da radi krivično-pravne zaštite nije neophodno da okrivljeni utvrđenu kaznu zatvora i efektivno izdržava istu uslovio sa rokom provjeravanja u trajanju od 1 (jedne) godine, čime se, prema stanovištu suda, pored svrhe propisivanja i izricanja uslovne osude iz čl.52 Krivičnog zakonika Crne Gore, ima ostvariti i opšta svrha propisivanja i izricanja krivičnih sankcija iz čl.4 st.2 Krivičnog zakonika Crne Gore.</span>
</p>
<p>
<span class="span1">Sud je primjenom člana 239 Zakonika o krivičnom postupku oštećenog U S uputio na redovnu građansku parnicu, budući da činjenice utvrđene u ovom postupku nijesu pružile pouzdanog osnova ni za djelimično, ni za potpuno dosuđenje istog, naročito pri stavu punomoćnika oštećenog da će imovinsko – pravni zahtjev ostvarivati u drugom postupku. </span>
</p>
<p>
<span class="span1">Odluku o troškovima krivičnog postupka, sud je donio primjenom čl.226, 227 i 229 Zakonika o krivičnom postupku, i obavezao okrivljenog da na račun budžetskih sredstva Crne Gore, na ime troškova krivičnog postupka uplati ukupan iznos od 176,00 eura, a koji troškovi se odnose na troškove veštačenja po vještaku medicinske struke u iznosu od 60,50 eura, troškove za neposredno izjašnjenje vještaka medicinske struke i izradu nalaza i mišljenja neposredno na glavnom </span><span class="span1">pretresu u usmenoj formi, u iznosu od 115,50 eura, dok je sudski paušal u iznosu od 50,00 eura, odmjeren shodno dužini trajanja postupka, složenosti predmeta i imovinskim prilikama okrivljenog; kao i troškove punomoćnika oštećenog, o kojima će sud nakon pravnosnažnosti presude odlučiti posebnim rješenjem. </span>
</p>
<p>
<span class="span1">Na osnovu navedenog, a u smislu čl. 374 Zakonika o krivičnom postupku, odlučeno je kao u izreci presude. </span>
</p>
<p style="text-align:center;">
<span class="span1">OSNOVNI SUD PODGORICA</span><span class="span1">Dana, 23.01.2017 godine</span>
</p>
<li>
<span class="span1">    ZAPISNIČAR                                                                    SUDIJA</span>
</li>
<li>
<span class="span1">Marina Sekulić</span><span class="span1">                        </span><span class="span1">         Larisa Mijušković-Stamatović</span>
</li>
<p>&nbsp;</p>
<p>&nbsp;</p>
<p>&nbsp;</p>
<li>
<span class="span1">DN-a</span>
</li>
<li>
<span class="span1">Primjerak presude dostaviti:</span>
</li>
<li>
<span class="span1">- ODT-u Podgorica</span>
</li>
<li>
<span class="span1">- Okrivljenom</span>
</li>
<li>
<span class="span1">- Braniocu okrivljenog,</span>
</li>
<li>
<span class="span1">- Oštećenom i punomoćniku</span>
</li>
<li>
<span class="span1">oštećenog po pravnosnažnosti presude, </span>
</li>
<li>
<span class="span1">-a/a,</span>
</li>
<p>&nbsp;</p>
<li>
<span class="span1">     S u d i j a, </span>
</li>
<li>
<span class="span1">___________________</span>
</li>
<li>
<span class="span1">Postupljeno dana______________</span>
</li>
<li>
<span class="span1">Namještenik__________________</span>
</li>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
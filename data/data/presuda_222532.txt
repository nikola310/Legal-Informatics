<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.5in 1.0in 1.25in;}
.p1{text-align:justify;hyphenate:auto;keep-with-next.within-page:always;font-family:Verdana;font-size:11pt;}
.p2{text-align:start;hyphenate:auto;keep-with-next.within-page:always;font-family:Verdana;font-size:11pt;}
.p3{text-align:start;hyphenate:auto;font-family:Verdana;font-size:11pt;}
.p4{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p5{text-align:justify;hyphenate:auto;font-family:Verdana;font-size:11pt;}
.p6{text-align:center;hyphenate:auto;font-family:Verdana;font-size:11pt;}
.p7{text-indent:0.5in;text-align:justify;hyphenate:auto;font-family:Verdana;font-size:11pt;}
.p8{text-indent:0.5in;text-align:justify;hyphenate:auto;font-family:Times New Roman;font-size:14pt;}
.p9{text-align:justify;hyphenate:auto;font-family:Times New Roman;font-size:14pt;}
.p10{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="dragan.mrdak" name="author">
</head>
<body class="b1 b2">
<p class="p1"></p>
<p class="p1">
<span class="s1">OSNOVNI SUD U BIJELOM POLJU</span>
</p>
<p class="p2">
<span class="s1">	K. br. 314/09</span>
</p>
<p class="p3"></p>
<p class="p3">
<span class="s1">	</span>
</p>
<p class="p3"></p>
<p class="p4">
<span class="s1">U IME NARODA</span>
</p>
<p class="p3"></p>
<p class="p3"></p>
<p class="p3"></p>
<p class="p5">
<span>	Osnovni sud u Bijelom Polju, kao prvostepeni krivični sud, sudija Dragan Mrdak, pojedinac, uz učešće namještenika suda Mire Smolović, kao zapisničara, u krivičnom predmetu protiv okrivljenog R.Š.a iz Bijelog Polja, zbog krivičnog djela falsifikovanje novca iz čl. 258 st 4 Krivičnog zakonika, odlučujući po optužnom predlogu Osnovnog državnog tužilaštva u B. Polju, KT. br. 976/08 od 23.02.2009.  godine, nakon održanog usmenog glavnog i javnog pretresa u prisustvu zastupnika javne optužbe u ODT-u B. Polje Smolović Slavenka, branioca okrivljenog A.K.A.a, oštećenog M.M.a, a u odsustvu uredno obaviještenog okrivljenog R.Š.a,  dana 15.03.2010. godine,  donio je i javno objavio:</span>
</p>
<p class="p5"></p>
<p class="p5"></p>
<p class="p5"></p>
<p class="p4">
<span class="s1">P R E S U D U</span>
</p>
<p class="p5"></p>
<p class="p5"></p>
<p class="p5"></p>
<p class="p5">
<span>	Okrivljeni </span><span class="s1">R.Š.O</span><span>, JMBG ..., od oca V., majke M., rodjene V., rodjen .... godine u bijelom Polju, sa prebivalištem u mjestu Pali, opština Bijelo Polje, Crnogorac, oženjen, otac jednog djeteta, pismen, završio srednju školu, vojsku služio 1984. godine, lošeg imovnog stanja, osudjivan, presudom Opštinskog suda u B. Polju K. br. 641/87 od 24.03.1988. godine, zbog krivičnog djela iz čl. 46 st. 2 na kaznu zatvora od tri mjeseca, presudom Osnovnog suda u B. Polju K. br. 447/95 od 04.02.1994. godine zbog krivičnog djela iz čl. 143 st. 2 KZ RCG na tri mjeseca zatvora uslovno za jednu godinu, presudom osnovnog suda u B. Polju K. br. 774/93 od 09.12.1994. godine, zbog krivičnog djela iz čl. 208 st. 2 u vezi st. 1 KZ RCG na dva mjeseca zatvora, presudom Osnovnog suda u B. Polju K. br. 129/94 od 20.06.1994. godine zbog krivičnog djela iz čl. 76 st. 1 i 77 st. 1 i 49 st. 1 KZ RCG na novčanu kaznu u iznosu od 300,00 din, presudom Osnovnog suda uB. Polju K. br. 398/95 od 16.10.1996. godine zbog krivičnog djela iz čl. 136 st. 2 KZ RCg na tri mjeseca zatvora, presudom Višeg suda u B. Polju K. br. 15/97 od 13.05.1995. godine zbog krivičnog djela iz čl. 36 st. 1 KZ RCG na godinu dana zatvora, uslovno otpušten iz zatvora 04.10.2001. godine, uslovni otpust trajao do 16.12.2001. godine, presudom Višeg suda u b. Polju K. br. 134/03 od 18.03.2003. godine zbog krivičnog djela iz čl. 136 st. 2 KZ RCG na 45 dana zatvora, izdržao kaznu 14.06.2004. godine, presudom Osnovnog suda u B. Polju K. br. 375/03 od 28.05.2003. godine, zbog krivičnog djela iz čl. 136  st. 2 KZ RCG na tri mjeseca zatvora, izdržao kaznu, presudom Osnovnog suda u B. Polju K. br. 696/97 od 16.04.2008. godine zbog krivičnog djela iz čl. 324 st. 2 u vezi st. 1 KZ CG na tri mjeseca zatvora i 1.200,00 € novčane kazne, presudom Višeg suda u B. Polju K. br. 44/08 od 24.12.2008. godine zbog krivičnog djela iz čl. 154 KZ CG na kaznu zatvora od trideset dana.   </span>
</p>
<p class="p5"></p>
<p class="p5"></p>
<p class="p5"></p>
<p class="p6"></p>
<p class="p6">
<span class="s1">K r i v    j e</span>
</p>
<p class="p6"></p>
<p class="p6"></p>
<p class="p7">
<span>Što je:</span>
</p>
<p class="p8"></p>
<p class="p5">
<span>  	-dana 08.12.2008. godine oko 10,00 časova u Mojkovcu, na kiosku S. ''M.'', vlasništvo M.M.a, lažan novac - jednu novčanicu od 20,00 € serijskog broja H 21021233832 koju  je primio kao pravu, pa saznavši da je lažna, stavio u opticaj, na način što je istu prilikom kupovine dva vaučera 068 za mobilni telefon u vrijednosti od po 5,00 €, predao prodavačici K.O.,</span>
</p>
<p class="p5"></p>
<p class="p7">
<span>-ćime je izvršio krivično djelo falsifikovanje novca iz čl. 258 st. 4 Krivičnog Zakonika CG.</span>
</p>
<p class="p5">
<span>	</span>
</p>
<p class="p7">
<span>-pa ga sud primjenom navedenog zakonskog propisa i čl. 2, 4, 5, 13, 15, 32, 36, 42 Krivičnog zakonika i čl. 199, 202, 212  i 364 Zakonika o krivičnom postupku</span>
</p>
<p class="p5"></p>
<p class="p5"></p>
<p class="p6">
<span class="s1">O S U D J U J E</span>
</p>
<p class="p3"></p>
<p class="p7"></p>
<p class="p7">
<span>Na kaznu zatvora od </span><span class="s1">45 ( četrdeset pet )</span><span> </span><span class="s1">dana.</span>
</p>
<p class="p5"></p>
<p class="p5">
<span>	Okrivljeni se obavezuje da plati ovom sudu na ime paušala iznos od 30,00 € koji iznos će uplatiti na žiro račun 530-4149-79 depozita novčanih kazni, troškova postupka i paušala u roku od 15 dana, po pravnosnažnosti presude, pod prijetnjom prinudnog izvršenja.</span>
</p>
<p class="p5"></p>
<p class="p5">
<span>	Drugih troškova krivičnog postupka nije bilo.</span>
</p>
<p class="p5"></p>
<p class="p5">
<span>	Imovinsko – pravnog zahtjeva  nije bilo.</span>
</p>
<p class="p9">
<span>	</span>
</p>
<p class="p5"></p>
<p class="p4">
<span class="s1">O b r a z l o ž e nj e</span>
</p>
<p class="p5"></p>
<p class="p5"></p>
<p class="p7">
<span>Optužnim predlogom Osnovnog državnog tužilaštva u B. Polju, KT. br. 976/08 od 23.02.2009. godine, optužen je R.Š.o iz B. Polja, da je izvršio  krivično falsifikovanje novca iz čl. 258 st. 4 Krivičnog zakonika CG.</span>
</p>
<p class="p5"></p>
<p class="p5">
<span>	Glavni pretres je održan i zaključen dana 15.03.2010. godine u prisustvu zastupnika javne optužbe savjetnika u ODT-u B. Polje Smolović Slavenka, branioca okrivljenog A.K.A.a, oštećenog M.M.a, a u odsustvu uredno obviještenog okrivljenog R.Š.a, shodno čl. 453 Zakonika o krivičnom postupku. </span>
</p>
<p class="p5"></p>
<p class="p5">
<span>	U završnoj riječi zastupnik javne optužbe je ostao pri optužnom predlogu, jer iz izvedenih dokaza proizilazi da je okrivljeni izvršio krivično djelo stavljeno mu na teret optužbom, tražio je da ga sud oglasi krivim i osudi na kaznu po zakonu.</span>
</p>
<p class="p5"></p>
<p class="p5">
<span>	Okrivljeni R.Š.o  je u svojoj odbrani  istakao da je dana 08.12.2008. godine u Mojkovcu na kiosku S. ''M.'' kupio dva vaučera 068, koje je platio novčanicom od 20,00 €. Dva dana prije ovog dogadjaja prodao je šprajceve izvjesnom P. iz Bara koga ranije nije poznavao te mu je isti za 150 komada šprajceva dao 150,00 € u apoenima od 50,00, 20,00 i 10,00 €. Tom prilikom P. je tražio broj telefona radi eventualne kasnije saradnje, medjutim P. je kazao da ima njegov broj telefona. Osim novčanice od 20,00 € koja je bila sporna ostale novčanice je takodje upotrijebio i nije primijetio da su novčanice lažne, a niko se nije žalio da je bilo problema sa tim novčanicama. Kritičnog dana bio je u Mojkovcu u posjeti svom bratu i to je bio razlog što je trgovao u Mojkovcu. Nakon što je trgovao vaučere na kiosku, posle izvjesnog vremena pozvala ga je radnica iz kioska kojoj je neko u medjuvremenu dao njegov broj i ista mu je rekla da joj je dao lažne pare i da joj vrati pare, a on je smatrao da se neko sa njim šali, odnosno da ga zafrkava i prekinuo joj vezu, a nekoliko dana nakon ovog dogadjaja bio je na informativnom razgovru u policiji. Na glavnom pretresu dodao je da je na trafici S. ''M.'' trgovao sa novčanicom od 20,00 € koju je predhodno dobio od P.a na ime šprajceva, da nije zagledao novčanicu, da se ne razumije u novčanice i nije primijetio nikakvu razliku i da nikad ne provjerava novčanice, posebno one od 5,00, 10,00 i 20,00 €, a ne zna da li je prodavačica u momentu kada joj je predao novčanicu od 20,00 € istu provjeravala i da li je na trafici imala aparat za provjeru novčanica. Koliko se sjeća prodavačica ga je zvala nekih sat do sat i po, nakon što je kupio vaučere, a trafika se nalazi u centru Mojkovca i nije mu poznato da li je još neko bio u momentu kada je kupovao vaučer na trafici, odnosno da na to nije obraćao pažnju. Takodje se ne sjeća da li je prodavačica na trafici u momentu kada joj je predao ovu novčanicu u nju pogledala i šta je uradila sa njom, a nije gledao ni u kusur koji mu je vratila, a ona mu je odmah dala kusur i vaučere i njegovo zadržavanje pred trafikom je bilo prosječno. Posle ove trgovine boravio je malo u Mojkovcu, popio piće, a kad ga je pozvala prodavačica preko telefona bio je u blizini Slijepča Mosta, pa računajući da se neko od njegovih poznanika iz Mojkovca sa njim ''zajebava'', koliko se sjeća rekao joj je ''marš u pizdu materinu'' i smatrao je da se radi o ''zajebanciji'' i nije htio da se vraća za Mojkovac i da se svadja sa prodavačicom. Prodavačicu iz trafike od ranije nije poznavao, a u momentu dok je trgovao, koliko se sjeća na trafici nije bilo drugih mušterija. </span>
</p>
<p class="p5"></p>
<p class="p5">
<span>	U završnoj riječi branilac okrivljenog A.K.A.je istakao da prodavačica - svjedokinja nije posjedovala aparat za utvrdjivanje falsifikata, ali da je falsifikat bio očigledan, što pobudjuje sumnju, s obzirom da je to po njenoj izjavi registrovala poslije dvadeset minuta i da je istu uporedila sa novčanicom od 5,00 €, a da je različito odgovarala na pitanje suda i branioca, po pitanju prometa od momenta kada je primila novčanicu od okrivljenog, što govori u prilog da se na nesumnjiv način može utvrditi, jer je u kasi bilo još novčanica od 20,00 €, a da je okrivljeni logično dosledno objasnio način na koji je došao do novčanice i istu predao prodavačici, što govori u prilog da kod okrivljenog nije bilo umišljaja niti saznanja da se radi o falsifikovanoj novčanici, pa samim tim nema ni krivičnog djela na njegovoj strani. Predložio je da sud u nedostatku dokaza i u slučaju sumnje postupi povoljnije za optuženog i donese oslobadjajuću presudu.</span>
</p>
<p class="p5"></p>
<p class="p5">
<span>	Radi utvrdjivanja odlučnih činjenica i donošenja pravilne i zakonite odluke, sud je u dokaznom postupku izveo sledeće dokaze: saslušao u svojstvu svjedoka oštećenog M.M.a i svjedokinju K.O., pročitao potvrdu o privremeno oduzetim predmetima UP Ispostava Mojkovac broj 240/08-5865 od 08.12.2008. godine, pročitao nalaz i mišljenje vještaka grafologa N.V.od 04.02.2009. godine, te izvršio uvid u izvod iz kaznene evidencije za okrivljenog. Drugih predloga za dopunu dokaznog postupka nije bilo.</span>
</p>
<p class="p5">
<span>	</span>
</p>
<p class="p5">
<span>	Sud je cijeneći odbranu okrivljenog i dokaze pojedinačno i u medjusobnoj vezi, a shodno čl. 360 st. 2 Zakonika o krivičnom postupku, utvrdio činjenično stanje, i na osnovu istog zaključio da je okrivljeni izvršio krivično djelo, stavljeno mu na teret javnom optužbom i da je za isto djelo kriv i krivično pravno odgovoran.</span>
</p>
<p class="p5"></p>
<p class="p5">
<span>	Činjenično stanje sud je utvrdio iz iskaza svjedokinje K.O., oštećenog M.M.a, te iz sadržine pisanih dokaza. Naime, iz iskaza svjedokinje K.O. koja je u toku istrage u bitnom istakla, proizilazi da ona radi kao radnik u kiosku S. ''M.'' u Mojkovcu i da je bila u smjeni dana 08.12.2008. godine, kada je negdje oko 10,00 časova na kiosku trgovao R.Š.o, koga inače poznaje iz vidjenja i koji je tom prilikom kupio dva vaučera 068 od po 5,00 € i iste je platio novčanicom u apoenu od 20,00 €. Dvadesetak minuta nakon što je trgovao R. posumnjala je da je novčanica od 20,00 € falsifikat, potom došla do njegovog broja telefona, pozvala ga i saopštila mu da je novčanica od 20,00 €, kojom je platio vaučere najvjerovatnije falsifikovana, a R. joj je na ovo kazao ''jeste, kako da ne'' i prekinuo joj vezu. Potom je ona kontaktirala vlasnika S. M.M.a koji joj je kazao da slučaj prijavi nadležnima u Ispostavi policije Mojkovac, što je i učinila. Napomenula je da je to bila jedina novčanica od 20,00 € koju je imala u kasi, te je iz tog razloga sigurna da joj je predao R.Š.o prilikom kupovine vaučera. Na glavnom pretresu od 15.03.2010. godine, dodala je da u kiosku u kom radi ne postoji aparat za provjeru novčanica, a medjutim, za novčanicu od 20,00 € koju joj je predao R. bilo je vidljivo da je falsifikat, jer je ta novčanica bila deblja od originalne novčanice i bila je jače boje. Pošto je zaprimila ovu novčanicu od 20,00 € u trafici je bilo i dalje prometa, s tim što je ovo bila jedina novčanica od 20,00 €, a na nju je obrtila pažnju poslije nekih 20 minuta, jer joj je u oči upala boja novčanice, a kritičnog dana prije ovog dogadjaja, kao ni poslije ovog dogadjaja nije od mušterija primila novčanicu od 20,00 €. Razliku u boji je vidjela poslije nekih 20 minuta u momentu kada je otvorila kasu uporedjujući ovu novčanicu sa novčanicom od 5,00 €. U momentu kada je Raonjić trgovao na kiosku nikog osim njih dvoje nije bilo, a razliku u debljini izmedju novčanice koju je primila od R.a i normalne novčanice od 20,00 € primijetila je kada je nakon otvaranja kase ovu novčanicu uzela u ruku. R.a je poznavala iz vidjenja, a njegov broj je saznala od prijatelja. Iskaz ove svjedokinje sud je u potpunosti prihvatio kao jasan, logičan i uvjerljiv, ničim doveden u sumnju, a potvrdjen sadržinom pisanih dokaza, navodima iz iskaza svjedoka M.M.a, te navodima iz odbrane okrivljenog. </span>
</p>
<p class="p5"></p>
<p class="p5">
<span>	Iz iskaza oštećenog M.M.a saslušanog u svojstvu svjedoka proizilazi da je on vlasnik S. ''M.'' i da ga je radnica K.O.kritičnog dana pozvala preko telefona i saopštila mu da jedno lice za koje je saznala da se zove R.Š.o na trafici kupilo vaučere novčanicom od 20,00 € i da je ta novčanica falsifikovana, a da je ona preko telefona kontaktirala R.a zbog ove novčanice, a da je on tom prilikom negirao da je novčanica falsifkovana, na šta je on radnci kazao da slučaj prijavi policiji, pošto je bio odsutan iz Mojkovca. Iskaz ovog svjedoka sud je u potpunosti prihvatio kao jasan, logičan i uvjerljiv, ničim doveden u sumnju, nesračunat na otežavanje ili pak olakšavanje krivično pravnog položaja okrivljenog, a potvrdjen iskazom svjedoinje K.O., sadržinom pisanih dokaza, te navodima iz odbrane okrivljenog. </span>
</p>
<p class="p5"></p>
<p class="p5">
<span>	Iz potvrde o privremeno oduzetim predmetima Ispostve policije broj 240/08-5865 od 08.12.2008. godine utvrdjuje se da je od lica K.O. oduzeta jedna novčanica u apoenu od 20,00 €, seriskog broja H21021233832 zbog sumnje K.O.da je falsifikovana i da joj je istu u promet stavio Pepo R..</span>
</p>
<p class="p5"></p>
<p class="p5">
<span>	Iz nalaza i mišljenja vještaka grafologa N.V.utvrdjuje se da je ovaj vještak postupajući po nalogu istražnog sudije ovog suda, vještačio novčanicu u apoenu od 20,00 € seriskog broja H21021233832 koja mu je dostavljena od strane Ispostave policije Mojkovac aktom 02 broj 244/08-5891 od 09.12.2008. godine i da navedena novčanica nije autentična banknota, odnosno da je ista falsfikovana.   Nalaz  i mišljenje ovog vještaka sud je u potpunosti prihvatio kao stručan i objektivan, dat na osnovu činjenica konstatovanih prilikom proučavanja novčanice na komparativnom mikroskopu, po pravilima struke i nauke. </span>
</p>
<p class="p5"></p>
<p class="p5">
<span>	Okrivljeni R.Š.o nije sporio da je kritičnog dana na trafici S.''M.'' u Mojkovcu trgovao vaučere novčanicom od 20,00 €, kao i da ga je izvjesno vrijeme poslije ove trgovine pozvala preko telefona prodavačica K.O.saopštivši mu da je novčanica u apoenu  od 20,00 € kojom je trgovao vaučere falsifikovana. Branio se da je od izvjesnog lica P.a iz Bara na ime prodatih šprajceva  dobio 150,00 € u različitim apeonima od kojih i ovu spornu novčanicu od 20,00 € i da njemu nije bilo poznato da je ova novčanica od 20,00 € falsifikovana iz razloga što se ne razumije u novčanice i nikad ne provjerava novčanice od 5,00 €, 10,00 € i 20,00 €, kao i da nije zagledao ovu novčanicu i da nije primijetio nikakvu razliku. Ove navode iz odbrane okrivljenog sud je cijenio kao isključivo usmjerene na izbjegavanje sopstvene krivice, te iste nije prihvatio jer je okrivljeni po ocjeni suda lice prosječnih psihofizičkih sposobnosti, znatne životne dobi, a isti je po navodima iz njegove odbrane bio u posjedu ove novčanice dva dana, te je po ocjeni suda isti znao da  je novčanica falsifikovana u prilog čemu govori i činjenica da okrivljeni živi u mjestu Pali, opština Bijelo Polje, a novčanicom je trgovao u Mojkovcu, mjestu gdje ga manje lica poznaje, iz čega se takodje nameće logičan zaključak da je okrivljeni znao da je predmetna novčanica falsifikovana. </span>
</p>
<p class="p9"></p>
<p class="p5">
<span>	Iz izvedenih dokaza tokom postupka sud je utvrdio činjenično stanje da je okrivljeni R.Š.o dana 08.12.2008. godine oko 10,00 časova u Mojkovcu, na kiosku S. ''M.', vlasništvo M.M.a, lažan novac - jednu novčanicu od 20,00 € serijskog broja H 21021233832 koju  je primio kao pravu, pa saznavši da je lažna, stavio u opticaj, na način što je istu prilikom kupovine dva vaučera 068 za mobilni telefon u vrijednosti od po 5,00 €, predao prodavačici K.O..</span>
</p>
<p class="p5"></p>
<p class="p5">
<span>	Postupajući na opisan način okrivljeni je ovakvim svojim ponašanjem ostvario obilježja krivičnog djela falsifikovanje novca iz čl. 258 st. 4 Krivičnog zakonika pri čemu je okrivljeni bio svjetan da je novčanica lažna pa trgujući istom na trafici u Mojkovcu okrivljeni je pokazao namjeru da istu stavi u opticaj kao pravu, te je krivično djelo izvršio sa umišljajem. </span>
</p>
<p class="p9">
<span>		</span>
</p>
<p class="p5">
<span>	Odlučujući u pogledu vrste i visine krivične sankcije, a cijeneći sve okolnosti iz čl. 42 Krivičnog zakonika, sud je kod okrivljenog kao olakšavajuće okolnosti našao da se radi porodičnom čovjeku, ocu jednog djeteta, lošeg imovnog stanja, koji se u toku pretresa korektno držao, kome se oštećeni nije pridružio krivičnom gonjenju, a od otežavajućih okolnosti sud je cijenio njegovu raniju osudjivanost, s tim što je imao u vidu da se radi o osudama za nesrodna krivična djela  pa ocijeneći sve olakšavajuće i otežavajuće okolnosti sud je okrivljenom izrekao kaznu zatvora u trajanju od četrdeset pet dana, smatrajući da će se izrečenom zatvorskom kaznom dovoljno uticati na okrivljenog da  ubuduće ne vrši krivična djela, i da će se prema okrivljenom postići svrha kažnjavanja iz čl. 32 Krivičnog zakonika, u pogledu specijalne prevencije, dok će izrečena zatvorska kazna dovoljno uticati  na ostale potencijalne izvršioce da ne vrše ova i slična krivična djela, i na taj način se ostvariti ciljevi generalne prevencije.</span>
</p>
<p class="p5"></p>
<p class="p5">
<span>	U smislu čl. 199 st. 2 Zakonika o krivičnom postupku, odlučeno je u pogledu paušala u iznosu od 30,00 €, pri čemu je sud cijenio složenost i trajanje krivičnog postupka, kao i imovinske prilike okrivljenog.</span>
</p>
<p class="p5"></p>
<p class="p7">
<span>Imovinsko pravnog zahtjeva nije bilo.</span>
</p>
<p class="p5"></p>
<p class="p5">
<span>	Sa iznijetih razloga shodno čl. 364 Zakoniak o krivičnom postupku, odlučeno je kao u izreci presude.</span>
</p>
<p class="p5"></p>
<p class="p5"></p>
<p class="p6">
<span class="s1">OSNOVNI SUD U BIJELOM POLJU</span>
</p>
<p class="p6">
<span class="s1">Dana, 15.03.2010. godine</span>
</p>
<p class="p6"></p>
<p class="p5"></p>
<p class="p1">
<span class="s1">ZAPISNIČAR  						     	        S U D I J A</span>
</p>
<p class="p5">
<span class="s1">Mira Smolović, s.r.						     Dragan Mrdak, s.r.</span>
</p>
<p class="p5"></p>
<p class="p5"></p>
<p class="p10"></p>


</body>
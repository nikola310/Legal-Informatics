<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{text-decoration:underline;}
.s2{font-weight:bold;}
.p1{text-align:end;hyphenate:auto;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;keep-with-next.within-page:always;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-align:center;hyphenate:auto;keep-with-next.within-page:always;font-family:Arial;font-size:12pt;}
.p7{text-indent:0.5in;text-align:justify;hyphenate:auto;font-family:Arial;font-size:12pt;}
.p8{text-align:start;hyphenate:auto;keep-with-next.within-page:always;font-family:Arial;font-size:12pt;}
</style>
<meta content="ivan.adamovic" name="author">
</head>
<body class="b1 b2">
<p class="p1">
<span>	</span><span class="s1">K. br. 400/10</span>
</p>
<p class="p2"></p>
<p class="p2"></p>
<p class="p3">
<span>U IME NARODA</span>
</p>
<p class="p3"></p>
<p class="p2"></p>
<p class="p4">
<span>	OSNOVNI SUD U BIJELOM POLJU, kao krivični prvostepeni sud, u vijeću sastavljenom od sudije Ivana Adamovića, kao predsjednika vijeća, i sudija porotnika Miodraga Pekovića i Vuka Kovijanića, kao članova vijeća,  uz učešće namještenika suda Draginje Bošković kao zapisničara, rješavajući po optužnici Osnovnog državnog tužilaštva u Bijelom Polju, Kt. br. 114/10 od 11. 06. 2010. godine, podnijetoj protiv okrivljenog Č.R.a, iz Bijelog Polja,  zbog krivičnog djela teška krađa iz čl. 240 st. 2 u vezi st. 1 Krivičnog zakonika,  nakon održanog glavnog i javnog pretresa, u prisustvu zamjenika ODT-a u B.Polju Katarine Kljajević,  okrivljenog  Č.R.a, a u odsustvu   predstavnika oštećene "E." u B.Polju, donio je i javno objavio, dana 14. 10. 2010. godine, </span>
</p>
<p class="p5"></p>
<p class="p2"></p>
<p class="p6">
<span>P R E S U D U</span>
</p>
<p class="p2"></p>
<p class="p2">
<span class="s2">	</span><span>Okrivljeni</span><span class="s2"> </span><span>Č.R.O, -jmbg-……….., od oca V…, majke M.., rođene K.., rođen …..godine, u Bijelom Polju, sa prebivalištem u mjestu rođenja - naselje N…, drž. CG, oženjen, otac dvoje djece, završio SSS, penzioner, lošeg imovnog stanja, neosuđivan, </span>
</p>
<p class="p2"></p>
<p class="p2">
<span> </span>
</p>
<p class="p6">
<span>K  r  i  v     j  e</span>
</p>
<p class="p2"></p>
<p class="p5">
<span>	-što je:</span>
</p>
<p class="p2">
<span> 	-u periodu od 22. 10. 2009. godine do 22. 01. 2010. godine u mjestu N., opština Bijelo Polje, u namjeri da sebi pribavi protivpravnu imovinsku korist, u svojoj kući, neovlašćeno vršio potrošnju električne energije, na način što je na uspravni vod, mimo električnog uređaja, priključio kablo presjeka PPR 5x2,5mm i na kraju istog instalisao razvodnu tablu sa tri utičnice sa kojih se napajala TA peć, tako da se utrošnja električne energije nije registrovala na brojilu, i time oštetio "E." u Bijelom Polju u iznosu od 990,45 €,</span>
</p>
<p class="p2"></p>
<p class="p5">
<span>	-čime je izvršio krivično djelo krađa iz čl. 239 st. 1 Krivičnog zakonika,</span>
</p>
<p class="p5"></p>
<p class="p5">
<span>	-pa mu sud, primjenom citiranog zakonskog propisa, te čl. 2, 4, 5, 13, 15, 32, 36, 42, 52, 53 i 54 Krivičnog zakonika, i čl. 199, 202, 212, 359 st 2 i 364 Zakonika o krivičnom postupku, i z r i č e,</span>
</p>
<p class="p5"></p>
<p class="p5"></p>
<p class="p3">
<span>USLOVNU OSUDU</span>
</p>
<p class="p3"></p>
<p class="p3"></p>
<p class="p2">
<span>	Kojom mu utvrđuje kaznu zatvora od 60 (šesdeset) dana, i istovremeno određuje da se kazna neće izvršiti ukoliko u roku od 1 (jedne) godine ne izvrši  novo krivično djelo. </span>
</p>
<p class="p2"></p>
<p class="p7">
<span>	</span>
</p>
<p class="p7"></p>
<p class="p2">
<span>	Okrivljeni se obavezuje da ovom sudu na ime paušala plati iznos od 30,00€,  a na ime troškova krivičnog postupka iznos od 55,00 €, koje iznose će uplatiti na račun br. 530-4149-79, u roku od 15 dana, po pravnosnažnosti presude.</span>
</p>
<p class="p2">
<span>	</span>
</p>
<p class="p2">
<span>	Okrivljeni se istovremeno obavezuje da oštećenoj »E.« u Bijelom Polju, na ime neovlašćene potrošnje električne energije, uplati iznos od 990,45 €, u roku od 15 dana, po pravosnažnosti presude, dok se za ostvarenje preostalog dijela postavljenog imovinsko-pravnog zahtjeva oštećena "E.a" u B. Polju upućuje na parnični postupak.</span>
</p>
<p class="p2"></p>
<p class="p2"></p>
<p class="p6">
<span>O b r a z l o ž e nj e</span>
</p>
<p class="p2"></p>
<p class="p2">
<span>	Optužnicom Osnovnog državnog tužilaštva u Bijelom Polju, Kt. br. 114/10 od 11. 06. 2010. godine,  optužen je Č.R.o, iz B.Polja, da je izvršio krivično djelo teška krađa iz čl. 240 st. 2 u vezi st.  1 Krivičnog zakonika, s tim što je sud promijenio činjenični opis iz dispozitiva optužnice u pogledu vremena izvršenja krivičnog djela i iznosa pričinjene štete i isto je sadržano u izreci presude, shodno čemu je i pravno kvalifikovao krivično djelo u pitanju. </span>
</p>
<p class="p2"></p>
<p class="p7">
<span>Glavni pretres je održan u prisustvu zamjenika ODT-a u B.Polju Katarine Kljajević i okrivljenog Č.R.a, a u odsusutvu predstavnika oštećene "E." u Bijelom Polju, koji se tokom postupka izjasnio da se pridružuje krivičnom gonjenju protiv okrivljenog i postavio imovinsko-pravni zahtjev u iznosu od 4.808,52 €.</span>
</p>
<p class="p7">
<span> </span><span class="s2"> </span>
</p>
<p class="p2">
<span> 	Zamjenik ODT-a u Bijelom Polju u završnoj riječi izjavila je da u cjelosti ostaje pri podnijetoj optužnici obzirom da je izvedenim dokazima utvrđeno da je okrivljeni izvršio krivično djelo stavljeno mu na teret, te je tražila od suda da okrivljenog oglasi krivim i osudi na kaznu po zakonu. </span>
</p>
<p class="p2">
<span>	</span>
</p>
<p class="p2">
<span>	Okrivljeni  Č.R.o u svojoj odbrani na glavnom pretresu priznao je izvršenje krivičnog djela stavljenog mu na teret navodeći da je u njegovoj porodičnoj kući, na dan kontrole, od strane radnika "E." u B. Polju pronađeno kablo koje je bilo priključeno mimo električnog brojila, i da je na kraju tog kabla bila instalisana utičnica, te da se na taj način potrošnja električne energije nije registrovala, a da je za instalisanje pomenutog kabla on lično angažovao, električara. </span>
</p>
<p class="p2"></p>
<p class="p2">
<span>	U završnoj riječi okrivljeni je priznao izvršenje krivičnog djela, navodeći da je na kraju kabla bila instalisana samo jedna utičnica, te je ostavio sudu na ocjenu utvrđivanje njegove krivice i molio je sud, ako je nađe, da ga što blaže kazni.</span>
</p>
<p class="p2"></p>
<p class="p7">
<span>Radi utvrđivanja odlučnih činjenica i donošenja pravilne i zakonite odluke, sud je izveo dokaze: saslušao u svojstvu svjedoka N.V.a i S.M.a; saslušao vještaka elektro-struke R.G.;  pročitao zapisnik o kontroli mjernog mjesta br. 733 od 22. 01. 2010. godine; pročitao obračun neovlašćeno preuzete električne energije br. 305/03/09 od 25. 01. 2010. godine; pročitao nalaz i mišljenje vještaka elektro-struke R.G.od 23. 05. 2010. godine i pročitao izvod iz kaznene evidencije na ime okrivljenog.   </span>
</p>
<p class="p7"></p>
<p class="p2">
<span>	Cijeneći odbranu okrivljenog i dokaze pojedinačno i u međusobnoj vezi, a shodno čl. 360  st. 2 Zakonika o krivičnom postupku, sud je utvrdio činjenično stanje i na osnovu istog zaključio da je okrivljeni izvršio krivično djelo krađe za koje je kriv.</span>
</p>
<p class="p2"></p>
<p class="p2">
<span>	Sud je odbranu okrivljenog datu na glavnom pretresu cijenio kao jasno i nedvosmisleno priznanje izvršenja krivičnog djela stavljenog mu na teret optužnicom,  dok navode iz odbrane okrivljenog da je na kraju kabla bila instalisana samo jedna utičnica sud nije prihvatio obzirom da je ovakva odbrana okrivljenog obezvrijeđena dokazima izvedenim na glavnom pretresu, te je po ocjeni ovog suda sračunata u cilju eventualnog umanjenja iznosa pričinjene štete.  </span>
</p>
<p class="p2"></p>
<p class="p2">
<span>	Priznanje okrivljenog, na glavnom pretresu, potvrđeno je i izvedenim dokazima tokom postupka. Naime, iz saglasnih iskaza svjedoka N.V.a i S.M.a, sud je utvrdio da su ovi svjedoci,   dana 22. 01. 2010. godine,   vršili  kontrolu u kući okrivljenog Č.R.a, kojom prilikom su utvrdili  da je priključeno na usponski vod kablo presjeka PPR 5x2,5 mm, a da je na kraju tog kabla instalisana razvodna tabla sa osiguračima i tri utičnice, te da se u trenutku kontrole, sa utičnica napajala TA peć. Iskaze ovih svjedoka sud je u potpunosti prihvatio, kao jasne i određene, a date na osnovu neposrednog zapažanja na licu mjesta, te potvrđene i drugim izvedenim dokazima.  </span>
</p>
<p class="p2">
<span> </span>
</p>
<p class="p2">
<span>	Navodi iz iskaza svjedoka N.V.a i S.M.a u potpunosti su potvrđeni sadržinom pismenog dokaza – zapisnika o kontroli mjernog mjesta br. 733 od 22. 01. 2010. godine, iz koga sud utvrđije da je okrivljeni onemogućio tačno registrovanje utroška električne energije na način što je svoj stambeni objekat priključio kablo presjeka PPR presjeka 5x2,5 mm, mimo brojila, na usponski vod i na kraju kabla instalisao razvodnu tablu sa tri utičnice sa koje se napajala TA peć. Ovaj pisani dokaz sud je u potpunosti prihvatio. </span>
</p>
<p class="p2"></p>
<p class="p2">
<span>	Sud je cijenio obračun neovlašćeno preuzete električne energije  broj  305/03/09 od 25.01.2010. godine,  iz koga proizilazi da je okrivljeni  neovlašćeno preuzeo električnu energiju u novčanoj protivvrijednosti od 4.808,52 €, te da je ovaj obračun sačinjen za period od jedne godine. Sud je cijenio, ali nije prihvatio, ovaj dokaz jer je u odnosu na novčanu protivvrijednost neovlašćeno potrošene el. energije prihvatio nalaz i mišljenje vještaka elektro-struke R.G.od 23. 05. 2010. godine u dijelu nalaza gdje je ovaj vještak izvršio obračun novčane protivvrijednosti neovlašćeno potrošene električne energije za period od 3 mjeseca i to od  22. 10. 2009. do 22. 01. 2010. godine, pa šteta pričinjena "E." po osnovu neovlašćene potrošnje električne energije iznosi 990,45 €. Iz nalaza i mišljenja ovog vještaka sud je utvrdio da je neovlašćena potrošnja električne energije na način opisan u dispozitivu presude tehnički moguća, dok je iz iskaza ovog vještaka datog na glavnom pretresu sud utvrdio da je obračun neovlašćene potrošnje električne energije izvršen na osnovu presjeka kabla.  Nalaz i mišljenje vještaka u ovom dijelu sud je prihvatio jer je isti dat po osnovu pravila struke i nauke i ničim nije doveden u pitanje.</span>
</p>
<p class="p2"></p>
<p class="p2">
<span>	 Nalaz i mišljenje ovog vještaka u dijelu obračuna neovlašćeno preuzete električne energije za period od godinu dana sud nije prihvatio. Naime, u prelaznim i završnim odredbama Pravila za sanbdijevanja električnom energijom (Sl.List CG, br 54/09), odnosno članom 60 pomenutih Pravila, propisano je da se član 26 Pravila o snabdijevanju  električnom energijom ( Sl.List RCG br. 13/05),  ima primjenjivati do donošenja metodologije obračuna iz člana 59 stav 4 ovih Pravila. Kako pomenuta metodologija nije donijeta to se za obračun neovlašćene potrošnje električne energije ima primjenjivati metodologija iz člana 26 Pravila o snabdijevanju  električnom energijom ( Sl.List RCG br. 13/05), dok se za slučaj da se ne može tačno utvrditi početak neovlašćene potrošnje el. energije, po ocjeni ovog suda ima  primijeniti član 59 st.3 Pravila za snabdijevanje električnom energijom (Sl.list CG, br.54/09), kojim je prpisano da , za slučaj da se ne može tačno utvrditi početak neovlašćene potrošnje el. energije uzeće se da ona traje od poslednjeg pregleda, i ne može biti obračunata za period duži od 3 tri mjeseca, te je sud promijenio činjenični opis iz dispozitiva  optužnog predloga u pogledu vremena izvršenja krivičnog djela i iznosa pričinjene štete i isto je sadržano u izreci presude.</span>
</p>
<p class="p2"></p>
<p class="p2">
<span>	Prema izvodu iz kaznene evidencije okrivljeni do sada nije osuđivan.   </span>
</p>
<p class="p2"></p>
<p class="p2">
<span>	Na osnovu svih izvedenih dokaza i njihove brižljive ocjene, sud je utvrdio činjenično stanje koje odgovara činjeničnom opisu iz izreke presude, s obzirom da je na nesumnjiv način utvrdjeno da je okrivljeni u periodu 22. 10. 2009. do 22. 01. 2010. godine, u svom stambenom objektu u mjestu N., opština Bijelo Polje, neovlašćeno vršio potrošnju električne energije na način što je na uspravni vod, mimo električnog brojila, priključio kablo presjeka PPR 5x2,5mm i na kraju istog instalisao razvodnu tablu sa tri utičnice sa kojih se napajala TA peć, tako da se utrošnja električne energije nije registrovala preko brojila, i time oštetio "E." u Bijelom Polju u iznosu od 990,45 </span>
</p>
<p class="p7">
<span>Kako je sud tokom postupka, a iz nalaza i mišljenja vještaka elektro struke utvrdio, da je okrivljeni svojim radnjama oštećenoj pričinio štetu u iznosu od 990,45€, to je našao da su u ovim radnjama okrivljenog sadržani  elementi krivičnog djela krađa iz člana 239 st 1. pa je u tom smislu i pravno kvalifikovao djelo u pitanju, odnosno okrivljeni je na opisani način izvršio krivično djelo krađa iz člana 239 st 1. Krivičnog zakonika, za koje je i kriv. </span>
</p>
<p class="p7"></p>
<p class="p2">
<span>	Prema odredbi čl. 239 st. 1 Krivičnog zakonika, krivično djelo krađe se sastoji u oduzimanju tuđe pokretne stvari u namjeri da se njenim prisvajanjem pribavi, sebi ili drugom,  protivpravna imovinska korist. U konkretnom slučaju, električna energija predstavlja pokretnu stvar čijim je prisvajanjem, a u namjeri da sebi pribavi protivpravnu imovinsku korist,  okrivljeni ostvario elemente bića krivičnog djela u pitanju. Naime, umišljaj okrivljenog bio je usmjeren na oduzimanje električne energije na neograničeno vrijeme, odnosno dok bude u mogućnosti da isto čini, konkretno sve do momenta kada je prilikom kontrole zatečen u vršenju neovlašćene potrošnje električne energije. Shodno odredbama koje se odnose na Opšte uslove o isporuci električne energije, okrivljenom je stavljeno na teret da je u periodu od  22. 10. 2009. godine do 22. 01. 2010 godine  ,  vršio neovlašćenu potrošnju električne energije, i na taj način  izvršio krađu iste, u iznosu od 990,45€</span>
</p>
<p class="p2"></p>
<p class="p2">
<span>	 Za  učinioca ovog  krivičnog  djela  krađe iz člana 239 st 1. Krivičnog zakonika predvidjena je novčana kazna ili kazna zatvora do 3 godine. </span>
</p>
<p class="p2">
<span>	</span>
</p>
<p class="p2">
<span>	Odlučujući u pogledu vrste i visine krivične sankcije, sud je cijenio sve okolnosti iz čl. 42 Krivičnog zakonika, pa je na strani okrivljenog od olakšavajućih okolnosti našao: da se radi o starijoj porodičnoj osobi, ocu dvoje djece, lošeg imovnog stanja, licu koje do sada nije osuđivano,  te je mišljenja da olakšavajuće okolnosti na strani okrivljenog predstavljaju osnov za izricanje uslovne osude,  pa je okrivljenom utvrdio kaznu zatvora od 60 (šesdeset) dana,  pri tom cijeneći da bi pristupanje izvršenju kazne suviše represivno djelovalo na okrivljenog, nego da će i samo upozorenje, uz prijetnju kaznom, dovoljno uticati na istog da u buduće ne vrši ova i slična krivična djela i na taj način se ostvariti svrha uslovne osude predviđena u čl. 52 u vezi čl. 4 st. 2 Krivičnog zakonika, i time ostvariti svrha generalne i specijalne prevencije.   </span>
</p>
<p class="p2"></p>
<p class="p2">
<span>	Shodno čl. 199 st. 2 Zakonika o krivičnom postupku, odlučeno je u pogledu paušala u iznosu od 30,00 €, pri čemu je sud vodio računa o složenosti i trajanju krivičnog postupka, a shodno čl. 202 istog Zakonika u pogledu troškova krivičnog postupka, a isti troškovi se odnose na vještačenje vještaka elektro-struke isplaćenih iz predračunskih sredstava suda, u iznosu od 55,50 €.</span>
</p>
<p class="p2"></p>
<p class="p2">
<span>	Sud je obavezao okrivljenog da na ime neovlašćene potrošnje električne energije, oštećenoj »E.« iz Bijelog Polja isplati  990.45 €,   obzirom da je iz nalaza i mišljenja vještaka elektro-struke  utvrđeno da je okrivljeni neovlašćeno preuzeo električnu energiju u iznosu od 990.45 €. Za preostali iznos postavljenog imovinsko pravnog zahtjeva oštećena »E.a« u B.Polju, upućuje se na parnični postupak , shodno čl. 212 st. 2 Zakonika o krivičnom postupku.</span>
</p>
<p class="p2"></p>
<p class="p2">
<span>	Iz iznijetih razloga shodno čl. 364 Zakonika o krivičnom postupku , odlučeno je kao u izreci presude.</span>
</p>
<p class="p2"></p>
<p class="p6">
<span>OSNOVNI SUD U BIJELOM POLJU</span>
</p>
<p class="p3">
<span>dana 14. 05. 2010.godine,</span>
</p>
<p class="p3"></p>
<p class="p2">
<span>ZAPISNIČAR,								S U D I J A, </span>
</p>
<p class="p8">
<span>Draginja Bošković  s.r. 				                            	Ivan Adamović s.r.  </span>
</p>
<p class="p2"></p>


</body>
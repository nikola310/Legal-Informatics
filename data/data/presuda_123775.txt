<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.75in 1.0in 1.25in;}
.p1{margin-top:0.16666667in;margin-bottom:0.1388889in;text-align:end;hyphenate:auto;font-family:Times New Roman;font-size:13pt;}
.p2{margin-top:0.16666667in;margin-bottom:0.1388889in;text-align:center;hyphenate:auto;font-family:Times New Roman;font-size:13pt;}
.p3{margin-top:0.16666667in;margin-bottom:0.1388889in;text-align:start;hyphenate:auto;font-family:Times New Roman;font-size:13pt;}
.p4{text-indent:0.5in;margin-top:0.16666667in;margin-bottom:0.1388889in;text-align:justify;hyphenate:auto;font-family:Times New Roman;font-size:13pt;}
.p5{margin-top:0.16666667in;margin-bottom:0.1388889in;text-align:justify;hyphenate:auto;font-family:Times New Roman;font-size:13pt;}
.p6{text-indent:0.46944445in;margin-right:0.0055555557in;margin-top:0.15625in;text-align:justify;hyphenate:auto;font-family:Times New Roman;font-size:13pt;}
.p7{text-indent:0.46319443in;margin-left:0.033333335in;margin-right:0.0027777778in;text-align:justify;hyphenate:auto;font-family:Times New Roman;font-size:13pt;}
.p8{margin-bottom:0.1388889in;text-align:justify;hyphenate:auto;font-family:Times New Roman;font-size:13pt;}
.p9{text-indent:0.5in;margin-top:0.21666667in;text-align:justify;hyphenate:auto;font-family:Times New Roman;font-size:13pt;}
.p10{text-indent:0.5in;margin-right:0.0125in;margin-top:0.02638889in;text-align:justify;hyphenate:auto;font-family:Times New Roman;font-size:13pt;}
.p11{text-indent:0.5in;margin-bottom:0.1388889in;text-align:justify;hyphenate:auto;font-family:Times New Roman;font-size:13pt;}
.p12{text-indent:0.5in;margin-top:0.21666667in;margin-bottom:0.16666667in;text-align:justify;hyphenate:auto;font-family:Times New Roman;font-size:13pt;}
.p13{text-indent:0.5in;margin-bottom:0.16666667in;text-align:justify;hyphenate:auto;font-family:Times New Roman;font-size:13pt;}
.p14{text-align:center;hyphenate:auto;font-family:Times New Roman;font-size:13pt;}
.p15{text-indent:0.5in;text-align:center;hyphenate:auto;font-family:Times New Roman;font-size:13pt;}
.p16{text-align:justify;hyphenate:auto;font-family:Times New Roman;font-size:13pt;}
.p17{margin-top:0.16666667in;text-align:justify;hyphenate:auto;font-family:Times New Roman;font-size:13pt;}
.p18{text-align:start;hyphenate:auto;font-family:Times New Roman;font-size:13pt;}
.p19{text-indent:0.5in;text-align:start;hyphenate:auto;font-family:Times New Roman;font-size:13pt;}
.p20{margin-bottom:0.1388889in;text-align:start;hyphenate:auto;font-family:Calibri;font-size:11pt;}
.s1{font-weight:bold;}
.s2{color:black;}
</style>
<meta content=" " name="author">
</head>
<body class="b1 b2">
<p class="p1"></p>
<p class="p1">
<span class="s1">K.br. 384/11</span>
</p>
<p class="p1"></p>
<p class="p2"></p>
<p class="p3"></p>
<p class="p2"></p>
<p class="p2">
<span class="s1">U IME CRNE GORE</span>
</p>
<p class="p4">
<span class="s1">OSNOVNI SUD U BARU</span><span>, kao prvostepeni krivični, sudija G. Š., sa zapisničarom K.P., u krivičnom predmetu okrivljenog </span><span class="s1">R. Ž. </span><span>iz B., zbog krivičnog djela teško djelo protiv bezbjednosti javnog saobraćaja iz čl. 348. st. 3 u vezi čl. 339. st. 3 u vezi st. 1. Krivičnog zakonika, po optužnom predlogu Osnovnog državnog tužilaštva u Baru KT br. 575/11-2 od 12.12.2011. godine, nakon održanog glavnog javnog pretresa u prisustvu zastupnika optužbe savjetnika kod Osnovnog državnog tužilaštva u Baru S. V., okrivljenog i njegovog branioca M. B. advokata iz B., dana 25.12.2012. godine donio je i istog dana javno objavio</span>
</p>
<p class="p4"></p>
<p class="p2">
<span class="s1">P R E S U D U </span>
</p>
<p class="p2"></p>
<p class="p5">
<span class="s1">	Okrivljeni,</span>
</p>
<p class="p5">
<span class="s1">	R. Ž., </span><span>JMBG ..., od oca J. i majke B., rođene R., rođen ... godine u B. T.-S., sa prebivalištem u S.-N.ulica ., državljanin Crne Gore,po zanimanju privatnik, razveden, otac dvoje punoljetne djece, pismen, završio VSS, lošeg imovnog stanja, neosuđivan,</span>
</p>
<p class="p5">
<span>	Na osnovu čl. 373. tač. 2 ZKP-a</span>
</p>
<p class="p5"></p>
<p class="p2">
<span class="s1">OSLOBAĐA SE OD OPTUŽBE</span>
</p>
<p class="p5">
<span>	</span><span class="s2">Da je:</span>
</p>
<p class="p6">
<span>Dana 21.08.2011. godine, oko 06,50 časova u Sutomoru - Opština Bar upravljajući putničkim motornim vozilom marke „Audi 100“ reg. oznaka ..., magistralnim putem iz pravca Bara prema Petrovcu, svjestan da svojom radnjom može učiniti djelo, ali je olako držao da do toga neće doći ugrozio javni saobraćaj i doveo u opasnost život i tijelo P. M. na način što se nije pridržavao odredbi čl. 13 i 32 Zakona o osnovama bezbjednosti saobraćaja na putevima, nije obratio pažnju na pješaka oštećenu P. M. koja je stupila na kolovoz radi prelaska istog sa desne na lijevu stranu u pravcu kretanja vozila, a sa vozilom se kretao brzinom 60 km/h većom od dozvoljene za naseljeno mjesto (od 50 km/h) pa je prednjim dijelom vozila udario pješakinju P. M. od kojeg udarca je ista zadobila tešku tjelesnu povredu u vidu: krvnog podliva kože u predjelu lijeve potkoljenice promjera 10x4 cm, prelom lijeve goljenjače u gornjoj trećini, prelom lijeve lišnjače u gornjoj trećini, oguljotinu kože u predjelu lijevog koljena promjera 5x5 cm sa otokom u predjelu lijevog koljena, krvni podliv kože u predjelu spoljašnje strane lijeve natkoljenice promjera cm, oguljotinu kože u predjelu palca lijeve šake promjera lxl cm, oguljotinu kože u predjelu gornje (nadlanene) strane srednjeg prsta lijeve šake promjera 2x2 cm, prelom lijeve ramenjače sa otokom lijeve nadlaktice, krvni podliv kože u predjelu lijeve obrve promjera 3x2 cm, nagnječno-razdernu ranu u predjelu donje usne dužine 1,5 cm, oguljotinu kože u predjelu desnog koljena promjer 2x2 cm, oguljotinu kože u predjelu desnog lakta promjera 5x2 cm, oguljotinu kože u predjelu gornje strane desnog stopala promjera 1x1 cm, </span>
</p>
<p class="p7"></p>
<p class="p7">
<span>-čime je izvršio krivično djelo - </span><span class="s1">teško djelo protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika</span><span>. </span>
</p>
<p class="p5">
<span>	Jer nije dokazano da je okrivljeni učinio djelo za koje je optužen. </span>
</p>
<p class="p5">
<span>	Troškovi krivičnog postupka padaju na teret budžetskih sredstava suda.</span>
</p>
<p class="p2">
<span class="s1">O b r a z l o ž e nj e</span>
</p>
<p class="p5">
<span>	Optužnim predlogom Osnovnog državnog tužioca u Baru KT br. 575/11-2 od 12.12.2011. godine, stavljeno je na teret okrivljenom izvršenje krivičnog djela bliže opisanog u izreci presude.</span>
</p>
<p class="p8">
<span>	Okrivljeni </span><span class="s1">R.Ž.</span><span> je u svojoj odbrani u prethodnom postupku izjavio da se predmetnog dana kretao svojim vozilom marke Audi 100 iz pravca Sutomora ka Petrovcu brzinom od nekih 50-60 km/h ne više od toga. Sa njim su vozilu bili K. A., G. M., G.I. i P. E. koje je vozio na Podgorički aerodrom. U naselju Haj Nehaj poslije skretanja za naselje Suvi potok primijetio je žensku osobu kako stoji na trotoaru sa njegove desne. U momentu kada ju je prvi put primijetio bila je na udaljenosti oko nekih 30 ili više metara od njega. Čim je ugledao, odnosno kada je ona jednom nogom zakoračila na cestu svirnuo je i skrenuo u lijevu traku koja takođe vodi za Petrovac. Ona je zakoračila u potpunosti na desnu traku a on je svirnuo i zakočio, nakon čega je ista stala u desnoj traci. Tada je bila na udaljenosti od nekih 15-20 m. Vozilo koje je bilo iza njega mu se opasno primaklo jer je zakočio. Mislio je da je ista čula sirenu i kočenje pa da će ili da se vrati na trotoar ili da sačeka da on prođe svojim vozilom kao i vozilo iza njegovog, pa je popustio kočnicu. Međutim ista je iz njemu neznanih razloga odjednom krenula ubrzano ka njegovoj traci, on je pokušao da je izbjegne skrećući ulijevo i kočenjem, ali nije uspio jer je razdaljina u tom momentu bila mala pa ju je desnim prednjim dijelom vozila udario i momentalno se zaustavio. Posebno je naveo da je ista ulicu prelazila na mjestu na kojem nema pješačkog prelaza a da on uz svu pažnju i napor da istu izbjegne u tome nije uspio. Takođe  je dodao da su sa njim u vozilu bila još četiri lica i da je morao voditi računa i o njihovoj bezbjednosti, te činjenici da se odmah iza njega nalazilo vozilo. Pošto je zaustavio vozilo i izašao iz istog, vidio je da pješak sjedi na cesti ispred auta te da je ista povrijeđena. Ni vozilo koje je bilo iza njegovog ni ostala vozila koja su dolazila iz pravca Petrovca se nijesu zaustavila da pomognu, već su ih zaobilazili i produžavali u svom pravcu. Pješaka je podigao i pomogao joj da pređe na trotoar, nakon čega je pozvao policiju i Hitnu pomoć. Na glavnom pretresu od 24.04.2012. godine okrivljeni je dopunio svoju odbranu koju je dao u prethodnom postupku izjavivši da je o</span><span class="s2">štećena kritičnom prilikom imala štake koje je koristila za kretanje, a da se saobraćajna nezgoda dogodila u jutarnjim satima, sunce još nije bilo izašlo, a oštećena je nosila naočare za vid koji su bile zatamnjene, tzv. fotogrej stakla. Do kontakta između vozila i pješaka došlo je sa prednjim desnim djelom njegovog vozila. Saobraćajna nezgoda dogodila se na magistralnom putu na kome za njegov smjer kretanja postoje dvije trake koje su podijeljene isprekidanom linijom, a za kretanje iz pravca Petrovca u pravcu Sutomora postoji jedna traka koja je od ove trake za kretanje u pravcu Petrovca odvojena punom linijom. Saobraćajna nezgoda se dogodila u lijevoj traci gledano od dvije trake za pravac kretanja prema Petrovcu koja predstavlja središnju traku na kolovozu. Naveo je da je kada je prvi put vidio oštećenu na kolovozu uključio sirenu i počeo da koči, tj. radilo se o usporavanju vozila. Na skici lica mjesta ucrtani su tragovi kočenja njegovog vozila, međutim, osporava da su tragovi imali takvu dužinu jer se i na fotografiji lica mjesta vidi da je trag kočenja bio mnogo manji, tačnije on je kočio veoma kratko nekoliko metara. Na mjestu suvozača u njegovom vozilu nalazio se K. A. Nakon saobraćajne nezgode vozilo je pomjerio u krajnju desnu traku zbog normalnog funkcionisanja saobraćaja. Prije dolaska ekipe za uviđaj na licu mjesta je bio policajac M. D. koji je došao nekih 10 do 15 minuta nakon što je oštećena sa svojim suprugom otišla u bolnicu. Dodao je i da je tog jutra bilo vjetrovito, da ljudi koji su prolazili tom dionicom nisu željeli da se zaustave tako da su on i M. upozoravali vozače da ne nailaze na tragove, a on je pomagao M. da zaštiti tragove i u tom cilju su postavili traku i ciglu na kolovoz. Misli da je od saobraćajne nezgode do početka uviđaja prošlo minimum 3 sata, jer je bio požar bio na Crvenoj plaži i saobraćaj je bio zatvoren. </span>
</p>
<p class="p5">
<span>	U dokaznom postupku saslušani su svjedok oštećena P. M., svjedoci M. D., D. S. i K. A., pročitan je zapisnik o uviđaju Kri br. 408/11 od 21.08.2011. godine, izvršen je uvid u fotoelaborat sa skicom lica mjesta, pročitani su: zapisnik o tehničkom pregledu vozila od 22.08.2011. godine za pmv marke Audi 100“ reg. oznake .., nalaz i mišljenje vještaka mašinske struke B. J. od 29.08.2011. godine, izvještaj ljekara specijaliste Opšte bolnice u Baru br. 9024 od 21.08.2011. godine, otpusno pismo klinike OB Plattenwald od 12.09.2011. godine, nalaz i mišljenje vještaka medicinske struke K. N. br. 416/11 od 04.12.2011. godine, nalaz i miljenje vještaka saobraćajne struke M. Š. od novembra 2011.godine, zapisnik o rekonstrukciji saobraćajne nezgode, izvršen je uvid u 23 fotografije koje su dostavljene od UP PJ Bar, pročitan je dopunski nalaz i mišljenje vještaka saobraćajne struke od oktobra 2012.godine, saslušan je vještak saobraćajne struke M. Š., pročitan je izvod iz KE MUP-a Republike Srbije, Direkcije policije PU u Subotici br. 09-235-5-2284/11 od 29.12.2011.godine.</span>
</p>
<p class="p8">
<span>	Svjedok oštećena </span><span class="s1">P. M.</span><span> je u prethodnom postupku izjavila da je 21.08.2011. godine, negdje prije 7 časova izjutra, pošla u rekreativnu šetnju, prolazeći kroz naselje Partizanski put u Sutomoru. Kretala se glavnim putem, desnom stranom, trotoarom, sa namjerom da pređe na lijevu stranu. Bijelo vozilo, koje je išlo iz pravca Bara, prema Petrovcu, prije nego što je skrenulo u ulicu Suvi potok je stalo da bih ona prešla na lijevu stranu, a isto vozilo je skrenulo lijevo u ul. Suvi potok. Bila je na korak do trotoara na lijevoj strani ulice, gledano iz pravca Bara prema Petrovcu i tu je čekala da prođe bijelo auto da bi produžila ulicom Suvi potok desnom stranom. Slučajno je pogledala iza sebe i vidjela je kako se na nekih pedesetak metara, kretalo vozilo plave boje, marke „Audi“ i to desnom stranom, iz pravca Bara prema Petrovcu. Tom prilikom je primijetila da je vozač telefonirao, a vozilo je pravilo takozvane „osmice“. Na mjestu suvozača, sjedjela je mlađa ženska osoba. U trenutku kada je namjeravala da skrene u ulicu Suvi potok, začula je škripu kočnica, nakon čega ju je vozilo udario u lijevu stranu i oborilo na beton. Prednji točkovi vozila su se zaustavili na trotoaru lijeve strane ulice. Pošto se radi o naselju, ljudi iz okolnih kuća, uz ulicu su izašli i pružili joj pomoć. Pozvali su hitnu pomoć i policiju, nakon čega je prebačena u bolnicu u Stari Bar, gdje su joj pružili prvu pomoć i stavili gips. U trenutku dok su je ljudi sklanjali sa trotoara, vozač vozila koje ju je udarilo je isto preparkirao na desnu stranu ulice, na trotoar, nakon čega je došao da vidi kako je. Četvrti dan nakon nezgode, prebačena je u njemačku bolnicu, obzirom da je u toj zemlji osigurana i u istoj živi već 40 godina. Tamo su joj urađene dvije teške operacije zbog preloma noge i ruke, a od strane doktora ukazano joj je da će joj lijeva ruka ostati nesposobna za cijeli život. Na glavnom pretresu od 06.06.2012. godine je izjavila da je n</span><span class="s2">ekoliko minuta prije nego što je došlo do saobraćajne nezgode prešla kolovoz na način što je prešla tri trake sa desne na lijevu stranu gledano u pravcu Čanja i nakon toga je ostala uz lijevu ivicu kolovoza gledano u pravcu Čanja i bila je na kolovozu nekih 30 cm, budući da se na trotoaru nalazilo neko smeće, kese i papiri. Primijetila je vozilo koje se kreće iz pravca Bara marke „Audi“ kada je bilo na udaljenosti od nekih 70 m i to vozilo se kretalo krajnjom desnom trakom ali je primijetila da vozač telefonira, da se kreće lijevo desno, kao da pravi takozvane osmice. Stekla je utisak da su vozaču otkazale komande na vozilu i da se iz tog razloga tako kreće i stekla je utisak kao da koči. Nije se mogla sjetiti previše detalja zbog operacija koje je imala, ali zna da je vozilo udarilo u lijevu stranu. Prije nego što je došlo do kontakta imala je namjeru da skrene u jednu ulicu koja je na skici lica mjesta označena kao ul. Đuričine Vode, a koju je prethodno označila kao ul. Suvi potok, i dok se nalazila uz lijevu ivicu kolovoza gledala je lijevo i desno da bi sačekala prijateljice i prijatelje sa kojima je šetala i u tom trenutku je prvi put sa lijeve strane primijetila vozilo marke „Audi“. Navela je i to da na tom dijelu kolovoza postoje tri trake, a traka na kojoj se ona nalazila namijenjena je za kretanje vozila u pravcu Bara i njen boravak na toj traci nije predstavljao nikakvu opasnost za vozila koja se kreću u pravcu Čanja. Nosi naočare, s tim što se nije mogla izjasniti o dioptriji, a radi se o naočarima za daljinu koje je tom prilikom imala i koje su ostale na asfaltu oštećene od posljedica nezgode. Na mjestu suvozača u vozilu „Audi“ nalazila se jedna mlađa ženska osoba i to samo ona, a dok je ležala na asfaltu ona je prišla i nešto progovorila na ruskom, koliko se sjeća pomenula je aerodrom i ona je stekla utisak da je negdje žurila. Dodala je da su joj pomoć ukazali R. Ž. i dva starija gospodina koja su izašla iz dvorišta, budući da se odmah pored puta nalaze kuće, koji je pomjerili 1 m na trotoar uz jedan rezervoar za vodu, a jedan je i polio vodom i donosio joj vodu da pije, dok je R. Ž. sjeo u vozilo i isto parkirao skroz na desnu ivicu kolovoza. U saobraćajnoj nezgodi izgubila je puno krvi i tek 29 dan je mogla da se operiše, a po procjeni ljekara da joj nije ukazana adekvatna pomoć živjela još samo 4 dana. Dodala je da je na 70 m vidjela konture vozila a kada je vidjela da telefonira on je već bio na srednjoj traci. Sve se desilo u par sekundi od kada je prvi put vidjela vozilo pa do udara. Svjedok oštećena je navela i da je tog jutra imala štapove za trening koji koriste i mladi ljudi pa i stariji, tako da u to vrijeme nije imala nikakvih smetnji u hodanju a ti štapovi se koriste za kretanje uz brdo prilikom rekreacije, kao i da je jedan od te dvojice starijih gospodina koji su bili tu kritičnom prilikom okrivljenom saopštio da kada se vozi ne ljubi se, a da naočare koje je nosila po danu jesu tamne, ali se radi o veoma skupim staklima koji omogućavaju normalan vid u svako doba dana. Nije se pridružila krivičnom gonjenju i nije postavila imovinskopravni zahtjev.</span>
</p>
<p class="p8">
<span>	Svjedok </span><span class="s1">M. D.</span><span> je u bitnom izjavio da je d</span><span class="s2">ana 21.08.2011.g. obavljao dužnost vođe dežurne službe FP Sutomore, kada je u jutarnjim satima od dežurne službe PJ Bar obaviješten da je došlo do obaranja pješaka u naselju Haj Nehaj nakon čega je otišao na lice mjesta radi obezbjeđenja lica mjesta i radi dolaska uviđajne ekipe. Kada je došao na lice mjesta, utvrdio je da se saobraćajna nezgoda dogodila u blizini mjesta Suvi potok na magistralnom putu na kojem postoje tri trake i na licu mjesta je zatekao jednog učesnika u nezgodi R. Ž. koji je upravljao vozilom, 4 ruska državljanina dok povrijeđenu u saobraćajnoj nezgodi nije zatekao jer je već bila upućena u Hitnu pomoć. Vozilo koje je učestvovalo u saobraćajnoj nezgodi bilo je parkirano uz desnu ivicu kolovoza a iz kratkog informativnog razgovora dobio je obavještenje od R. da je on išao prema aerodromu Podgorica kako bi 4 ruska državljanina odvezao na aerodrom i da mu je ispred vozila izletjela pješakinja koju je oborio, nakon čega je zaustavio vozilo. Bilo je tu prisutno još drugih ljudi koji su stajali sa strane, ali ne zna da li su oni bili svjedoci saobraćajne nezgode pošto je bila velika frekvencija saobraćaja jer su morali da zatvore dvije trake u cilju obezbjeđenja tragova nezgode a vozila su naizmjenično propuštali lijevom traku gledano u pravcu Čanja. Kada je ekipa za vršenje uviđaja došla na lice mjesta ona je preuzela dalje službene radnje. Nije se mogao sjetiti koliko je bilo tačno sati kada je dobio obavještenje, ali zna da mu je do lica mjesta sa vozilom trebalo oko 5 minuta a možda i manje, a po njegovoj procjeni trebalo je oko 40 minuta da ekipa za uviđaj dođe na lice mjesta. Saobraćaj na magistralnom putu je bio u prekidu zbog požara na Crvenoj plaži. Naveo je da je on  prvo na licu mjesta postavio traku ali je bio jak vjetar, pa ista nije mogla da se održi, tako da je uz pomoć R. Ž. postavio ciglu na kolovoz. Kada su u pitanju ruski državljani radilo se o dvije ženske i dvije muške osobe.</span>
</p>
<p class="p8">
<span>	Svjedok </span><span class="s1">D. S.</span><span> je u bitnom izjavio da je d</span><span class="s2">ana 21.08.2011.g. prisustvovao uviđaju koji je obavljen od strane istražnog sudije Osnovnog suda u Baru u svojstvu krim. tehničara. Njegov zadatak na uviđaju jeste da fiksira i označi tragove na licu mjesta, da tragove fotografiše i da iste prenese na skicu lica mjesta koja se radi u pisanoj formi. Sve tragove koje je tom prilikom zatekao fotografisao je i prenio na skicu lica mjesta. Naveo je takođe i ukupnu dužinu traga kočenja, a uvidom u fotografije iz spisa predmeta vidi se da na nekim mjestima tragovi nisu istog intenziteta, dok su na skici lica mjesta svi tragovi označeni istom linijom i istim intenzitetom. Dodao je da je na skici lica mjesta označio početak traga kočenja oznakama 1 i 3. i oni su vidljiviji od ostalih tragova a kada su u pitanju tragovi završetka tragova kočenja koji su označeni sa 2 i 4.  isti su tačni, našta ukazuje krv na kolovozu jer se ovi tragovi završavaju u blizini krvi. Vozilo je pomjereno sa lica mjesta. Nije se mogao izjasniti da li je u konkretnom slučaju vozač vozila napravio prekid u kočenju, odnosno da li je zakočio, skinuo nogu sa kočnice a nakon toga opet zakočio, jer da je to vidio na licu mjesta tako bi i naveo.</span>
</p>
<p class="p8">
<span>	Svjedok </span><span class="s1">K. A.</span><span> je u bitnom izjavio da je d</span><span class="s2">ana 21.08.2011.g. u jutarnjim satima sa svojim drugovima M. L. i I. krenuo iz Sutomora prema aerodromu Podgorica vozilom kojim je upravljao R. Ž., a prethodnu noć su boravili u njegovoj kući. Imali su dosta vremena na raspolaganju a s obzirom da ne živi u Crnoj Gori nije se mogao precizno izjašnjavati o tačnom mjestu na kojem se odigrao predmetni događaj. Naveo je da se nalazio na mjestu suvozača i da su se kretali jednim dijelom puta koji se prostire u obliku  krivine u desno. Na tom dijelu puta postoje tri kolovozne trake, i to dvije za njihov pravac kretanja i jedna za kretanje vozila iz suprotnog smjera, a Ž. se vozilom kretao desnom kolovoznom trakom koja se nalazi uz desnu ivicu kolovoza a brzina kretanja vozila bila je oko 50 km/h. U jednom trenutku vidio je jednu stariju ženu koja se nalazila na trotoaru uz desnu ivicu kolovoza koja je u rukama imala dva štapa koja se koriste prilikom brzog hodanja, koja se u trenutku kada ju je on vidio nalazila udaljena od vozila nekih 40 do 50 m. Primijetio je da ona ne obraća pažnju na vozila koja se kreću iz pravca Sutomora, već samo na vozila koja se kreću iz pravca Petrovca i u jednom trenutku ona je započela da prelazi kolovoz. R. je vidjevši to počeo da svira i da koči, nakon čega je započeo skretanje u lijevo i u tom skretanju su prešli na lijevu traku namijenjenu za pravac njihovog kretanja i vidio je da je žena u jednom trenutku stala. U to vrijeme vozilo je već počelo da usporava, međutim, ova žena je nakon što se zaustavila ponovo krenula da se kreće prema lijevoj ivici kolovoza, a R.  više nije mogao da skreće u lijevo jer bi skrenuo u traku koja je namijenjena za kretanje vozila iz suprotnog smjera jer su se iz suprotnog smjera kretala druga vozila i u jednom trenutku došlo je do udara prednjeg dijela vozila u ovu ženu. Nakon zaustavljanja svi su bili u šoku jer je od štapa koji je žena imala u rukama razbijeno prednje staklo. Odmah su izašli iz vozila, R. i njegov drug M. su podigli ovu ženu i prenijeli je van puta uz lijevu ivicu. Ona jeste govorila ali nalazila se u šoku i s obzirom da su oni nju prenijeli ne zna da li je mogla da hoda. R. je odmah pozvao hitnu pomoć a ostali iz vozila su sa kolovoza pokupili ostatke štapova, s tim što se nije mogao sjetiti da li su isti bili i ukoliko jesu u kojoj mjeri slomljeni, a takođe su pokupili i djelove naočara. S obzirom da je saobraćajnica dosta frekventna Ž. je vozilo parkirao uz desnu ivicu kolovoza kako ne bi ometalo saobraćaj. Naveo je da su oni ušli u vozilo i čekali su policiju a prije dolaska policije došao je muž ove žene, bar je tako shvatio da joj je to muž koji je kritikovao zbog čega je kolovoz prelazila van pješačkog prelaza. Kada je došla Hitna pomoć vidio je da je ova žena mogla da hoda uz pomoć drugih lica, nakon odlaska Hitne pomoći došao je jedan policajac koji je od svih uzeo podatke iz pasoša, i rekao im je da moramo da sačekamo komisiju koja će da evidentira sve tragove ali da zbog požara koji su bili aktivni moramo da sačekamo. S obzirom da je trebalo dugo čekati Ž. im je pozvao taksi i oni su taksijem otišli prema aerodromu. Posebno je naveo da je vidio da je nakon kontakta sa vozilom ova žena nekim dijelom tijela bila na haubi, a s obzirom da je odmah nakon toga vozilo zaustavilo kretanje, nakon zaustavljanja ona je pala na asfalt. Po njegovoj procjeni od momenta kontakta do momenta pada na asfalt žena je nošena nekih 30 cm ili slikovito predstavljeno pola kretanja jednog točka.</span>
</p>
<p class="p5">
<span>	Iz zapisnika o uviđaju Kri br. .. od 21.08.2011.godine je utvrđeno da se lice mjesta nalazi na magistralnom putu Bar-Petrovac, naselje Haj Nehaj, kod skretanja za Suvi Potok, Sutomore, da se nezgoda dogodila u dnevnim uslovima vožnje, da na mjestu nezgode postoje tri saobraćajne trake i to dvije saobraćajne trake gledano iz pravca Sutomora u pravcu Petrovca koje su podijeljene isprekidanom razdjelnom linijom, a da je jedna saobraćajna traka namijenjena za saobraćaj iz pravca Petrovaca u pravcu Bara. PMV marke „Audi 100“ reg. oznake .. se kretalo iz pravca Sutomora u pravcu Petrovca, a u trenutku uviđaja je bilo pomjereno sa lica mjesta. Na licu mjesta je bio zatečen vozač Ž. R., a nije zatečen pješak P. M., dok je saobraćaj bio zaustavljen. Utvrđeni su fiksirani tragovi na kolovozu, oštećenja na PMV marke „Audi 100“ kao i da je učesnik u nezgodi P. M. zadobila povrede. Lice mjesta je fotografisano i skicirano.</span>
</p>
<p class="p4">
<span>Uvidom u fotoelaborat sa skicom lica mjesta utvrđen je položaj vozila marke „Audi 100“ reg. oznaka ... nakon nezgode, tragovi kočenja vozila i vidljiva oštećenja na vozilu, kao i trag krvi na licu mjesta.</span>
</p>
<p class="p4">
<span>Iz zapisnika o tehničkom pregledu vozila od 22.08.2011.godine za pmv marke Audi 100“ reg. oznake ... utvrđeno je da su na vozilu neispravni sila kočenja pomoćne-parkirne kočnice, kao i vjetrobransko staklo.</span>
</p>
<p class="p9">
<span>Iz nalaza i mišljenja vještaka mašinske struke B. J. od 29.08.2011. godine utvrđeno je da na bazi zapisnika vanrednog tehničkog pregleda kod „Ksenija“ Bar stoji da je vozilo Audi „neispravno“ zbog toga što pomoćna kočnica odstupa od zakonski predviđenih parametara. Međutim, neispravnost pomoćne kočnice nije mogla uticati na efekte kočenja ispravne radne kočnice koja je posmatrano sa saobraćajno- tehničkog aspekta mogla obezbijediti kvalitetno, intezivno kočenje odnosno koja nije bila uzrok nastanka i posledica ove saobraćajne nezgode. </span>
</p>
<p class="p4">
<span>Iz izvještaja ljekara specijaliste Opšte bolnice u Baru br. 9024 od 21.08.2011. godine utvrđeno je da je oštećena P. M. kritičnom prilikom zadobila tjelesne povrede koje su bile predmet sudsko-medicinskog vještačenja.</span>
</p>
<p class="p4">
<span>Iz otpusnog pisma klinike OB Plattenwald od 12.09.2011.godine utvrđeno je da je ista liječena u navedenoj klinici zbog posledica udesa koji je ista imala u Crnoj Gori dana 21.08.2011.godine, da su kod iste izvršeni operativni zahvati i da je nakon liječenja ista dana 12.09.2011.godine otpuštena na dalje ambulantno liječenje.</span>
</p>
<p class="p4">
<span>Iz nalaza i mišljenja vještaka medicinske struke K. N. br. 416/11 od 04.12.2011.godine utvrđeno je da je oštećena u predmetnoj saobraćajnoj nezgodi zadobila tjelesne povrede u vidu krvnog podliva kože u predjelu lijeve potkoljenice promjera 10x4 cm, prelom lijeve goljenjače u gornjoj trećini, prelom lijeve lišnjače u gornjoj trećini, oguljotinu kože u predjelu lijevog koljena promjera 5x5 cm sa otokom u predjelu lijevog koljena, krvni podliv kože u predjelu spoljašnje strane lijeve natkoljenice promjera 10x10 cm, oguljotinu kože u predjelu palca lijeve šake promjera 1x1 cm, oguljotinu kože u predjelu gornje (nadlanene) strane srednje prsta lijeve šake promjera 2x2 cm, prelom lijeve ramenjače sa otokom lijeve nadlaktice, krvni podliv kože u predjelu lijeve obrve promjera 3x2 cm, nagnječno-razderna rana u predjelu donje usne dužine 1,5 cm, oguljotinu kože u predjelu desnog koljena promjera 2x2 cm, oguljotinu kože u predjelu desnog lakta promjera 5x2 cm i oguljotinu kože u predjelu gornje strane desnog stopala promjera 1x1 cm. Navedene povrede predstavljaju u vrijeme nanošenja, skupno procijenjeno, tešku tjelesnu povredu. Prelom lijeve goljenjače, prelom lijeve lišnjače i prelom lijeve ramenjače predstavljaju u vrijeme nanošenja, sami za sebe, pojedinačno procijenjeni, tešku tjelesnu povredu, dok ostale povrede koje je zadobila P. M. predstavljaju u vrijeme nanošenja, same za sebe, pojedinačno procijenjene, laku tjelesnu povredu. P. M. se u vrijeme odigravanja predmetne saobraćajne nezgode nalazila u uspravnom položaju, okrenuta lijevom bočnom stranom svoga tijela prema nailazećem predmetnom putničkom motornom vozilu. Krvni podliv kože u predjelu lijeve potkoljenice, prelom lijeve goljenjače, prelom lijeve lišnjače i oguljotina kože u predjelu lijevog koljena sa otokom u predjelu lijevog koljena nastali su uslijed direktnog, tzv. primarnog kontakta P. M. i predmetnoj putničkog motornog vozila. Krvni podliv kože u predjelu spoljašnje strane lijeve natkoljenice, oguljotina kože u predjelu palca lijeve šake, oguljotina kože u predjelu gornje strane srednjeg prsta lijeve pake, prelom lijeve ramenjače sa otokom lijeve nadlaktice, krvni podliv kože u predjelu lijeve obrve nagnječno-razderna rana u predjelu donje usne nastali su uslijed tzv. sekundarnog (nakon „nabacivanja“ P. M. na predmetno putničko motorno vozilo, a poslije primarnog kontakta) kontakta P. M. i predmetnog putničkog motornog vozila, dok su oguljotina kože u predjelu desnog koljena, oguljotina kože u predjelu desnog lakta i oguljotina kože u predjelu gornje strane desnog stopala nastali uslijed pada (nakon „odbacivanja“ P. M. sa (od) predmetnog motornog vozila) i njenog kontakta sa podlogom.</span>
</p>
<p class="p4">
<span>Iz zapisnika o rekonstrukciji saobraćajne nezgode od 02.10.2012.godine utvrđeno je lice mjesta saobraćajne nezgode, te da je izvršena identifikacija tragova prema skici lica mjesta i zapisniku o uviđaju.</span>
</p>
<p class="p4">
<span>Uvidom u 23 fotografije koje su dostavljene od UP PJ Bar utvrđen je položaj vozila marke „Audi 100“ reg. oznaka ... nakon nezgode, tragovi kočenja vozila i vidljiva oštećenja na vozilu, kao i trag krvi na licu mjesta.</span>
</p>
<p class="p10">
<span>Iz nalaza i miljenja vještaka saobraćajne struke M.Š. od novembra 2011.godine utvrđeno je da je putničko motorno vozilo marke „Audi 100“ reg. oznake ... voženo brzinom 60 km/h u trenutku reakcije vozača, da je pješak P. M., starosne dobi 64. godine, prelazila kolovoz uobičajenim hodom, što odgovara brzini kretanja pješaka 4,4 km/h ili 1,22 m/sec, a da je fizički kontakt između putničkog motornog vozila marke „Audi 100“ reg. oznake ... i pješaka ostvaren na prostoru lijeve saobraćajne trake, desne kolovozne trake, približno na udaljenosti od desne ivice kolovoza 5,50 metara, a na način što je vozilo svojim prednjim krajem zahvatilo pješaka nakon čega je pješak klizio preko haube motora do glavnog vjetrobrana, a zatim bio nošen i odbačen vozilom do kraja zaustavljanja vozila da bi isti „sletio“ sa vozila i pao na površinu kolovoza, a zatim se zaustavio na lijevoj kolovoznoj traci na mjestu gdje su ostali tragovi krvi. Ako imamo u vidu činjenicu da je pješak dospio do glavnog vjetrobrana, te brzinu vozila u trenutku fizičkog kontakta (40 km/h) proizilazi da je fizički kontakt između vozila i pješaka ostvaren na udaljenosti od oko 12 metara, od početka tragova kočenja vozila. Vozač sa putničkim vozilom marke „Audi“ reg.oznake ... bio je udaljen od pješaka oko 28 metara, u trenutku reakcije, pa je mogao izbjeći nezgodu da se sa vozilom kretao u granicama dozvoljene brzine 50 km/h, jer zaustavni put vozila pri ovoj brzini kretanja iznosio je 28metara. Inače, vozač sa vozilom se nalazio na udaljenosti oko 74 metra od pješaka, kada je pješak stupio na kolovoz i ova udaljenost omogućavala je vozaču da zaustavi vozilo, pri brzini kretanja kojom se kretao, jer je zaustavni put vozila iznosio 45 metara. Vještak je na osnovu navedenog mišljenja da je do predmetne nezgode došlo uslijed propusta u kretanju pješaka kao i uslijed propusta u vožnji od strane vozača putničkog motornog vozila marke“ Audi 100“ strane registracije ... Pješak je prelazio kolovoz van zone obilježenog pješačkog prelaza u odsustvu adekvatne pažnje, a u trenutku kada se magistralnim putem nalazilo u kretanju putničko vozilo marke „Audi“ strane registracije ..., na kritičnoj udaljenosti, pa je pješak bio u obavezi da ustupi prolaz putničkom vozilu kritičnim potezom puta, što u datoj situaciji nije uradio, već se našao na kolovozu ispred vozila, što je dovelo do nalijetanja prednjeg kraja vozila na pješaka, koji je ovom prilikom zadobio tjelesne povrede. Vozač putničkog vozila marke „Audi“ strane registracije ..., nije prilagodio brzinu kretanja vozila uslovima saobraćaja, koje je mogao da predvidi i nije obratio punu pažnju prema pješaku, koji je prelazio kolovoz, te nije blagovremeno reagovao u pravcu zaustavljanja vozila, kada je mogao da predvidi potencijalnu opasnost, koja je rezultirala iz načina i smjera kretanja pješaka, uslijed čega je sa vozilom kojim je upravljao zahvatio površinu kolovoza, na kojoj se nalazio u kretanju pješak, a zatim prednjim krajem vozila i pješaka na prostoru lijeve saobraćajne trake, desne kolovozne trake smjera kretanja, nakon čega je došlo do odbačaja i pada pješaka na površinu kolovoza, koji je ovom prilikom zadobio tjelesne povrede.</span>
</p>
<p class="p10"></p>
<p class="p11">
<span>U dopuni nalaza i mišljenja datoj na glavnom pretresu od 13.09.2012.godine vještak saobraćajne struke M. Š. je naveo da o</span><span class="s2">staje pri datom nalazu i mišljenju iz prethodnog postupka, navodeći da je do predmetne nezgode došlo prevashodno kao posljedica propusta pješaka i dijelom uslijed propusta od strane vozača pmv. Putničko vozilo marke Audi posjeduje takozvanu aerodinamičku liniju tunastog oblika i na istom je došlo do loma glavnog vjetrobrana. Polazeći od ove činjenice sa sigurnošću se može utvrditi da je vozilo posjedovalo brzinu kretanja oko 40 km/h u trenutku fizičkog kontakta jer je došlo do odbacivanja pješaka i njegovog prispijeća na mjesto nezgode. Imajući u vidu ovu činjenicu liniju prostiranja tragova kočenja koji su u svom kontinuitetu dolazi se do pokazatelja da je kontakt ostvaren na oko 12 m od početka tragova kočenja. Vještak je naveo i to da je za posebnu analizu to koliko je tijelo nošeno, na kojoj udaljenosti od početka tragova kočenja je odbačeno i na kojoj je ostvarilo kontakt sa podlogom, pri čemu je vještak smatrao da je to irelevantno.</span>
</p>
<p class="p8">
<span>	Iz dopunskog nalaza i mišljenja vještaka saobraćajne struke M.Š. od oktobra 2012.godine utvrđeno je da je vještak nakon obavljene rekonstrukcije nezgode i obavljene dodatne analize dinamike događaja, u cjelosti ostao pri datom nalazu i mišljenju iz prethodnog postupka, da je do predmetne nezgode došlo uslijed propusta u kretanju pješaka i uslijed propusta u vožnji od strane vozača putničkog motornog vozila marke „Audi“ strane registracije ... Pješak je pokušao preći kolovoz van zone obilježenog pješačkog prelaza, i to u odsustvu adekvatne pažnje, a u trenutku kada se putničko vozilo marke „Audi“ strane registracije ..., nalazilo na kritičnoj udaljenosti, pa je bio u obavezi da ustupi prvenstvo prolaza vozaču koji je upravljao navedenim putničkim vozilom, kritičnim potezom puta, što nije postupio već se našao na kolovozu ispred vozila, što je dovelo do nalijetanja prednjeg kraja vozila na pješaka na prostoru lijeve saobraćajne trake desne kolovozne trake, smjera kretanja vozila. Vozač putničkog vozila marke „Audi“ strane registracije ..., nije obratio adekvatnu pažnju prema pješaku, koji je prelazio kolovoz od desne prema lijevoj ivici puta, te nije blagovremeno reagovao u pravcu zaustavljanja vozila kada je mogao da predvidi potencijalnu opasnost, koja je rezultirala iz načina i smjera kretanja pješaka, te nije prilagodio brzinu kretanja vozila uslovima saobraćaja, uslijed čega je došlo do nalijetanja prednjeg kraja vozila na pješaka na prostoru lijeve saobraćajne trake, desne kolovozne trake, smjera kretanja vozila, kojom prilikom je pješak zadobio tešku tjelesnu povredu.</span>
</p>
<p class="p11">
<span>U dopuni nalaza i mišljenja datoj na glavnom pretresu od 12.12.2012.godine vještak saobraćajne struke M. Š. je naveo da </span><span class="s2">ostaje pri datom nalazu i mišljenju i izvedenom zaključku koje je dao u vezi predmetne saobraćajne nezgode. Iz ukupne prostorno vremenske analize se vidi da se pješak zaista kretao krajnje neoprezno i nesigurno, a što je imalo uticaja i na samu reakciju vozača. Pješak je prelazio kolovoz na mjestu gdje ne postoji obilježen pješački prelaz pa je stoga bio u obavezi da propusti vozilo, što u datoj situaciji nije uradio, već je ovaj pokušaj izvršio u trenutku kada se vozilo nalazilo na kritičnoj udaljenosti što je dovelo do fizičkog kontakta vozila i pješaka. Iz ovih razloga po ocjeni vještaka propust pješaka stoji u primarno uzročnoj vezi sa nastankom nezgode. Nesporna je činjenica da se prema utvrđenim pokazateljima i parametrima vozilo kretalo u kritičnoj situaciji brzinom od 60 km/h što znači nešto većom od dozvoljene brzine jer na ovom potezu saobraćajnice koja prolazi kroz naselje dozvoljena brzina kretanja je 50 km/h. Fizički kontakt između vozila i pješaka je ostvaren na lijevoj strani kolovoza odnosno na prostornoj distanci oko 5, 5 m. Obzirom na starost pješaka i način kretanja a time i brzinu kretanja pješaka može se zaključiti da je vozač zaista imao potrebnu vremensku komponentu da zaustavi vozilo. Isti je pokušao da prođe ispred a ne iza pješaka što je dovelo do fizičkog kontakta. Prostorna udaljenost između vozila i pješaka bila je u granicama mogućih da je vozač i pri brzini kojom se kretao uz adekvatnu reakciju mogao zaustaviti vozilo. Međutim, isti nije blagovremeno reagovao pa stoga nije uspio ni zaustaviti vozilo. Što se tiče brzine vozila u trenutku fizičkog kontakta skoro je irelevantna. Prema nalazu vještaka medicinske struke i prema materijalnim tragovima može se zaključiti da je pješak dospio do glavnog vjetrobrana. Aerodinamična linija vozila sa sigurnošću potvrđuje da je brzina kretanja vozila bila oko 40 km/h  obzirom da je de facto pješak dospio do glavnog vjetrobrana, što upućuje na zaključak da de facto vozač nije blagovremeno reagovao u pravcu zaustavljanja vozila kada je mogao da predvidi potencijalnu opasnost koja je rezultirala iz načina kretanja pješaka, te stoga po procjeni vještaka djelimično odnosno dijelom ovaj propust vozača stoji u uzročnoj vezi nastanka saobraćajne nezgode. Do saobraćajne nezgode ne bi došlo pod uslovom da je brzina kretanja vozila bila manja od 40 km/h. Prema svemu proizilazi da je vozač primijetio pješaka, započeo kočenje, da je nakon toga došlo do kontakta, i da je nakon toga vozač nastavio sa kočenjem do konačnog zaustavljanja. Kada je u pitanju precizno utvrđivanje ponašanja oštećene nakon kontakta, treba imati u vidu da kod saobraćajne nezgode postoji faza kontakta, faza leta, faza šuljanja i zaustavljanja pješaka, a da utvrđivanje svake od ovih faza zahtjeva dublju analizu uz asistenciju vještaka medicinske struke. Vrijeme od momenta reakcije vozača do kontakta pješaka iznosi oko 28 m.</span>
</p>
<p class="p4">
<span>Iz izvoda iz KE MUP-a Republike Srbije, Direkcije policije PU u Subotici br. 09-235-5-2284/11 od 29.12.2011.godine na ime okrivljenog utvrđeno je da isti nije osuđivan.	</span>
</p>
<p class="p8">
<span>	Sud je u postupku donio rješenje kojim je odbijen predlog branioca okrivljenog da su u postupku ponovo sasluša svjedok oštećena P. M. jer je ista već saslušana u prethodnom postupku i na glavnom pretresu, a njenim dodatnim saslušanjem ne bi se mogla preciznije razjasniti predmetna saobraćajna nezgoda.</span>
</p>
<p class="p8">
<span>	Ocjenom provedenih dokaza nije utvrđeno da je okrivljeni učinio krivično djelo koje mu je stavljen na teret. Okrivljenom je optužnim predlogom stavljeno na teret da je dana 21.08.2011. godine, oko 06,50 časova u Sutomoru - Opština Bar upravljajući putničkim motornim vozilom marke „Audi 100“ reg. oznaka ..., magistralnim putem iz pravca Bara prema Petrovcu, svjestan da svojom radnjom može učiniti djelo, ali je olako držao da do toga neće doći ugrozio javni saobraćaj i doveo u opasnost život i tijelo P. M. na način što se nije pridržavao odredbi čl. 13 i 32 Zakona o osnovama bezbjednosti saobraćaja na putevima, nije obratio pažnju na pješaka oštećenu P. M. koja je stupila na kolovoz radi prelaska istog sa desne na lijevu stranu u pravcu kretanja vozila, a sa vozilom se kretao brzinom 60 km/h većom od dozvoljene za naseljeno mjesto (od 50 km/h) pa je prednjim dijelom vozila udario pješakinju P. M. od kojeg udarca je ista zadobila tešku tjelesnu povredu u vidu: krvnog podliva kože u predjelu lijeve potkoljenice promjera 10x4 cm, prelom lijeve goljenjače u gornjoj trećini, prelom lijeve lišnjače u gornjoj trećini, oguljotinu kože u predjelu lijevog koljena promjera 5x5 cm sa otokom u predjelu lijevog koljena, krvni podliv kože u predjelu spoljašnje strane lijeve natkoljenice promjera 10xl0 cm, oguljotinu kože u predjelu palca lijeve šake promjera lxl cm, oguljotinu kože u predjelu gornje (nadlanene) strane srednjeg prsta lijeve šake promjera 2x2 cm, prelom lijeve ramenjače sa otokom lijeve nadlaktice, krvni podliv kože u predjelu lijeve obrve promjera 3x2 cm, nagnječno-razdernu ranu u predjelu donje usne dužine 1,5 cm, oguljotinu kože u predjelu desnog koljena promjer 2x2 cm, oguljotinu kože u predjelu desnog lakta promjera 5x2 cm, oguljotinu kože u predjelu gornje strane desnog stopala promjera 1x1 cm.</span>
</p>
<p class="p11">
<span>Prije svega, optužni akt je neprecizan i samim tim nerazumljiv. Okrivljenom je stavljeno na teret da je krivično djelo učinio na način što se nije pridržavao odredbi čl. 13 i 32 Zakona o osnovama bezbjednosti saobraćaja na putevima. Članovi 13 i 32 pomenutog zakona imaju po tri stava, u optužnom aktu nisu precizirani stavovi zakona, a sud iste nije mogao precizirati jer bi na taj način bio koautor optužnog akta, čime bi prekoračio optužni akt na štetu okrivljenog.  </span>
</p>
<p class="p8">
<span>	Okrivljeni u svojoj odbrani ne priznaje izvršenje krivičnog djela. U bitnom je naveo da je vidio oštećenu koja je započela prelazak kolovoza sa lijeve na desnu stranu, u trenutku kada je zakoračila na kolovoz on je svirnuo je i počeo da koči, kada je mislio da će oštećena da propusti njegovo vozilo popustio je kočnicu, ali je oštećena iz njemu nepoznatog razloga nastavila sa kretanjem ubrzano ka njegovoj traci, on je pokušao da je izbjegne skretanjem u lijevo i kočenjem, ali u tome nije uspio i ostvario je kontakt prednjim desnim dijelom svog vozila sa oštećenom. S druge strane, svjedok oštećena je u svom iskazu predmetni događaj opisala bitno drugačije od okrivljenog navodeći da je ona skoro prešla kolovoz, i kada je bila na korak do trotoara na lijevoj strani ulice, gledano iz pravca Bara prema Petrovcu, čekala je da prođe bijeli auto da bi produžila ulicom Suvi potok desnom stranom, kada je iz pravca Bara naišlo vozilo okrivljenog koje je udarilo u lijevu stranu i oborilo na beton. Prednji točkovi vozila su se zaustavili na trotoaru lijeve strane ulice. </span>
</p>
<p class="p11">
<span class="s2">Iskaz svjedoka oštećene sud nije prihvatio u pogledu opisa mjesta gdje se ista nalazila prilikom kontakta sa vozilom kao i samog nastanka saobraćajne nezgode jer je isti u suprotnosti sa provedenim materijalnim dokazima, prije svega skicom lica mjesta i fotodokumentacijom, kao i nalazom i mišljenjem vještaka saobraćajne struke. </span>
</p>
<p class="p8">
<span class="s2">	Naime, u postupku je nesporno utvrđeno da se svjedok oštećena kritičnom prilikom kretala uz desnu ivicu kolovoza, a da se okrivljeni upravljajući vozilom marke „Audi“ plave boje kretao desnom saobraćajnom trakom na magistralnom putu na kojem postoje dvije kolovozne, a tri saobraćajne trake, od kojih su dvije saobraćajne trake podijeljene uzdužnom isprekidanom linijom namijenjene za kretanje vozila iz pravca Bara u pravcu Petrovca, dok je jedna saobraćajna traka namijenjena za kretanje vozila iz pravca Petrovca u pravcu Bara. Svjedok oštećena je imala namjeru da pređe kolovoz na mjestu na kojem ne postoji obilježen pješački prelaz, a što je okrivljeni primijetio, zbog čega je svirnuo i počeo da koči, ali svjedok oštećena je prvo stala, a zatim nastavila sa kretanjem ne propustivši vozilo kojim je upravljao okrivljeni. Kako se vozilo u tom momentu već nalazilo na kritičnoj udaljenosti, to je okrivljeni pokušao da izbjegne da udari svjedoka oštećenu skretanjem u lijevo i kočenjem u čemu nije uspio. Do nalijetanja prednje desne strane vozila okrivljenog na svjedoka oštećenu došlo je na lijevoj saobraćajnoj traci namijenjenoj za kretanje vozila iz pravca Bara u pravcu Petrovca, od kojeg udarca i pada na asfalt je ista zadobila tešku tjelesnu povredu.</span>
</p>
<p class="p8">
<span>	Činjenično stanje utvrđeno je iz odbrane okrivljenog koju je isti dao u prethodnom postupku, i na glavnom pretresu, kao i iskaza svjedoka K. A., te provedenih materijalnih dokaza, a prvenstveno nalaza i mišljenja vještaka saobraćajne struke. Naime, svjedok K. A. je u bitnom potvrdio odbranu okrivljenog </span><span class="s2">u dijelu u kojem je isti opisao kretanje vozila i pješaka kritičnom prilikom, a što je u skladu i sa tragovima fiksiranim na licu mjesta i predstavljanim u zapisniku o uviđaju, skici lica mjesta sa fotodokumentacijom i priloženim fotografijama, koje je sud cijenio kao istinite i objektivne. Zbog navedenog sud je prihvatio navedenu odbranu okrivljenog, a iskaz svjedoka K. A.a je cijenio kao istinit i objektivan, saglasan sa provedenim materijalnim dokazima. Pritom je sud punu vjeru poklonio iskazu svjedoka M. D. koji je potvrdio da je nakon dolaska na licu mjesta zatekao četiri ruska državljanina i to dvije muške i dvije ženske osobe i time je na posredan način potvrdo prisustvo K. A.a kritičnom prilikom. Isto tako svjedok je potvrdio odbranu okrivljenog u dijelu u kojem je naveo da je istom pomagao da obezbijede lice mjesta i tragove nezgode i da zaustave saobraćaj, s tim što se navodi svjedoka ne poklapaju sa navodima okrivljenog o vremenu koje je proteklo od nezgode do dolaska prvo svjedoka M., a zatim i ekipe za uviđaj na lice mjesta. Naime, okrivljeni je naveo da je M. na lice mjesta došao nekih 10 do 15 minuta, a da je ekipa za uviđaj došla sigurno nakon neka tri sata, dok je svjedok M. naveo da je mu je trebalo nekih 5 minuta da dođe na lice mjesta, a da je ekipa za uviđaj došla za nekih 40 minuta. Međutim, po nalaženju suda ovakva mimoilaženja u odbrani okrivljenog i iskazu svjedoka nijesu od uticaja na drugačiju ocjenu odbrane okrivljenog i iskaza svjedoka kako u cjelini i u njihovoj međusobnoj povezanosti.</span>
</p>
<p class="p12">
<span class="s2">Sud je u cjelosti prihvatio nalaz i mišljenje vještaka medicinske struke dr K. N. u kojem je isti opisao vrstu i mehanizam nastanka tjelesnih povreda koje je kritičnom prilikom zadobila svjedok oštećena. </span><span>Iskaz vještaka sud je cijenio kao jasan, precizan i stručan, izrađen u skladu sa pravilima nauke i struke. Na isti način sud je cijenio i pročitanu medicinsku dokumentaciju u vidu izvještaja ljekara specijaliste Opšte bolnice u Baru i otpusnog pisma klinike OB Plattenwald. Takođe je prihvaćen i ocijenjen kao jasan i stručan i nalaz i mišljenje vještaka mašinske struke B. J. u kojem je isti u bitnom naveo da je na vozilu kojim je upravljao okrivljeni bila neispravna pomoćna kočnica, koji nedostatak je konstatovan i u zapisniku o vanrednom tehničkom pregledu vozila, ali po mišljenju vještaka to nije moglo uticati na efekte kočenja ispravne radne kočnice koja je posmatrano sa saobraćajno-tehničkog aspekta mogla obezbijediti kvalitetno, intenzivno kočenje i koja nije bila u vezi sa nastalom saobraćajnom nezgodom.</span>
</p>
<p class="p13">
<span>U cilju utvrđivanja uzročno-posledične veze nastanka predmetne saobraćajne nezgode sud je proveo vještačenje po vještaku saobraćajne struke. Iz nalaza i mišljenja vještaka saobraćajne struke M. Š. nesumnjivo proizilazi da je vozilo marke „Audi 100“ u vrijeme reakcije vozača voženo brzinom od 60 km/h, dakle nešto malo više od dozvoljene, obzirom da se radi o naseljenom mjestu gdje je maksimalna dozvoljena brzina kretanja 50 km/h. Dalje, utvrđeno je da je brzina kretanja vozila u momentu kontakta sa pješakom bila 40 km/h, a da je f</span><span class="s2">izički kontakt između vozila i pješaka je ostvaren na lijevoj strani kolovoza odnosno na prostornoj distanci oko 5, 5 m i to na oko 12 m od početka tragova kočenja. Vještak je u toku cijelog postupka bio precizan i dosljedan u svom nalazu i mišljenju, opisujući uzroke nastanka predmetne saobraćajne nezgode. Po njegovom mišljenju pješak, odnosno svjedok oštećena, se kretala krajnje neoprezno i nesigurno, a što je imalo uticaja i na samu reakciju vozača. Ista je prelazila kolovoz na mjestu gdje ne postoji obilježen pješački prelaz pa je iz tog razloga bila u obavezi da propusti vozilo, što u datoj situaciji nije uradila, već je pokušala da pređe kolovoz u trenutku kada se vozilo nalazilo na kritičnoj udaljenosti što je dovelo do fizičkog kontakta nje i vozila. Zbog navedenog po ocjeni vještaka propust pješaka stoji u primarnoj uzročnoj vezi sa nastankom nezgode. S druge strane, prostorna udaljenost između vozila i pješaka je bila takva da je vozač pri brzini kojom se kretao i pri adekvatnoj reakciji mogao da zaustavi vozilo, ali isti nije blagovremeno reagovao </span><span>u pravcu zaustavljanja vozila kada je mogao da predvidi potencijalnu opasnost</span><span class="s2">, i</span><span> nije prilagodio brzinu kretanja vozila uslovima saobraćaja, </span><span class="s2">pa iz tog razloga nije uspio da zaustavi vozilo</span><span> pa je došlo do nalijetanja prednjeg kraja vozila na pješaka na prostoru lijeve saobraćajne trake, desne kolovozne trake, smjera kretanja vozila, kojom prilikom je pješak zadobio tešku tjelesnu povredu</span><span class="s2">.</span><span> </span><span class="s2">Pješak je prilikom kontakta dospio do glavnog vjetrobrana, što upućuje na zaključak da vozač nije blagovremeno reagovao u pravcu zaustavljanja vozila kada je mogao da predvidi potencijalnu opasnost koja je proizilazila iz načina kretanja pješaka, pa taj propust vozača dijelom stoji u uzročnoj vezi sa nastalom nezgodom, s tim da do iste ne bi došlo da je brzina kretanja vozila bila manja od 40 km/h. Prema svemu proizilazi da je vozač primijetio pješaka, započeo kočenje, da je nakon toga došlo do kontakta, i da je nakon toga vozač nastavio sa kočenjem do konačnog zaustavljanja. Sud je u cjelosti prihvatio nalaz i mišljenje vještaka saobraćajne struke i to kako osnovni tako i dopunske nalaze, cijeneći ih kao jasne, objektivne i izrađene u skladu sa pravilima nauke i struke. </span>
</p>
<p class="p13">
<span class="s2">Sud je cijenio i iskaz svjedoka D.S. koji je sačinio skicu lica mjesta i u kojem je isti pojasnio koji je bio njegov zadatak na uviđaju, na koji način je izradio skicu lica mjesta, kao i da tragovi kočenja na nekim mjestima nijesu istog intenziteta dok su na skici lica mjesta svi tragovi označeni istom linijom i istim intenzitetom, dodajući da su tragovi kočenja koji su označeni oznakama 1 i 3 vidljiviji od ostalih tragova, a da su tragovi kočenja označeni sa 2 i 4 isto tako tačni. Nije se mogao izjasniti da li je u konkretnom slučaju vozač vozila napravio prekid u kočenju, odnosno da li je zakočio, skinuo nogu sa kočnice a nakon toga opet zakočio, jer da je to vidio na licu mjesta tako bi i naveo. </span><span>Ovakav iskaz svjedoka sud je cijenio kao istinit i objektivan, ali bez uticaja na drugačije odlučivanje u predmetnoj stvari.</span>
</p>
<p class="p11">
<span>Prilikom odlučivanja sud je imao u vidu i druge provedene dokaze pa je našao da su isti bez značaja za drugačije odlučivanje u ovoj krivičnopravnoj stvari.</span>
</p>
<p class="p11">
<span>Na osnovu svega navedenog nesumnjivo je utvrđeno da u radnjama okrivljenog koji je kritičnom prilikom upravljao putničkim motornim vozilom marke „Audi 100“ stoji doprinos nastanku saobraćajne nezgode, obzirom da je isti upravljao vozilom brzinom većom od dozvoljene na kritičnom potezu puta, ali i da se kretao brzinom u dijapazonu 41 – 50 km/h ipak bi došlo do saobraćajne nezgode, jer je prema nalazu i mišljenju vještaka saobraćajne struke okrivljeni mogao izbjeći saobraćajnu nezgodu samo pod uslovom da se kretao brzinom do 40 km/h.. Iz provedenih dokaza, a posebno navedenih nalaza i mišljenja vještaka saobraćajne struke, nesumnjivo je utvrđeno da do nezgode nije došlo uslijed isključive krivice okrivljenog, već da naprotiv primarni uzrok nastanka nezgode stoji u radnjama svjedoka oštećene jer je ista prelazila kolovoz na dijelu puta na kojem ne postoji obilježen pješački prelaz, pri čemu nije pokazala adekvatnu pažnju već je prelazila kolovoz krajnje nesigurno i neoprezno, ne propustivši pritom vozilo a što je u konkretnoj situaciji bila u obavezi da učini, već pokušavši da pređe kolovoz sa desne na lijevu stranu u momentu kada se vozilo već nalazilo na kritičnoj udaljenosti i kada je kontakt bio neminovan. Pritom je nesumnjivo utvrđeno da je do kontakta došlo na prostoru lijeve saobraćajne trake, desne kolovozne trake, smjera kretanja vozila, a ne kako je svjedok oštećena tvrdila na krajnjoj lijevoj saobraćajnoj traci namijenjenoj za kretanje vozila iz pravca Čanja prema Baru. Na svaku posledicu u krivično pravnom smislu djeluje uvijek više uslova. Među tim uslovima uvijek se izdvaja onaj uslov koji je takvog uzročnog, odnosno kauzalnog značaja za nastanak posledice, da se smatra uzrokom u krivičnopravnom smislu. Kauzalni se smatra onaj uslov bez čijeg postojanja ne bi došlo do nastupanja posledice. Iz nalaza i mišljenja vještaka saobraćajne struke utvrđeno je da je primarni uzrok ove nezgode u postupanju pješaka oštećene P. M., iz kojih razloga </span><span class="s2">nije dokazano da je okrivljeni učinio krivično djelo koje mu je stavljeno na teret, pa je isti na osnovu čl. 373. tač. 2. ZKP-a oslobođen od optužbe.</span>
</p>
<p class="p8">
<span class="s2">	Kako svjedok oštećena nije postavila imovinskopravni zahtjev to sud o istom nije odlučivao.</span>
</p>
<p class="p8">
<span class="s2">	Odluka o troškovima krivičnog postupka zasniva se na odredbi čl. 230. st. 1. ZKP-a, zbog čega troškovi krivičnog postupka padaju na teret budžetskih sredstava suda.</span>
</p>
<p class="p8">
<span class="s2">	Na osnovu izloženog odlučeno je kao u izreci presude.</span><span> </span>
</p>
<p class="p14"></p>
<p class="p14">
<span class="s1">OSNOVNI SUD U BARU</span>
</p>
<p class="p14">
<span class="s1">Dana, 25.12.2012. godine </span>
</p>
<p class="p14"></p>
<p class="p15"></p>
<p class="p16">
<span class="s1">ZAPISNIČAR,				                                   	         S U D I J A</span>
</p>
<p class="p16">
<span class="s1">K. P. 				                          	             G. Š.</span>
</p>
<p class="p17"></p>
<p class="p16">
<span class="s1">PRAVNA POUKA</span><span>:Protiv ove presude može se </span>
</p>
<p class="p16">
<span>izjaviti žalba Višem sudu u Podgorici u roku od</span>
</p>
<p class="p16">
<span>8 (osam) dana od dana prijema pismenog otpravka.</span>
</p>
<p class="p16">
<span>Žalba se predaje ovom sudu u dva primjerka.</span>
</p>
<p class="p18"></p>
<p class="p18">
<span class="s1">DNA</span><span>:- 1 x ODT</span>
</p>
<p class="p18">
<span>          - 1 x optuženom</span>
</p>
<p class="p18">
<span>          - 1 x braniocu advokatu M. B.</span>
</p>
<p class="p19">
<span>- 1x pun. oštećene</span>
</p>
<p class="p18">
<span>            -1 x u spise</span>
</p>
<p class="p20"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.7875in 0.9840278in 1.18125in;}
.s1{font-weight:bold;}
.s2{font-weight:bold;text-decoration:underline;}
.p1{text-align:start;hyphenate:auto;font-family:Times New Roman;font-size:14pt;}
.p2{text-align:justify;hyphenate:auto;font-family:Times New Roman;font-size:14pt;}
.p3{text-align:center;hyphenate:auto;font-family:Times New Roman;font-size:14pt;}
.p4{text-indent:0.49166667in;text-align:justify;hyphenate:auto;font-family:Times New Roman;font-size:14pt;}
.p5{text-indent:0.5in;text-align:justify;hyphenate:auto;font-family:Times New Roman;font-size:14pt;}
.p6{text-align:start;hyphenate:auto;font-family:Times New Roman;font-size:12pt;}
</style>
<meta content="ivan.adamovic" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU</span>
</p>
<p class="p1">
<span class="s1">	</span><span class="s2">K. br. 866/09</span>
</p>
<p class="p2"></p>
<p class="p2"></p>
<p class="p3">
<span class="s1">U IME NARODA</span>
</p>
<p class="p2"></p>
<p class="p4">
<span>Osnovni sud u Bijelom Polju, kao prvostepeni krivični sud, u vijeću sastavljenom od sudije Ivana Adamovića, kao predsjednika vijeća, i sudija porotnika Miodraga Pekovića i Vuka Kovijanića, kao članova vijeća, uz učešće zapisničara Draginje Bošković, u krivičnom predmetu protiv okrivljenog K.A., iz R., opština Bijelo Polje, zbog krivičnog djela teška tjelesna povreda iz čl. 151 st. 1 Krivičnog zakonika, po optužnici Osnovnog državnog tužilaštva u  Bijelom Polju, Kt. br. 511/09 od 14. 11. 2009. godine, nakon održanog usmenog, glavnog i javnog pretresa, u prisustvu zamjenika VDT-a Rasima Jašarovića, oštećene K.F.i okrivljenog, donio je i javno objavio, dana 04. 03. 2010. godine, </span>
</p>
<p class="p2"></p>
<p class="p2"></p>
<p class="p3">
<span class="s1">P R E S U D U</span>
</p>
<p class="p2"></p>
<p class="p2"></p>
<p class="p4">
<span>Okrivljeni </span><span class="s1">K.A.</span><span>, od oca Ć. i majke S., rođene N., rođenog ... godine u mjestu R.a, opština Bijelo Polje, sa prebivalištem u mjestu rođenja, državljanin CG, po zanimanju radnik, oženjen, otac šestoro djece, pismen, završio OŠ,  srdnjeg imovnog stanja, neosuđivan, </span>
</p>
<p class="p2"></p>
<p class="p2"></p>
<p class="p2">
<span>                                                         </span><span class="s1">K r i v   j e</span>
</p>
<p class="p2"></p>
<p class="p4">
<span>-što je:</span>
</p>
<p class="p4">
<span>-dana 06.08.2009 godine oko 10h, u mjestu R.a, Opština Bijelo Polje, teško tjelesno povrijedio oštećenu K.F.na način što je drvenim štapom izudarao po glavi i drugim dijelovima dijela, kojom prilikom je nanio povrede u vidu otoka 1x1cm u predjelu poglavine iznad desnog uha, krvnog podliva desne podlaktice 15x5cm, krvnog podliva na desnoj ruci 5x5cm, krvnog podliva desne nadlaktice 7x5cm, krvnog podliva desne nadlaktice lijevo veličine 10x15 cm u vidu trougla, dva krvna podliva 8x5cm desno u predjelu sjedalnog dijela, tri krvna podliva desne nadkoljenice  7x2cm, 5x2cm i 1x1cm, četiri krvna podliva lijeve nadkoljenice veličine oko 5x4cm, krvnog podliva lijeve podkoljenice 15x10cm, dva krvna podliva desne podkoljenice veličine 5x4cm, nagnječine glave i nagnječine gornjih i donjih ekstremiteta.</span>
</p>
<p class="p2"></p>
<p class="p4">
<span>-čime je izvršio krivično djelo teška tjelesna  povreda iz čl. 151 st.1 Krivičnog zakonika</span>
</p>
<p class="p2">
<span class="s1">                                  </span>
</p>
<p class="p2">
<span>	-pa ga sud primjenom citiranog zakonskog propisa, te čl. 2, 4, 5, 13, 15, 32, 36,  42, 45 i 46 Krivičnog zakonika, i čl. 199 st. 2,  202  i 364 Zakonika o krivičnom postupku</span>
</p>
<p class="p2"></p>
<p class="p3">
<span class="s1">O S U Đ U J E</span>
</p>
<p class="p2"></p>
<p class="p4">
<span class="s1">Na  kaznu zatvora od 45 (četrdeset  pet) dana.</span>
</p>
<p class="p4"></p>
<p class="p4">
<span>Okrivljeni se obavezuje da plati ovom sudu na ime troškova krivičnog postupka iznos od 27,50€, kao i na ime paušala iznos od 40,00€, koje iznose će uplatiti na Depozit novčanih kazni, troškova postupka i paušala ovog suda, na žiro račun br. 530-4149-79, a sve u roku od 15 dana po pravnosnažnosti presude pod prijetnjom prinudnog izvršenja. </span>
</p>
<p class="p4"></p>
<p class="p4">
<span>Imovinsko pravnog zahtjeva nije bilo.</span>
</p>
<p class="p4"></p>
<p class="p4">
<span>                                        </span><span class="s1">O b r a z l o ž e nj e</span>
</p>
<p class="p2"></p>
<p class="p2"></p>
<p class="p4">
<span>Optužnicom Osnovnog državnog tužilaštva u Bijelom Polju, Kt. br. 511/09 14.11.2009. godine, optužen je K.A. iz Bijelog Polja zbog krivičnog djela teška tjelesna povreda iz čl. 151 st.1 Krivičnog zakonika CG.</span>
</p>
<p class="p4"></p>
<p class="p2">
<span>	Glavni pretres je održan i zaključen u prisustvu  zanjenika VDT-a u B.Polju, Rasima Jašarovića, oštećene K.F.i okrivljenog.  </span>
</p>
<p class="p2"></p>
<p class="p2">
<span>	Zamjenik VDT-a u B.Polju, u završnoj riječi je ostao pri podnijetoj optužnici u cjelosti, jer izvedenim dokazima na glavnom pretresu u potpunosti dokazano da je optuženi K.A., izvršio krivično djelo stavljeno mu na teret i predložio sudu da okrivljenog oglasi krivim i osudi na kaznu po zakonu.</span>
</p>
<p class="p2"></p>
<p class="p2">
<span>	 Oštećena K.F.a, u završnoj riječi, nije se pridružila krivičnom gonjenju protiv okrivljenog, niti je postavila imovinsko-pravni zahtjev.</span>
</p>
<p class="p2">
<span> </span>
</p>
<p class="p2">
<span>	Okrivljeni je u svojoj odbrani tokom postupka istakao, da sin E. i snaha F.a žive u zasebnoj kući na oko 50m od njegove  porodične kuće, a koju je sin E. napravio uz njegovu veliku pomoć i uz pomoć ostalih trojice sinova. Sa oštećenom je imao nesuglasice od prvog dana zajedničkog života. Svađa je počela još 04.06.2009 godine kada je oštećena isključila vodu kojom okrivljeni napaja stoku. Tokom svađe, oštećena je udarila okrivljenog letvom u predjelu čela. Nakon toga, okrivljeni ju je udario tri-četiri puta crijevom po nogama. Dana 06.08.2009 godine oko 10,00h okrivljeni je pozvao unuka E. kojem je htio da isprži bubreg od jagnjeta koje je prethodno zaklao. Tada je oštećena dotrčala, nosivši sa sobom drveni lijeskov štap u rukama, uhvatila sina i bacila ga oko 10,00m  preko potoka, a štapom  zamahnula da ga udari. Okrivljeni je uhvatio za štap i rekao da pusti dijete. Oštećena nije pustala dijete, već ga je vukla, a okrivljeni joj je u tom trenutku oteo drveni štap i istim više puta izudarao oštećenu po rukama i nogama, a tokom otimanja oko štapa moguće je da je udario i po glavi, a sve ovo je učinio da bi zaštitio unuka E. od napada oštećene.</span>
</p>
<p class="p2"></p>
<p class="p2">
<span>	U završnoj riječi okrivljeni je izjavio da se kaje što se ovo desilo, da je sve učinio radi zaštite svog unuka E. od napada njegove majke  tj. oštećene, te je molio sud da ga što blaže kazni.</span>
</p>
<p class="p2">
<span>	 </span>
</p>
<p class="p5">
<span>Radi utvrđivanja odlučujućih činjenica, sud je izveo sledeće dokaze: saslušao u svojstvu svjedoka oštećenu K.F.u, zatim  svjedoke K. E.a i P.R.a, pročitao nalaz ljekara specijaliste D.a M.a od 07.08.2009 godine, na ime oštećene K.F.e, prčitao nalaz i mišljenje vještaka medicinske struke dr. B.P. dat na zapisnik pred istražnim sudijom Kri.br.301/09 od 26.10.2009 godine, te izvršio uvid u izvod iz KE na ime okrivljenog.</span>
</p>
<p class="p5">
<span> Drugih predloga za dopunu dokaznog postupka nije bilo. </span>
</p>
<p class="p5"></p>
<p class="p4">
<span>Cijeneći odbranu okrivljenog, dokaze pojedinačno i u međusobnoj vezi, shodno čl. 360 st.2 Zakonika o krivičnom postupku, sud je utvrdio činjenično stanje, i na osnovu takvog utvrdjenog činjeničnog stanja zaključio da je okrivljeni izvršio krivično djelo stavljeno mu na teret javnom optužbom, za koje je kriv.</span>
</p>
<p class="p4"></p>
<p class="p4">
<span>Sud je odbranu okrivljenog cijenio kao djelimično priznanje krivičnog djela stavljenog mu na teret. Naime, okrivljeni ne spori da je, dana 06. 08. 2009. godine, u mjestu R.a, opština Bijelo Polje, a ispred svoje porodične kuće, izudarao oštećenu drvenim štapom po rukama, nogama, a tokom otimanja moguće i po glavi, s tim što ovakav svoj postupak pravda pokušajem da svog mldb. unuka E. zaštiti od napada oštećene, tj. majke mldb. E.. Navodi iz odbrane okrivljenog  da je radnju koja čini biće ovog krivičnog djela preduzeo sa ciljem zaštite mldb. E., sud cijeni kao nelogičnu, protivrječnu drugim izvedenim dokazima, i usmjerenu isključivo u cilju izbjegavanja svoje krivice.   Ovi navodi okrivljenog po nalazu ovog suda su neubjedljivi i životno gledano nelogični, jer da je oštećena postupila na navedeni način prema mldb. E. - gurnula i bacila maloljetnog "10 metara preko potoka" i da je isti pao, neminovno bi na tijelu istog nastale određene fizičke povrede i djetetu bi bila neophodna medicinska pomoć, o čemu bi u spisima predmeta postojao određeni dokaz - medicinska dokumentacija,  što u konkretnom slučaju nedostaje, a nijednim drugim dokazom nije potvrđeno isto, pogotovo imajući u vidu da je oštećena majka tog mldb. djeteta. </span>
</p>
<p class="p2"></p>
<p class="p2">
<span>	Kako je nastao i razvijao se kritični događaj sud je utvrdio prevashodno iz iskaza oštećene koja je saslušana u svojstvu svjedoka. Naime, sud je cijenio i prihvatio iskaz oštećene saslušane u svojstvu svjedoka, jer je isti dat u ubjedljivom logičnom i doslednom izlaganju, čiji iskaz je u saglasnosti sa drugim izvedenime dokazima. Iz  iskaza oštećene K.F.e, sud je utvrdio da između nje i okrivljenog postoje izvesne nesuglasice koje traju jos od udaje oštećene za sina okrivljnog. Dana 06.08.2009 godine, u dvorištu ispred kuća okrivljenog i oštećene,  nakon što je sin oštećene prišao okrivljenom, oštećena se uputila prema njima sa namjerom da svoje dijete uvede u kuću. U tom trenutku okrivljeni braneći joj da uzme dijete, uzima drveni štap dužine oko jednog metra debljine prsta,  i njme počinje da udara ošećenu po rukama, nogama, sjedalnom dijelu i glavi, zatim je obara na zemlju i vuče za kosu. Nakon što je ustala oštećena je pobjegla u kuću i odatle mobilnim telefonom pozvala komšiju Pešić Radosava te ga zamolila da pozove policiju.</span>
</p>
<p class="p2"></p>
<p class="p2">
<span class="s1">	</span><span>Ovako utvrđeno činjenično stanje potvrđeno je i drugim izvedenim dokazima, a posebno nalazom i mišljenjem vještaka medicinske struke jer su istim potvrđeni navodi oštećene u pogledu načna nastanka i vrste zabobijenih povreda, kao i mjesta na tijelu oštećene na kojima su nastale povrde.  </span>
</p>
<p class="p2"></p>
<p class="p2">
<span>	 Vještak medicinske struke dr. B.p., u svom nalazu i mišljenju, datom po osnovu medicinske dokumentacije koja se sastoji od izvještaja dr. M.a na ime oštećene K.F.e, izjasnio se da  je prilikom pregleda oštećene koja je povrijeđena u tuči, konstatovan: otok 1x1 cm u predjelu poglavine iznad desnog uva, krvni podliv desne podlaktice 15x5 cm, na desnoj ruci 5x5 cm, otisci prstiju desne nadlaktice, 7x5 cm krvni podliv desne nadlaktice, krvni podliv lijevo veličine 10x15cm u vidu trougla, dva krvna podliva 8x5 cm desno u predjelu zadnjice, tri krvna podliva desne nadkoljenice-7x2cm. 5x2cm i 1x1cm, četiri krvna podliva lijeve nadkoljenice veličine oko 5x4cm , krvni podliv  lijeve podkoljenice 15x10cm, te dva krvna podliva desne podkoljenice veličine 5x4cm. U zaključnoj dijagnozi se kaže da se radi o nagnječenju glave, donjih i gornjih ekstremiteta. Povrede su mogle nastati udarom tupo tvrdog predmeta-letve, štapa, tvrđe crijevo za vodu i sl. Svaka od ovih povreda bi se mogla kvalifikovati kao laka tjelesna povreda, međutim na brojnost sve ukupno se prekvalifikuju kao teška tjelesna povreda. Sud je u potpunosti prihvatio nalaz ovog vještaka, tim prije što je svoj nalaz vještak dao na osnovu medicinske dokumentacije na ime oštećene, a koja predstavlja objekativan pokazatelj povreda konstatovanih prilikom pregleda oštećene, a koje su nastale u krivično-pravnom događaju opisanom u izreci presude. Način nastanka povreda, po vještaku, odgovara opisu kritičnog događaja datog u iskazu oštećene a djelimično i okrivljenog. </span>
</p>
<p class="p2">
<span> </span>
</p>
<p class="p4">
<span>Sud je cijenio iskaz svjedoka P.R., koji nije neposredni očevidac krivično-pravnog događaja, ali njegovim iskazom potvrđeni su navodi oštećene u dijelu da ga je ona kritičnog dana pozvala mobilnim telefonom, i obratila mu se riječima: ’’R., pomozi mi i pozovi policiju, ubi me A. letvom,  uništi mi život." Svjedok nije pozvao policiju već muža oštećene.</span>
</p>
<p class="p4">
<span>  </span>
</p>
<p class="p4">
<span>Sud je cijenio iskaz svjedoka K. E.a, koji takođe nije neposredni očevidac događaja, a iz njegovog iskaza sud je utvrdio  da ga  je kritičnog dana oko 10:15 telefonom pozvao  komšija P.R. i rekao da se nešto dešava ispred njegove kuće i da bi trebao da dođe . Dolazivši kući, na putu, sreo je oštećenu sa mlađim sinom Ziadom, koja mu je tom prilikom saopštila, da je istukao njegov otac. U tom trenutku, po iskazu ovog svjedoka, oštećena je izgledala raščupano, uplakano, znojavo i umorno, s tim što nije bila krvava, što ukazuje da je oštećena neposredno prije toga bila učesnik krivično-pravnog događaja opisanog u dispozitivu presude.  </span>
</p>
<p class="p4"></p>
<p class="p4">
<span>Iz izvoda iz KE Uprave policije - Područne jedinice Bijelo Polje br. 170 od 01. 02. 2010. godine proizilazi da okrivljeni K.A. ne prolazi kroz istu.</span>
</p>
<p class="p4"></p>
<p class="p2">
<span>	Postupajući na navedeni način, udarajući drvenim štapom oštećenu po glavi i drugim djelovima tijela, te nanoseći joj povrede konstatovane u nalazu vještaka med. struke, okrivljeni je ovim svojim radnjama ostvario elemente bića krivičnog djela stavljenog mu na teret javnom optužbom, obzirom da, po vještaku medicinske struke, broj tjelesnih povreda koje svaka za sebe čini lake tjelesne povrede, zbirno čine tešku tjelesnu povredu. U ovim radnjama okrivljenog stekli su se elementi bića krivičnog djela teška tjelesna povreda iz čl. 151 st. 1 Krivičnog zakonika, za koje krivično djelo je zaprijećena kazna zatvora od 6 mjeseci do 5 godina. U konkretnom slučaju okrivljeni K.A. postupao je sa direktnim umišljajem i bio je svjestan da na taj način čini krivično djelo, zbog koga je kriv. </span>
</p>
<p class="p5"></p>
<p class="p5">
<span>Odlučujući u pogledu vrste i visine kazne cijeneći sve okolnosti iz čl. 42  Krivičnog zakonika, sud je na strani okrivljenog kao olakšavajuće okolnosti našao da se radi o  starijoj porodičnoj osobi, ocu šestoro djece,  a posebno okolnost da nije osudjivan, što govori da se radi o licu koje nije sklono izvršenju krivičnih djela, kao i da se oštećena tokom postupka  nije pridružila krivičnom gonjenju protiv okrivljenog, što imajući u vidu lične prilike okrivljenog - da mu je oštćena snaha a u cilju daljeg ne pogoršavanja porodičnih odnosa, to u nedostatku otežavajućih okolnosti,   sud je našao da se radi o osobito olakšavajućim okolnostima  i okrivljenom  K. A.  ublažio kaznu,  shodno čl. 45 i čl. 46 st. 1  Krivičnog zakonika, osuđujući ga na kaznu zatvora od 45 dana, smatrajući da će ova kazna dovoljno uticati na okrivljenog da u buduće ne čini ovakva niti druga krivična djela.</span>
</p>
<p class="p5"></p>
<p class="p2">
<span>	Shodno čl. 199. Zakonika o krivičnom postupku Crne Gore, odlučeno je u pogledu paušala, vodeći računa o imovinskim prilikama okrivljenog i dužini trajanja postupka, a shodno čl. 202. istog Zakonika odlučeno je u pogledu troškova krivičnog postupka, a isti troškovi se odnose na troškove vještačenja vještaka medicinske struke isplaćenih iz predračunskih sredstava suda.</span>
</p>
<p class="p2"></p>
<p class="p2">
<span>	Imovinsko-pravnog zahtjeva nije bilo.</span>
</p>
<p class="p2"></p>
<p class="p2">
<span>	Sa iznijetih razloga odlučeno je kao u izreci presude, shodno članu 364 ZKP-a.</span>
</p>
<p class="p2"></p>
<p class="p3">
<span class="s1">OSNOVNI SUD U BIJELOM POLJU</span>
</p>
<p class="p3">
<span class="s1">dana 04. 03. 2010. godine</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span class="s1">ZAPISNIČAR,					PREDSJEDNIVIJEĆ-	SUDIJA,</span>
</p>
<p class="p2">
<span class="s1">Draginja Bošković s.r.                                      	Ivan Adamović s.r.</span>
</p>
<p class="p2"></p>
<p class="p2"></p>
<p class="p2"></p>
<p class="p4"></p>
<p class="p4">
<span class="s1">	</span>
</p>
<p class="p6"></p>


</body>
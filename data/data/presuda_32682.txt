<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:start;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Times New Roman;font-size:12pt;}
.p3{text-align:center;hyphenate:auto;font-family:Times New Roman;font-size:12pt;}
.p4{margin-left:0.5in;text-align:justify;hyphenate:auto;font-family:Times New Roman;font-size:12pt;}
.p5{margin-left:-0.75in;text-align:center;hyphenate:auto;font-family:Times New Roman;font-size:12pt;}
.p6{text-indent:0.5in;text-align:justify;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="ljiljana.popovic" name="author">
</head>
<body class="b1 b2">
<p class="p1">
<span> HYPERLINK "http://upload.wikimedia.org/wikipedia/commons/2/23/Coat_of_arms_of_Montenegro.svg" </span>
<!--Image link to '0.png' can be here-->
</p>
<p class="p2">
<span class="s1">                                                                                                                                                            </span>
</p>
<p class="p2">
<span class="s1">                                                                                                                      K.br.254/11</span>
</p>
<p class="p2"></p>
<p class="p3">
<span class="s1">U IME CRNE GORE</span>
</p>
<p class="p2"></p>
<p class="p2">
<span>		Osnovni sud u Pljevljima, kao prvostepeni krivični sud, po sudiji  Ljiljani Popović, uz sudjelovanje zapisničara Milanke Šestović, u krivičnom predmetu protiv optuženog S. St. iz P., zbog krivičnih djela  ugrožavanje sigurnosti  iz čl.168 st.1 KZ CG i krivičnog djela lake tjelesne povrede iz čl.152 st.2 u vezi st.1 Krivičnog zakonika,  a po  optužnim predlozima ODT Pljevlja Kt.br.330/11 od 08.12.2011.godine i Kt.br.322/11 od 07.12.2011.godine,  nakon  održanog  glavnog i javnog pretresa  dana  23.12.2011.godine  u prisustvu  zamjenika ODT Pljevlja Đurović Veljka, oštećenog K. M. i optuženog S. S., donio je i javno objavio </span>
</p>
<p class="p2"></p>
<p class="p3">
<span class="s1">P R E S U D U</span>
</p>
<p class="p2"></p>
<p class="p2"></p>
<p class="p2">
<span>	</span><span class="s1">Optuženi  S. S. JMBG ...., </span><span>od oca S. i majke N.rođene Z., rođen u P.dana ....godine, sa prebivalištem u selu B., opština P., državljanin CG, oženjen, otac jednog djeteta, nezaposlen, pismen, završio osnovnu školu, govori Srpski jezik, razumije Crnogorski jezik, odličnog imovnog stanja, osuđivan.</span>
</p>
<p class="p2"></p>
<p class="p2"></p>
<p class="p2"></p>
<p class="p3">
<span class="s1">K R I V     J E</span>
</p>
<p class="p2"></p>
<p class="p2">
<span>	</span><span class="s1">Što je:</span>
</p>
<p class="p2"></p>
<p class="p2">
<span>           </span><span class="s1">I.</span><span> Dana 10.11.2011.godine oko 17,00 časova u ugostiteljskom objektu "D.v." u ulici M.P.u P. ugrozio sigurnost oštećenom K. M. vlasniku naznačenog ugostiteljskog objekta prijetnjom da će napasti na život i tijelo oštećenog na način što je oštećenom K. uputio prijetnju govoreći "đubre jedno, jebem ti majku, smeće, ubiću te" pa nakon što je oštećeni K.pozvao policiju okrivljeni mu je opet uputio prijetnju govoreći "sjutra ću doći da te ubijem što si zvao policiju",-</span>
</p>
<p class="p2"></p>
<p class="p2">
<span>             čime je izvršio  krivično djelo   ugrožavanje sigurnosti  iz čl.168 st.1 Krivičnog zakonika,</span>
</p>
<p class="p2">
<span>	</span>
</p>
<p class="p2">
<span>	</span><span class="s1">II. </span><span>Dana 21.11.2011.godine oko 20,00 časova u ugostiteljskom objektu "D.v." koji se nalazi u ulici S. u P.a lako tjelesno povrijedio oštećenog K.M. na način što je staklenom flašom, sredstvom podobnim da tijelo teško povrijedi ili zdravlje teško naruši udario oštećenog u predjelu glave nakon čega je oštećeni pao na pod, a optuženi nakon toga nastavio ga udarati nogama po tijelu i stolicama, sredstvima podobnim da tijelo teško povrijedi ili zdravlje teško naruši, nanijevši tom prilikom oštećenom lake tjelesne povrede u vidu: potres mozga, kontuzija glave, kontuzija vrata sa razderotinom na zadnjoj strani vrata i kontuzija desne strane grudnog koša,-</span>
</p>
<p class="p2">
<span>	</span>
</p>
<p class="p2">
<span>	čime je izvršio krivično djelo lake tjelesne povrede iz č.152 st.2 u vezi st.1 Krivičnog zakonika, </span>
</p>
<p class="p4">
<span class="s1"> </span>
</p>
<p class="p2">
<span class="s1">	Pa mu sud na osnovu već citiranih zakonskih propisa te primjenom čl.4, 5,13,15,32,33,36,42,48 i 51 Krivičnog zakonika u t v r đ u j e:</span>
</p>
<p class="p4"></p>
<p class="p4">
<span class="s1">- Za krivično djelo ugrožavanje sigurnosti iz čl.168 st.1 Krivičnog zakonika bliže opisano pod I. ove presude kaznu zatvora u trajanju od 30 (trideset) dana.</span>
</p>
<p class="p4"></p>
<p class="p4">
<span class="s1">- Za krivično djelo lake tjelesne povrede bliže opisano pod II. ove presude kaznu zatvora u trajanju od 3 (tri) mjeseca.</span>
</p>
<p class="p4"></p>
<p class="p4"></p>
<p class="p2">
<span class="s1">	Pa sud optuženog Svrkota Staniši na osnovu čl.48 Krivičnog zakonika te čl.226, 229 i 374 ZKP-a, </span>
</p>
<p class="p4"></p>
<p class="p5">
<span class="s1">O S U Đ U J E</span>
</p>
<p class="p4"></p>
<p class="p4"></p>
<p class="p2">
<span class="s1">	 Na jedinstvenu kaznu zatvora u trajanju od 3 (tri) mjeseca i 15 (petnaest) dana u koju mu se ima uračunati vrijeme provedeno u pritvoru od 21.11.2011.godine do 23.11.2011.godine.</span>
</p>
<p class="p4"></p>
<p class="p2">
<span class="s1">	Optuženi je dužan platiti ovom sudu na ime troškova krivičnog postupka iznos od 325,00 eura, kao i na ime paušala iznos od 27,50 eura,</span>
</p>
<p class="p4"></p>
<p class="p2">
<span class="s1">	a sve ovo u roku od 15.dana po pravosnažnosti presude, pod prijetnjom prinudnog izvršenja. </span>
</p>
<p class="p2"></p>
<p class="p2">
<span class="s1">	Imovinsko pravnog zahtjeva nije bilo.</span>
</p>
<p class="p2"></p>
<p class="p2"></p>
<p class="p4"></p>
<p class="p3">
<span class="s1">O b r a z l o ž e nj e</span>
</p>
<p class="p3"></p>
<p class="p4"></p>
<p class="p2">
<span class="s1">	</span><span>Osnovno državno tužilaštvo iz Pljevalja optužnim predlogom Kt.br.330/11 od 08.12.2011.godine optužilo je S.S. iz P. da je izvršio krivično djelo  ugrožavanje sigurnosti iz čl.168 st.1 Kz a optužnim predlogom Kt.br.322/11 od 07.12.2011.godine da je izvršio  i krivično djelo lake tjelesne povrede iz čl.152 st.2 u vezi st.1 Kz, a na način, mjesto i vrijeme bliže opisano izrekom ove presude.   </span>
</p>
<p class="p4"></p>
<p class="p2">
<span>	Sud je donio rješenje K.br.254/11 od 13.12.2011.godine kojim je spojio krivični postupak protiv optuženog S. S. zbog krivičnog djela ugrožavanje sigurnosti iz čl.168 st.1 Kz, pokrenut po optužnom predlogu ODT Pljevlja Kt.br.330/11 od 08.12.2011.godine i postupak po optužnom predlogu ODT PLjevlja Kt.br.322/11 od 07.12.2011.godine, zbog krivičnog djela lake tjelesne povrede iz čl.152 st.2 u vezi st.1 Kz, radi vođenja jedinstvenog postupka i donošenja jedinstvene odluke. Spisi predmeta nose br.K.br.254/11.</span>
</p>
<p class="p4"></p>
<p class="p2">
<span>	U završnoj riječi zamjenik ODT Pljevlja je predložio da sud optuženog oglasi krivim i osudi po zakonu i izrekne mu kaznu zatvora jer je izvedenim dokazima utvrđeno da je optuženi počinio oba krivična djela koja su mu stavljena na teret.</span>
</p>
<p class="p4"></p>
<p class="p2">
<span>	Oštećeni Krvavac Milenko se nije pridružio krivičnom gonjenju niti postavio imovinsko pravni zahtjev.</span>
</p>
<p class="p4"></p>
<p class="p4"></p>
<p class="p6">
<span>	Optuženi S.S. je u svojoj odbrani negirao izvršenje krivičnog djela ugrožavanje sigurnosti iz čl.168 st.1 Kz, i svoju krivicu jer riječi navedene u optužbi nije uputio oštećenom niti prijetio oštećenom, a dana 09.11.2011.godine bio je sa društvom u lokalu oštećenog gdje su konzumirali alkohol, konobarica je bila M. i kad je pošao kući nije imao novac da plati ceh, zahvalilo mu je 2,30 eura pa je rekao konobarici da ga ne upisuje da je dužan i da će joj novc donijeti sjutra pa je sjutradan pošao da vrati taj dug i u lokal oštećenog došao pred veče gdje zatiče konobaricu, oštećenog i njegovog brata i naručuje kod konobarice piće, a oštećeni govori da mu je zbog duga zabranjeno piće odnosno da nema pića jer je sinoć ostao dužan, a brat oštećenog govori konobarici da mu donese piće i ako treba da pije do ujutru pa mu je konobarica donijela piće, a on platio i to piće i dug konobarici. Dok je on pio poće oštećeni je komentarisao da će da zove policiju što je i učinio pa je došla policija i privela ga i ne bi se mogao tačno sjetiti, ne zna, bio je iznerviran da li je ove riječi prijetnje uputio oštećenom, a inače je 15 godina gost u tom lokalu i nikad oštećenom nije ostao dužan, niti mu ružnu riječ rekao. U odbrani datoj tužilaštvu kazao je da je dana 21.11.2011.godine oko 20,00 časova došao u objekat oštećenog, da je bio u prilično alkoholisanom stanju i da mu se ošećeni prije nekih petnaestak dana zamjerio zato što ga je prijavio policiji da mu nije platio ceh od 2,30 eura, a u tu kafanu je dolazio i pio oko 15 godina i to mu je bilo krivo, te je tu noć svratio sa namjerom da izudara oštećenog tj. da dobije što je dobio i kad je ušao u lokal oštećeni je stajao iza šanka pa mu je prišao i stisnutim pesnicama ga izudarao u predjelu glave i tijela, a nakon toga flašama i svim što mu je bilo pri ruci od kojih udaraca je oštećeni pao na pod, pa su prišli neki gosti i razdvojili ih. Ubrzo je došla policija i privela ga. Na glavnom pretresu je kazao da priznaje izvršenje krivičnog djela lake tjelesne povrede jer je kritične prilike izudaraooštećenog pesnicama i oštećeni pao na pod pa ga je udarao nogama ali ga nije udarao flašama i stolicama i niko ga nije razdvojio od oštećenog, već on sam odustao dalje da ga bije. Tvrdio je da nije udarao oštećenog tada flašama ni stolicama, te da ne ostaje pri odbrani koju je dao u tužilaštvu jer je tužiou dao odbranu onako kako su mu rekli inspektori jer su mu inspektori rekli da ako ne prizna sve što piše biće sproveden u zatvor pod istragu i pod tim uticajem je dao odbranu i kako ga je tužilac pitao jesi li to uradio, on je govorio da jeste. Tužiocu je rekao da je oštećenog udarao i flašama iz razloga što su mu inspektori rekli da kaže sve kako su oni napisali, inače ode u istragu, a tu nigdje nije bilo flaše jedino ako će reći da je prolazio za šank i uzimao flaše, a on to nije činio. U završnoj riječi tražio je da ga sud oslobodi od optužbe za krivično djelo ugrožavanje sigurnosti jer ga nije počinio, a da ga kazni za krivično djelo lake tjelesne povrede koliko sud ocijeni da treba da ga kazni.</span>
</p>
<p class="p4"></p>
<p class="p2">
<span>		U dokaznom postupku  sud je saslušao  svjedoka - oštećenog K.M.,  saslušao svjedoke K.M., Z.M., Omerčević A., R. M.i D. D., pročitao nalaz i mišljenje vještaka dr. P. M., pročitao otpusnu listu sa epikrizom Opšte bolnice P. za oštećenog, pročitao uput za CT za oštećenog, pročitao izvještaj ljekara specijaliste Opšte bolnice P. za oštećenog br.3783 i izvještaj ljekara Jedinice za HMP P. od 21.11.2011.godine za oštećenog, pročitao službenu zabilješku UP PJ Pljevlja od 21.11.2011.godine, izvršio uvid u fotoelaborat UP PJ Pljevlja br.595/11 od 21.11.2011.godine i pročitao izvod iz KE za optuženog.</span>
</p>
<p class="p4"></p>
<p class="p6">
<span>	Nakon provedenog dokaznog postupka  i ocjene izvedenih dokaza  kako svakog pojedinačno  tako i u medjusobnoj  povezanosti  a pri tom cijeneći  odbranu  optuženog  ovaj sud je utvrdio  činjenično stanje  bliže opisano izrekom  ove presude. </span>
</p>
<p class="p4"></p>
<p class="p6">
<span>	Naime,  optuženi ne priznaje izvršenje krivičnog djela ugrožavanje sigurnosti iz čl.168 st.1 Kz ni krivicu za ovo djelo  navodeći  da   kritične prilike nije oštećenom upućivao riječi prijetnje za koje se tereti te da priznaje izvršenje krivičnog djela lake tjelesne povrede iz čl.152 st.2 u vezi st.1 Kz, s tim što je kazao da je oštećenog udarao pesnicama i nogama ali da ga nije udarao flašama i stolicama, te da je u tužilaštvu kazao u odbrani da je oštećenog udarao i flašama ali da je to kazao pod pritiskom inspektora koji su mu govorili da ako ne prizna sve što piše u prijavi ići će u zatvor pod istragu.</span>
</p>
<p class="p6"></p>
<p class="p6">
<span>	Radi utvrđivanja činjenica za donošenje odluke sud je izveo navedene dokaze pa je tako svjedok - oštećeni K. M.o kazao da je dana 10.11.2011.godine oko 17,00 časova bio u svom lokalu "D. v." i da je tu bilo desetak ljudi i optuženi i nije siguran te da je možda i bilo priče oko duga optuženog, te da mu je optuženi tada uputio riječi prijetnje "đubre jedno, jebem ti majku, smeće, ubiću te" pa nakon toga i riječi "sjutra ću doći da te ubijem, što si zvao policiju" i sve te riječi mu je uputio prije dolaska policije.  Oštećeni navodi da ne zna je li on ili neko od prisutnih ili konobarica zvali policiju, te da je riječi prijetnje koje mu je optuženi uputio shvatio ozbiljno i osjetio strah od optuženog što se na kraju i ispostavilo jer kada je dana 21.11.2011.godine optuženi došao u njegov lokal dok je on sjedio za stolom sa V. Z.optuženi mu je munjevito prišao i udario ga flašom u predjelu glave od kog udarca je pao na pod, V. i konobarica su pobjegli iz lokala, a optuženi nastavio da ga udara rukama, nogama, stolicama i čim je stizao i neko od prisutnih ga je odvojio od njega. Kad je došla policija odvezla ga je u bolnicu gdje je pregledan i zadržan na bolničkom liječenju tri dana, i dok je ležao u bolnici odvodili su ga u P. na skener.</span>
</p>
<p class="p6"></p>
<p class="p6">
<span>	Svjedok K.M. je kazao da je dana 10.11.2011.godine poslije 17,00 časova došao u lokal "D. v." koji je suvlasništvo i njega i njegovog brata M., da je došao sa prijateljem Potpara R. i sjeli su za prvi sto i vidio je da njegov brat stoji za šankom, a ispred šanka optuženik koji je njegovom bratu upućivao riječi "đubre, pizdo, ljigavče, kome ti to, ubiću te", kao i da je lično čuo kad je optuženi njegovom bratu rekao "sjutra ću doći da te ubijem, što si zvao policiju" i riječ "ubiću te" ponavljao više puta. Neko je zvao policiju pa je policija došla i odvela optuženog koji se u međuvremenu bio smirio. Ovaj svjedok je kazao da nije bio prisutan događaju od 21.11.2011.godine jer živi u B. i o ovom događaju mu je poznato samo ono što mu je rekao brat, a brat mu je rekao da je optuženi htio da ga ubije, da ga je udarao flašom i da je u bolnici, a kazao je i to da je on dana 10.11.2011.godine prvi put vidio optuženog. Svjedok Z. M. je kazala da je zaposlena u lokalu oštećenog i da dana 10.11.2011.godine nije radila i nije joj poznat događaj od tog dana a da je dana 21.11.2011.godine radila drugu smjenu i negdje oko 20,00 časova dok su ona i oštećeni sjedjeli za stolom sa njoj nepoznatim čovjekom, a za drugim stolom bila dva gosta ušao je S. koga zna kao gosta iz lokala i pitao je može li da dobije piće pa mu je rekla da može i krenula za šank i dok je išla ka šanku čula je udarce i ne okrećući se zbog straha izašla iz lokala na sporedna vrata i dok je izlazila vidjela je da S. udara rukom ona pretpostavlja M., nije vidjela da M. leži na podu ali joj je S. položaj kad je uputio ovaj udarac rukom ukazivao da neko leži na podu. Istovremeno je čula lom stakla. U lokal se vratila tek kad je došla policija i vidjela u lokalu polomljene flaše, polomljene čaše u šanku, ispreturane stolice i krv na stolu do stola gdje su ona i M. sjedjeli, kao i M. koji je bio krvav po rukama, po licu, po glavi i M. joj je rekao da ga je S. udarao flašom i pesnicama. Policija je odvela S. kao i M.u bolnicu gdje je liječen nekoliko dana. Za stolom gdje je sjedjela sa M. i nepoznatim čovjekom bile su flaše od piva jer je M.o pio pivo. Svjedok R.M. je kazala da je bila radnik u lokalu oštećenog i da je dana 10.11.2011.godine radila drugu smjenu i u toku rada je došao optuženi koga je prvi put tada vidjela i optuženi se raspravljao sa M. ali ne zna zbog čega i optuženi je  M. psovao i vrijeđao i prijetio mu i čula je kad je optuženi M. rekao da je "smeće i đubre i da će ga ubiti" kao i da će doći sjutradan da ga ubije, što je M. zvao policiju. Policija je došla i odvela optuženog. Tada kada je optuženi prijetio M.u lokalu je bio i M. brat M..Kazala je da nije radila dana 21.11.2011.godine ali kad je sjutradan došla na posao čula je da je S. tukao M. flašama, a vidjela je da je bilo polomljenih čaša i flaša i da su stolice rasturene.  </span>
</p>
<p class="p6"></p>
<p class="p6">
<span>	Svjedok K.M. je brat oštećenog a svjedokinje Z.i R.su u vrijeme događaja bile radnice oštećenog, svjedokinja Z.je i sada radnik oštećenog i bez obzira na ove činjenice sud je mišljenja da su ovi svjedoci bili istiniti i nepristrasni i jasni u svom kazivanju koji nijesu htjeli da pomognu oštećenom koji im je brat odnosno poslodavac već da su jednostavno ispričali samo ono što su lično čuli i vidjeli. Iz ovih razloga sud njihove iskaze u cjelosti prihvata kao istinite i nepristrasne. Prihvatajući iskaz ovih svjedoka i dovodeći ih u logičnu vezu sa iskazom svjedoka oštećenog K. M. sud je u cjelosti prihvatio kao istinit, jasan i potpun iskaz oštećenog M.. Njegov iskaz u odnosu na zadobijanje povreda potvrđuje i nalaz i mišljenje vještaka dr. P.M. koji je istakao da u dijagnozama za oštećenog u izvještaju ljekara Jedinice za HMP P. od 21.11.2011.godine u 20,40 časova stoji kontuzija glave i rasjekotina kože na vratu, a u otpusnoj listi sa hiruškog odjeljenja br.3078/11 gdje je liječen od 21.11.2011.godine do 24.11.2011.godine stoje dijagnoze potres mozga, kontuzija glave, kontuzija vrata sa razderotinom na zadnjoj strani vrata, kontuzija desne strane grudnog koša i povišen krvni pritisak, a iz nalaza ljekara specijaliste radiologa sa MSCT glave i vratne kičme od 21.11.2011.godine stoji da nema krvarenja u mozgu te na lijevoj tjemenoj kosti sumnjiva diskretna linijska fraktura, te da nema dokaza o postojanju patoloških promjena u moždanom tkivu, a u nalazu specijaliste ortopeda br.3783 stoje dijagnoze kontuzija glave sa sumnjom na potres mozga i sumnja na napuknuće tjemene kosti lijevo i razderotina kože na vratu. Vještak u svom mišljenju ističe da se radi o lakim tjelesnim povredama koje su nanesee sa više udaraca, tupom silom, tupim tvrdim predmetima po glavi, zadnjoj strani vrata i desnoj strani grudnog koša (moguće stisnutim pesnicama, nepolomljenim staklenim flašama ili drugim tvrdim predmetima) a povrede u predjelu vrata u vidu rasjekotine kože vjerovatnije su nastale od udarca tupim tvrdim predmetom nego od pesnice, a povrede u predjelu grudnog koša moguće da su nastale stisnutom pesnicom, a moguće i od udarca nogom, koljenom, laktom.</span>
</p>
<p class="p6"></p>
<p class="p6">
<span>	Sud u cjelosti prihvata kao objektivan i po pravilima struke dat nalaz i mišljenje vještaka dr. P. M. koji ima utemeljenje u medicinskoj dokumentaciji za oštećenog. Nalazom i mišljenjem vještaka potvrđeno je da su povrede oštećenog nastale od više udaraca tupom silom u koje spadaju pesnica, ne polomljena staklena flaša i drugi tvrdi predmet, kao i da je povreda u predjelu grudnog koša moguće nastala i od udarca nogom, koljenom, laktom ali i pesnicom i ovi navodi vještaka potvrđuju iskaz oštećenog da je kritične prilike zadobio više udaraca, prvi flašom pa kad je pao zadobio je udarce nogom, pesnicom, stolicama a sve su to tupotvrdi predmeti. </span>
</p>
<p class="p6"></p>
<p class="p6">
<span>	Svjedok O. A. je kazao da se ne sjeća datuma ali je negdje posle 19,00 časova došao u lokal oštećenog sa Slobom Bajićem, lokal je bio pun i on i S. sjeli za sto, a onda vidio da njegov drug oštećeni M. leži na podu lokala, valjda ga je neko udario a on nije vidio ni ko ga je udario, ni čime ga je udario, ni koliko puta ga je udario, niti je pokušavao da pomogne oštećenom već je izašao iz lokala, a čuo je da se lomi staklo i bilo je stakla polomljenog po kafani. Svjedok D.D.je izjavio da je jedne večeri svratio u lokal oštećenog da popije pivo i vidio zategnutu situaciju između oštećenog i konobarice sa jedne strane i optuženog koji je tražio da popije piće a konobarica mu govorila da ne može jer nije platio ni prethodni dug, pa je optuženi pitao koliko je dužan a konobarica mu rekla dva i nešto eura pa je to optuženi platio. Tada je u lokal došao M. brat M. i optuženi i M. se nijesu mnogo prepirali već je M.naručio optuženom piće a optuženi i dalje nastavio da govori M. "smeće, raskrstićemo ja i ti", neko je pozvao policiju koja je došla i odvela optuženog, a posle i njih da daju izjave. Kazao je da nije čuo da je te noći optuženi govorio oštećenom da će ga ubiti, niti da će doći da ga ubije što je zvao policiju. </span>
</p>
<p class="p6"></p>
<p class="p6">
<span>	Cijeneći iskaze svjedoka D.i O. sud je stekao ubjeđenje da ova dva svjedoka nijesu bila ni istinita ni iskrena u svom kazivanju, njihovi iskazi su neubjedljivi i sud je došao do zaključka da su ovakvim svojim svjedočenjem ova dva svjedoka htjela da ostanu po strani od događaja kojem su prisustvovali i njihove iskaze sud nije mogao prihvatiti kao istinite.</span>
</p>
<p class="p4"></p>
<p class="p6">
<span>	 </span>
</p>
<p class="p6">
<span>	Dakle, iskazima oštećenog K. M.,  svjedoka K. M. R.M., na nesumnjiv način je utvrdjeno  da je optuženi  S. S. dana 10.11.2011.godine oko 17,00 časova u lokalu oštećenog K.M.ugrozio sigurnost oštećenom prijetnjom da će napasti na život i tijelo oštećenog tako što mu je uputio riječi prijetnje "đubre jedno, jebem ti majku, smeće, ubiću te", pa nakon što je oštećeni pozvao policiju optuženi mu opet uputio riječi prijetnje "sjutra ću doći da te ubijem, što si zvao policiju" koje riječi prijetnje je oštećeni K. M. ozbiljno shvatio i osjetio strah od tih riječi a optuženi S. S. bio svjestan da ovim riječima ugrožava sigurnost oštećenom K. pa je u prkos tome  uputio navedene riječi prijetnje, dakle djelovao sa umišljajem,  u kojim radnjama optuženog stoje svi bitni elementi  bića krivičnog djela ugrožavanje sigurnosti  iz čl.168 st.1 Kz pa ga je sud kao umišljajnog učinioca oglasio krivim i osudio po zakonu i za ovo krivično djelo. Optuženi priznaje da je dana 21.11.2011.godine u lokalu oštećenog udario oštećenog pesnicom u glavu od kog udarca je oštećeni pao na pod, a optuženi ga nastavio udarati pesnicama i nogama po tijelu. Međutim, optuženi ne priznaje da je kritične prilike oštećenog udaro flašom niti stolicama ali ove navode optuženog sud nije prihvatio smatrajući da je optuženi na ovaj način odnosno ovakvim kazivanjem htio da olakša svoj položaj pred sudom. Ovo iz razloga što je sud iz istinitog iskaza svjedoka - oštećenog K., a djelimično i iz iskaza svjedokinje Z.M.utvrdio da je optuženi kritične prilike čim je ušao u lokal udario u glavu flašom oštećenog od kog udarca je oštećeni pao, a onda ga optuženi udarao nogama, pesnicama, stolicama. U odbrani datoj u tužilaštvu optuženi je priznao da je oštećenog udario flašom i kako kaže čim je stizao, dok je na glavnom pretresu kazao da je tako izjavio odnosno da je izjavio da je oštećenog udario flašom pod pritiskom inspektora da ne bi otišao u zatvor. Međutim, sud je mišljenja da je i ovim navodima optuženi htio da olakša svoj položaj pred sudom i nije mogao prihvatiti njegove navode da je pod pritiskom inspektora kazao da je oštećenog udarao i flašama. Takođe vještak dr. P. u svom nalazu i mišljenju navodi da je povreda u predjelu vrata u vidu rasjekotine kože kod oštećenog vjerovatnije nastala od udarca tupim tvrdim predmetom nego od pesnice, što opet potvrđuje iskaz oštećenog a obezvređuje navode odbrane optuženog da nije udarao oštećenog kritične prilike flašom. U ovim radnjama optuženog stoje svi bitni elementi bića krivičnog djela lake tjelesne povrede iz čl.152 st.2 u vezi st.1 Kz, koje je optuženi izvršio sa umišljajem jer je bio svjestan da staklene flaše, stolice prestavljaju sredstva podobna da tijelo teško povrijede ili zdravlje teško naruše, dakle bio je svjestan svoga djela i htio njegovo izvršenje, pa ga je sud i za ovo krivično djelo oglasio krivim i osudio po zakonu. </span>
</p>
<p class="p2"></p>
<p class="p6">
<span>	       Prilikom odlučivanja o vrsti i visini kazne  sud je cijenio sve okolnosti koje utiču  kako na vrstu  tako i na visinu kazne. Optuženi  S.je  porodičan čovjek, otac  jednog djeteta i nezaposlen je. Oštećeni K.M. se nije pridružio krivičnom gonjenju. Ove okolnosti  su optuženom  od strane ovog suda  uzete kao  olakšavajuće okolnosti. Kao otežavajuće okolnosti optuženom su  uzete činjenice da je optuženi do sada osudjivan i to sedam puta kao i da je izjavio da se ne kaje što je kako navodi pretukao oštećenog. Ove otežavajuće okolnosti a prevashodno  stav optuženog prema izvršenom djelu su opredijelile ovaj sud  da optuženom Svrkota Staniši izrekne kaznu zatvora od 30 (trideset) dana za izvršeno krivično djelo ugrožavanje sigurnosti iz čl.168 st.1 Kz, a za krivično djelo lake tjelesne povrede iz čl.152 st.2 u vezi st.1 Kz kaznu zatvora u trajanju od 3 (tri) mjeseca pa mu je primjenom čl.48 Kz izrekao jedinstvenu kaznu zatvora u trajanju od 3(tri) mjeseca i 15 (petnaest) dana smatrajući da će se samo kaznom zatvora i u ovom vremenskom trajanju postići svrha kažnjavanja i uticati na optuženog da više ne vrši krivična djela.  U smislu čl.51  Kz  sud je optuženom u izrečenu kaznu uračunao vrijeme provedeno u pritvoru kako je to bliže opisato izrekom.								</span>
</p>
<p class="p4"></p>
<p class="p6">
<span>	Shodno čl.226 i 229 ZKP-a  sud je  obavezao optuženog da ovom sudu  na ime troškova krivičnog postupka  plati  iznos od 325,00 eura koji iznos predstavlja naknadu i nagradu za odbranu braniocu po službenoj dužnosti u iznosu od 125,00 eura, te troškovi vještačenja u iznosu od 99,00 eura te troškovi dovođenja u iznosu od 101,00 euro kao i da na ime paušala plati iznos od  27,50 eura koji je  odmjeren  obzirom na dužinu trajanja i složenost krivičnog postupka te imovno stanje  optuženog .</span>
</p>
<p class="p6"></p>
<p class="p6">
<span>	Imovinsko pravnog zahtjeva nije bilo.</span>
</p>
<p class="p4"></p>
<p class="p6">
<span>	</span>
</p>
<p class="p4">
<span>	</span>
</p>
<p class="p4">
<span>		</span><span class="s1">OSNOVNI SUD U PLJEVLJIMA , dana  23.12.2011.godine. </span>
</p>
<p class="p4"></p>
<p class="p4"></p>
<p class="p4">
<span>Zapisničar, 					                               S u d i j a, </span>
</p>
<p class="p4">
<span>Milanka Šestović		                                                   Ljiljana Popović</span>
</p>
<p class="p4"></p>
<p class="p4"></p>
<p class="p4">
<span class="s1">PRAVNA POUKA :</span>
</p>
<p class="p2">
<span>		Protiv ove presude dozvoljena je žalba u roku od 8.dana po prijemu iste</span>
</p>
<p class="p2">
<span>		Višem sudu  u Bijelo Polje, a preko ovog suda. </span>
</p>
<p class="p1"></p>
<p class="p1"></p>
<p class="p1">
<span class="s1">DOSTAVITI:</span>
</p>
<p class="p1">
<span class="s1">1x ODT Pljevlja</span>
</p>
<p class="p1">
<span class="s1">1 x Optuženom</span>
</p>
<p class="p1"></p>
<p class="p1"></p>
<p class="p1"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.5in 1.0in 1.125in 1.0in;}
.s1{font-size:14pt;}
.s2{font-family:Arial;}
.s3{font-weight:bold;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-indent:0.5in;margin-left:1.5in;text-align:start;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-indent:0.5in;text-align:start;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Arial;font-size:12pt;}
.p8{text-indent:0.5in;margin-left:1.5in;text-align:justify;hyphenate:auto;font-family:Arial;font-size:12pt;}
.p9{text-align:justify;hyphenate:auto;font-family:Arial;font-size:14pt;}
.p10{text-align:start;hyphenate:auto;font-family:Times New Roman;font-size:12pt;}
</style>
<meta content="PC" name="author">
</head>
<body class="b1 b2">
<p class="p1">
<span>					</span>
<!--Image link to '0.jpg' can be here--><span class="s1">    </span>
</p>
<p class="p1"></p>
<p class="p2">
<span>OSNOVNI SUD U ROŽAJAMA</span>
</p>
<p class="p2">
<span>K.br.89/12.</span>
</p>
<p class="p3">
<span>U IME CRNE GORE</span>
</p>
<p class="p2"></p>
<p class="p1">
<span>	</span><span class="s2">OSNOVNI SUD U ROŽAJAMA i to Predsjednik suda Camić Zahit, kao sudija pojedinac, sa zapisničarem Burdžović Adisom, odlučujući po optužnom predlogu Osnovnog Državnog Tužilaštva iz Rožaja Kt.br.3/12. od 13. juna 2012.godine, protiv okrivljenih M. S.iz Berana i N. F. iz Rožaja zbog krivičnog djela zloupotreba položaja u privrednom poslovanju čl. 272. st. 1. Krivičnog zakonika u sticaju sa krivičnim djelom falsifikovanje isprave iz čl. 412. st. 1. Krivičnog Zakonika,nakon održanog glavnog i javnog pretresa u prisustvu Zamjenika Osnovnog Državnog Tužioca  Kalač Aldina iz Rožaja, oštećenog Š. B., predstavnika oštećene MFI Montekredit Vukićević Jelene iz Berana, advokata Kalač Nuša branioca okrivljenog N. F., a u odsustvu uredno pozvanih okrivljenih na osnovu čl. 457. Zakonika o krivičnom Postupku,  dana  11.10.2012.g. donio je i javno objavio </span>
</p>
<p class="p2"></p>
<p class="p4">
<span>       P R E S U D U</span>
</p>
<p class="p5">
<span>Okrivljeni: 										1.M. S., JMB ., od oca M. i majke D., rodj. N., rodjen ..godine u Beranama, sa prebivalištem u s. Donja Rženica, opština Berane, drž. Crne Gore, razumije Crnogorski jezik, koji mu je i maternji jezik, nezapošljen, oženjen, student pravnog fakulteta, siromašnog imovnog stanja, neosudjivan. </span>
</p>
<p class="p6">
<span>2.N. F., JMB ., od oca H. i majke B., rodj. Š., rodjen .. godine, u Rožajama, gdje i živi, drž. CG, razmije Crnogorski jezi, koji mu je i maternji, pismen, završio SSS, zapošljen, oženjen, otac troje maloljetne djece, srednjeg imovnog stanja, neosudjivan.</span>
</p>
<p class="p5">
<span>	</span>
</p>
<p class="p2">
<span>	Na osnovu čl. 373.tač.2. Zakonika o Krivičnom Postupku</span>
</p>
<p class="p2"></p>
<p class="p2">
<span>			OSLOBADJAJU  SE OD OPTUŽBE</span>
</p>
<p class="p2"></p>
<p class="p2">
<span>	   Da su:			</span>
</p>
<p class="p2">
<span class="s3">         1.Okrivljeni M. S.,</span><span>						          		U toku marta mjeseca 2009.godine, u Beranama, kao odgovorno lice – kreditni službenik u MFI Agroinvest DOO Podgorica – Filijala Berane, zloupotrebom svog položaja i prekoračenjem granica svog olvašćenja, u pogledu raspolaganja tudjom imovinom, pribavio protivpravnu imovinsku korist Fahrudinu Nokiću a MFI “Agroinvest” DOO Podgorica – filijala Berane, prouzrokovao imovinsku štetu, na način što je bez znanja nosioca kredita – zajmoprimca I. A. i žiranta B. Š. omogućio F. N. da aplicira i dobije kredit na ime I. A. po ugovoru br. LD 0908400027 od 11.03.2009.godine, u iznosu od 1.000,00 Eura, tako što je kreditnom odboru MFI “Agroinvesta” prikazao dokumetaciju aplikanta za kredit kao da isti aplicira, upisani podnosioc zahtjeva kao budući korisnik, a zatim je nakon odobravanja kredita i naloga za isplatu novca napravio lažnu ispravu tako što je potpisao nalog za isplatu novca umjesto korisnika kredita na čije ime ugovor glasi, a zatim podigao novac u CKB Filijala Berane i predao ga F. N..</span>
</p>
<p class="p2">
<span>	</span><span class="s3">2.Okrivljeni N. F.,</span>
</p>
<p class="p5">
<span>U toku februara mjeseca 2009 godine,, kao odgovorno lice – izvršni direktor u privrednom društvu “Nokić company” DOO Rožaje, zloupotrebom svog položaja u pogledu raspolaganja tudjom imovinom i ne vršenjem svoje dužnosti pribavio sebi protivpravnu imovinsku korist a MFI “Agroinvest” DOO Podgorica – Filijali Berane, proizrokovao imovinsku štetu, na način što nije obezbijedio i zaštitio pečat i štambilj svog privrednog društva usljed čega je neovlašćeno lice u njegovom privrednom društvu (njegov brat F. N.) napravio lažne isprave, administrativnu zabranu žiranta i izjavu žiranta B. Š., bez njegovog znanja, koje su popunjene svim potrebnim podacima a zatim ih isto lice i poptisalo u ime direktora i šefa računovodstva i opečatilo pečatom i štambiljem DOO “Nokić Company” Rožaje, koje isprave je zatim F. upotrijebio za dobijanje kredita kod MFI “Agroinvest” DOO Podgorica – Filijale Berane,  po ugovoru br. LD 0908400027 od 10.03.2009 godine, u iznosu od 1.000,00 Eura, na ime I. A., prikazujući time kao da je žirant B. Š.zapošljen u privrednom društvu “Nokić Company” DOO Rožaje,</span>
</p>
<p class="p2"></p>
<p class="p2">
<span>	- čime bi izvršili krivično djelo zloupotreba položaja u privrednom poslovanju iz čl. 272. st. 1. Krivičnog zakonika u sticaju sa krivičnim djelom falsifikovanje isprave iz čl. 412. st. 1. Krivičnog zakonika.</span>
</p>
<p class="p2"></p>
<p class="p5">
<span>Nije dokazano da su okrivljeni učinili djela za koja su optuženi.</span>
</p>
<p class="p2">
<span>	Troškova krivičnog postupka nije bilo. </span>
</p>
<p class="p2">
<span>	Oštećena MFI Montecredit Podgorica – Filijala Berane (Agroinvest), radi ostvarivanja imovinsko pravnog zahtjeva upućuje se na gradjansku parnicu.</span>
</p>
<p class="p7"></p>
<p class="p8">
<span>O b r a z l o ž e nj e</span>
</p>
<p class="p2"></p>
<p class="p2">
<span>	ODT iz Rožaja podnio je optužni predlog Kt.br.3/12. od  13. juna 2012. godine, protiv okrivljenih M. S. iz Berana i N. F. iz Rožaja, zbog krivičnog djela zloupotreba položaja u privrednom poslovanju čl. 272. st. 1. Krivičnog zakonika u sticaju sa krivičnim djelom falsifikovanje isprave iz čl. 412. st. 1. KZ.</span>
</p>
<p class="p2">
<span>	Sud je u smislu čl. 457. ZKP glavni pretres od 11.10.2012.godine održao u odustvu uredno pozvanih okrivljenih, čije prisustvo nije bilo nužno jer su saslušani na ranijem glavnom pretresu.</span>
</p>
<p class="p2">
<span>	Na glavnom pretresu Zamjenik ODT-a iz Rožaja precizirao je činjenični opis iz optužnog predloga, kao u izreci presude, pod stavom 1. i 2. Istakao je da je izvedenim dokazima utvrdjeno da su okrivljeni izvršili krivična djela koja im se optužbom stavljaju na teret. Predložio je da sud iste oglasi krivim za izvršena krivična djela i utvrdi im kazne zatvora za krivično djelo zloupotrebe  polođžaja u privrednom poslovanju iz čl. 272.st.1. KZ u trajanju od po 3 mjeseca, a za krivično djelo falsifikovanja isprave iz čl. 412.st.1. KZ kaznu zatvora u trajanju od po 45 dana i osudi ih na jedinstvenu kaznu zatvora u trajanju od po 4 mjeseca. </span>
</p>
<p class="p2">
<span>	Predstavnik oštećene MFI Montecredit Podgorica – Filijala Berane (Agroinvest) pridužio se krivičnom gonjenju ODT-a u odnosu na okrivljene, a da će imovinsko pravni zahtjev tražiti u gradjanskoj parnici. </span>
</p>
<p class="p2">
<span>	Oštećeni Š. B., nije se pridružio krivičnom gonjenju ODT-a u odnosu na okrivljene i nije postavio imovinsko pravni zahtjev, a na glavnom pretresu od 21.9.2009.godine oštećeni A. I., nije postavio imovinsko pravni zahtjev.</span>
</p>
<p class="p2">
<span>	Advokat Kalač Nušo, branilac okrivljenog N. F. istakao je: da iz izvedenih dokaza ne proizilazi zaključak da je okrivljeni F. izvršio krivična djela za koja je optužen. Da je isti izvršni direktor u firmi Nokić Company sa definisanim pravima i obavezama, te da isti ne duži pečate firme, već radnik koji je zapošljen na poslovima i radnim zadacima arhivara. Okrivljeni nije izvršio ni krivično djelo falsifikovanje isprave te je predložio da sud istog oslobodi od optužbe, a ukoliko ga oglasi krivim da istom izrekne blažu kaznu, zbog brojnih olakšavajućih okolnosti na strani istog. </span>
</p>
<p class="p2">
<span>	Okrivljeni M. S. i N. F., na glavnom pretresu su izjavili da ne priznaju izvršenja krivičnih djela koja im se optužbom stavljaju na teret, kao ni krivicu. </span>
</p>
<p class="p2">
<span>	Okrivljeni M. S. u svojoj odbrani je istakao: </span>
</p>
<p class="p2">
<span>	Na zapisniku Kt.br.3/12. od 16.02.2012.godine pred ODT-om u Rožajama, koji iskaz je ponovio i na glavnom pretresu: da je u toku 2009. godine bio zapošljen u Agroinvest banci u Beranama, na poslovima kreditnog službenika. U martu mjesecu  u toj banci se obratio okrivljeni F.  ili F., za koje ne može da se sjeti ko je od njih dvojice, obzirom da su u toj godini uzeli više kredita koje su uredno otplaćivali, radi dobijanja kredita.  U toj banci je bila poslovna politika da jedno lice može uzeti kredite za svoje srodnike, prijatelje, kumove i.t.d. Okrivljeni F. je podizao kredite za svoje rodjake i prijatelje, te i na ime A. I., za kojeg mu je kazao da ga je usmjeno ovlastio da može podići kredit na njegovo ime. F. je obezbijedio svu dokumentaciju za kredit od 1.000 eura, koja je bila ovjerena pečatom Nokić Company iz Rožaja i potpisana od odgovornih lica u toj firmi. Kao kreditni službenik na osnovu te dokumentacije Agroinvestu je predložio da se odobri kredit na ime A. I. u iznosu od 1.000 eura. Kreditni odbor je odobrio taj kredit. Da ga je šef u Agroinvestu Božina Čukić ovlastio da kod CKB u Beranama za sve klijente kojima je odobren kredit podigne novac i taj novac istima preda. Znao je, kao i kreditni odbor, da je korisnik kredita koji je odobren I. A., okrivljeni N. F.. Pošao je u CKB u Beranama i podigao novac za taj kredit u iznosu od 980 eura pošto je 20 eura plaćeno na ime provizije u banci. U kreditnom nalogu u rubrici potpis primaoca i broj identifikacionog dokumenta upisao je ime I. A.. Novac je predao okrivljenom F. kao korisniku kredita. Ne zna da li se taj kredit u banci otplaćuje, jer u istoj više ne radi. Da je ugovor o tom kreditu potpisao neko od braće N. i ne zna da li je okrivljeni ili njegov brat F., a ne isključuje mogućnost da je isti potpisao i H. M., kao seoski saradnik banke. Da je on potpisao kreditni nalog, ali ne i ugovor o zajmu. </span>
</p>
<p class="p2">
<span>	Na glavnom pretresu isti je dodao: ne može da se sjeti ko je predmetnu dokumentaciju donio u banci za predmetni kredit. Da je kreditnom odboru prezentirao dokumentaciju kao urednu, mada se kreditni odbor rijetko sastajao.  Novac je predao okrivljenom F., ali isti  to nigdje nije potpisom potvrdio, jer takvu dokumentaciju nije sačinjavao. Da su okrivljeni i njegov brat F. imali više zahtjeva za dobijanje kredita, te da se ne sjeća ko je od njih pojedinačno podnosio zahtjeve. Ugovor o kreditu se mogao potpisati i kod njega, kao i kod nekog drugog lica u banci, ili kod seoskog saradnika. </span>
</p>
<p class="p2">
<span>	Okrivljeni N. F. u svojoj odbrani je istakao:  </span>
</p>
<p class="p2">
<span>            Na zapisniku Kt.br.13/12. od 13.3.2012.godine pred ODT-om u Rožajama,koji iskaz je ponovio i na glavnom pretresu: da je izvršni direktor u DOO Nokić Company u Rožajama. U vezi kredita koji je podignut na ime I. A. kod Agroinvest banke u Beranama, u iznosu od 1.000 eura, nije mu ništa poznato. Administrativnu zabranu i izjavu žiranta za Š. B. nije potpisao, niti opečatio pečatom firme, niti mu je poznato da li su iste zavedene u djelovidniku njegove firme. Njegov potpis ne stoji na toj dokumentaciji i ne zna ko je istu potpisao.  Pečati od firme nalaze se u kancelariji i isti se za vrijeme  radnog vremena ne zaključavaju, tako da je neko drugi mogao iste upotrijebiti radi ovjere dokumentacije.  Š. B. je bio zapošljen u ovoj firmi, ali od istog nije tražio da mu bude žirant za bilo koji kredit. Okrivljeni M. S. nije  mu dao novac od ovog kredita i  u vezi toga nije  mu ništa poznato. A. I. ne poznaje.</span>
</p>
<p class="p2">
<span>	Na glavnom pretresu okrivljeni je dodao: da se pečat i štambilj firme često puta nadju u različitim kancelarijama u firmi, a nekada i u njegovoj kancelariji. Nije mu poznato ko je bio zadužen u firmi sa istima. Dokumentaciju za  ovaj kredit nije odnio u Agroinvest banci i nije mu poznato ko je to uradio. Kod njega nije dolazio okrivljeni S. u vezi bilo kojeg kredita.</span>
</p>
<p class="p2">
<span>	Na glavnom pretresu sud je izveo dokaze: saslušao u svojstvu svjedoka – oštećene A. I., Š. B., u svojstvu svjedoka B. S. pročitao ugovor o zajmu LD0908400027. od 10.3.2009.godine, administrativnu zabranu za žiranta Bajrama Škrijelja br. 47/09. od 17.02.2009.godine, zahtjev za kredit I. A. od 19.3.2009.godine, nalog za isplatu CKB Filijala Berane od 26.3.2009.godine, pročitao dopis Fonda PIO PJ Berane br.01-6867 od 21.12.2011. godine, izvršio uvid i Ključne informacije o radnom mjestu kreditni službenik Agroinvest, po saglasnosti stranaka pročitao nalaz i mišljenje  vještaka grafologa Janković Zdravka br.123.124. i 125. od 15.5.2012.godine, i pročitao izvode iz kaznenih evidencija na ime okrivljenih. </span>
</p>
<p class="p2">
<span>	Svjedok – oštećeni A. I. istakao je: </span>
</p>
<p class="p2">
<span>	Na zapisniku Kt.br.3/12. od 23.2.2012.godine pred ODT-om u Rožajama koji iskaz je ponovio na glavnom pretresu, da mu u vezi kredita koji je na njegovo ime uzet u Agroinvestu u Beranama u iznosu od 1.000 eura, nije ništa poznato. U toku 2009.godine u firmi Nokić Company u Rožajama N. F. mu je kazao da treba da bude zapošljen u toj firmi kako bi mu obezbijedio vizu radi odlaska u SR Njemačku. U toj firmi je radio pet dana. N. F. je predao pasoš radi regulisanja vize. Smatra da je F. iskoristio njegov pasoš  u vezi dobijanja kredita, ali mu o tome nije ništa poznato. F. od ranije nije poznavao. Ugovor o zajmu od 10.3.2009.godine nije potpisao. </span>
</p>
<p class="p2">
<span>	Na glavnom pretresu isti je dodao: da pasoš nije dao N. F., već N. M., bratu F., koji mu je obećao da će ga prijaviti kao radnika, te pošto to nije uradio firmu je odmah napustio. Sa F. u vezi kredita nikada nije kontaktirao, kao ni u vezi predaje pasoša, te da okrivljenog zna samo iz vidjenja. Do sada mu niko nije tražio otplatu kredita koji je uzet na njegovo ime.</span>
</p>
<p class="p2">
<span>	Svjedok – oštećeni Š. B., istakao je:</span>
</p>
<p class="p2">
<span>	Na zapisniku Kt.br.3/12. od 21.02.2012.godine pred ODT-om u Rožajama, koji iskaz je ponovio  i na glavnom pretresu, da mu u vezi predmetnog kredita koji je uzet na ime A. I. u iznosu od 1.000 eura, nije ništa poznato. I. ne poznaje i istom nikada nije bio žirant za bilo koji kredit. U 2009.godini radio je u firmi Nokić Company u Rožajama mjesec dana  tako da nikom nije mogao biti žirant. Smatra da je F. sam napravio izjavu žiranta na njegovo ime i istu ovjerio pečatom firme Nokić Company.  Sjeća se da mu je N. F., koji je brat okrivljenog tražio da mu donese pasoš i radnu knjižicu u vezi njegovog zapošljenja. Istom je predao pasoš, dok mu je radnu knjižicu samo pokazao. Nakon kraćeg vremena pasoš su mu vratili. Smatra da je njegov pasoš iskorišćen za kredit I. A., gdje se on pojavljuje kao žirant. </span>
</p>
<p class="p2">
<span>	Svjedok B. S. istakao je: </span>
</p>
<p class="p2">
<span>	Da radi u MFI Montecredit u Beranama, kao šef poslovne jedinice. Sjeća se da su krajem 2010.godine ili početkom 2011.godine kod njega bila njemu dva nepoznata lica koja su se predstavila kao N. F.i F.. Isti su mu kazalai da je protiv njih podnijeta krivična prijava u vezi nekih kredita i od njega su tražili pomoć. Kazali su mu da svi krediti nijesu na njihova imena, već na imena njihove rodbine. Istima je pokazao evidenciju za njihove kredite, čiji je iznos iznosio oko 60.000 eura. Predložio im je da taj novac uplate u cjelosti banci, a da će menadžment donijeti odluku o povlačenju krivične prijave. U Junu mjesecu 2011.godine isti su ponovo došli kod njega sa još jednim čovjekom i interesovali se u vezi neotplaćenih kredita. Kazao im je da se toga jedino mogu osloboditi ukoliko iste vrate. Kredite nijesu vratili, a ne može da se sjeti pojedinačno tih kredita, ali se sjeća da je istima pokazao spisak lica medju kojima je bio i A. I..</span>
</p>
<p class="p2">
<span>	Vještak grafolog Janković Zdravko u nalazima i mišljenjima br.123/12. 124/12. i 125/12. od 15.5.2012.godine,  istakao je:  da je originalnu spornu administrativnu zabranu žiranta MFI Agro invest banke VFI DOO Berane br. 47/09. od 17.02.2009.godine, za žiranta Š. B. za korisnika kredita A. I. u rubrici šef računovodstva svojeručno ispisao N. F.. Da je sporne potpise koji glase na ime N. F. na originalnoj administrativnoj zabrani za žiranta MFI Agro invest VFI DOO Berane, br. 47709. od 17.02.2009.godine, za žiranta Š. B. korisniku kredita A. I. u rubrici direktor, svojeručno ispisao N. F., i da je na originalnoj dokumentaciji izjavi žiranta MFI Agro invest banka VFI DOO berane, br. 47/09. od 17.02.2009.godine, za Š.B. za korisnika kredita A. I. u rubrici svojeručni potpis žiranta svojeručno ispisao N. F.. </span>
</p>
<p class="p2">
<span>	Sud je cijeneći iskaze okrivljenih i izvedene dokaze pojedinačno i uvezi sa ostalim izvedenim dokazima, te je na osnovu takve ocjene utvrdio da nije dokazano da su okrivljeni učinili krivična djela za koja su optuženi. 					Iz iskaza optuženog M. S. se vidi da je on u toku 2009. godine bio zapošljen u MFI Agroinvest u Beranama, kao kreditni službenik. Ne može da se sjeti ko je predao u martu mjesecu te godine zahtjev da li okrivljeni F., ili njegov brat F. za dobijanje kredita. Da je okrivljeni Fahrudin podizao kredite za svoje rodjake i prijatelje, kao i na ime A. I. za kojeg mu je kazao da ga je isti ovlastio da podigne kredit nanjegovo ime. Dokumentacija je bila ovjerena pečatom Nokić Company iz Rožaja i potpisana od odgovornih lica. Kao kreditni službenik predložio je kreditnom odboru da se odobri kredit A. I. na iznos od 1.000 eura. Da ga je šef B. Č. ovlastio da u CKB Berane za sve klijente kojima je odobren kredit podigne novac i istima preda.  Poznato mu je da je korisnik spornog kredita bio N. F., a ne A. I.. U kreditnom nalogu u rubrici potpis primaoca potpisao je ime A. I., dok je novac predao okrivljenom F.. Nije mu poznato ko je potpisao ugovor o kreditu da li okrivljeni ili njegov brat F.l. Da mu okrivljeni F. nigdje nije potpisao prijem tog novca, jer takvu evidenciju nije vodio. Njegov iskaz sud nije  prihvatio u dijelu koji se odnosi da je novac u iznosu od 980 eura predao okrivljenom F., jer njegov iskaz u tom dijelu ničim nije potvrdjen i kao takav ne nalazi oslonca u izvedenim dokazima. Njegov iskaz u preostalom dijelu sud je prihvatio kao objektivan, jer je potvrdjen izvedenim dokazima. Naime, iz njegovog iskaza se vidi da on ne zna ko je zahtjev i ostalu dokumentaciju na ime aplikanta A. I. predao Agro invest banci za dobijanje kredita, neisključujući mogućnost da je to bio okrivljeni ili njegov brat F.. Da je kredit odobren na ime A. I., te da je on nakon toga  na kreditnom nalogu od 26.3.2009.godine prilikom uzimanja novca u CKB Berane u iznosu od 980 eura, u rubrici primaoc potpisao A. I. od kojeg nije imao ovlašćenje da to uradi.</span>
</p>
<p class="p2">
<span>	Iz iskaza okrivljenog F. se vidi:   da istom nije ništa poznato u vezi kredita koji glasi na ime A. I. odobrenog kod Agro invest banke u Beranama u iznosu od 1.000 eura. Izjavu žiranta za Š. B. nije potpisao niti opečatio pečatom firme, te da mu nije poznato da li je ista i zavedena u njegovoj firmi, te i ko je iste potpisao. Da je Š. B. bio zapošljen u njegovoj firmi i od istog nije tražio da mu bude žiranta za bilo koji kredit, pa ni za predmetni. Od okrivljenog M. S. nije uzeo novac od predmetnog kredita, niti je dokumentaciju za taj kredit predao Agro invest banci. Njegov iskaz sud je u svemu prihvatio kao objektivan, jer je kao takav potvrdjen iskazom svjedoka Irfana i Bajrama, kao i nalazom i mišljenjem vještaka grafologa J. Zdravka. </span>
</p>
<p class="p2">
<span>	Iz iskaza svjedoka – oštećenog A. I. se vidi: da mu u vezi predmetnog kredita koji je  Agro invest banka odobrila na njegovo ime u iznosu od 1.000 eura nije ništa poznato. Da je u Nokić Company u toku 2009. godine radio 5 dana gdje je predao pasoš radi regulisanja vize, koji mu je tražio N. F.n, kojeg od ranije nije poznavao. Da ugovor o zajmu od 10.3.2009.godine nije potpisao. Sa F.u vezi kredita nikada nije kontaktirao, jer istog zna samo iz vidjenja. Iskaz ovog svjedoka sud je prihvatio kao tačan i ubjedljiv  i kao takav je saglasan sa pisanom dokumetnacijom koja se odnosi na predmetni kredit, kao i sa iskazom svjedoka B. S.. </span>
</p>
<p class="p2">
<span>	Iz iskaza oštećenog – svjedoka Š. B.se vidi: da mu u vezi predmetnog kredita nije ništa poznato. A. I. ne poznaje i istom nikada nije bio žirant za bilo koji kredit. U toku 2009. godine, radio je u firmi Nokić Company mjesec dana za koje vrijeme nikom nije bio žirant za dobijanje kredita. Smatra da je izjavu žiranta na njegovo ime napravio F.. i ovjerio je pečatom Nokić Company. Sjeća se d a mu je N.F., brat okrivljenog tražio pasoš i radnu knjižicu u vezi zapošljenja, nakon čega su mu isti vraćeni. Njegov iskaz sud je prihvatio u dijelu koji se odnosi da mu u vezi predmetnog kredita nije ništa poznato, te i da nije bio žirant A. I. za predmetni kredit, jer je u ovom dijelu njegov iskaz potvrdjen svim izvedenim dokazima.  Medjutim, njegov iskaz u dijelu koji se odnosi da smatra da je izjavu žiranta na njegovo ime sačinio  i potpisao okrivljeni, te i ovjerio pečatom Nokić Company, sud nije mogao prihvatiti, obzirom da isti to samo pretpostavlja, te se  pretpostavke ne mogu uzeti kao dokaz, ovo tim prije što su iste  u ovom dijelu opovrgnute nalazom i mišljenjem vještak grafologa.</span>
</p>
<p class="p2">
<span>	Iz iskaza svjedoka B. S. se vidi: da mu je kao šefu poslovne jedinice Agro investa – MFI Monte credit u Beranama, poznato da je krajem 2010. ili početkom 2011.godine kod njega bio okrivljeni sa bratom F. i kazali mu da su protiv njih podnijete krivične prijave u vezi nekih kredita. Istima je kazao da keredite otplate i da će predložiti menadžmentu da donese odluku o povlačenju krivičnih prijava i da se jedino na taj način toga mogu osloboditi. Istima je pokazao spisak  lica kojima je odobren kredit u kojem spisku je bio i A. I..   Iskaz ovog svjedoka sud je ocijenio nebitnim u pogledu krivičnopravne odgovornosti okrivljenih za krivična djela koja im se optužbom stavljaju na teret. </span>
</p>
<p class="p2">
<span>	Iz nalaza i mišljenja sudskog vještaka grafologa Janković Zdravka se vidi: da na dokumentaciji koja je glasila na aplikanta A. I. za dobijanje kredita, administrativnoj zabrani  u rubrici šef računovodstva je ispisao N. F., u izjavi žiranta B. Š. u rubrici direktor N. F., je ispisao N. F., i u izjavi žiranta u rubrici potpis žiranta je ispisao N. F. Ovaj nalaz je sud prihvatio kao stručan, objektivan i kao takav ničim nije opovrgnut. </span>
</p>
<p class="p2">
<span>	Pravnom ocjenom utvrdjenog činjeničnog stanja, sud je našao da nije dokazano da su okrivljeni izvršili krivična djela koja im se optužbom stavljaju na teret. Naime, izvršenje krivičnog djela iz čl. 272.st.1. KZ predstavlja zloupotrebu položaja ili povrjerenja u pogledu raspolaganja tudjom imovinom, prekoračenje granica svog ovlašćenja ili nevršenju svoje dužnosti. Cilj propisivanja ovog krivičnog djela jeste da se inkriminišu one radnje koje predsatvljaju zloupotrebu položaja odgovornog lica, a koje za posledicu imaju štetu na tudjoj imovini u pogledu koje imovine odgovorno lice u okviru svog poslovanja ima odredjena ovlašćenja. </span>
</p>
<p class="p2">
<span>	U konkretnom slučaju, a što je nesporno utvrdjeno kod okrivljenog M. S. ne može se raditi o krivičnom djelu zloupotrebe položaja u privrednom poslovanju zbog toga što okrivljeni kao kreditni službenik u banci, obzirom na njegov položaj i ovlašćenja koja su opisana u informaciji o radnom mjestu koje je obavljao u  Agroinvestu  Berane, jer nije bio ovlašćen da raspolaže tudjom imovinom. Novac koji je uzeo u CKB Berane, na ime odobrenog kredita A. I., je imovina banke i banka je ovlašćena, a ne okrivljeni kao kreditni službenik da sa tim novcem raspolaže. Banka, odnosno njeni ovlašćeni organi uz propisanu proceduru i odobrenje daju kredit sačinjavanjem ugovora sa aplikantom, što je u konkretnom slučaju i učinjeno. Dakle, okrivljenom u konkretnom slučaju ovaj novac nije bio povjeren na radu i on nije mogao sa njim raspolagati, tj. isti podići u banci sa kreditnim nalogom koji je glasio na ime A. I., već je to mogao uraditi Irfan, kome je kredit bio odobren. Kako okrivljeni nije bio ovlašćen da raspolaže novcem banke, da ga prisvaja i daje drugima bez znanja banke i korisnika kredita, jer mu je bilo povjereno samo da kao kreditni službenik obavlja one poslove koji su propisani opisom poslova za to radno mjesto u Agroinvestu, u koje ne spada i raspolaganje sa imovinom banke, to je sud našao da nije dokazano da je isti izvršio krivično djelo zloupotreba ovlašćenja u privrednom poslovanju iz čl. 272.st.1. KZ.</span>
</p>
<p class="p2">
<span>	Imajući u vidu da se okrivljenom M. stavlja na teret i krivično djelo falsifikovanje isprave iz čl. 412.st.1. KZ u činjeničnom opisu kao u izreci presude, to je sud našao da nije dokazano da je isti izvršio ovo krivično djelo. Naime, izdati kreditni nalog za isplatu od strane izdavaoca Agroinvest Berane je izdalo i ovjerilo pečatom lice u Agroinvestu Berane koje je stvarno ovlašćeno da isti izda. Podaci koji su navedeni u ovom nalogu nijesu lažni, već je u istom unijet samo neistinit podatak u rubrici primaoca tako što je  umjesto korisnika kredita I. A. istog potpisao okrivljeni, te se u konkretnom slučaju ne radi o običnom falsifikatu već o intelektualnom falsifikatu službene isprave. Kako sud nije ovlašećen da u bitnom mijenja činjenični opis za krivično djelo iz optužnog predloga iz kojeg bi proizašla druga pravna kvalifikacija ovog krivičnog djela, a za stupnik javne optužbe je na glavnom pretresu pri činjeničnom opisu i pravnoj kvalifikaciji ostao, to je sud  primjenom čl. 3. st.3. ZKP  u kojem je propisano: „i ako i nakon pribavljanja svih raspoloživih dokaza i njihovog izvodjenja u krivičnom postupku, ostane samo sumnja“ u odnosu na postojanje nekog bitnog obilježja krivičnog djela ili u pogledu činjenica od kojih zavisi primjena neke odredbe Krivičnog ili ovog Zakonika, sud će donijeti odluku koja je povoljnija za okrivljenog“, te i odredbe čl.373.tač.2. ZKP okrivljenog oslobodio od optužbe za predmetna krivična djela, jer nije dokazano da je isti izvršio krivična djela za koja je optužen i odlučio kao u izreci ove presude pod tačkom 1.</span>
</p>
<p class="p2">
<span>	Izutvrdjenog činjeničnog stanja, sud je našao da nije dokazano da je okrivljeni N. F. izvršio krivična djela za koja je optužen. U konkretnom slučaju nesporno je utvrdjeno da je okrivljeni izvršni direktor i vlasnik Nokić Company u Rožajama. Da su pečatima tog privrednog društva ovjereni administrativna zabrana za A.I., Š.B. i izjava žiranta za Š. B.. Imajući u vidu radnju izvršenja krivičnog djela zloupotrebe ovlašćenja u privrednom poslovanju iz čl. 272.st.1. KZ, nije dokazano da je okrivljeni izvrši ovo krivično djelo. Ovo tim prije što je nesporno da se radi o pečatima ovog privrednog društva koji ne predstavljaju tudju imovinu već se radi o imovini privrednog društva  vlasništvo okrivljenog (te se radi o raspolaganju svojom imovinom, a ne tudjom). Predmetni pečat je samo upotrijebljen kao sredstvo za ovjeru administrativne zabrane i izjave žiranta za dobijanje kredita za A.I. u Agroinvestu Berane. To što je na osnovu predmetne dokumentacije  ovjerena pečatom ovog privrednog društva odobren kredit A. I. u naznačenom iznosu ne predstavlja zloupotrebu položaja u privrednom poslovanju okrivljenog  jer isti ne raspolaže novcem od odobrenog kredita koji je vlasništvo banke i u tom pogledu isti nije imao nikakva ovlašćenja. Takodje nije dokazano ni da je okrivljeni izvršio krivično djelo falsifikovanja isprave iz čl. 412.st.1. KZ, činjenično opisano u izreci ove presude pod tačkom 2. Ovo tim prije što se iz nalaza i mišljenja vještaka grafologa vidi  da  u rubrici direktor, šef računovodstva i izjava žiranta ispisano ime i prezime N. F., isti nije ispisao, već da je to uradio N. F.. Kako ni sam optuženi M.S. ne zna ko je predao predmetnu dokumentaciju za naznačeni kredit u Agroinvestu, te i da nema dokaz da je novac predao okrivljenom F., kao i to da nije dokazano da je okrivljeni sačinio lažne isprave administrativnu zabranu i izjavu žiranta da je iste upotrijebio za dobijanje predmetnog kredita, to je sud primjenom čl. 3. st.3. ZKP u kojem je propisano „i ako i nakon pribavljanja svih raspoloživih dokaza i njihovog izvodjenja u krivičnom postupku, ostane samo sumnja“ u odnosu na postojanje nekog bitnog obilježja krivičnog djela ili u pogledu činjenica od kojih zavisi primjena neke odredbe Krivičnog ili ovog Zakonika, sud će donijeti odluku koja je povoljnija za okrivljenog“, te i odredbe čl.373.tač.2. ZKP okrivljenog oslobodio od optužbe za predmetna krivična djela, jer nije dokazano da je isti izvršio krivična djela za koja je optužen i odlučio kao u izreci ove presude pod tačkom 2.</span>
</p>
<p class="p2">
<span>	Predmet ocjene suda bila je i teza advokata Kalač Nuša branioca okrivljenog N. F., pa je sud istu prihvatio jer je saglasna utvrdjenom činjeničnom stanju.</span>
</p>
<p class="p2">
<span>	Troškova krivičnog postupka nije bilo. </span>
</p>
<p class="p2">
<span>	U smislu čl. 239.st.3.ZKP, sud je oštećenu MFI Montecredit Podgorica – Filijala Berane (Agroinvest), radi ostvarivanja imovinsko pravnog zahtjeva uputio  na gradjansku parnicu.</span>
</p>
<p class="p2"></p>
<p class="p2"></p>
<p class="p2">
<span>	OSNOVNI SUD U ROŽAJAMA, dana 11.10.2012.godien.</span>
</p>
<p class="p2"></p>
<p class="p2">
<span>ZAPISNIČAR					     PREDSJEDNIK SUDA</span>
</p>
<p class="p2">
<span>Burdžović Adisa s.r.						Camić Zahit s.r.</span>
</p>
<p class="p2"></p>
<p class="p2"></p>
<p class="p2">
<span>PRAVNA POUKA: Protiv ove presude može se</span>
</p>
<p class="p2">
<span>izjaviti žalba u roku od 8 dana od dana prijema</span>
</p>
<p class="p2">
<span>iste i to Višem sudu u Bijelom Polju, a preko </span>
</p>
<p class="p2">
<span>ovog suda.</span>
</p>
<p class="p7"></p>
<p class="p2"></p>
<p class="p2"></p>
<p class="p9"></p>
<p class="p2">
<span>	 </span>
</p>
<p class="p2">
<span>	</span>
</p>
<p class="p2">
<span>	</span>
</p>
<p class="p2">
<span>	</span>
</p>
<p class="p7"></p>
<p class="p2"></p>
<p class="p1">
<span>	</span>
</p>
<p class="p10"></p>
<p class="p10"></p>


</body>
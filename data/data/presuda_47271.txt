<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.0in 1.0in 1.25in;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
</style>
<meta content="milosav.zekic" name="author">
</head>
<body class="b1 b2">
<p class="p1">
<span>OSNOVNI SUD U ROŽAJAMA</span>
</p>
<p class="p1">
<span>K.br. 204/10</span>
</p>
<p class="p2"></p>
<p class="p2">
<span>U IME NARODA</span>
</p>
<p class="p2"></p>
<p class="p1">
<span>	OSNOVNI SUD U ROŽAJAMA, kao prvostepeni krivični sud u vijeću sastavljenom od sudije Zekić Milosava, kao predsjednika vijeća i sudija porotnika Husić Osmana i Demić Refije, kao članova vijeća, uz učešće zapisničara Dacić Azre, rješavajući po optužnici Osnovnog državnog tužilaštva iz Rožaja Kt.br. 130/10 od 08.10.2010.g. podnijeta protiv optuženog N. N. iz Rožaja, zbog krivičnog djela teška tjelesna povreda iz čl. 151. st. 1. Krivičnog zakonika, nakon održanog glavnog i javnog pretresa dana 07.03.2011.g. u prisustvu Zamjenika Osnovnog državnog tužioca Selmanović Armina, oštećenog K. H. i branioca optuženog-advokatskog pripravnika K. A. u kancelariji branioca optuženog advokata P. D. iz Berana, a u odsustvu optuženog kome je sudjeno u odsustvu, dana 08.03.2011.g. donio je i javno objavio</span>
</p>
<p class="p1"></p>
<p class="p1"></p>
<p class="p2">
<span>P R E S U D U</span>
</p>
<p class="p1"></p>
<p class="p1">
<span>	Optuženi  N. N.  JMBG, od oca R. i majke A, rodj. L, rodjen u Rožajama, gdje i živi-Ul. "M.Pećanina" bb, osudjivan presudom Osnovnog suda Rožaje K.br. 104/93 od 21.06.1993.g. zbog krivičnog djela iz čl. 221. st. 1. KZ RCG na kaznu zatvora u trajanju od 45 dana, presudom Osnovnog suda Rožaje K.br. 6/94 od 02.03.1995.g. zbog krivičnog djela laka tjel.povreda na novčanu kaznu u iznosu od 200,00 dinara, presudom Osnovnog suda Rožaje K.br. 201/96 od 03.12.1996.g. zbog krivičnog djela iz čl. 195. st. 2. u vezi st. 1. KZ RCG na kaznu zatvora u trajanju od 30 dana, presudom Osnovnog suda Rožaje K.br. 91/99 od 04.02.1999.g. zbog krivičnog djela iz čl. 134/1 KZ RCG na novčanu kaznu u iznosu od 1.500 dinara, presudom Osnovnog suda Rožaje K.br. 123/2000 od 28.06.2000.g. zbog krivičnog djela iz čl. 207/3 KZ RCG na kaznu zatvora u trajanju od 6 mjeseci uslovno 1 godina, presudom Osnovnog suda Rožaje K.br. 211/03 od 04.04.2003.g. zbog krivičnog djela iz čl. 134/1 KZ RCG na novčanu kaznu u iznosu od 30.000 dinara i presudom Osnovnog suda Rožaje K.br. 165/03 od 08.07.2003.g. zbog krivičnog djela prevare iz čl. 244/1 KZ RCG na kaznu zatvora u trajanju od 45 dana uslovno za 1 godinu,</span>
</p>
<p class="p1"></p>
<p class="p1"></p>
<p class="p2">
<span>K R I V    J E</span>
</p>
<p class="p1"></p>
<p class="p1">
<span>	Što je,</span>
</p>
<p class="p1">
<span>	dana 22.05.2010.g. oko 15 h, u "Elkos" tržnom centru u Peći, teško tjelesno povrijedio K. H, na način što ga je stisnutim pesnicama udario više puta u predjelu glave, nanoseći mu tom prilikom tešku tjelesnu povredu u vidu preloma nosnih kostiju sa pomijeranjem,</span>
</p>
<p class="p1">
<span>	-čime je izvršio krivično djelo teška tjelesna povreda iz čl. 151. st. 1. Krivičnog zakonika,</span>
</p>
<p class="p1">
<span>	pa ga sud primjenom pomenutog zakonskog propisa i čl. 4, 13, 15, 32, 36, 42. Krivičnog zakonika i čl. 364. Zakonika o krivičnom postupku</span>
</p>
<p class="p1"></p>
<p class="p1"></p>
<p class="p2">
<span>O S U DJ U J E</span>
</p>
<p class="p1"></p>
<p class="p1">
<span>	NA KAZNU ZATVORA u trajanju od 8 (osam) mjeseci.</span>
</p>
<p class="p1">
<span>	Da plati ovome sudu na ime troškova krivičnog postupka iznos od 82,50 eura.</span>
</p>
<p class="p1">
<span>	Da plati ovome sudu na ime paušala iznos od 150,00 eura, sve u roku od 15 dana po pravosnažnosti ove presude.</span>
</p>
<p class="p1">
<span>	Oštećeni K. H.  se radi ostvarivanja odštetnog zahtjeva upućuje na gradjansku parnicu.</span>
</p>
<p class="p1"></p>
<p class="p2">
<span>O b r a z l o ž e nj e</span>
</p>
<p class="p1"></p>
<p class="p1">
<span>	Osnovno državno tužilaštvo iz Rožaja, podnijelo je ovome sudu optužnicu Kt.br. 130/10 od 08.10.2010.g. protiv optuženog N. N. iz Rožaja, zbog krivičnog djela teška tjelesna povreda iz čl. 151. st. 1. Krivičnog zakonika (KZ).</span>
</p>
<p class="p1">
<span>	Na glavnom pretresu Zamjenik ODT-a Selmanović Armin je ostao pri podnijetoj optužnici, te je predložio da sud optuženog oglasi krivim zbog krivičnog djela koje mu je optužbom stavljeno na teret i da ga osudi na kaznu po zakonu.</span>
</p>
<p class="p1">
<span>	Oštećeni K.H. je u završnoj riječi istakao da se pridružuje krivičnom gonjenju ODT-a u odnosu na optuženog i da postavlja odštetni zahtjev čiji iznos nije precizirao.</span>
</p>
<p class="p1">
<span>	Na osnovu čl. 312. st. 2. Zakonika o krivičnom postupku (ZKP) optuženom Nurković Nerminu je sudjeno u odsustvu, jer isti nije dostižan državnim organima, a sud je imajući u vidu težinu krivičnog djela koje mu je optužbom stavljeno na teret i društvenu opasnost istog, našao da postoje naročito važni razlozi da mu se sudi u odsustvu.</span>
</p>
<p class="p1">
<span>	Branilac optuženog-advokatski pripravnik u kancelariji branioca-advokata P.D, K. A. po zamjeničkom puomoćju je u završnoj riječi istakla da u postupku nije dokazano da je njen branjenik izvršio krivično djelo koje mu je optužbom stavljeno na teret, jer nije pouzdano utvrdjeno da se radi o teškoj tjelesnoj povredi, već o lakoj tjelesnoj povredi, pa je predložila da se optužba odbija u odnosu na optuženog, jer nema zahtjeva ovlašćenog tužioca. </span>
</p>
<p class="p1">
<span>	Po ovoj krivičnopravnoj stvari, sud je izveo dokaze: saslušao svedoka-oštećenog K. H, svedoka M. E, pročitao iskaz svedoka M. R. dat na zapisniku iz istrage Ki.br. 50/10 od 28.07.2010.g. i sa pretresa od 14.12.2010.g., pročitao nalaz i mišljenje vještaka Dr J.T. dat na zapisniku iz izstrage Ki.br. 50/10 od 05.10.2010.g., izvještaj ljekara Službe hitne pomoći iz Peći broj 6392 od 22.05.2010.g., izvještaj specijaliste otorinolaringologa Dr M. E. od 22.05.2010.g. i izvršio uvid u izvod iz kaznene evidencije na ime optuženog.</span>
</p>
<p class="p1">
<span>	Cijeneći sve izvedene dokaze kako pojedinačno, tako i u medjusobnoj vezi u smislu čl. 360. st. 2. ZKP, sud je nesumnjivo utvrdio činjenično stanje kao u dispozitivu ove presude.</span>
</p>
<p class="p1">
<span>	Naime, iz iskaza svedoka-oštećenog Kurbardović Hazbije proizilazi da radi u Upravi policije-Ispostava Rožaje kao policajac. Da je početkom 2009.g. optuženi N. N.nepropisno parkirao svoje vozilo u Rožajama, pa ga je upozorio da ukloni vozilo ili će biti kažnjen, što je on odbio i kazao mu "kazni ako smiješ" i otišao sa lica mjesta, a vozilo je ostavio na tom mjestu nepropisno parkirano. Da je zatim obavijestio saobraćajnu patrolu koja je došla na lice mjesta, kao i optuženi koji je odbio da preda dokumenta patroli da bi mu napisali prijavu tj. nalog za plaćanje kazne, te pošto su ga poznavali napisali su mu nalog koji je i on potpisao. Da je nakon toga dana 22.05.2010.g.,  sa svojom sestrom Ramizom i sestričinom E. kupovao robu u tržnom centru "Elkos" u Peći oko 15 časova kojom prilikom ga je neko udario rukom po ledjima, te kada se okrenuo vidio je optuženog, koji mu je kazao "ja tebe tražim toliko vremena, trebaš mi". Kada ga je pitao zbog čega mu treba odgovorio mu je "idemo da riješimo neke stvari", našta mu je kazao da ga ostavi na miru i produžio je dalje po tržnom centru, a optuženi je ostao na tom mjestu. Da je nakon proteka oko jednog minuta pošao prema kasi da plati robu i u tom momentu je osjetio jak udarac u predjelu nosa, pa je sa obje ruke zaštitio glavu i vidio optuženog ispred njega koji ga je više puta udarao pesnicama jer je bio ošamućen, te nije uspio da se zaštiti.  Da je optuženi nakon što ga je izudarao pobjegao sa lica mjesta. Da je nakon toga prebačen u Dom zdravlja Peć gdje mu je ukazana ljekarska pomoć, a zatim je liječen i u Rožajama. Sa optuženim se nije izmirio i ne želi da se miri.</span>
</p>
<p class="p1">
<span>	Iz iskaza svedoka M.R. proizilazi da je dana 22.05.2010.g. bila u Peć sa svojim bratom H. i ćerkom E. Dok su razgledali robu u tržnom centru "Elkos" vidjela je da je jedan čovjek prišao s ledja oštećenom i kazao mu da treba nešto da razgovaraju, našta nije obraćala pažnju jer je mislila da se poznaju nakon čega je taj čovjek, koga nije poznavala, nestao. Da je zatim pošla prema kasi, dok su E. i oštećeni ostali da kupe još neku robu i tada je čula plač i vrisku njene ćerke E. pa je pošla prema njima i vidjela da oštećenom teče krv niz lice i da ga E. drži za ruku. Da su zatim oštećenog poveli u bolnicu u Peći, jer je imao povredu u predjelu nosa, a kasnije joj je kazao da ga je udario optuženi N. N.</span>
</p>
<p class="p1">
<span>	Iz iskaza svedoka M.E. proizilazi da je dana 22.05.2010.g. bila u Peć sa oštećenim, njenom majkom i suprugom oštećenog. Da je supruga oštećenog ostala u vozilu, dok su ona, njena majka i oštećeni pošli u tržni centar "Elkos" da kupe neku robu. Kada su razgledali robu do njih je prišao optuženi, kojeg je poznavala ranije iz vidjenja, i tražio je od oštećenog da sa njim nešto razgovara, pa su se udaljili nekoliko metara od njih i nešto su razgovarali, a ne zna o čemu. Nakon toga oštećeni je došao kod njih, te su nastavili da razgledaju robu po tržnom centru. Nakon nekoliko minuta optuženi je ponovo prišao do oštećenog i bez ikakvog razloga ga je više puta udario pesnicama u predjelu glave od kojih udaraca mu je potekla krv iz nosa, pa je zavrištala, dozivala u pomoć i stala izmedju njih i dohvatila oštećenog da bi ga zaštitila od optuženog, koji se nakon toga udaljio sa lica mjesta. Nije primijetila da je optuženi u rukama imao neki predmet, tako da je oštećenog udarao pesnicama i nanio mu povrede.</span>
</p>
<p class="p1">
<span>	Iz nalaza i mišljenja vještaka medicinske struke Dr J. T.-ORL proizilazi da je oštećeni kritičnog  dana zadobio povrede u vidu preloma nosnih kostiju sa pomijeranjem, koja povreda se kvalifikuje kao teška tjelesna povreda koja neće ostaviti trajne posledice, a ista je mogla biti nanijeta  dejstvom tupe mehaničke sile, a može i udarcem stisnute pesnice. </span>
</p>
<p class="p1">
<span>	Nalaz i mišljenje ovog vještaka, sud je u cjelosti prihvatio kao jasan, objektivan i stručan, a dovodeći isti u vezu sa iskazima saslušanih svedoka koje je sud prihvatio kao objektivne, uvjerljive i medjusobno saglasne u bitnom, kao i u vezi sa pismeno izvedenim dokazima, zaista se nedvosmisleno utvrdjuje da je optuženi kritičnog dana u tržnom centru "Elkos" u Peći bezrazložno napao oštećenog i udario ga stisnutim pesnicama više puta u predjelu glave i nanio mu tešku tjelesnu povredu u vidu preloma nosnih kostiju sa pomijeranjem.</span>
</p>
<p class="p1">
<span>	Sa navedenih razloga, sud nije prihvatio tezu odbrane branioca optuženog da njegov branjenik kritičnog dana nije nanio oštećenom tešeku tjelesnu povredu, već laku tjelesnu povredu, te da u odnosu na istog treba odbiti optužbu, jer nema zahtjeva ovlašćenog tužioca za gonjenje.</span>
</p>
<p class="p1">
<span>	Dakle, u postupku je utvrdjeno da je optuženi dana 22.05.2010.g. oko 15 h, u "Elkos" tržnom centru u Peći, teško tjelesno povrijedio K. H, na način što ga je stisnutim pesnicama udario više puta u predjelu glave, nanoseći mu tom prilikom tešku tjelesnu povredu u vidu preloma nosnih kostiju sa pomijeranjem. </span>
</p>
<p class="p1">
<span>	U konkretnom slučaju optuženi je bio svestan svog djela tj. svestan da na opisani način nanosi oštećenom tešku tjelesnu povredu i to je htio, pa je krivično djelo izvršio sa direktnim umišljajem.</span>
</p>
<p class="p1">
<span>	Iz ovakvog iznijetog i utvrdjenog činjeničnog stanja nesumnjivo proizilazi da su u radnjama optuženog sadržani svi bitni elementi krivičnog djela teška tjelesna povreda iz čl. 151. st. 1. KZ, za koje djelo je sud istog oglasio krivim i osudio ga na kaznu zatvora u trajanju od 8 (osam) mjeseci.</span>
</p>
<p class="p1">
<span>	Prilikom odlučivanja o izboru vrste i visine kazne, sud je imao u vidu sve okolnosti koje utiču da kazna bude veća ili manja, pa je optuženom od otežavajućih okolnosti uzeo u obzir njegovu raniju osudjivanost zbog iste vrste krivičnog djela, dok olakšavajućih okolnosti na njegovoj strani, sud nije našao.</span>
</p>
<p class="p1">
<span>	Imajući u vidu sve okolnosti, kao i stepen nastupele posledice, okolnosti pod kojima je djelo izvršeno i držanje optuženog nakon izvršenog djela, sud je optuženog osudio na kaznu zatvora u naznačenom trajanju, nalazeći da je izrečena kazna srazmjerna težini učinjenog krivičnog djela i stepenu krivice optuženog i da će se sa istom uticati na optuženog da ubuduće ne vrši bilo kakva krivična djela i da će vaspitno djelovati na druge da ne čine ista ili slična djela.</span>
</p>
<p class="p1">
<span>	Na osnovu čl. 202. u vezi čl. 199. st. 2. tač. 1. ZKP, sud je obavezao optuženog da plati ovome sudu na ime troškova krivičnog postupka iznos od 82,50 eura, koji troškovi se odnose na ime troškova za vještačenje.</span>
</p>
<p class="p1">
<span>	Na osnovu čl. 202. u vezi čl. 199. st. 2. tač. 9. i st. 3. ZKP u vezi čl. 25. Uredbe o naknadi troškova u sudskim postupcima, sud je obavezao optuženog da plati ovome sudu na ime paušala iznos od 150,00 eura.</span>
</p>
<p class="p1">
<span>	Na osnovu čl. 212. st. 2. ZKP oštećeni K. H. se radi ostvarivanja odštetnog zahtjeva upućuje na gradjansku parnicu.</span>
</p>
<p class="p1">
<span>	Sa izloženog odlučeno je kao u dispozitivu ove presude. </span>
</p>
<p class="p1">
<span>	OSNOVNI SUD U ROŽAJAMA, dana 08.03.2011.g.</span>
</p>
<p class="p1"></p>
<p class="p1">
<span>Zapisničar,						PREDSJEDNIK VIJEĆA-SUDIJA,</span>
</p>
<p class="p1">
<span>Dacić Azra s.r.						Zekić Milosav  s.r.</span>
</p>
<p class="p1"></p>
<p class="p1"></p>
<p class="p1">
<span>PRAVNA POUKA: Protiv ove presude može se izjaviti žalba u roku od 15 dana od dana prijema iste i to Višem sudu u Brijelom Polju, a preko ovog suda.</span>
</p>


</body>
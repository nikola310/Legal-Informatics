<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-indent:0.5in;text-align:center;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
</style>
<meta content="milosav.zekic" name="author">
</head>
<body class="b1 b2">
<p class="p1"></p>
<p class="p2"></p>
<p class="p2"></p>
<p class="p3">
<span>OSNOVNI SUD U ROŽAJAMA</span>
</p>
<p class="p3">
<span>K.br. 27/12 </span>
</p>
<p class="p3"></p>
<p class="p3"></p>
<p class="p2">
<span>U IME CRNE GORE</span>
</p>
<p class="p3"></p>
<p class="p3">
<span>	Sudija Osnovnog suda u Rožajama Milosav Zekić, uz učešće zapisničara Aide Luboder , rješavajući po optužnom predlogu Osnovnog državnog tužilaštva iz Rožaja Kt.br.251/11 od 10.02.2012.g. podnijet protiv okrivljenog R.M. iz Rožaja,  zbog krivičnog djela falsifikovanje isprave iz čl. 412. st. 2.  u vezi st. 1.  Krivičnog zakonika i oštećenog kao tužioca S. E.zbog krivičnog djela falsifikovanje isprave iz čl. 412. st. 1. Krivičnog zakonika, nakon odustanka Zamjenika Osnovnog državnog tužioca Armina Selmanovića od optužbe u odnosu na ovo djelo,  nakon održanog glavnog i javnog pretresa u prisustvu Zamjenika Osnovnog državnog tužioca Armina Selmanovića, oštećenog kao tužioca S. E. i okrivljenog i njegovog branioca adv.N. K., dana  25.04.2012. donio je i javno objavio</span>
</p>
<p class="p3"></p>
<p class="p3"></p>
<p class="p2">
<span>P R E S U D U</span>
</p>
<p class="p2"></p>
<p class="p2">
<span>I</span>
</p>
<p class="p3"></p>
<p class="p3">
<span>	Okrivljen R.M.  JMB ., od oca T.  i majke R., rodj. S., rodjen  ..g. u Rožajama gdje i  živi, drž. CG, razumije crnogorski jezik, njegov  jezik je crnogorski, pismen, završio SSS, nezaposlen, oženje, otac  četvoro maloletne djece,  siromašnog imovnog stanja, osuđivan presudom ovoga suda K.br. 291/85 od 02.12.1986.g. zbog kriv. djela iz čl. 45 . st. 1. KZ SRCG  na kaznu zatvora u trajanju od 90 dana, i presudom ovoga suda K.br. 247/05 od 11.10.2005.g. zbog krivičnog djela iz čl. 152. st. 2. u vezi st.1. KZ na novčanu kaznu u iznosu od 1.200,00 eura, (osude brisane pravosnažnim rješenjem Osnovnog suda u Rožajama KV.br. 34/12 od 23.03.2012.g. ). </span>
</p>
<p class="p2">
<span>					</span>
</p>
<p class="p4">
<span>				K R I V   J  E</span>
</p>
<p class="p4"></p>
<p class="p4"></p>
<p class="p4">
<span>Što je: </span>
</p>
<p class="p4">
<span>Dana 28.02.2007.g. u Rožajama upotrijebio kao pravu lažnu javnu ispravu - mjenicu serijskog broja AA 0160538 u kojoj su upisani podaci za žiranta - akceptanta, trasanta S. E. i to njegovo ime i prezime, adresa stanovanja, broj lične karte, matični broj, podaci za poslodavca i svojeručni potpis, kod NLB  Montenegro banke po Ugovoru o kreditu za adaptaciju poslovnog i stambenog prostora UGKR br. 2007/2108 od 28.02.2007.g. na svoje ime u iznosu od 10.000,00 eura. </span>
</p>
<p class="p4"></p>
<p class="p4">
<span>- čime je izvršio krivično djelo falsifikovanje isprave iz čl. 412. st. 2. u vezi st. 1. Krivičnog zakonika</span>
</p>
<p class="p4"></p>
<p class="p4">
<span>- pa mu sud primjenom pomenutog zakonskog propisa i čl. 4,13,15,32,36,42,52,53,54 Krivičnog zakonika i čl. 374. Zakonika o krivičnom postupku  izriče, </span>
</p>
<p class="p4"></p>
<p class="p4"></p>
<p class="p5">
<span>USLOVNU OSUDU</span>
</p>
<p class="p4"></p>
<p class="p4">
<span> Kojom mu utvrđuje kaznu zatvora u trajanju od 3 (tri) mjeseca i istovremeno određuje da se kazna neće izvršiti ukoliko osuđeni u roku od jedne godine ne izvrši novo krivično djelo.</span>
</p>
<p class="p4"></p>
<p class="p4">
<span>Da plati ovome sudu na ime troškova krivičnog postupka paušalni iznos od 30,00 eura.</span>
</p>
<p class="p4"></p>
<p class="p4">
<span>Oštećeni S. E. se radi ostvarivanja imovinskopravnog  zahtjeva upućuje na građansku parnicu. 	</span>
</p>
<p class="p4">
<span>					II </span>
</p>
<p class="p4"></p>
<p class="p4">
<span>Prema okrivljenom R. M.</span>
</p>
<p class="p4"></p>
<p class="p4">
<span>				OPTUŽBA SE ODBIJA </span>
</p>
<p class="p4"></p>
<p class="p4">
<span>Da je, </span>
</p>
<p class="p4">
<span>dana 23.11.2006.g. u Rožajama, napravio lažne isprave i to administrativnu zabranu na lična primanja/zaradu zapošljenog i izjavu žiranta S. E. , koje je upotrijebio kao prave za dobijanje kredita kod "Oportunitiy banke"  AD Podgorica po Ugovoru o stambenom kreditu br. Ld/06327/00213 od 23.11.2006.g. na ime S. M. u iznosu od 15.000,00 eura, na način što je u administrativnoj zabrani i u izjavi žiranta u rubrici "potpis radnik/jemca/dužnika", potpisao ime i prezime za žiranta S.E., </span>
</p>
<p class="p4"></p>
<p class="p4">
<span>- čime bi izvršio krivično djelo falsifikovanje isprave iz čl. 412. st. 1. Krivičnog zakonika.</span>
</p>
<p class="p4"></p>
<p class="p4">
<span>- pošto se krivično gonjenje nemože preduzeti zbog zastarjelosti.</span>
</p>
<p class="p4"></p>
<p class="p4"></p>
<p class="p4">
<span>Oštećeni S. E. se radi ostvarivanja imovinskopravnog  zahtjeva upućuje na građansku parnicu. </span>
</p>
<p class="p4"></p>
<p class="p4"></p>
<p class="p4"></p>
<p class="p2"></p>
<p class="p2">
<span>O b r a z l o ž e nj e</span>
</p>
<p class="p2"></p>
<p class="p3"></p>
<p class="p3">
<span>	Osnovno državno tužilaštvo iz Rožaja, podnijelo je ovome sudu optužni predlog  Kt.br.251/11 od 10.02.2012.g. protiv okrivljenog R. M. iz Rožaja zbog krivičnog djela falsifikovanje isprave iz čl. 412. st. 1. Krivičnog zakonika (KZ) i  krivičnog djela falsifikovanje isprave iz čl. 412. st. 2. u vezi st. 1.  KZ.</span>
</p>
<p class="p3"></p>
<p class="p3">
<span>	Na glavnom pretresu  Zamjenik ODT  Armin Selmanović je odustao od daljeg krivičnog gonjenja protiv okrivljenog  zbog krivičnog djela falsifikovanje isprave iz čl. 412. st. 1. KZ pod st.1 optužbe, jer je nastupila zastarjelost krivičnog gonjenja, dok je u odnosu na krivično djelo falsifikovanje isprave iz čl. 412. st. 2. u vezi st. 1.  KZ pod st 2 optužbe  izmijenio činjenični opis, kao u dispozitivu ove presude pod I. Predložio je da sud okrivljenog oglasi krivim zbog  navedenog krivičnog djela i da  mu izrekne uslovnu osudu kojom će mu utvrditi kaznu zatvora u trajanju od  tri mjeseca i istovremeno odrediti da se kazna neće izvršiti ukoliko okrivljeni u roku od jedne godine neučini novo krivično djelo.</span>
</p>
<p class="p3"></p>
<p class="p3">
<span>	Oštećeni S.E. je, nakon odustanka Zamjenika ODT-a od gonjenja,  preuzeo krivično  gonjenje ODT-a u odnosu na okrivljenog zbog krivičnog djela falsifikovanje isprave iz čl. 412. st. 1. KZ. U završnoj riječi je u svojstvu oštećenog kao tužioca istakao da ostaje pri činjeničnom opisu i pravnoj kvalifikaciji djela za koje je preuzeo gonjenje, te je predložioda sud okrivljenog oglasi krivim i osudi ga na kaznu po zakonu i da ga obaveže da mu vrati isplaćene rate kredita, dok je u svojstvu oštećenog u odnosu na krivično djelo pod stavom dva optužbe istakao da se ne pridružuje krivičnom gonjenju ODT-a u odnosu na orkivljenog a traži da se oslobodi od vraćanja ovog  kredita, koji do sada ne vraća,   jer se u budućnosti može aktivirati administrativna zabrana i za ovaj kredit. </span>
</p>
<p class="p3"></p>
<p class="p3">
<span>	Branilac okrivljenog je u završnoj riječi predložio: da sud njegovog branjenika oslobodi od optužbe zbog krivičnog djela falsifikovanje isprave iz čl. 412. st. 1. KZ za kredit od 03.11.2006.g.,  po optužbi oštećenog kao tužioca S. E., nakon odustanka Zamjenika ODT-a od gonjenja, jer je u konkretnom slučaju nastupila zastarjelost  krivičnog gonjenja. U odnosu na krivično djelo falsifikovanje isprave iz čl. 412. st. 2. u vezi st. 1. KZ za kredit od 28.02.2007.g. istakao je da u postupku nije utvrđeno da je njegov branjenik počinio navedeno krivično djelo jer je  sporna mjenica  popunjena od strane službenika  banke tako da okrivljeni s obzirom na svoju stručnu spremu  odnosno  obrazovanost nije znao da se radi o falsifikovanoj ispravi zbog čega nedostaje jedan od osnovnih elemenata djela a to je namjera da se lažna isprava upotrijebi kao prava, te pošto nema namjere nema ni krivičnog djela, pa je predložio da sud njegovog branjenika oslobodi od optužbe.</span>
</p>
<p class="p3"></p>
<p class="p3">
<span>	Okrivljeni je u svojoj odbrani istakao: da je u toku 2006. g. odlučio da uzme kredit kod "Oportunity" banke na ime svoje supruge S. M. u iznosu od 15.000,00 eura, pa je telefonom pozvao S. E., koji je tada bio na specijalizaciji u Beogradu i zamolio ga da mu bude žirant, što je on prihvatio, nakon čega se oštećeni čuo telefonom sa računovođom u Domu Zdravlja Rožaje i rekao joj da ovjeri administrativnu zabranu i izjavu žiranta, što je on i učinio,  nakon čega je on uzeo ovu dokumentaciju i uzeo  kredit kod banke, a nije potpisao  ime i prezime žiranta -  oštećenog, a ne sjeća se ko je to uradio. </span>
</p>
<p class="p3"></p>
<p class="p3">
<span>	Istakao je da je februara mjeseca 2007.godine ponovo zamolio oštećenog S. E.da mu bude žirant kod NLB "Montenegrobanke" da bi  uzeo  kredit na svoje ime,  a nije mu kazao na koji iznos će podići kredit, niti ga je on pitao  o tome, pa je on pristao da mu bude žirant i za ovaj kredit. Ni tada oštećeni nije bio u Rožajama, već u Beogradu pa je telefonom kontaktirao računovodstvenog radnika u Domu zdravlja Rožaje i kazao mu da mu ovjeri administrativnu zabranu, što je on i učinio, nakon čega je i mjenicu predao u banci  i podigao kredit u iznosu od 10.000,00 eura. Naveo  je da su mjenicu popunili u banci i da je on upisao svoje ime i prezime na mjenici, a nije siguran da li je potpisao oštećenog S. E.. Siguran je da menicu nije popunio i potpisao oštećeni S. E. jer on tada nije bio u Rožajama, već u Beogradu. Predložio je da ga sud oslobodi od optužbe jer nije izvršio djela koja su mu stavljena na teret.</span>
</p>
<p class="p3"></p>
<p class="p3">
<span>	Po ovoj krivičnopravnoj stvari sud je izveo dokaze: saslušao svedoke-oštećenog S. E., svedoka Dž.K., izvršio uvid u  Ugovor o stambenom kreditu br. LD/06327/00213 od 23.11.2006.g., administrativnu zabranu na zaradu zaposlenog Sinana Eća br.  5277 od 23.11.2006.g. i izjavu žiranta S. E., uvid u Ugovor o kreditu za adaptaciju poslovnog i stambenog prostora UGKR br. 2007/2108 od 28.02.2007.g. i mjenicu serijskog broja AA0160538, uvid u izvod iz kaznene evidencije na ime okrivljenog i pravosnažno rješenje Osnovnog  suda u Rožajama KV.br. 34/12 od 23.03.2012.g. </span>
</p>
<p class="p3"></p>
<p class="p3">
<span>	Svedok-oštećeni  S. E. je posvedočio  da je u toku 2006. godine bio na specijalizaciji u Beogradu, kada ga je pozvao okrivljeni R.  M.i  zamolio ga da mu bude žirant za kredit koji je namjeravao da podigne  od "Oportunity" banke u iznosu od 1.000,00 do 1.500,00 eura, pa je pristao na to i telefonom saopštio računovođi Doma zdravlje Rožaje da ovjeri administrativnu zabranu na njegovo ime a sa okrivljenim  se dogovorio da će zabranu potpisati kada dođe iz Beograda. Nakon toga je okrivljenom  poslao kopiju  lične karte na neki faks koji mu je dao okrivljeni, a moguće je da je bio faks banke ili nekog drugog.  Nije znao da je okrivljeni podigao kredit jer mu  administrativnu zabranu i izjavu žiranta ni tada ni kasnije nije potpisao, niti mu je okrivljeni ovu dokumentaciju nudio na potpis. Nakon 2- 3 mjeseca okrivljeni ga je ponovo pozvao telefonom kada je bio kod računovođe u Domu zdravlja Rožaje i tada ga je računovođa  pitao da li može okrivljenom da ovjeri administrativnu zabranu, te pošto je mislio da se radi o istom-prvom kreditu i da  on ranije nije ovjerio  zabranu za taj kredit, kazao mu je da može da ovjeri zabranu, ali ne i da je potpiše. Kasnije je saznao da je okrivljeni prvi put iskoristio ovjerenu zabranu i uzeo kredit kod "Opotunity" banke u iznosu od 15.000,00 eura i  da su administrativna zabrana i izjava žiranta izdate 23.11.2006.g., kada je i  potpisan kredit. Takođe je saznao da je okrivljeni uzeo i drugi kredit kod NLB "Montenegrobanke" u iznosu od 10.000,00 eura. Istakao je da nikakvu mjenicu nije potpisivao u vezi ovih kredita niti je sa Džemalom Kalačem razgovarao bilo šta u vezi ovih kredita.</span>
</p>
<p class="p3"></p>
<p class="p3">
<span>	Svedok Dž.K. je posvedočio da radi u NLB "Montenegrobanka" Filijala Rožaje. Da se početkom  2007.g.  okrivljeni R. M. interesovao da uzme kredit za adaptaciju poslovnog  i stambenog prostora.  Jedne prilike ga je  neko pozvao mobilnim telefonom i tražio mu broj faksa   na koji je poslao fotokopiju lične karte,, jer u dokumentaciji za kredit koju je dostavio okrivljeni nije bilo fotokopije lične karte. Nezna ko ga je zvao telefonom jer mu se nije predstavio, ali je kopija lične karte poslata sa  faksa  iz Kliničkog centra  Srbije. Istakao je da  on nije ni popunio ni potpisao mjenicu u ime bilo kog od potpisnika iste,  pa ni u ime oštećenog S. E.. </span>
</p>
<p class="p3"></p>
<p class="p3">
<span>	Iz ugovora o stambenom kreditu  br. LD/06327/00213 od 23.11.2006.g., administrativne zabrane na zaradu zaposlenog S. E. br. 5277 od 23.11.2006.g. i izjave žiranta S. E.vidi se da je ugovor zaključen između "Opotunitiy" banke i S. M.dana 23.11.2006.g. na iznos od 15.000,00 eura,  a  administrativna zabrana na ime  S. E.  je zavedena u  Domu Zdravlja Rožaje dana 23.11.2006.g., dok u izjavi žiranta nije naveden datum. </span>
</p>
<p class="p3"></p>
<p class="p3">
<span>	Iz  ugovora  o kreditu za adaptaciju poslovnog i stambenog prostora UGKR br. 2007/2108 od 28.02.2007.g. i mjenice serijskog broja AA0160538,vidi se da je ugovor zaključen između NLB "Montenegrobanka" i R. M.  dana 28.02.2007.g. na iznos od 10.000,00 eura i da je kao sredstvo obezbeđenja za ovaj kredit  korisnik kredita dostavio administrativne zabrane S. E.i dr. i mjenicu, iz koje se vidi da su u istoj upisani podaci za žiranta - trasanta S. E. i to: njegovo ime i prezime, adresa stanovanja, br. lične karte, matični broj, podaci o poslodavcu i svojeručni potpis, kao i podaci za druge žirante.</span>
</p>
<p class="p3"></p>
<p class="p3">
<span>	Iz izvoda  iz kaznene evidencije na ime okrivljenog vidi se da je isti osuđivan presudom ovoga suda K.br. 291/85 od 02.12.1986.g. zbog kriv. djela iz čl. 45 . st. 1. KZ SRCG  na kaznu zatvora u trajanju od 90 dana, i presudom ovoga suda K.br. 247/05 od 11.10.2005.g. zbog krivičnog djela iz čl. 152. st. 2. u vezi st.1. KZ na novčanu kaznu u iznosu od 1.200,00 eura, dok se iz  pravosnažnog rješenja Osnovnog suda u Rožajama KV.br. 34/12 od 23.03.2012.g.  vidi da je utvrđeno da je po zakonu nastupila rehabilitacija te se brišu iz kaznene evidencije navedene presude, kojima  je okrivljeni bio osuđen, te  se isti  smatra neosuđivanim u smislu čl. 118 st. 1 KZ . </span>
</p>
<p class="p3"></p>
<p class="p3">
<span>	Cijeneći odbranu orkivljenog i sve izvedene dokaze kako pojedinačno tako i u međusobnoj vezi u smislu čl. 370. st. 3. Zakonika o krivičnom postupku (ZKP), sud je nesumljivo utvrdio sledeće činjenično stanje: </span>
</p>
<p class="p3"></p>
<p class="p3">
<span>            Da je okrivljeni dana 23.11.2006.g. u Rožajama, kod "Oportunitiy" banke AD Podgorica uzeo kredit u iznosu od 15.000,00 eura na ime svoje supruge S. M.po ugovoru o stambenom kreditu  LD/0632700213 od 23.11.2006.g.  i priložio administrativnu zabranu i izjavu žiranta Sinana Eća od 23.11.2006.g.  </span>
</p>
<p class="p3">
<span>	</span>
</p>
<p class="p3">
<span>	Takođe je  utvrđeno je da je okrivljeni  dana 28.02.2007.g. u Rožajama, kod NLB "Montenegrobanke" uzeo kredit na svoje ime u iznosu od 10.000,00 eura po ugovoru o kreditu  za adaptaciju poslovnog i stambenog prostora UGKR br. 2007/2108 od 28.02.2007.g., i da je uz ugovor priložio mjenicu serijskog broja AA 016-0538 u kojoj su upisani podaci za trasanta S. E.i to: njegovo ime i prezime adresa stanovanja br. lične karte, matični broj, podaci za poslodavca i svojeručni potpis, koju nije potpisao S. E. koji se tada nije nalazio u Rožajama već u Beogradu, što je okrivljenom bilo poznato.</span>
</p>
<p class="p3"></p>
<p class="p3">
<span>	Ove činjenice utvrđene su kako  na osnovu iskaza okrivljenog, tako i na osnovu dokaza izvedenih u postupku. </span>
</p>
<p class="p3"></p>
<p class="p3">
<span>	Naime, okrivljeni   ne spori da je dana 23.11.2006.g. uzeo kredit kod "Oportunity" banke na ime svoje supruge S. u iznosu od 15.000,00 eura i da je tom prilikom pribavio administrativnu zabranu i izjavu žiranta na ime oštećenog S. E.koje je  priližio uz ostalo dokumentaciju potrebnu za dobijanje kredita. Ne spori da je dana 28.02.2007.g. uzeo kredit kod  NLB "Montenegrobanka"  za  adaptaciju poslovnog i stambenog prostora u iznosu od 10.000,00 eura, i zaključio ugovor o kreditu sa bankom uz koji je priložio mjenicu sa upisanim podacima trasanta S. E., koju on nije potpisao, jer tada nije bio u Rožajama, već u Beogradu.</span>
</p>
<p class="p3"></p>
<p class="p3">
<span>	Iskaz okrivljenog sud je prihvatio obzirom da je isti jasan, objektivan i potvrđen iskazom oštećenog iz kojeg se nesumljivo utvrđuje da je okrivljeni uzeo kredit na ime svoje supruge S. dana 23.11.2006.g. uz koje je priložio  administrativnu zabranu i izjavu žiranta od 23.11.2006.g., koje on nije potpisao, nakon čega je uzeo i kredit kod NLB "Montenegrobanka" u iznosu od 10.000,00 eura na svoje ime i zaključio ugovor dana 28.02.2007.g. uz koji je priložio mjenicu od 28.02.2007.g.  koju on  nije potpisao niti je ispisao ostale podatke na istoj , što se da zaključiti i iz iskaza svedoka Dž. K., kao i u vezi sa navodima iz  navedenih ugovora, mjenice i ostalih pisanih dokaza, zaista se nedvosmisleno utvrđuje prednje činjenično stanje.</span>
</p>
<p class="p3"></p>
<p class="p4">
<span>Imajući u vidu ovakvo utvrđeno činjenično stanje nesumljivo proizilazi da je okrivljeni  dana 28.02.2007.g. u Rožajama upotrijebio kao pravu lažnu javnu ispravu - mjenicu serijskog broja AA 0160538 u kojoj su upisani podaci za žiranta - akceptanta, trasanta S. E. i to njegovo ime i prezime, adresa stanovanja, broj lične karte, matični broj, podaci za poslodavca i svojeručni potpis, kod NLB  Montenegro banke po Ugovoru o kreditu za adaptaciju poslovnog i stambenog prostora UGKR br. 2007/2108 od 28.02.2007.g. na svoje ime u iznosu od 10.000,00 eura. </span>
</p>
<p class="p4">
<span>U konkretnom slučaju okrivljeni je bio svjestan svog djela tj. svjestan da upotrebljava kao pravu lažnu - mjenicu koju nije popunio i svojeručno potpisao oštećeni pa je i pored toga istu upotrijebio kao pravu i predao je  uz ostalu dokumentaciju banci za dodjelu kredita  i to je htio pa je postupao sa umišljajem. </span>
</p>
<p class="p4"></p>
<p class="p4">
<span>Iz ovakvog iznijetog i utvrđenog činjeničnog stanja proizilazi da se u radnjama okrivljenog sadržani svi bitni elementi krivičnog djela falsifikovanje isprave iz čl. 412. st. 2. u vezi st. 1. KZ, za koje djelo je sud istog oglasio krivim i izrekao mu uslovnu osudu utvrđujući mu pri tom kaznu zatvora u trajanju od tri mejseca i istovremeno odredio da se kazna neće izvršiti ukoliko isti u roku od jedne godine ne izvrši novo krivično djelo. </span>
</p>
<p class="p4"></p>
<p class="p4">
<span>Sa navedenih razloga sud nije prihvatio tezu odbrane branioca okrivljenog  da njegov branjenik nije izvršio navedeno krivično djelo, jer nije znao da je mjenica koju je upotrijebio  lažna i da nije imao namjeru da je upotrijebi kao takvu, obzirom da je u postupku utvrđeno da je okrivljeni znao da oštećeni nije potpisao ovu mjenicu, jer u tom periodu nije bio u Rožajama već u Beogradu, pa  je samim tim  znao i da je  mjenica   potpisana od drugog lica a ne od oštećenog i da je lažna, pa je očigledna njegova namjera da takvu lažnu ispravu upotrijebi kao pravu, iako namjera u ovom slučaju nije element bića krivičnog djela. </span>
</p>
<p class="p4"></p>
<p class="p4">
<span>Prilikom izricanja ovakve vrste i visine krivične sankcije sud je imao u vidu stepen krivice okrivljenog, stepen nastupjele posledice, okolnosti pod kojima je djelo izvršeno, držanje okrivljenog   nakon izvršenog djela, cijeneći pri tom kao olakšavajuće okolnosti njegove porodične prilike - otac četvoro maloletne djece, i siromašno imovno stanje, pa je sud  u nedostatku otežavajućih okolnosti, a imajući u vidu i činjenicu da su ranije osude  brisane pravosnažnim rješenjem ovoga suda, te se smatra neosuđivanim,  našao da je imalo mjesta  izricanju ovakve vrste i visine kazne, ubijeđen da će upozorenje uz prijetnju kazne  u dovoljnoj mjeri uticati na okrivljenog da ubuduće ne vrši bilo kakva krivična djela i da će vaspitno djelovati na druge da ne čine ista ili slična djela. </span>
</p>
<p class="p4">
<span>	</span>
</p>
<p class="p4">
<span>Na osnovu čl. 229. u vezi čl. 226. st. 2. tač. 9. i st. 3. ZKP, sud je obavezao okrivljenog da plati ovome sudu na ime troškova krivičnog postupka paušalni iznos od 30,00 eura. </span>
</p>
<p class="p4"></p>
<p class="p4">
<span>Na osnovu čl. 239. st. 2. ZKP, oštećeni S. E.se radi ostvarivanja odštetnog zahtjeva upućuje na građansku parnicu. </span>
</p>
<p class="p4"></p>
<p class="p4">
<span>Sa izloženog odlučeno je kao u dispozitivu ove presude pod I.</span>
</p>
<p class="p4"></p>
<p class="p4">
<span>Imajući u vidu da se optužbom oštećenog kao tužioca S. E. koji je preuzeo krivično gonjenje protiv okrivljenog zbog krivičnog djela falsifikovanje isprave iz čl. 412. st.1 KZ, nakon odustanka Zamjenika ODT-a od gonjenja, okrivljenom stavlja na teret  da je navedeno krivično djelo izvršeno dana 23.11.2006.g.,da je okrivljeni dana28.02.2007 učinio novo krivično djelo,te  da je ODT preduzeo procesne radnje saslušanjem oštećenog i okrivljenog dana 01.02.2012.g.,i podnio optužni predlog ovome sudu dana 10.02.2012.g., to je u konkretnom slučaju nastupila zastarjelost krivičnog gonjenja za ovo djelo. </span>
</p>
<p class="p4"></p>
<p class="p4">
<span>Naime, za krivično djelo falsifikovanje isprave iz čl. 412. st. 1. propisana je kazna zatvora do tri godine. Prema čl. 124. st.1. tač. 6. KZ  krivično gonjenje za ovo djelo nemože se preduzeti kad protekne tri  godine  od izvršenja djela, a prema čl. 125. st.4. 5.i 6.  KZ zastarijavanje se prekida svakom procesnom radnjom koja se preuzima radi otkrivanja krivičnog djela ili  otkrivanja i gonjenja  učinioca kao i kada učinilac u vrijeme dok teče zastarjelost učini isto tako teško ili teže krivično djelo, te da svakim prekidom zastarijavanje  počinje ponovo da teče.</span>
</p>
<p class="p4"></p>
<p class="p4">
<span>Obzirom da se u konkretnom slučaju okrivljenom stavlja na teret da je prvo djelo izvršio 23.11.2006.g. i da je drugo djelo izvršio  dana 28.02.2007.g to je izvršenjem drugog djela  prekinuta zastarjelost za prvo djelo i ista je počela ponovo da teče od 28.02.2007.g.. Pošto je od tada tj. od 28.02.2007.g. do dana preuzimanja prve procesne radnje protiv okrivljenog proteklo više od tri godine, to je u konkretnom slučaju nastupila relativna  zastarjelost krivičnog gonjenja za krivično djelo izvršeno dana 23.11.2006.g., te se zbog toga krivično gonjenje nemože preduzeti protiv okrivljenog za ovo djelo. </span>
</p>
<p class="p4"></p>
<p class="p4">
<span>Sa navedenih razloga sud je odbio optužbu oštećenog kao tužioca S.E. zbog krivičnog djela falsifikovanje isprave iz čl. 412. st. 1. KZ, na osnovu čl. 372. st. 1. tač. 3. ZKP. </span>
</p>
<p class="p4"></p>
<p class="p4">
<span>Na osnovu čl. 239. st. 3. ZKP, oštećeni S. E. se radi ostvarivanja imovinsko pravnog zahtjeva upućuje na građansku parnicu. </span>
</p>
<p class="p4"></p>
<p class="p3">
<span>	Sa navedenih razloga odlučeno je  kao u dispozitivu ove presude pod II.</span>
</p>
<p class="p3"></p>
<p class="p3">
<span>	OSNOVNI SUD U ROŽAJAMA, dana 25.04.2012.g.</span>
</p>
<p class="p3"></p>
<p class="p3"></p>
<p class="p3">
<span>Zapisničar,							S U D I J A,</span>
</p>
<p class="p3">
<span>Aida Luboder  s.r.						Milosav Zekić  s.r.</span>
</p>
<p class="p3"></p>
<p class="p3"></p>
<p class="p3">
<span>PRAVNA POUKA: Protiv ove presude može se izjaviti žalba u roku od 8  dana od dana prijema iste i to Višem sudu u Bijelom Polju, a preko ovog suda.</span>
</p>
<p class="p6"></p>


</body>
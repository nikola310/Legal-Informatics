<strong>OSNOVNI SUD U BERANAMA</strong><br>
<strong>K.br.75/11</strong><br>
&nbsp;&nbsp;<br>
&nbsp;
<div style="text-align: center;">
	<strong>U IME NARODA</strong></div>
&nbsp;<br>
&nbsp;<br>
&nbsp;<br>
Osnovni&nbsp; sud u Beranama,&nbsp; kao prvostepeni krivični,&nbsp; u vijeću sastavljenom od sudije Ane Kenjić-Đukić, kao Predsjednika Vijeća i sudija porotnika Stajke Miletić i Stojana Kukalja, kao članova vijeća, uz sudjelovanje zapisničara Marine Obadović, u krivičnom predmetu protiv optuženih <strong>A. Š., </strong>iz K., Kosovo i<strong> B. H., </strong>iz P., Kosovo, zbog produženog krivičnog djela teška krađa u pokušaju iz čl. 240 st. 1 tač. 1 Krivičnog zakonika, u vezi sa čl. 20 i čl. 49 KZ po optužnici Osnovnog državnog tužilaštva u Beranama Kt. br. 466/2010 od 18.02. 2011. godine, nakon održanog glavnog i javnog pretresa, u prisustvu ODT-a Gorice Golubović, optuženih i ovlašćenog predstavnika oštećene F. P. „N. B.“ DOO M. B., a u odsustvu ovlašćenog predstavnika oštećene fabrike „K.“, donio je i javno objavio dana 29.06.2011. godine,<br>
&nbsp;<br>
&nbsp;<br>
&nbsp;
<div style="text-align: center;">
	<strong>P R E S U D U</strong></div>
&nbsp;
<div style="text-align: center;">
	<strong>I</strong></div>
&nbsp;<br>
<strong>Prema optuženima: </strong><br>
&nbsp;<br>
<strong>1. A. Š., </strong>od oca Dž. i majke D., rođene Š., rođenom … godine u K., K., sa prebivalištem u naselju R., opština B., državljaninu Srbije, nezaposlenom, oženjenom, ocu troje djece, školu nije učio, nepismenom, srednjeg imovnog stanja, neosuđivanom i<br>
&nbsp;<br>
<strong>2. B. H., </strong>od oca R. i majke Lj., rođene H., rođenom … godine u P., K., sa prebivalištem u naselju R., opština B., državljaninu Srbije, nezaposlenom, neoženjenom, školu nije učio, nepismenom, srednjeg imovnog stanja, neosuđivanom<br>
&nbsp;<br>
&nbsp;
<div style="text-align: center;">
	<strong>ODBIJA SE OPTUŽBA</strong></div>
&nbsp;<br>
Da su:<br>
&nbsp;<br>
Dana 07.12.2010. godine, oko 22:10 časova, u naselju R. u B., po prethodnom dogovoru, zajedno obili pomoćni objekat Fabrike "K.", na način što su upotrebom fizičke snage, nogama, razvalili vrata pomoćnog objekta fabrike, ušli u unutrašnjost istog i pokušali da oduzmu metalne djelove, u namjeri da njihovim prisvajanjem sebi pribave protiv pravnu imovinsku korist, u čemu su spriječeni od strane šefa obezbedjenja Ž. V.,<br>
&nbsp;<br>
- čime bi izvršili krivično djelo teška kradja u pokušaju iz čl. 240 st. 1 tač. 1 Krivičnog zakonika, u vezi sa čl. 20 Krivičnog Zakonika.<br>
&nbsp;<br>
<strong>USLED</strong> odustanka ODT-a Berane od optužbe, na osnovu čl. 362 tač. 1 ZKP-a.<br>
&nbsp;<br>
&nbsp;
<div style="text-align: center;">
	<strong>II</strong></div>
&nbsp;<br>
&nbsp;<br>
<strong>Optuženi A. Š. i B. H.,</strong><br>
&nbsp;<br>
&nbsp;
<div style="text-align: center;">
	<strong>OSLOBADJAJU&nbsp; SE OD OPTUŽBE</strong></div>
&nbsp;<br>
&nbsp;<br>
<strong>Da su:</strong><br>
&nbsp;<br>
U isto vrijeme i na istom mjestu, kao pod stavom I izreke presude, po prethodnom dogovoru, zajedno obili pomoćni objekat fabrike "B.", na način što su sa prozora pomoćnog objekta fabrike "B.", upotrebom fizičke snage skinuli metalnu rešetku i napravili otvor dimenzija 0,5 x 1,20 m, potom podesnim sredstvom - bonsekom prerezali katanac sa vrata pomoćnog objekta fabrike "B.", u kome su se nalazile metalne šipke i bakarni kablovi, u namjeri da njihovim prisvajanjem sebi pribave protiv pravnu imovinsku korist, zatim su primijetivši stražara R. M. pobjegli u pravcu fabrike "K.",<br>
&nbsp;<br>
- čime bi kao saizvršioci izvršili krivično djelo teška kradja u pokušaju iz čl. 240 st. 1 tač.1 Krivičnog zakonika, u vezi sa čl. 20 Krivičnog Zakonika.<br>
&nbsp;<br>
- POŠTO nije dokazano da su izvršili krivično djelo, koje im je optužnicom stavljeno na teret, na osnovu čl. 363 tač. 3 ZKP-a.<br>
&nbsp;<br>
Troškovi krivičnog postupka, padaju na teret budžetskih sredstava ovog suda na osnovu čl. 203 st.1 ZKP-a.<br>
&nbsp;<br>
Oštećena fabrika „N. B.“ DOO, iz B., pravni sledbenik fabrike „B.“ B., radi ostvarivanja imovinskog pravnog zahtjeva za naknadu štete, upućuje se na parnicu, na osnovu čl. 212 st.3 ZKP-a.<br>
&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>O b r a z l o ž e nj e</strong><br>
<br>
Osnovno državno tužilaštvo u Beranama, podnijelo je optužnicu Kt.br. 466/10 od 18.02.2011. godine, protiv optuženih A. Š.<strong>, </strong>iz K., Kosovo i B. H.<strong>, </strong>iz P., K., zbog produženog krivičnog djela teška krađa u pokušaju iz čl. 240 st. 1 tač. 1 Krivičnog zakonika, u vezi sa čl. 20 i čl.49 Krivičnog zakonika. ODT u Beranama Gorica Golubović, u završnoj riječi, odustala je od daljeg krivičnog gonjenja protiv optuženih A. Š. i B. H., jer dokazima izvedenim na pretresima nije utvrđena krivica optuženih.<br>
&nbsp;<br>
<strong>Ovlašćeni predstavnik oštećene fabrike „K.“,</strong> DOO B., nije pristupio na glavni pretres zakazan za 29.06.2011. godine, iako je uredno pozvan i upozoren na posledice nedolaska, te obzirom da je ODT Berane odustao od krivičnog gonjenja optuženih, smatra se da oštećeni nije voljan da produži gonjenje u smislu čl. 293 st. 4 ZKP-a.<br>
&nbsp;<br>
<strong>Ovlašćeni predstavnik oštećene fabrike papira „N. B.“, DOO, pravnog sledbenika DOO „B.“, M. B.,</strong> u završnoj riječi, nakon odustanka ODT-a od krivičnog gonjenja optuženih, istakao je da preuzima krivično gonjenje i zadržava pravo da imovinsko pravni zahtjev za naknadu štete ostvari u parničnom postupku.<br>
&nbsp;<br>
<strong>Optuženi A. Š.</strong>, u svojoj odbrani, datoj tokom postupka, negirao je izvršenje krivičnog djela i krivicu i istakao da je bio u potpuno pijanom stanju, sjeća se samo da je prolazio nekim putem i da su ušli u fabriku papira B., a nije mogao da se sjeti kako su ušli u fabriku. Nijesu imali nikakvu alatku u rukama. Ni on ni optuženi B. H. nijesu rezali nikakav katanac i on je spavao kada je došla policija. Ništa nijesu uzeli iz fabrike. Kad je došla policija mislio je da je kući, a te večeri nije primijetio radnika obezbeđenja. Na pretresu je dodao da nijesu imali bonsek i da nijesu rezali katanac, niti su razbijali vrata. Ne zna tačno gdje je nađen bonsek. Njima je rečeno da li je to njihov bonsek, a oni su kazali da nije. U završnoj riječi je istakao da nije kriv i da nije izvršio krivično djelo za koje ga tereti ponomoćnik oštećene fabrike papira „N. B.“ DOO.<br>
&nbsp;<br>
<strong>Optuženi B. H. </strong>u svojoj odbrani, datoj tokom postupka, negirao je izvršenje krivičnog djela i krivicu. Istakao je da je predmetnog dana šetao sa optuženim A. Š. i ušli su u krug fabrike „B.“, kada je stražar pozvao policiju. Iz fabrike nijesu ništa oduzeli, nijesu odvaljivali, niti pravili bilo kakav otvor na prozoru, niti su bonsekom rezali katanac. Odmah nakon što su ušli u krug fabrike, stražar ih je primijetio. Na pretresu je dodao da su toga dana bili pijani, a u Upravi policije nijesu alkotestirani. B. koji su im oduzeli nije bio njihov i isti nijesu koristili. U krug fabrike su došli, jer su bili pijani i čim su tamo ušli, stražar je zvao policiju. Nije mu poznato ko je polomio vrata pomoćnog objekta fabrike „K.“, niti ko je rezao katanac na pomoćnim objektima fabrike „B.“. U završnoj riječi je istakao da nije i kriv i da nije izvršio krivično djelo za koje ga tereti ponomoćnik oštećene fabrike papira „N. B.“ DOO.<br>
&nbsp;<br>
Radi pravilnog i zakonitog presudjenja, ove krivično pravne stvari, sud je na glavnom pretresu, u dokaznom postupku, izveo sledeće dokaze:<br>
&nbsp;<br>
Saslušao svjedoke N. S. i M. D., pročitao iskaze ovlašćenog predstavnika oštećene fabrike „B.“ R. G. i svjedoka N. A., R. M., Ž. V., M. Š. i V. B., potvrdu o privremeno oduzetim predmetima UP PJ Berane br. … od 07.12.2010. godine, izvršio uvid u fotodokumentaciju UP PJ B. br. … od 07.12.2010. godine i izvod iz KE za optužene.<br>
&nbsp;<br>
Nakon sprovedenog dokaznog postupka, cijeneći navode optužbe, odbrane optuženih, te izvedene pobrojane dokaze, u smislu člana 17 i 360 ZKP-a, a dovodeći ih u vezu jedne sa drugim, sud je stao na stanovište, da činjenice, iz činjeničnog opisa izreke presude po stavom II nijesu dokazane, pa je optužene A. Š. i B. H., zbog krivičnog djela teška krađa u pokušaju iz čl. 240 st. 1 tač. 1 KZ u vezi sa čl. 20 KZ-a, oslobodio od optužbe, na osnovu čl. 363 tač. 3 ZKP-a. Pri tome, sud je prihvatio odbrane optuženih, obzirom da izvedenim dokazima nije utvrđeno da su dva lica koja je svjedok R. M. primijetio u objektu fabrike „B.“, upravo optuženi. Isti je čak naveo da optuženi ne liče na ta lica, koja su iz fabrike pobjegla trčećim korakom, a na osnovu iskaza svjedoka N. S., M. D., Ž. V., V. B. i M. Š., utvrđeno je da su optuženi bili u pijanom stanju i da optuženi A. Š., čak nije mogao ni da hoda. Kako nije dokazano da su optuženi A. Š. i B. H., zajedno obili pomoćni objekat Fabrike "B.“, u namjeri pribavljanja protiv pravne imovinske koristi, to ih je oslobodio od optužbe.<br>
&nbsp;<br>
<strong>Ovlašćeni predstavnik oštećene F. P. „N. B.“, pravnog sledbenika fabrike „B.“, vlasnik R. G.</strong>, u svojoj izjavi datoj tokom postupka je istakao, da mu nijesu poznate neposredne činjenice u vezi krivičnog djela, koje se stavljaju na treret optuženima, jer iste ne poznaje i nije bio prisutan predmetnog dana, a sjutradan je saznao da je pokušana krađa. Prije izvjesnog vremena iz kruga fabrike su nestale izvjesne količine kablova i bakarnih šina, a on nema saznanja ko je izvršilac te krađe, te da li se radi o optuženima. Nije mogao da se izjasni da li je predmetne večeri nešto otuđeno iz fabrike i u kojim količinama.<br>
&nbsp;<br>
Sud je prihvatio iskaz ovlašćenog predstavnika oštećene, koji međutim o predmetnom događaju nije mogao da se izjasni.<br>
&nbsp;<br>
<strong>Svjedok R. M.</strong>, u svojoj izjavi datoj tokom postupka je istakao da je radnik obezbjeđenja Opštine Berane, koji radi na obezbjeđenju fabrike, čija je polovina pripala Opštini, a druga polovina je „B.“, vlasništvo R. G. i da je predmetne večeri prilikom obilaska pogona, čuo sa udaljenosti od 50 metara, da neko kucanjem pokušava da odvali metalne djelove ograde od pogona papira. Sa udaljenosti od 10 metara pozvao je policiju, koji su nakon 20 minuta došli. U međuvremenu, nejasno je vidio siluete dva lica, a nakon toga još jednog lica. Nije prepoznao lica koja su pokušalavala da uđu u pogon, a po odjeći i po pokretima, zaključio je da se radi o licima Romske nacionalnosti. Optužene Š. i H. ne poznaje i nikada ih nije vidio i ne može sa sigurnošću da tvrdi da su oni te večeri pokušali da vrše obijanje. Vidio je da su na nekom otvoru gdje se nalaze metalne šipke pokušali ulazak u fabriku, gdje postoje mnoge vrijedne stvari. Na pretresu je dodao, da nakon što su ova dva lica iz kruga njegove fabrike pobjegli u pravcu fabrike „K.“, trčećim korakom, pošao je za njima, ali nije mogao da ih stigne i nije mu poznato, da li su bili u alkoholisanom stanju, a kako su bježali, misli da nijesu. Obzirom da je na pretresu vidio optužene nije mogao da kaže da su to ta lica, jedno lice je bilo visoko i mršavo, dok je optuženi H. nešto krupniji od tog lica, takođe ni optuženi Š. ne liči na drugo lice. Čuo je kako su počinioci lupali štemajzima i lomili gvožđe, a dok su bježali sa lica mjesta u rukama nijesu imali ništa.<br>
&nbsp;<br>
<strong>Svjedok N. A.,</strong> u svojoj izjavi datoj tokom postupka je istakao da radi kao radnik obezbeđenja u Fabrici „N. B.“, a predmetnog dana je dobio informaciju od kolega koji su angažovani kao čuvari dijela fabrike koja pripada Opštini, da se neko od nepoznatih lica kreće u krugu fabrike, a obzirom da je bio mrak, neosvijetljen teren, pozvao je svoje kolege da sa njima vidi o čemu se radi. Obišli su teren i došli na lice mjesta, gdje su videli da je prozor koji je bio zaštićen metalnom rešetkom provaljen, na način što je metalna rešetka sklonjena sa istog. Nije vidio nikog da se kreće u krugu fabrike. Nije mu poznato da li je išta nestalo iz objekta. Pripadnici Uprave policije su vršeći potragu za potencijalnim provalnicima, dovezli kod njih u krug fabrike dva njemu nepoznata lica sa bonsekom, koja nije vidio, jer su bila u autu, a koja su pronašli u blizini fabrike „B.“, a u krugu „K.“.<br>
&nbsp;<br>
Sud je prihvatio iskaze prednjih svjedoka, ali na osnovu istih nije mogao zaključiti da su optuženi izvršili krivično djelo bliže opisano pod stavom II izreke presude, posebno vodeći računa da je svjedok R. M. istakao, da optuženi ne liče na lica koja su te večeri pobjegla sa lica mjesta, te da su ova lica pobjegla trčećim korakom i on nije mogao da ih stigne, a na osnovu iskaza policajaca UP PJ Berane je utvrđeno da su optuženi bili u alkoholisanom stanju, te da optuženi A. Š. čak nije mogao ni da hoda, a ne da trči.<br>
&nbsp;<br>
<strong>Tako je svjedok N. S., </strong>u izjavi datoj na glavnom pretresu istakao, da je predmetne večeri, kao radnik UP PJ B., kada je primio smjenu imao poziv iz fabrike “K.“ i obaviješteni su da je jedno lice zatečeno u ovoj fabrici. Izašli su na lice mjesta i zatekli optuženog Š., kako leži između mašina, bio je u pripitom stanju i pored njega se nalazio bonsek. Predpostavili su da je pao sa mašina koje su bile visoke. Nakon nekog vremena u fabrici na mašinama našli su drugo lice, optuženog H., koji se gore krio. Isti kod sebe nije imao ništa. Optuženi Š. je bio u vidno alkoholisanom stanju, nije mogao da ustane i morali su da ga izvuku sa mjesta, gdje se nalazio, a to je bilo između mašina, jer nije mogao da hoda, zbog alkoholisanosti, a optuženi H. nije bio u alkoholisanom stanju, već se krio. U objekat „K.“ optuženi su ušli kroz vrata koja su inače otvorena, a morali su predhodno da preskoče ogradu.<br>
&nbsp;<br>
<strong>Svjedok M. D., </strong>radnik UP PJ B., u izjavi datoj na glavnom pretresu je istakao, da je predmetne večeri sa kolegom po obavješenju iz dežurne službe izašao na lice mjesta u krug fabrike “K.“ i u jednom od objekata se nalazio šef obezbeđenja „K.“ Ž. V., gdje su zatekli optuženog Š. kako leži pored jedne od mašina i pored njega se nalazio bonsek. Nijesu znali da li je u nesvjesnom stanju i da li je živ, pa su ga malo promrdali i on je počeo da se osvješćuje. Bio je u alkoholisanom stanju. Malo su pretraživali sijalicama i na mašinama zatekli optuženog H.. Objekat gdje su pronašli optužene je poluotvoren, nedostaju prozori i neka vrata. Šef obezbeđenja V. im nije pokazao da su neka vrata nasilno obijena, da bi se ušlo u objekat. Nakon toga su otišli do fabrike B., tamo su pretraživali, ali zbog velikog prostora nijesu mogli nikog naći. Od strane stražara M. nije im pokazano gdje je konkretno izvršeno obijanje.<br>
&nbsp;<br>
<strong>Svjedok Ž. V.,</strong> u svojoj izjavi datoj tokom postupka je istakao je predmetnog dana nakon što su izvršili obilazak F. K., u pomoćnoj zgradi u blizini magacina, gdje se nalaze stare mašine bivše fabrike P., on i stražar čuli neku lupnjavu, ušli su u objekat i na jednoj strani mašine zatekli optuženog A. Š., koga nije poznavao. U istoj prostoriji su čuli lupnjavu i zaključili da se nalazi još neko lice i pozvali su policiju, koja je ubrzo došla i pronašli su optuženog B. H.. Pored optuženog A. Š. pronašli su bonsek za rezanje metala. Smatra da on bio u pijanom stanju, jer je bio gotovo nesvjestan, kada su ga pronašli. Na pretresu je dodao da objekat u kojem su pronašli optužene je objekat bez vrata, gdje se nalaze stare mašine. Obzirom da je ova lica zatekao u njihovom objektu, ne zna da li su to ista lica zbog kojih je policija izašla kod fabrike B. radi vršenja uviđaja. Štete za fabriku K. nije bilo, obzirom da ova lica nijesu ništa odnijela.<br>
&nbsp;<br>
Sud je prihvatio iskaze prednjih svjedoka, na osnovu kojih je utvrđeno da su u jednom od objekata fabrike “K.“, zatečeni optuženi A. Š. kako leži pored jedne od mašina, koji je bio u vidno alkoholisanom stanju i nije mogao da hoda, a pored njega se nalazio bonsek, a na mašinama optuženi B. H.. Na osnovu prednjeg, sud nije mogao da zaključi da su ova lica predhodno bila u fabrici „B.“, odakle su pobjegli trčećim korakom, kako je to opisao svjedok R. M..<br>
&nbsp;<br>
<strong>Svjedok V. B.</strong>, radnik UP PJ B., u izjavi datoj tokom postupka je istakao, da predmetnog dana, postupajući po naredbi dežurnog starješine, nakon obilaska kruga Fabrike „B.“, a zatekli su radnika obezbeđenja R. M., koji je u rukama držao sjekiru. U krugu fabrike „K.“, u prisustvu policajaca M. D. i N. S., zatekli su dva lica Romske nacionalnosti, koja su lišena slobode, a tu je bio i prisutan radnik obezbeđenja K. Ž. V.. Na pretresu je dodao da je kod ova dva lica pronađen bonsek i optuženi B. H. je bio u vidno alkoholisanom stanju,&nbsp; a za optuženog Š. nije primijetio. U krugu Fabrike B., radnik obezbeđenja im je pokazao vrata i kazao da se tu nalazio katanac koga sada nema. Ta vrata su velika, visoka preko 3 metra otprilike i ista nijesu mogla da se otvore, a iz kojeg razloga, da li su bila zaključana na neki drugi način, nije mu poznato. Tom prilikom im je radnik M., pokazao prozore, za koje je kazao da sumnja da je tuda neko pokušao da uđe u objekat.<br>
&nbsp;<br>
<strong>Svjedok M. Š.,</strong> takođe radnik UP PJ B., u izjavi datoj tokom postupka je istakao da je predmetnog dana sa kolegom V. B., postupajući po prijavi da se u krugu fabrike C. papira B. dešava krađa, pošao na lice mjesta, obišli krug fabrike i nijesu zatekli izvršioce djela. Nakon toga su pošli u krug fabrike K., gdje su zatekli&nbsp; šefa obezbeđenja Ž. V. i dvojicu kolega iz saobraćajne policije, kao i dva lica romske nacionalnosti, za koje su utvrdili da se radi o A. Š. i B. H., a po njegovom zaključku, oba ova lica su se nalazila u pijanom stanju. Pored ovih lica su pronašli bonsek za rezanje metala. Istakao je da ne zna nikakve pojedinosti u vezi pokušaja krađe u krugu fabrike „B.“.<br>
&nbsp;<br>
Sud je prihvatio iskaze prednjih svjedoka, na osnovu kojih je utvrđeno da su optuženi nađeni u objektu „K.“ u alkoholisanom stanju, te da osnovu toga sud nije mogao zaključiti da su to lica koja su predhodno pokušala da obiju pomoćni objekat fabrike „B.“.<br>
&nbsp;<br>
Iz potvrde o privremeno oduzetim predmetima UP PJ B. br. … od 07.12.2010. godine utvrđeno je da je od optuženog A. Š. oduzet metalni bonsek sa plavom drškom dužine 0,40 cm.<br>
&nbsp;<br>
Iz fotodokumentaciju UP PJ B. br. … od 07.12.2010.godine utvrđeno je sa objektu fabrike B. skinuta metalna rešetka i napravljen otvor.<br>
&nbsp;<br>
Sud je prihvatio prednje dokaze, koji su sačinjeni od strane ovlašćenih lica i snadbjeveni pečatom i podpisom.<br>
&nbsp;<br>
Na osnovu ovako utvrđenog činjeničnog stanja, sud nije mogao izvesti zaključak, da je dokazano da su optuženi A. Š. i B. H., izvršili krivično djela teška krađu u pokušaju iz čl. 240 st. 1 tač. 1 Krivičnog zakonika, u vezi sa čl. 20 KZ, na štetu oštećene fabrike B., koje im je optužnicom stavljeno na teret. Naime, ODT Berane je u završnoj riječi odustao od krivičnog gonjenja protiv optuženih, ali je ovlašćeni predstavnik oštećene fabrike „N. B.“ M. B., u završnoj riječi preuzeo krivično gonjenje. Tako je na osnovu iskaza svjedoka R. M., utvrđeno da je čuo kucanje u fabrici „B.“ i da neko pokušava da odvali metalne djelove ograde, nejasno je vidio situete dva lica. Ova lica su iz kruga njegove fabrike pobjegli u pravcu fabrike „K.“ trčećim korakom, trčao je sa njima, ali nije mogao da ih stigne. Na pretresu je istakao da optuženi ne liče na ta lica. Takođe je na osnovu iskaza svjedoka N. A. utvrđeno, da je dobio informaciju da se neko od nepoznatih lica kretalo u krugu fabrike, obišli su teren i došli do mjesta gdje su videli da je prozor, koji je bio zaštićen metalnom rešetkom provaljen, na način što je metalna rešetka sklonjena sa istog. Nije vidio nikog da se kreće u krugu fabrike i nije mu poznato da li je išta nestalo iz objekta. Ni ovlašćeni predstavnik oštećene&nbsp; F. P. „N. B.“, pravnog sledbenika fabrike „B.“, vlasnik R. G., nije mogao da se izjasni u pogledu neposrednih činjenica u vezi krivičnog djela koje se stavljaju na teret optuženima, niti da li je predmetne večeri nešto otuđeno iz fabrike i u kojim količinama. Činjenica je da su optuženi iste večeri zatečeni u objektu „K.“, koji se nalazi u neposrednoj blizini fabrike „B.“. Tom prilikom je optuženi A. Š. zatečen kako leži pored jedne od mašina i pored njega se nalazio bonsek koji mu je oduzet, a optuženi B. H. se nalazio na mašini. Optuženi A. Š. je bio u alkoholisanom stanju u toj mjeri da nije mogao da stoji na nogama, a što je utvrđeno na osnovu iskaza svjedoka N. S., M. D., Ž. V., V. B. i M. Š., čak su u prvom momentu sumnjali da li je živ. Na osnovu toga, sud nije mogao zaključiti da su optuženi, koji su pronađeni u objektu „K.“, lica koja su iste večeri predhodno pokušala da izvrše krivično djelo na štetu fabrike „B.“. Ovo iz razloga što je svjedok R. M. istakao da su lica koja je zatekao kako pokušavaju da odvale metalne djelove ograde pobjegla i on je trčao za njima i nije mogao da ih stigne, a optuženi su po dolasku policije, dakle u kratkom vremenskom intervalu zatečeni u „K.“, u alkoholisanom stanju, čak optuženi A. Š. nije mogao da stoji i hoda, pa nije ni logično da je predhodno mogao da bježi trčećim korakom. Takođe je činjenica da je pored optuženog A. Š. pronađen bonsek, koji mu je oduzet, međutim, sud na osnovu toga nije mogao zaključiti da su optuženi pokušali da izvrše krivično djelo bliže opisano pod stavom II izreke presude, s obzirom na stanje u kojem se nalazio optuženi A. Š. i da vrata na kojima se navodno nalazio katanac, po iskazu svjedoka V. B., nijesu mogla ni da se otvore. U konkretnom slučaju, niko od svjedoka nije potvrdio da su upravo optuženi obili pomoćni objekat fabrike B., a kako sudu nijesu pruženi drugi dokazi u prilog tih navoda, optužene je zbog nedostatka dokaza, na osnovu čl. 363 tač. 3 ZKP-a, oslobodio od optužbe.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;<br>
Troškovi krivičnog postupka, padaju na teret budžetskih sredstava ovoga suda, na osnovu čl. 203 st. 1 ZKP.<br>
&nbsp;<br>
Oštećena fabrika „N. B.“ DOO, iz Berana, pravni sledbenik fabrike „B.“ Berane, radi ostvarivanja imovinskog pravnog zahtjeva za naknadu štete, upućuje se na parnicu, na osnovu čl. 212 st.3 ZKP-a.<br>
&nbsp;
<div style="text-align: center;">
	<strong>*&nbsp; *&nbsp; *</strong></div>
&nbsp;<br>
Osnovno državno tužilaštvo je istom optužnicom stavilo na teret optuženima A. Š. i H. B., da su u isto vrijeme i na istom mjestu, po prethodnom dogovoru, zajedno obili pomoćni objekat Fabrike "K." i izvršili krivično djelo teška krađa u pokušaju iz čl. 240 st. 1 tač. 1 Krivičnog zakonika, u vezi sa čl. 20. Međutim, ODT Berane Gorica Golubović, u završnoj riječi je odustala od daljeg krivičnog gonjenja protiv optuženih A. Š. i H. B., jer dokazima izvedenim na pretresima nije utvrdjena krivica optuženih.<br>
&nbsp;<br>
<strong>Ovlašćeni predstavnik oštećene fabrike „K.“,</strong> DOO B., nije pristupio na glavni pretres zakazan za 29.06.2011. godine, iako je uredno pozvan i upozoren na posledice nedolaska, te obzirom da je ODT Berane odustao od krivičnog gonjenja optuženih, smatra se da oštećeni nije voljan da produži gonjenje u smislu čl. 293 st. 4 ZKP-a.<br>
&nbsp;<br>
Pošto je zastupnik javne optužbe, u završnoj riječi, odustao od optužbe, protiv optuženih A. Š. i B. H., a ovlašćeni predstavnik oštećenog nije preuzeo gonjenje, sud je na osnovu člana 362 tač.1 ZKP-a, odlučio kao u izreci presude pod stavom <strong>I.</strong><br>
&nbsp;<br>
Sa izloženog odlučeno je kao u izreci presude.<br>
&nbsp;
<div style="text-align: center;">
	&nbsp;<br>
	<strong>OSNOVNI SUD U BERANAMA</strong><br>
	<strong>Dana 29.06.2011. godine.</strong></div>
&nbsp;<br>
&nbsp;<br>
<strong>Zapisničar,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;PREDSJEDNIK VIJEĆA- SUDIJA, &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </strong><br>
<strong>Marina Obadović&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ana&nbsp; Kenjić - Đukić</strong><br>
&nbsp;<br>
&nbsp;<br>
<strong><u>PRAVNA POUKA:</u></strong><br>
Protiv ove presude, dozvoljena je žalba, u roku od 15<br>
(petnaest) dana, od dana prijema iste, Višem<br>
sudu u B.Polju, a preko ovog suda.&nbsp;<br>
&nbsp;<br>

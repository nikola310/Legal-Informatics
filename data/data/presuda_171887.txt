<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.62430555in 0.75in 0.49930555in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Verdana;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>   	  K. br. 525/10</span>
</p>
<p class="p2"></p>
<p class="p3">
<span>U IME NARODA</span>
</p>
<p class="p2"></p>
<p class="p2"></p>
<p class="p2">
<span>	OSNOVNI SUD U BIJELOM POLJU, kao prvostepeni krivični sud, sudija pojedinac Dragan Mrdak, uz učešće namještenika suda Koviljke Lješnjak, zapisničara, u krivičnom predmetu protiv okrivljenog J.R.a, iz Mojkovca, zbog krivičnog djela povreda prava iz rada iz čl.224  Krivičnog zakonika, postupajući po optužnom predlogu oštećene kao tužioca P.S.iz Mojkovca, nakon održanog usmenog, glavnog i javnog pretresa u prisustvu punomoćnika oštećene kao tužioca, A.Š.R.a, okrivljenog  J.R.a i branioca okrivljenog A.P.R.a, a u odsustvu oštećene kao tužioca P.S.,dana 10.05.2011.godine,  donio je i javno objavio:</span>
</p>
<p class="p2"></p>
<p class="p2"></p>
<p class="p3">
<span>P R E S U D U</span>
</p>
<p class="p2"></p>
<p class="p2"></p>
<p class="p2">
<span>	Okrivljeni J.R., JMBG, ... od oca J., i majke G., rođene D., rođen ... godine, u Mojkovcu, sa prebivalištem u mjestu rođenja ul. F.Ž.B...oženjen, otac, troje djece, sa završenim medicinskim fakultetom, zaposlen u Domu zdravlja '' Boško Dedejić'' vojsku nije služio, srednjeg imovnog stanja, neosuđivan,</span>
</p>
<p class="p2">
<span>	 </span>
</p>
<p class="p2">
<span>	- na osnovu čl. 363 tač. 3  Zakonika o krivičnom postupku</span>
</p>
<p class="p2"></p>
<p class="p2"></p>
<p class="p3">
<span>OSLOBAĐA  SE OD OPTUŽBE</span>
</p>
<p class="p2"></p>
<p class="p2">
<span>	Da je:</span>
</p>
<p class="p2"></p>
<p class="p2">
<span>	-  Dana 04.03.2010 godine prijetio oštećenoj P.S.da će joj dati otkaz ako se ne bude povinovala njegovim zahtjevima u postupku utvrđivanja tehnološkog viška ili raspoređivanja i vršio posrednu diskriminaciju na štetu P.S.zapošljavajući i zaključujući ugovor o radu sa V.M.suprotno zakonu da bi V.a kao svog zeta stavio u povoljniji položaj prilikom raspoređivanja na  radna mjesta. Prilikom zaključenja ugovora o radu sa V.M.nije raspisivao oglas ili  konkurs, a pripravnički staž se obavlja suprotno zakonu jer glavna medicinska sestra koju je okrivljeni odredio da organizuje i kontroliše rad pripravnika ne ispunjava uslove da to može obavljati jer nema potrebnu školsku spremu za kontrolu rada pripravnika. Iako mu je rješenjem inspekcije rada naređeno da spriječi nezakonit rad V.a na poslovima laboratorijskog tehničara okrivljeni nije postupio po istom rješenju a sve sa razloga da bi takvim nezakonitim radom V.u omogućio da ima privilegovan položaj prilikom raspoređivanja. Prijetnje i uvrede okrivljeni je  oštećenoj P.S.izrekao u prisustvu V.V.. Sve ove radnje okrivljeni je činio sa umišljajem i namjerom da se pričini korist jednim licima a šteta drugom licu,</span>
</p>
<p class="p2"></p>
<p class="p2">
<span>	-čime bi izvršio krivično djelo povrede prava iz rada iz čl.224  Krivičnog zakonika </span>
</p>
<p class="p2"></p>
<p class="p2">
<span>	- jer nije dokazano da je optuženi izvršio krivično djelo za koje je optužen.</span>
</p>
<p class="p2"></p>
<p class="p2">
<span>	Obavezuje se oštećena kao tužilac P.S.a da na ime troškova krivičnog postupka plati iznos od 50,00 €, na žiro račun broj 832 - 151 - 35 Depozita novčanih kazni, troškova postupka i paušala, kao i da okrivljenom plati troškove odbrane za angažovanog branioca u  iznosu od 434,58 €,  a sve prednje u roku od 15 dana od dana pravosnažnosti presude</span>
</p>
<p class="p2"></p>
<p class="p2">
<span>	Oštećena kao tužilac P.S.a se radi ostvarivanja imovinsko pravnog zahtjeva upućuje na parnični postupak.  </span>
</p>
<p class="p2"></p>
<p class="p2"></p>
<p class="p3">
<span>O b r a z l o ž e nj e</span>
</p>
<p class="p3"></p>
<p class="p2">
<span class="s1">	</span><span>Rješenjem ODT-a iz Bijelog Polja Kt.br.327/10 od 10.09.2010 godine, odbačena je krivična prijava P.S.iz Mojkovca podnijeta protiv J.R.a iz Mojkovca, zbog krivičnog djela povreda prava iz rada iz čl. 224 Krivičnog zakonika.</span>
</p>
<p class="p2"></p>
<p class="p2">
<span>	U smislu čl. 59 Zakonika o krivičnom postupku oštećena kao tužioc P.S.iz Mojkovca, je u ostavljenom roku dana 05.10.2010. godine, podnijela ovom sudu optužni predlog oštećene kao tužioca protiv okrivljenog J.R.a iz Mojkovca,  zbog krivičnog djela povreda prava iz rada čl. 224 Krivičnog zakonika.</span>
</p>
<p class="p2"></p>
<p class="p2">
<span>	Glavni pretres je održan i zaključen dana 10.05.2011. godine u  prisustvu punomoćnika oštećene kao tužioca, A.Š.R.a okrivljenog J.R.a, branioca okrivljenog A.P.R.a, a u odsustvu uredno obaviještene oštećene kao tužioca P.S..</span>
</p>
<p class="p2"></p>
<p class="p2">
<span>	U završnoj riječi punomoćnik oštećene kao tužilje  je istakao da je tokom postupka dokazano da je okrivljeni izvršio krivično djelo stavljeno mu na teret jer je tokom rasporedjivanja P.S.raspored vršio na njenu štetu a time dovodio u privilegovan položaj zaposlenog V. M.a. Tokom postupka utvrdjivanja tehnološkog viška i ako nije  imao  uporište u opštim aktima okrivljeni je unaprijed izricao - doduše usmeno svoju namjeru i odluku koju je kasnije pretočio u izmjene i dopune pravilnika za koji pravilnik se pred Ustavnim sudom vodi postupak za  utvrdjivanje zakonitosti i ustavnosti. Čitav postupak odlučivanja o pravima oštećene P.S.bio je bez utemeljenja u zakonu i opštim aktima. Predložio je da sud optuženog oglasi krivim i obaveže na plaćanje troškova postupka i troškova zastupanja oštećene po punomoćniku-advokatu.  </span>
</p>
<p class="p2"></p>
<p class="p2">
<span>	Okrivljeni J.R. u svojoj odbrani je istakao: da mu je oštećena stavila na teret da joj je prijetio  otkazom, medjutim Ministarstvo zdravlja CG je donijelo program primarne zdrastvene zaštite i u sklopu tog programa je u svim Javnim zdrastvenim ustanovama primarne zdravstvene zaštite, napravljena nova sistematizacija u odnosu na broj osiguranika. U Domu zdravlja u Mojkovcu čiji je on bio direktor po novoj sistematizaciji bilo je šest radnika viška, od čega pet medicinskih radnika i jedan administrativni,a medicinski radnici su srednje medicinsko osoblje. Novom sistematizacijom u labaratoriji Doma zdravlja jedan radnik je trebao da bude proglašen tehnološkim viškom. Odbor direktora u Mojkovcu je usvojio program Ministarstva o rešavanju tehnološkog viška  i konstatovao da je u labaratoriji jedan radnik viška i to laborant, dakle radnik medicinske struke. On kao direktor je formirao komisiju od pet lica koju su sačinjavali jedan ljekar, jedan predstavnik sindikata, pravnik i dva radnika sa srednjom medicinskom školom, komisija je potom izvršila bodovanje radnika iz laboratorije i po osnovu bodovanja najmanje bodova je imala radnica laboratorije P.S.a. U laboratoriji osim P.S.u to vrijeme su radila i tri laboranta i dva sanitarna tehničara koji su poslove laboranta u laboratoriji Doma zdravlja u Mojkovcu radili 35. godina i to je bilo naslijedjeno iz vremena kad nije bilo dovoljno laboranata i kada su sanitarni tehničari koji su po pozivu najbliži laborantima edukovani i zapošljavani kao laboranti. Prije nego što je P.S.uručeno rješenje o proglašenju tehnološkim viškom istog dana kada je zasijedala ova komisija ona je pošla kod inspektora rada K.V.a iz Mojkovca koji je sjutri dan došao u Dom zdravlja izvršio pregled: personalnog dosijea P.S., zapisnika sa sjednice komisije i bodovne liste i potom sačinio zapisnik u kom je konstatovao da P.S.a ne može biti proglašena tehnološkim viškom, jer ima školsku spremu laboranta, a da se tehnološkim viškom proglasi radnik koji nema smjer laboranta odnosno sanitarni tehničar T.B.a. Nakon dva dana u pisanoj formi su dobili rješenje inspektora rada K.a da se otklone nepravilnosti i da se P.S.a ne može proglasiti tehnološkim viškom već T.B.a. Postupajući po ovom rješenju inspektora rada Odbor direktora Doma zdravlja u Mojkovcu donio je odluku da se tehnološkim viškom proglasi T.B.a. On kao direktor nije uspio da donese rješenje nakon zasijedanja komisije i bodovanja o proglašenju tehnološkog viška za P.S.u iz razloga što je dan nakon zasijedanja komisije došao inspektor rada K.. On kao direktor Doma zdravlja nije donosio formalno rješenje o proglašenju tehnološkog viška za P.S.u. Na osnovu odluke Odbora direktora on je donio rješenje da se T.B.a oglasi tehnološkim viškom u laboratoriji Doma zdravlja u Mojkovac. Po ovom rješenju T.B.a je pokrenula postupak pred Osnovnim sudom u B. Polju i u konačnom sud je usvojio tužbeni zahtjev tužilje T.B.e i obavezao Dom zdravlja Mojkovcu da istu rasporedi na poslove laboranta, odnosno na radno mjesto gdje je i prije toga radila. U žalbenom postupku ova presuda Osnovnog suda u B. Polju je potvrdjena.On je u medjuvremenu saznao da je u nekim Domovima zdravlja - Rožajama i Plavu odobreno po jedno radno mjesto laboranta laboratorije u sklopu stacionara i to mimo sistematizacije Ministarstva, koja je predhodno bila usvojena i dostavljena im pa se potom  on ispred Doma zdravlja u Mojkovcu obratio pisanim zahtjevom Ministarstvu zdravlja, da se dozvoli Domu zdravlja u Mojkovcu angažovanje još jednog laboranta mimo predhodno utvrdjene sistematizacije, što je Ministarstvo prihvatilo, dalo saglasnost, te u laboratoriji Doma zdravlja u Mojkovcu niko nije ostao bez posla niti je proglašen tehnološkim viškom, s tim što je on predhodno postupio po pravosnažnoj presudi Osnovnog suda i vratio na posao laboranta T.B.u. Nakon saglasnosti Ministarstva zdravlja Odbor direktora Doma zdravlja je izvršio izmjenu sistematizacije, tako da je danas u Domu zdravlja u Mojkovcu sistematizovano pet radnih mjesta laboratoriske struke, od kojih 4 u laboratoriji za izabrane doktore i stacionar i jedan u mikrobiologiji, a ovo stanje je bilo i prije reforme primarne zdrastvene zaštite, tako da u laboratoriji niko nije ostao bez posla. Nakon što je Odbor direktora predhodno dobivši saglasnost Ministarstva zdravlja donio novu odluku o sistematizaciji,on je pozvao zaposlene u laboratoriji da im saopštim da niko neće ostati bez posla i istovremeno ih pitao, ima li neko da dobrovoljno želi da radi u laboratoriskom stacionaru. Niko od radnika nije to dobrovoljno prihvatio, pa je on potom kazao da će na to radno mjesto biti rasporedjena P.S.a, jer faktički je ovo radno mjesto zbog nje i isposlovano od Ministarstva zdravlja. P.S.a mu</span><span class="s1"> </span><span>je saopštila da ona neće prihvatiti da ide u laboratoriju stacionara i da hoće da ostane u labaratoriji Doma zdravlja, odnosno da ostane laborant za izabranog doktora. Njoj je potom saopštio da</span><span class="s1"> </span><span>će, ako ona ne prihvatio ovaj raspored u odnosu na nju postupiti dalje po Zakonu, odnosno objasnio  joj je njena i njegova</span><span class="s1"> </span><span>prava i obaveze i da ona može ostati bez posla, ako ne prihvati raspored na ovo radno mjesto. Tom prilikom nije joj prijetio, već joj</span><span class="s1"> </span><span>samo saopštio njena zakonska prava iz radnog odnosa. O tome dalje nijesu</span><span class="s1"> </span><span>pričali, P.S.nije uručivao nikakav aneks ili ponudu, ona je nastavila da dolazi na posao sledećih dana i radila isti posao kao i prije i na kraju su na odboru direktora izmijenili i opis poslova u stacionaru i u laboratoriji, tako da sad svi laboranti u Domu zdravlja u Mojkovcu imaju zvanje laborant u timu izabranog doktora i stacionaru. Nije nikakve diskriminatorske mjere primjenjivao prema P.S.i. Ona je potom dobila ponudu, potpisala je aneks, i u radnom je odnosu na neodredjeno kao i ostali radnici i njemu nije jasno šta je problem sa P.om. Lice V. M. je započeo radni odnos u Domu zdravlja u Mojkovcu prije 35 godina na poslovima laboranta u mikrobiologiji, a isti je imao srednju medicinsku školu-sanitarnog smjera. Tačno je da je inspektor rada prilikom kontrole kazao da je njegov smjer neodgovarajući prema sistematizaciji i tražio da se isto lice doškoluje, što je V. M. u medjuvremenu uradio, položio razliku predmeta u srednjoj medicinskoj školi u Beranama, za odsjek laboranta, položio pripravnički ispit u Ministarstvu zdravlja i na kraju je istom donijeto novo rješenje u kom je izmijenjeno rješenje o njegovom prijemu u radni odnos i to samo u pogledu njegove stručne spreme. Sve ove odluke je donosio odbor direktora, tako da u odnosu na P.S.u on nije primijenio nikakve diskriminatorske mjere, navodno zapošljavajući V.a, koji mu je istina neki dalji zet, jer on V.a niti je zapošljavao, niti školovao, niti primao u radni odnos. Dodao je da je nakon reforme Ministarstva zdravstva kompletan postupak po pitanju tehnološkog viška bio je usmene prirode i oštećenoj nikad nije uručeno rješenje o oglašavanju za tehnološki višak, on se na sve načine trudio da svi radnici Doma zdravlja ostanu u radnom odnosu odnosno da niko ne bude oglašen za tehnološki višak, pa je u tom pravcu koristio čak i lična poznanstva sa Ministrom zdravlja. Doktor Z. je tražio da kod njega kao izabranog doktora radi P.S.a s tim što mu se nije obraćao sa zahtjevom da P.S.u ne maltretira. V. nije bodovan iz razloga što bodovanje nije vršeno za mikrobiološku labaratoriju jer je u njoj bio predvidjen jedan izvršilac i jedan je već postojao a bodovanje je radjeno za laboratoriju Doma zdravlja u kojoj su bila rasporedjena četiri izvršioca a sistematizacijom Ministarstva zdravlja  dobili su tri izvršioca te se bodovanje moglo izvršiti samo tamo gdje je bilo viška radnika u odnosu na novu sistematizaciju. Formiranje komisije je njegova zakonska mogućnost nakon što dobije odobrenje od odbora direktora tako da je formirajući komisiju iskoristio samo svoje zakonsko pravo. Da je htio da maltretira P.S.u ili bilo kog  radnika ne bi se ponašao na ovaj način i ne bi koristio svoje lične veze i uticaje i borio se da svi radnici Doma zdravlja ostanu da rade odnosno da ne budu  proglašeni tehnološkim viškom u čemu je uspio i niko od radnika Doma zdravlja nije dobio otkaz.</span>
</p>
<p class="p2"></p>
<p class="p2">
<span>	U završnoj riječi branilac okrivljenog Jovanovića je istakao:da oštećena kao tužilac nije dokazala da je okrivljeni izvršio krivično djelo stavljeno mu na teret. Usmena namjera o proglašenju privatne tužilje P.S.za tehnološki višak kako je to sudu prikazano je potpuno nejasna konstatacija jer za  konstituisanje i zasnivanje nekog pravnog odnosa kao i prava iz rada poslodavac je u obavezi da aktom u konkretnom slučaju rešenjem ili ugovorom to i uradi a oštećena kao tužilja nikada nije proglašena za tehnološki višak. Oštećena kao tužilac za slučaj  da joj je bilo povrijedjeno neko pravo iz radnog odnosa mogla je prema sudu ili prema nekom državnom organu da podnese inicijalni akt što je ona i učinila podnoseći tužbu ali za poništaj aneksa  ugovora o radu a ne rješenja o proglašenju za tehnološki višak jer ista nije nikad bila proglašena za tehnološki višak. Okrivljeni je u svemu postupao po rješenju inspektora o radu i po pravnosnažnoj presudi  na koju se pozvao u svojoj odbrani i sve radnje koje je okrivljeni preduzeo su u skladu sa zakonom kolektivnim ugovorom i opštim aktima te nije dokazano da je svjesno kršio bilo koja prava oštećenoj kao tužilji, kojoj svjesno nije uskraćeno ili ograničeno nijedno pravo iz radnog odnosa te radnje izvršenja kako je to dato optužnim predlogu oštećene kao tužioca nikako ne mogu predstavljati krivično djelo u pitanju. Nije dokazano da je okrivljeni svjesnim ponašanjem preduzeo bilo koju radnju kojom bi oštetio prava iz radnog odnosa oštećene kao tužilje. Tražio je da sud okrivljenog oslobodi od optužbe zbog nedostatka dokaza, a tražio je troškove koji se odnose na odbranu po braniocu po AT-u  uz uračiunati PDV.</span>
</p>
<p class="p2"></p>
<p class="p2">
<span>	 U završnoj riječi okrivljeni  J.R.  u potpunosti je usvojio  završnu riječ svog branioca i dodao  da P.S.a  nijednim njegovim postupkom i nikad nije bila oštećena nego je ista zahvaljujući njegovom angažmanu ostala da radi. Sve odluke je donosio odbor direktora on ih je samo sprovodio i to po osnovu Zakona o primarnoj zdravstvenoj zaštiti. Pravilnik o sistematizaciji donosi Ministarstvo zdravlja Republike Crne Gore koji pravilnik potom dostavlja odboru direktora, odbor  direktora  utvrdjuje  tehnološki višak i on kao direktor Doma zdravlja nije bio ovlašćen  da utvrdjuje tehnološki višak. Po tom pravilniku šest  radnika Doma zdravlja je bilo proglašeno tehnološkim viškom za pet radnika je nadjeno rješenje i oni su dobrovoljno prihvatili da budu tehnološki višak i samo je za laborante donijeta odluka da se izvrši bodovanje i da se jedan od njih oglasi tehnološkim viškom. Njegovo dalje postupanje u vezi laboranata bilo je da iznađe rješenje i da niko od njih ne ostane bez posla. P. nije oštetio ni u kom vidu, a V. nije podlegao bodovanju iz razloga što je on bio jedini izvršilac u mikrolabaratoriji sa preko trideset godina staža a nakon što mu je od inspektora rada naloženo da izvrši dokvalifikaciju V. je po tome postupio. Istakao je da se ne osjeća krivim i da se čak osjeća zadovoljnim što je iz Doma zdravlja pošao u penziju a da niko od njegovih radnika nije proglašen tehnološkim viškom. Tražio je da ga sud oslobodi od optužbe.</span>
</p>
<p class="p2"></p>
<p class="p2">
<span>	Radi utvrdjivanja odlučnih činjenica i donošenja pravilne i zakonite odluke sud je u dokaznom postupku izveo sledeće dokaze: saslušao u svojstvu svjedoka oštećenu kao tužoca P.S.u i svjedoka V.V., pročitao i to:rješenje inspekcije rada PJ B. Polje broj 0402-3-UP/1-39/1 od 09.02.2009. godine, odluku Doma zdravlja ''Boško Dedejić'' broj 620 od 08.05.2009. godine, rješenje Doma zdravlja ''Boško Dedejić'' broj 272 od 27.02.2009. godine, izvršio uvid u: u presudu Osnovnog suda u B. Polju P. br. 369/09 od 16.10.2009. godine, uvid u presudu Višeg suda u B. Polju Gž. br. 1767/09 od 08.12.2009. godine, uvid u zapisnik Inspekcije rada B. Polje broj 0402.3.62 od 03.03.2009. godine, izvršio uvid u: Ugovor o uredjivanju medjusobnih prava, obaveza i odgovornosti JZU Dom zdravlja ''Boško Dedejić'' iz Mojkovca broj 283 od 02.03.2009. godne;izvršio uvid u aneks istog Ugovora broj 471 od 30.06.2010. godine; izvršio uvid u zaključak Odbora direktora JZU Dom zdravlja ''boško Dedejić'' Mojkovac broj 526 od 17.05.2010. godine, izvršio uvid u odluku Doma zdravlja Mojkovac br. 620 od 08.05.2009 godine; izvršio uvid u rješenje direktora RO Doma zdravlja ''Boško Dedejić'' Mojkovac od 06.11.1984 godine, izvršio uvid u diplomu JU Srednje medicinske škole ''Branko Zogović Berane djelovodni broj 202  od 24.01.2010 godine, izvršio uvid u ugovor o radu JZU Dom zdravlja ''Boško Dedejić'' Mojkovac br. 74 od 27.01.2010 godine, te izvršio  uvid u izvod iz KE za okrivljenog.</span>
</p>
<p class="p2"></p>
<p class="p2">
<span>	Sud je odbio zahtjev oštećene kao tužioca da se u dokaznom postupku izvrši uvid u njen personalni dosije, da se izvrši uvid u spise parničnih i krivičnih predmeta koji su u toku pred Osnovnim sudom u Bijelom Polju  u kojima je tužilac odnosno podnosilac privatne krivične tužbe P.S.a a tuženi odnosno okrivljeni J.R., jer je po ocjeni suda  činjenično stanje u dovoljnoj mjeri utvrdjeno ostalim izvedenim dokazima te bi izvodjenje ovih dokaza vodilo odugovlačenju postupka i uvećanju troškova.</span>
</p>
<p class="p2"></p>
<p class="p2">
<span>	Cijeneći odbranu okrivljenog, i dokaze pojedinačno i u medjusobnoj vezi, a na osnovu čl. 360 Zakonika o krivičnom postupku, sud je utvrdio činjenično stanje, i na osnovu istog zaključio da nije dokazano da je okrivljeni izvršio krivično djelo povreda prava iz rada iz čl.224 Krivičnog zakonika stavljeno mu na teret optužnim predlogom oštećene kao tužioca. </span>
</p>
<p class="p2"></p>
<p class="p2">
<span>	Odbranu  okrivljenog  sud je u potpunosti prihvatio, jer je njegova odbrana potvredjena izvedenim dokazima tokom postupka. Naime iz iskaza svjedoka V.V. proizilazi da je ona 29 godina u radnom odnosu u Domu zdravlja u Mojkovcu na poslovima laboranta a osim nje u laboratoriji radila je i P.S.a. Kada je započeta reforma primarne zdravstvene zaštite ona je i dalje ostala da radi u laboratoriji na poslovima na kojima je prethodno radila s tim što se pričalo da je jedan laborant u laboratoriji višak, poznato joj je da je koleginica T. iz laboratorije proglašena tehnološkim viškom,koja je potom pred Osnovnim sudom u Bijelom Polju vodila sudski postupak i na kraju vraćena na posao i ista i dalje radi u laboratoriji. Koleginica P.S.a je pričala da je ona proglašena tehnološkim viškom, to se nje nije lično ticalo a Sonja je pričala  da je to čula od glavne sestre, da je to odlučeno na nekom sastanku, da ona bude proglašena za tehnološki višak, s tim što ništa napismeno nije vidjela. Međutim P.S.a je kontunuirano radila u laboratoriji i dan danas tamo radi tako da joj nije prestajao radni odnos. Koliko se ona sjeća četvrtog marta prošle ili prekprošle godine oni iz laboratorije bili su na sastanku kod direktora Doma zdravlja Jovanovića i tom prilikom direktor im je kazao da je našao rješenje za laborante da niko od njih neće ostati bez posla i da će jedan od laboranata biti raspoređen na rad u stacionaru. Direktor je tom prilikom pitao ima li neko dobrovoljno da se javi za rad u staniconaru pa pošto se niko nije dobrovoljno javio direktor je P.i koja je imala najmanje staža od njih laboranata predložio da ona bude raspoređena u stacionar. P.a  se bunila i rekla da ona ne pristaje na taj raspored. Svi laboranti su ostali i dalje da rade po uobičajenoj praksi i u stacionaru i ne zna da li je nekome uradjeno rješenje za rad u stacionaru. Poznato joj je da se P.a posle ovog sastanka obratila inpektoru rada s tim što ne zna dalje kako je taj postupak tekao. V. M.a poznaje isti radi u labaratoriji i sada ima potrebnu školsku spremu za rad u labaratoriji, prije je imao školsku spremu sanitarnog tehničara a od prije godinu dvije posjeduje potrebnu školsku spremu za rad u laboratoriji.Što se tiče stacionara  oni rade ustaljenom šemom i nije joj poznato da je neko od laboranata rješenjem rasporedjen u stacionar, ne sjeća se da li je vršena izmjena ili dopuna pravilnika o unutrašnjoj sistematizaciji , ne zna da li je pravilnik objavljivan na oglasnoj tabli jer oglasnu tablu ne prati. Iskaz ove svjedokinje sud je u potpunosti prihvatio kao jasan, logičan i uvjerljiv ničim doveden u sumnju ne sračunat na otežavanje ili pak olakšavanje krivično pravnog položaja okrivljenog a u potpunosti potvrdjen navodima iz odbrane okrivljenog i sadržinom pisanih dokaza.</span>
</p>
<p class="p2"></p>
<p class="p2">
<span>	Iz zapisnika inspekcije rada Bijelo Polje br.0402.3-62 od 03.03.2009 godine, proizilazi da je isti sačinjen povodom obavljenog Inspekcijskog pregleda Inspekcije rada PJ Bijelo Polje u JZU Dom zdravlja''Boško Dedejić'' iz Mojkovca.</span>
</p>
<p class="p2">
<span> </span>
</p>
<p class="p2">
<span>     Iz rješenja inspektora rada br.0402-3-UP/1-39/1 od 09.02.2009 godine, proizilazi da je JZU Dom zdravlja ''Boško Dedejić'' iz Mojkovca naloženo da otkloni nepravilnosti uočene prilikom inspekcijskog pregleda koje se odnose na postupak rasporeda T.B.e sanitarnog tehničara na poslovima i radnim zadacima laboratorijskog tehničara i da otkloni nepravilnosti u postupku utvrđivanja tehnološkog viška zaposlenih u Centru za dijagnostiku-laboratorijska dijagnostika a vezano za radno mjesto laboratorijskog tehničara. U obrazloženju ovog rješenja inspektor rada je naveo da je u postupku inspekcijskog nadzora utvrdjeno da raspored T.B.e nije u skladu sa zakonom i aktom o sistematizaciji radnih mjesta, jer imenovana ne ispunjava poseban uslov u pogledu stručne spreme i stručnog ispita za poslove radnog mjesta laboratorijski tehničar. S obzrirom da je JZU Dom zdravlja ''Boško Dedejić'' u postupku utvrdjivanja viška zaposlenih i to jednog  izvršioca na poslovima laboratorijskog tehničara u Centru za dijagnostiku sačinio rang listu na kojoj su se u postupku bodovanja našli zaposleni koji ne ispunjavaju uslove za rad na navedenom radnom mjestu.Iz obrazloženja ovog rješenja dalje proizilazi da je Programom br.112 od 31.01.2009 godine, izmedju ostalog utvrdjen višak zaposlenih u centru za dijagnostiku-laboratorijska dijagnostika i to jednog laboratorijskog tehničara jer je shodno pravilniku o unutrašnjoj  organizaciji i sistematizaciji radnih mjesta smanjen broj sa četiri na tri izvršioca za navedeno radno mjesto te je predloženo formiranje komisije za rangiranje zaposlenih i utvrđivanje viška zaposlenog sa najmanjim brojem bodova. Shodno programu direktor ustanove je donio Odluku br. 115 od 02.02.2009 godine, o formiranju komisije koja će sprovesti postupak utvrđivanja viška zaposlenih. Komisija je utvrdila predlog  rang liste br.124 od o2.02.2009 godine, a na osnovu predloga  rang liste direktor ustanove ustanovio rang listu viška zaposlenih u centru za dijagnostiku-laboratorijska dijagnostika tako da je zaposlena T.B.a imala 91 bod, V.V.a 80,5 bodova, T.S.a 70 bodova i P.S.a 58 bodova. Na dan nadzora direktor ustanove nije shodno sačinjenoj rang listi rješenjem utvrdio zaposlene koji su višak u centru za dijagnostiku-laboratorijska dijagnostika.</span>
</p>
<p class="p2"></p>
<p class="p2">
<span>	Iz rješenja direktora JZU Dom zdravlja''Boško Dedejić'' iz Mojkovca br.272 od 27.02.2009 godine, utvrđuje se da je ovim rješenjem  utvrđen višak zaposlenih u centru za dijagnostiku-laboratorijska dijagnostika i to T.B.a po zanimanju sanitarni tehničar jer imenovana ne ispunjava uslove u pogledu stručne spreme i stručnog ispita za obavljanje poslova  laboratorijskog tehničara.</span>
</p>
<p class="p2"></p>
<p class="p2">
<span>	Iz presude Osnovnog suda u Bijelom Polju P. br. 369/09 od 16.10.2009 godine, koja presuda je potvrđena presudom Višeg suda u Bijelom Polju Gž.br.1767/09 od 08.12.2009 godine, utvrđuje se da je istom usvojen tužbeni zahtjev tužilje T.B.e iz Mojkovca pa su poništena kao nezakonita rješenja direktora tuženog br.429 od 26.03.2009 godine, i rješenje tuženog br.272 od 27.02.2009.godine,te je obavezan tuženi JZU Dom zdravlja ''Boško Dedejić'' iz Mojkovca da tužilju vrati na poslove radnog mjesta laboratorijskog tehničara u roku od 8 dana po pravosnažnosti presude pod prijetnjom prinudnog izvršenja.</span>
</p>
<p class="p2"></p>
<p class="p2">
<span>	Iz ugovora o uređivanju međusobnih prava i odgovornosti JZU Dom zdravlja''Boško Dedejić'' iz Mojkovca br.283 od 02.03.2009 godine, proizilazi da je ovaj ugovor zaključen izmedju JZU Dom zdravlja''Boško Dedejić'' iz Mojkovca i P.S.iz Mojkovca po zanimanju laboratorijskog tehničara koja je zasnovala radni odnos kod poslodavca na neodređeno vrijeme od 05.11.2003 godine, na osnovu rješenja br.1113 od 09.11.2003 godine, i P.S.a je raspoređena u centar za dijagnostiku-laboratorijska dijagnostika na radno mjesto laboratorijski tehničar u timu izabranog doktora za koje radno mjesto pravilnikom o unutrašnjoj sistematizaciji i organizaciji radnih mjesta utvrdjen IV stepen stručne spreme zanimanje laboratorijski tehničar. Aneksom istog ugobora br.471 od 30.06.2010 godine,promijenjen je čl.2.Ugovor od 02.03.2009 godine, tako što je P.S.a raspoređena u centar za dijagnostiku-laboratorijska dijagnostika na radno mjesto laboratorijski tehničar u timu izabranog doktora i stacionaru.</span>
</p>
<p class="p2"></p>
<p class="p2">
<span>	Iz zaključka Odbora direktora JZU Dom zdravlja ''Boško Dedejić'' Mojkovac broj 526 od 17.05.2010. godine, proizilazi da je  zahtjev P.S.za zaštitu od raspoređivanja na drugo radno mjesto odbijen kao neosnovan jer rasporedjivanje radnika zbog potrebe procesa i organizacije rada po zakonu i statutu pripada poslodavcu.</span>
</p>
<p class="p2"></p>
<p class="p2">
<span>	Iz ponude izmjene ugovornih uslova JZU Dom zdravlja ''Boško Dedejić'' Mojkovac broj 633 od 16.06.2010 godine, proizilazi da je P.S.a prihvatila ponudu da bude raspoređena na radnom mjestu laborant u timu izabranog doktora i stacionara.</span>
</p>
<p class="p2"></p>
<p class="p2">
<span>	Iz rješenja direktora RO Dom zdravlja ''Boško Dedejić'' Mojkovac od 06.11.1984 godine, utvrđuje se da je radnik V. M. laboratorijski tehničar raspoređen na poslove i radne zadatke višeg laboratorijskog tehničara na neodređeno vrijeme počev od 01.11.1984 godine.</span>
</p>
<p class="p2"></p>
<p class="p2">
<span>	Iz odluke JZU Dom zdravlja ''Boško Dedejić'' Mojkovac br.620 od 08.05.2009 godine, proizilazi da je zaposlenom V. M.u po zanimanju sanitarni tehničar koji je rasporedjen u centru za dijagnostiku-laboratorijsku dijagnostiku na radnom mjestu laboratorijski tehničar u mikrobiološkoj labaratoriji odobrena prekvalifikacija za zanimanje laboratorijski tehničar u najkraćem mogućem roku, s tim da ukoliko se V. M. ne prekvalifikuje za zanimanje laboratorijski tehničar u roku predvidjenim propisima Ministarstva prosvete Dom zdravlja će raspisati oglas za popunu navedenog ranog mjesta.</span>
</p>
<p class="p2"></p>
<p class="p2">
<span>	Iz diplome JU Srednje medicinske škole ''Branko Zogović'' Berane djelovodni broj 202 od 24.01.2010 godine, utvrđuje se da je V. M. završio IV razred srednje škole obrazovnog profila laboratorijski tehničar.</span>
</p>
<p class="p2"></p>
<p class="p2">
<span>	Iz Ugovora o radu JZU Doma zdravlja ''Boško Dedejić'' mojkovac br. 74 od 27.01.2010 godine,utvrđuje se da je V. M. od 25.01.2010 godine, raspoređen na radno mjesto laboratorijski tehničar i mikrobiologiji u centru za dijagnostiku laboratorijska dijagnostika.</span>
</p>
<p class="p2"></p>
<p class="p2">
<span>	Za postojanje krivičnog djela povreda prava iz rada iz čl. 224 Krivičnog zakonika neophodno je da je učinilac svjestan da postupa suprotno propisima o pravima iz radnog odnosa i da time može uskratiti ili  ograničiti prava koja radniku pripadaju. Ovo krivično djelo je svršeno kada je radniku uskraćeno ili ograničeno neko od prava iz rada. Članom 31 Zakona o radu Crne Gore (Službeni list Crne Gore broj 49/08) propisano je: '' zaposleni se raspoređuje na radno mjesto za koje je zaključio ugovor o radu; U slučajevima potrebe procesa i organizacije rada, zaposleni može biti raspoređen na drugo radno mjesto koje odgovara stepenu i vrsti njegove stručne spreme, znanju i sposobnostima, u skladu sa ugovorom o radu. Članom 40 st.1 istog Zakona propisano je: ''poslodavac i zaposleni mogu ponuditi izmjenu ugovorenih uslova-aneks ugovora radi raspoređivanja na drugi odgovarajući posao, zbog potreba procesa i organizacije rada; Odgovarajućim poslom u smislu stava 1 tač.1 i 2 ovog člana smatra se  posao za čije se obavljanje zahtijeva isti stepen stručne spreme, odnosno nivo obrazovanja i zanimanja, a članom 41 Zakona o radu propisano je da se ponuda iz člana 40 stav 1 ovog zakona dostavlja u pisanom obliku i sadrži: razloge za ponudu, rok u kojem druga  strana treba da se izjasni o ponudi i pravne posljedice koje mogu da nastanu odbijanjem ponude. Ponuđena strana je dužna da se  izjasni  o ponudi za zaključivanje aneksa ugovora u roku koji ne može biti kraći od osam radnih dana, od dana učinjene ponude; st.3. smatra se da je ponuđena strana odbila ponudu, ako se ne izjasni u roku  iz stava 2 ovog člana; st.4 ako ponuđena strana prihvati ponudu zaključuje se aneks ugovora, koji postaje  sastavni dio ugovora o radu''.</span>
</p>
<p class="p2"></p>
<p class="p2">
<span>	Sadržinom pisanih dokaza u potpunosti su potvrđeni navodi iz odbrane okrivljenog koji se odnose na to da on V. M.a nije zapošljavao niti školovao niti primao u radni odnos i da V. M.a nije podlijegao bodovanju iz razloga što bodovanje nije vršeno za mikrobiološku laboratoriju u kojoj je bio predviđen jedan izvršilac i u kojoj je već postojao jedan izvršilac već su bodovanju podlijegali izvršioci u laboratoriji Doma zdravlja u kojoj su bila rasporedjena četiri izvršioca a sistematizacijom Ministarstva zdravlja bila su predviđena tri izvršioca te je bodovanje izvršeno samo tamo gdje je bilo viška radnika u odnosu na novu sistematizaciju. U rješenju RO Dom zdravlja ''Boško Dedejić'' iz Mojkovca od 06.11.1984 godine, je sadržano da je M. V. laboratorijski tehičar koje rješenje je potpisao tadašnji direktor Doma zdravlja ''Boško Dedejić'' dr Todor Baković, pa po ocjeni suda okrivljeni J.R. je opravdano bio u uvjerenju da V. M. posjeduje školsku spremu laboratorijskog tehničara sve do momenta dok inspektor rada K. prilikom inspekcijskog pregleda od 03.03.2009 godine, nije ustanovio nepravilnosti u pogledu stručne spreme kod V. M.a. Nakon što je inspektor rada ukazao na nepravilnosti kod V.a odbor direktora Doma zdravlja ''Boško Dedejić'' je V.u odobrio prekvalifikaciju za zanimanje laboratorijski tehničar i naložio V.u da prekvalifikaciju izvrši u roku predvidjenom propisima Ministarstva prosvjete pa nakon što je isti stekao diplomu JU Srednje medicinske škole ''Dr Branko Zogović'' iz Berana o završenom IV razredu obrazovnog profila laboratorijski tehničar, okrivljeni kao zastupnik poslodavca je sa V.em zaključio ugovor o radu br.74 od 27.01.2010 godine, kojim ugovorom je V. M. raspoređen na radno mjesto laboratorijski tehničar u mikrobiologiji u centru za dijagnostiku-laboratorijska dijagnostika.</span>
</p>
<p class="p2"></p>
<p class="p2">
<span>	Okrivljeni je postupao u skladu sa zakonskim ovlašćenjima kada je shodno programu br.112 od 31. 01. 2010 godine, kojim je izmedju ostalog utvrđen višak zaposlenih, formirao komisiju svojom odlukom br. 115 od 02.02.2009 godine, ova komisija potom utvrdila predlog rang liste te je okrivljeni na osnovu predloga rang liste podnijete mu od strane komisije utvrdio listu viška zaposlenih u centru za dijagnostiku-laboratorijsku dijagnostiku. Postupajući na opisani način okrivljeni je postupao u skladu sa svojim ovlašćenjima direktora Doma zdravlja te na njegovoj strani nije bilo svjesnog nepridržavanja zakona ili drugih propisa kolektivnog ugovora i drugih opštih akata o pravima iz rada.</span>
</p>
<p class="p2"></p>
<p class="p2">
<span>	Iz izvedenih dokaza proizilazi da okrivljeni nije donio rješenje da se oštećena kao tužilac P.S.a oglašava tehnološkim viškom pa sa navedenih razloga ne stoji ni konstatacija iz činjeničnog opisa optužnog predloga da je okrivljeni vršio ''posrednu diskriminaciju'' na štetu P.S.a u korist V. M.a jer sa V.M.on nije zaključio ugovor o zasnivanju radnog odnosa niti istog primio u radni odnos već je V. sa Domom zdravlja Mojkovac, zasnovao radni odnos po rješenju RO Dom zdravlja ''Boško Dedejić'' iz Mojkovca od 06.11.1984. godine, u kom rješenju je konstatovano da je V. M. laboratorijski tehničar i da se rasporedjuje na poslove i radne zadatke višeg laboratorijskog tehničara na neodređeno vrijeme. Ugovorom o radu br.74 od 27.01.2010 godine zapravo su samo konstatovane nove činjenice u pogledu školske spreme kod V. M.a te ovo rješenje po svojoj suštini nije rješenje o zasnivanju radnog odnosa V. M.a kod Doma zdravlja Mojkovac, pošto je isti radni odnos kod Doma zdravlja Mojkovac zasnovao po rješenju od 06.11.1984 godine i to na neodređeno vrijeme i  isti je bez prekida radio u Domu zdravlja Mojkovac.</span>
</p>
<p class="p2"></p>
<p class="p2">
<span>	Imajući u vidu odbranu okrivljenog iskaz svjedokinje V.V. te navedene pisane dokaze proizilazi da okrivljeni J.R. postupajući u svojstvu direktora JZU Doma zdravlja ''Boško Dedejić'' u Mojkovcu u postupku raspoređivanja oštećene kao tužioca P.S.na radno mjesto-laborant u timu izabranog doktora i stacionara u Centru za dijagnostiku-laboratorijska dijagnostika, i zaključujući sa V.em ugovor o radu br.74 od 27.01.2010 godine u svemu postupao u skladu sa Zakonom o  radu Crne Gore (Službeni list Crne Gore broj 49/08), pa sa navedenih razloga nije dokazano da je okrivljeni svojim ponašanjem izvršio krivično djelo povreda prava iz rada iz čl. 224 Krivičnog zakonika stavljeno mu na teret optužnim predlogom oštećene kao tužioca.  </span>
</p>
<p class="p2"></p>
<p class="p2">
<span>	Sud je oštećenu kao tužioca shodno čl. 203 Zakonika o krivičnom postupku obavezao da plati troškove krivičnog postupka u ukupnom iznosu od 484,00 €, koji troškovi se odnose na troškove takse na optužni predlog oštećene kao tužioca u iznosu od 25,00 € i troškove takse na presudu u iznosu od 25,00 €, kao i na troškove okrivljenog za angažovanje branioca po AT-u uvećane za PDV u ukupnom iznosu od 434,58 € od čega iznosi od po 43,02 € na ime pristupa na odložene glavne pretrese kojih je bilo četiri i iznosi od po 87,75 € na ime pristupa na održane glavne pretrese kojih je bilo tri. </span>
</p>
<p class="p2"></p>
<p class="p2">
<span>	Shodno čl. 212 Zakonika o krivičnom postupku oštećena kao tužilja   se radi ostvarivanja imovinsko pravnog zahtjeva upućuje na parnični postupak. </span>
</p>
<p class="p2"></p>
<p class="p2">
<span>	Sa iznijetog je odlučeno kao u izreci presude, a shodno čl. 363 st. 3    Zakonika o krivičnom postupku.                                                        </span>
</p>
<p class="p2"></p>
<p class="p2"></p>
<p class="p3">
<span>OSNOVNI SUD U BIJELOM POLJU</span>
</p>
<p class="p3">
<span>Dana  10. 05.2011. godine</span>
</p>
<p class="p2"></p>
<p class="p2">
<span>ZAPISNIČAR,							             S U D I J A,</span>
</p>
<p class="p2">
<span>Koviljka Lješnjak s.r.	    			                         	 Dragan Mrdak s.r.</span>
</p>
<p class="p2"></p>
<p class="p2"></p>
<p class="p1"></p>
<p class="p4"></p>
<p class="p5"></p>


</body>
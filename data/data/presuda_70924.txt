<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{margin-left:5.5in;text-align:start;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:11pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-indent:0.5in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Times New Roman;font-size:12pt;}
</style>
<meta content="mitar.mirovic" name="author">
</head>
<body class="b1 b2">
<p class="p1">
<span>K.br.44/14</span>
</p>
<p class="p2">
<!--Image link to '0.png' can be here-->
</p>
<p class="p3"></p>
<p class="p3">
<span>U IME CRNE GORE</span>
</p>
<p class="p4"></p>
<p class="p4">
<span>	OSNOVNI SUD U ULCINJU, kao prvostepeni krivični, sudija mr Sanja Mirović, uz učešće namještenika suda Barlović Domenike, kao zapisničara, u krivičnom predmetu protiv okrivljenog T. E. iz S. (R.A.), zbog krivičnog djela ugrožavanje javnog saobraćaja iz čl.339 st.3 u vezi st.1 Krivičnog zakonika, odlučujući po optužnom predlogu Osnovnog državnog tužilaštva u U. Kt.br.32/14 od 27.03.2014. godine, nakon održanog glavnog i javnog pretresa dana 05.05.2014.godine,u prisustvu zastupnika optužbe zamjenika Osnovnog državnog tužioca u U. V. S. i oštećenog, a u odsustvu okrivljenog, donio je i istog dana javno objavio</span>
</p>
<p class="p4"></p>
<p class="p4"></p>
<p class="p3">
<span>P R E S U D U</span>
</p>
<p class="p3"></p>
<p class="p3"></p>
<p class="p4">
<span>	Okrivljeni T. E. personalni broj .........., od oca M. i majke F., rođene B., rođenog ........godine u S. (R. A.), gdje i prebiva- „U.K.“ bb, neoženjen, pismen, sa završenom srednjom školom, student, srednjeg imovnog stanja, državljanin A.</span>
</p>
<p class="p4"></p>
<p class="p3">
<span>K r i v  j e</span>
</p>
<p class="p3"></p>
<p class="p4">
<span>	Zato što je dana 20.02.2014.godine oko 13.00 časova,u naselju S. u U. upravljajući u saobraćaju PMV marke “Land Rover”, reg.oznaka TR 544 OP vlasništvo svoje firme, ne pridržavajući se saobraćajnih propisa ugrozio saobraćaj i doveo u opasnost život oštećenog P. R.iz U., svjestan da svojom radnjom može učiniti djelo, olako držeći da do toga neće doći ili da će to moći spriječiti, na način što je suprotno odredbi čl. 17 st. 1 Zakona o bezbijednosti saobraćaja na putevima nije obratio pažnju na pješaka – oštećenog P. R. koji je u tom trenutku prelazio kolovoz van pješačkog prelaza, od lijeve ka desnoj strani kolovoza, gledano iz smjera kretanja vozila, te je zakasnio u reakciji na preduzimanju radnji kako bi propustio pješaka da bezbjedno pređe preko kolovoza, iako je imao dovoljno prostorno vremenskih mogućnosti da pješaka uoči blagovremeno i da svoje vozilo zaustavi prije mjesta kontakta sa pješakom, usled čega je prednjim lijevim krajem svog vozila, na udaljenosti od 4.6 metara od lijeve ivice kolovza, gledano iz pravca kretanja vozila, ostvario kontakt sa tjelom oštećenog, usled čega je pješak-oštećeni P. R. zadobio lake tjelesne povrede u vidu nagnječenja sa ogrebotinom u grudnom dijelu leđa sa bolnom osjetljivošću grudnog dijela kičmenog stuba</span>
</p>
<p class="p4"></p>
<p class="p4">
<span>	-čime je izvršio krivično djelo ugrožavanje javnog saobraćaja iz čl. 339 st. 3 u vezi st. 1 Krivičnog zakonika.</span>
</p>
<p class="p4"></p>
<p class="p4">
<span>	Pa mu sud primjenom citiranog zakonskog propisa te čl. 4 st. 2, 32, 36, 42, 52, 53 i 54 Krivičnog zakonika te čl. 226,229 i 374 Zakonika o krivičnom postupku, i z r i č e</span>
</p>
<p class="p3"></p>
<p class="p3">
<span>USLOVNU OSUDU</span>
</p>
<p class="p3"></p>
<p class="p4">
<span>	Kojom mu utvrđuje kaznu zatvora u trajanju od 30 (trideset) dana i istovremeno određuje da se ista neće izvršiti ukoliko okrivljeni u roku od 1 (jedne) godine po pravosnažnosti presude ne učini novo krivično djelo.</span>
</p>
<p class="p4"></p>
<p class="p4">
<span>	Dužan je okrivljeni da na ime troškova krivičnog postupka uplati ovom sudu novčani iznos od 165,00 eura, kao i iznos od 50,00 eura na ime paušala u roku od 15 dana po pravosnažnosti presude.</span>
</p>
<p class="p4"></p>
<p class="p3">
<span>O b r a z l o ž e n j e</span>
</p>
<p class="p3"></p>
<p class="p4">
<span>	Optužnim predlogom Osnovnog državnog tužilaštva u Ulcinju Kt.br.32/14 od 27.03.2014. godine okrivljenom T. E. je stavljeno na teret izvršenje krivičnog djela ugrožavanje javnog saobraćaja iz čl.339 st.3 u vezi st.1 Krivičnog zakonika. Zastupnik optužbe je do završetka glavnog pretresa ostao pri podnijetom optužnom predlogu i u završnoj rječi predložio je sudu da okrivljenog oglasi krivim i osudi po zakonu. </span>
</p>
<p class="p4"></p>
<p class="p5">
<span>Shodno čl.457 Zakonika o krivičnom postupku, glavni pretres je održan u odsustvu uredno pozvanog okrivljenog koji izostanak nije opravdao a koji je ranije saslušan te je sud cijenio da njegovo prisustvo na pretresu nije nužno.</span>
</p>
<p class="p4">
<span>	Okrivljeni T. E. izjavio je da se dana 20.02.2014. godine oko 13.00 časova, vozilom marke „Land Rover“ kretao iz pravca S. u pravcu U.. Započeo je preticanje jednog vozila koje se kretalo vrlo sporo,a kada se nakon preticanja vratio u svoju traku primjetio je na suprotnoj traci pješaka koji prelazi kolovoz, krećući se ka nekoj prodavnici koja se nalazila sa njegove desne strane. Dakle, pješak je prelazio ulicu od njegove lijeve ka njegovoj desnoj strani, a u trenutku kada je završio preticanje pješak se još uvjek nalazio na suprotnoj saobraćajnoj traci, na desetak metara ispred njega.Pješak je ubrzao kretanje,vjerovatno jer se uplašio od vozila,a okrivljeni je pokušao da izbjegne kontakt sa njim skretanjem u desno i kočenjem, ali u tome zbog kasne reakcije nije uspio i udario je pješaka lijevim prednjim krajem svog vozila u trenutku kada je desnim točkovima već bio van puta. Žao mu je zbog svega što se desilo i drago mu je da pješak nije teško povrijeđen.</span>
</p>
<p class="p4"></p>
<p class="p4">
<span>	Sud je u dokaznom postupku saslušao oštećenog P. R., pročitao zapisnik o uviđaju Uprave policije – OB Ulcinj br. 18/14 od 20.02.2014.godine, pročitao nalaz i mišljenje vještaka saobraćajne struke Č. P. od 10.03.2014.godine, pročitao nalaz i mišljenje vještaka medicinske struke Dr S.H. od 23.02.2014.godine i izvršio uvid u skicu lica mjesta saobraćajne nezgode.</span>
</p>
<p class="p4"></p>
<p class="p4">
<span>	Oštećeni P.I. je izjavio da je dana 20.02.2014.godine, u mjestu V., kada je započeo prelaženje ulice, tj.kada je bio otprilike na polovini ulice, sa njegove desne strane naišlo vozilo marke „Land Rover“, a koje njega iz nepoznatih razloga nije primjetio, tj. nije na vrijeme usporilo, te ga je udario, a isti je pri padu zadobio lakše povrede. Kao oštećeni se nije pridružio krivičnom gonjenju protiv okrivljenog niti je postavio imovinsko pravni zahtjev.</span>
</p>
<p class="p4"></p>
<p class="p4">
<span>	Iz zapisnika o uviđaju Uprave policije – OB Ulcinj br. 18/14 od 20.02.2014.godine proizilazi da se predmetna saobraćajna nazgoda dogodila dana 20.02.2014. godine oko 13.00 časova u V. u neposrednoj blizini prodavnice Ana e Malit. Na mjestu nezgode kolovoz je sa asfaltnim zastorom, eksploatacione širine 6.30 m. U vrijeme nastanka nezgode vladali su dnevni uslovi odvijanja saobraćaja, mjesto nezgode je pregledno i nalazi se u naseljenom mjestu. Brzina kretanja vozila nije posebno ograničena saobraćajnim znakom. U vrijeme nastanka nezgode kolovoz je bio suv i na licu mjesta vidan je bio trag kočenja vozila.</span>
</p>
<p class="p4"></p>
<p class="p4">
<span>	Uvidom u skicu lica mjesta utvrđeno je da je ona u cjelosti u saglasnosti sa zapisnikom o uviđaju predmetne saobraćajne nezgode. </span>
</p>
<p class="p4"></p>
<p class="p4">
<span>	Iz nalaza i mišljenja vještaka saobraćajne struke Č.P. od 10.03.2014. godine, proizilazi da je neposredno prije nezgode brzina kretanja putničkog vozila iznosila oko 60,6km/h a u trenutku kontakta za pješakom, brzine kretanja vozila kretala se oko 15 km/h. Vozač putničkog vozila kretao se pravilno sa svojim vozilom po kolovozu neposredno prije nezgode, a pri datoj brzini, obzirom na vremenske i putne uslove, mogao je bezbjedno upravljati svojim vozilom pod uslovom da je istim upraljvao sa dovoljno pažnje. Pješak je prelazio preko kolovoza na mjesto za prelaz pješaka preko kolovoza /pješački prelaz/. Do kontakta vozila i pješaka je došlo na oko 1,5-2m prije mjesta gdje se na kolovozu zaustavio najistureniji prednji dio vozila LAND ROVER. Gledano poprečno po kolovozu do kontakta je došlo na udaljenosti od lijeve ivice kolovoza, dledano iz pravca kretanja vozila, za oko 4,6m, odnosno od razdjelne linije na udaljenosti od 1,45m. Na bazi raspoloživih podataka u spisima, proizilazi da se pješak kretao nepravilno odnosno nije kolovoz prelazio na za to odredjeno mjesto (pješački prelaz), ili ako je pješaki prelaz bio udaljen od njega za više od 100m onda je kolovoz trebao prelaziti tako da ne ometa kretanje vozila po kolovozu. Vozač vozila je imao prostorno vremenskih mogućnosti da izbjegne kontakt sa pješakom bez obzira što je pješak prelazio preko kolovozana mjestu gdje to nije bilo odredjeno za pješake. Prostorno vremenska analiza nezgode ukazuje da se ješak zadržao na kolovozu toliko dugo da je vozač mogao istog uočiti znatno prije nego je došlo u poziciju dad više ne mogže da izbjegne kontakt svog vozila sa pješaka. Ovo iz razloga što je vrijeme zadržavanja pješaka na kolovozu bilo znatno /preko 5,5 sekundi/, a vozač vozila se u trenutku stupanja pješaka na kolovoz i kada se našao u vidnom polju vozača, nalazio se na udaljenosti znatno većoj od potrebnog zaustavnog puta. Dakle vozač putničkog vozila je imao dovoljno i prostornih vremenskih mogućnosti da izbjegne kontakt sa pješakom, pod uslovom da je reagovao brzinom prosječnog vozača.  U konačnom vještak zaključuje da je do saobraćajne nezgode došlo usljed toga što je vozač znatno zakasnio u reakciji na preduzimanju radnji kako bi propustio pješaka da bezbjedno pređe preko kolovoza, a imao je dovoljno prostorno vremenskih mogućnosti da pješaka uoči blagovremeno i da svoje vozilo zaustavi prije mjesta kontakta sa pješakom.</span>
</p>
<p class="p4"></p>
<p class="p4">
<span>	Iz nalaza i mišljenja vještaka medicinske struke dr S. H. od 23.02.2014.godine proizilazi da u saobraćajnoj nezgodi koja se dogodila dana 20.02.2014.godine u selu V., P. R. iz U. je zadobio nagnječenje sa ogrebotinom u grudnom dijelu leđa sa bolnom osjetljivošću grudnog dijela kičmenog stuba. Povreda je nastala udarom tijela od sile u pokretu (motornog vozila). Povreda se kvalifikuje kao laka tjelesna povreda. </span>
</p>
<p class="p4"></p>
<p class="p4">
<span>	Ocjenom izvedenih dokaza utvrđeno je da je okrivljeni učinio krivično djelo koje mu se stavlja na teret. Naime, u postupku je nesumnjivo utvrđeno da je okrivljeni T. E. dana 20.02.2014.godine,oko 13.00 časova,u naselju S.n,u U., upravljajući u saobraćaju PMV marke “Land Rover”, reg.oznaka TR ..... OP vlasništvo svoje firme, ne pridržavajući se saobraćajnih propisa ugrozio saobraćaj i doveo u opasnost život oštećenog P. R.iz U., svjestan da svojom radnjom može učiniti djelo, olako držeći da do toga neće doći ili da će to moći spriječiti, nije obratio pažnju na pješaka – oštećenog P. R. koji je u tom trenutku prelazio kolovoz van pješačkog prelaza, od lijeve ka desnoj strani kolovoza, gledano iz smjera kretanja vozila, te je zakasnio u reakciji na preduzimanju radnji kako bi propustio pješaka da bezbjedno pređe preko kolovoza, iako je imao dovoljno prostorno vremenskih mogućnosti da pješaka uoči blagovremeno i da svoje vozilo zaustavi prije mjesta kontakta sa pješakom, usled čega je prednjim lijevim krajem svog vozila, na udaljenosti od 4.6 metara od lijeve ivice kolovza, gledano iz pravca kretanja vozila, ostvario kontakt sa tjelom oštećenog, usled čega je pješak-oštećeni P. R. zadobio lake tjelesne povrede u vidu nječenja sa ogrebotinom u grudnom dijelu leđa sa bolnom osjetljivošću grudnog dijela kičmenog stuba.</span>
</p>
<p class="p4"></p>
<p class="p4">
<span>	Navedeno činjenično stanje utvrđeno je iz zapisnika o uviđaju i skice lice mjesta  koje dokaze je sud u cjelosti prihvatio kao stručne i objektivne tim prije što su sačinjeni odmah nakon nastanka nezgode na licu mjesta koje nakon nezgode nije promijenjeno,te na osnovu  nalaza i mišljenja vještaka saobraćajne struke koji je sud cijenio kao jasan,detaljan i argumentovan. Naime, iz zapisnika o uviđaju i skice lica mjesta sud je posebno utvrdio da se nezgoda desila u dnevnim uslovima,da je put bio ravan,suv,sa trotoarom sa obije strane,da se sa desne strane gledano iz pravca kretanja vozila okrivljenog nalazi prodavnica „Ana e Malit“ te da je do nezgode došlo prilikom prelaska pješaka preko kolovoza. Nadalje iz nalaza i mišljenja vještaka saobraćajne struke utvrđeno je da je do ove nezgode došlo usljed toga što je vozač znatno zakasnio u reakciji na preduzimanju radnji kako bi propustio pješaka da bezbjedno pređe preko kolovoza, a imao je dovoljno prostorno vremenskih mogućnosti da pješaka uoči blagovremeno i da svoje vozilo zaustavi prije mjesta kontakta sa pješakom. Stoji činjenica da pješak nije propisno prelazio kolovoz,kako je to i vještak saobraćajne struke zaključio.Međutim iako su i ponašanje okrivljenog i ponašanje oštećenog kritičnom prilikom u uzročnoj vezi sa nastalom saobraćajnom nezgodom, samo jedan od tih uzroka može biti primaran, a po ocjeni suda primaran uzrok nastanka saobraćajne nezgode stoji u ponašanju okrivljenog, jer doprinos nastanku nezgode od strane oštećenog koji se ogleda u činjenici da se kretao nepravilno odnosno kolovoz nije prelazio na za to određenom mjestu (pješačkom prelazu) i tom prilikom je ometao kretanje vozila na kolovozu, ne može biti opravdanje za ponašanje okrivljenog, koji očigledno nije obratio dovoljno pažnje na pješaka,a imao je prostorno vremenskih mogućnosti da izbjegne kontakt sa pješakom bez obzira što je pješak prelazio preko kolovoza na mjestu gdje to nije bilo odredjeno za pješake. Prostorno vremenska analiza nezgode ukazuje da se pješak zadržao na kolovozu toliko dugo da je vozač mogao istog uočiti znatno prije nego je došao u poziciju da više ne može da izbjegne kontakt svog vozila sa pješakom. Ovo iz razloga što je vrijeme zadržavanja pješaka na kolovozu bilo znatno /preko 5,5 sekundi/, a vozač vozila se u trenutku stupanja pješaka na kolovoz i kada se našao u vidnom polju vozača, nalazio na udaljenosti znatno većoj od potrebnog zaustavnog puta.</span>
</p>
<p class="p4"></p>
<p class="p6">
<span>Oštećeni P. R.posvjedočio je o događaju objektivno te je sud njegov iskaz prihvatio. Vrstu i težinu tjelesnih povreda koje je kritičnom prilikom zadobio oštećeni sud je utvrdio iz nalaza i mišljenja vještaka medicinske struke koji je sud cjenio kao jasan, stručan i detaljan. </span>
</p>
<p class="p6"></p>
<p class="p6">
<span>Ni okrivljeni nije sporio da je primijetio pješaka koji prelazi kolovoz i pratio njegovo kretanje ali zbog zakašnjele reakcije ne uspijeva da izbjegne kontakt sa njim,te je sud prihvatio njegovu odbranu. </span>
</p>
<p class="p4"></p>
<p class="p4">
<span>	Cijeneći naprijed utvrđeno činjenično stanje sud nalazi da su se u radnjama okrivljenog T. E. stekli svi bitni elementi bića krivičnog djela ugrožavnje javnog saobraćaja iz čl. 339 st. 3 u vezi st. 1 Krivičnog zakonika, jer je okrivljeni postupajući na naprijed opisani način,postupao suprotno odrebdi čl.17 st.1 Zakona o bezbijednosti saobraćaja na putevima, kojim je propisano: “Vozač je dužan da obrati pažnju na  pješake koji se nalaze na kolovozu ili stupaju na kolovoz ili iskazuju namjeru da stupe na kolovoz i da ne ugrožava njihovu bezbjednost”, pa je okrivljeni postupajući suprotno citiranoj zakonskoj odredbi ugrozio saobraćaj i doveo u opasnost život i tjelo ljudi, prouzrokujući saobraćajnu nezgodu u kojoj je oštećeni zadobio laku tjelesnu povredu. Okrivljeni je bio svjestan da postupajući na naprijed navedeni način može ugroziti saobraćaj i dovesti u opasnost život i tjelo ljudi, i isti je predmetno djelo učinio postupajući iz svjesnog nehata, jer je bio svjestan da svojom radnjom može učiniti djelo ali je olako držao da do toga neće doći ili da će moći spriječiti kako u odnosu na djelo tako i u odnosu na posljedicu koja je nastupila.</span>
</p>
<p class="p4"></p>
<p class="p4">
<span>	Prilikom izbora vrste i visine krivične sankcije sud je cjenio sve okolnosti iz čl. 42 Krivičnog zakonika (olakšavajuće i otežavajuće okolnosti), pa je od olakšavajućih okolnosti na strani okrivljenog sud je cjenio pretpostavljenu neosuđivanost koju je u korist okrivljenog ustanovio principom “in dubio pro reo” jer nije mogao pribaviti izvod iz kaznene evidencije za okrivljenog s obzirom da je rođen u inostranstvu, te činjenicu da se oštećeni nije pridružio krivičnom gonjenju, pa je imajući u vidu navedene olakšavajuće okolnosti, a u odsustvu otežavajućih, sud okrivljenom utvrdio kaznu zatvora u trajanju od 30 (trideset) dana i istovremeno odredio da se ista neće neće izvršiti, ukoliko okrivljeni u roku od 1 (jedne) godine po pravosnažnosti presude ne izvrši novo krivično djelo, nalazeći da će se i uslovnom osudom kao mjerom upozorenja postići svrha iz čl. 52 Krivičnog zakonika i u dovoljnoj mjeri uticati na okrivljenog da ubuduće ne vrši krivična djela, odnosno da će se u svemu ostvariti svhra propisivanja i izricanja krivičnih sankcija iz čl. 4 st. 2 Krivičnog zakonika.</span>
</p>
<p class="p4"></p>
<p class="p4">
<span>	Kako je okrivljeni oglašen krivim sud je odluku o troškovima postupka temeljio na odredbi čl. 226 i 229 Zakonika o krivičnom postupku, a troškovi postupka se odnose: 104,50 eura na ime nagrade vještaka saobraćajne struke, zatim 60,50 eura na ime nagrade vještaka medicinske struke, kao i 50,00 eura na ime paušala, a visinu istog sud je odredio na osnovu imovnog stanja okrivljenog, dužine trajanja i složenosti krivičnog postupka.</span>
</p>
<p class="p4"></p>
<p class="p4">
<span>	Sa iznjetih razloga, a na osnovu čl.374 Zakonika o krivičnom postupku, odlučeno je kao u izreci ove presude.</span>
</p>
<p class="p4"></p>
<p class="p4"></p>
<p class="p3">
<span>OSNOVNI SUD U ULCINJU</span>
</p>
<p class="p3">
<span>Dana, 05.05.2014.godine</span>
</p>
<p class="p3"></p>
<p class="p4"></p>
<p class="p4">
<span>                                                                                                          S U D I J A,	</span>
</p>
<p class="p4"></p>
<p class="p4">
<span>                                                                                                    Mr Sanja Mirović </span>
</p>
<p class="p4"></p>
<p class="p4"></p>
<p class="p4"></p>
<p class="p4">
<span>PRAVNA POUKA: Protiv ove presude možese izjaviti žalba Višem sudu u Podgorici a preko ovog suda, u roku od 8 dana od dana prijema prepisa iste.</span>
</p>
<p class="p4"></p>
<p class="p4"></p>
<p class="p4"></p>
<p class="p7">
<span>DN-a</span>
</p>
<p class="p7">
<span>-Okrivljenom,</span>
</p>
<p class="p7">
<span>-Osnovnom državnom tužilaštvu,</span>
</p>
<p class="p7">
<span>-u spise.</span>
</p>
<p class="p7"></p>
<p class="p7">
<span>POSTUPLJENO_________________</span>
</p>
<p class="p4"></p>
<p class="p4"></p>
<p class="p7"></p>
<p class="p8"></p>
<p class="p8"></p>


</body>
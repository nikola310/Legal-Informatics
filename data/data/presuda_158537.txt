<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>K. br. 518/11</span>
</p>
<p class="p2">
<!--Image link to '0.jpg' can be here-->
</p>
<p class="p3"></p>
<p class="p3"></p>
<p class="p2">
<span>U IME CRNE GORE</span>
</p>
<p class="p3"></p>
<p class="p3">
<span>	 </span>
</p>
<p class="p3"></p>
<p class="p3">
<span>	OSNOVNI SUD U BIJELOM POLJU, prvostepeni krivični sud, sudija pojedinac Dragan Mrdak, uz učešće zapisničara Koviljke Lješnjak, u postupku po optužnom predlogu Osnovnog državnog tužilaštva iz B. Polja, KT. br. 386/10 od 27.12.2011. godine, protiv okrivljenog D.N.a iz Bijelog Polja,  zbog krivičnog djela skidanje i povreda službenog pečata i znaka iz čl. 381 st. 1 Krivičnog zakonika, nakon održanog usmenog, glavnog i javnog pretresa, u prisustvu zamjenice u ODT-u B. Polju Jelić Ljubice i okrivljenog D.N.a, dana 23. 01.2012  godine, donio je i javno objavio:</span>
</p>
<p class="p3"></p>
<p class="p3"></p>
<p class="p3"></p>
<p class="p2">
<span>P R E S U D U</span>
</p>
<p class="p3"></p>
<p class="p3"></p>
<p class="p3">
<span>	Okrivljeni  D.N.O JMBG ... od oca  S. i majke F., rodjene O., rođen ... godine u Bijelom Polju, sa prebivalištem u mjestu D., opština Bijelo Polje, državljanin Crne Gore, oženjen, otač šestoro punoljetne djece, pismen, sa završenom osnovnom školom, poljoprivrednik, srednjeg imovnog stanja, neosuđivan</span>
</p>
<p class="p3"></p>
<p class="p3"></p>
<p class="p2">
<span>K r i v    j e</span>
</p>
<p class="p3"></p>
<p class="p3"></p>
<p class="p3">
<span>	Što je:</span>
</p>
<p class="p3"></p>
<p class="p3">
<span>	- neutvrđenog dana u periodu od 12. 03.2010 godine do 12.04.2010 godine, u svojoj kući u mjestu D. - Korita, opština Bijelo Polje, na električnom brojilu marke ''Iskra'' serijski broj 7270334 povrijedio službeni znak, na način što je prekinuo desnu državnu plombu koja je postavljena radi osiguranja ispravnosti i tačnosti mjerenja utrošene električne energije,</span>
</p>
<p class="p3"></p>
<p class="p3">
<span>           - čime je izvršio krivično djelo skidanje i povreda službenog pečata i znaka, iz čl. 381 st. 1 Krivičnog zakonika, </span>
</p>
<p class="p3">
<span>          -  za koje mu sud primjenom citiranog zakonskog propisa te čl. 2, 4, 5, 13, 15, 32, 36, 42, 52, 53 i 54 Krivičnog zakonika i čl. 226, 229 i 374 Zakonika o krivičnom postupku,  i z r i č e</span>
</p>
<p class="p3"></p>
<p class="p3"></p>
<p class="p2">
<span>USLOVNU OSUDU</span>
</p>
<p class="p3"></p>
<p class="p3">
<span>         Kojom mu utvrdjuje kaznu zatvora u trajanju od 2 (dva) mjeseca i istovremeno odredjuje da se ista neće izvršiti ukoliko okrivljeni u roku od 1 (jedne)  godine ne učini novo krivično djelo.</span>
</p>
<p class="p3"></p>
<p class="p3">
<span>	Okrivljeni se obavezuje da sudu na ime paušala plati iznos od 30,00 €, koji  iznos će uplatiti na žiro račun br. 832 - 151 - 35 Depozit novčanih kazni, troškova i paušala ovog suda, u roku od 15 dana, od dana pravnosnažnosti presude, pod prijetnjom prinudnog izvršenja, s tim što će dokaz o izvršenoj uplati dostaviti krivičnoj pisarnici ovog suda.</span>
</p>
<p class="p3"></p>
<p class="p3">
<span>	Imovinsko pravnog zahtjeva nije bilo.</span>
</p>
<p class="p3"></p>
<p class="p3">
<span>            </span>
</p>
<p class="p2">
<span>O b r a z l o ž e nj e</span>
</p>
<p class="p3"></p>
<p class="p3"></p>
<p class="p3">
<span>	Optužnim predlogom ODT u B. Polju, KT. br.386/10 od 27.12.2011   godine, optužen je  D.N.o iz Bijelog Polja, da je izvršio krivično djelo skidanje i povreda službenog pečata i znaka, iz čl. 381 st. 1 Krivičnog zakonika.</span>
</p>
<p class="p3"></p>
<p class="p3">
<span>	Glavni pretres je održan i zaključen dana 23. 01.2012. godine u prisustvu zamjenice u ODT-u B. Polju Jelić Ljubice i okrivljenog D.N.a.</span>
</p>
<p class="p3"></p>
<p class="p3">
<span>	U završnoj riječi zamjenica u ODT-u ostala je pri podnijetom optužnom predlogu  i predložila da sud okrivljenog oglasi krivim i da mu s obzirom na sve okolnosti koje su od uticaja za vrstu i visinu krivične sankcije izrekne uslovnu osudu.</span>
</p>
<p class="p3"></p>
<p class="p3">
<span>	Okrivljeni  u svojoj odbrani  je istakao da se predmetno brojilo zadnjih dvadeset sedam godina nalazi u njegovoj kući i to od vremena kada je dovedena struja u Dupljake, kojom prilikom je on kupio ovo brojilo i ostalu elektroinstalaciju te uveo struju u kuću. Tačno je da su električari S. i N. u aprilu 2010 godine, bili u kontroli u njegovoj kući kojoj kontroli je prisustvovao njegov sin A. koji mu je naknadno ispičao o kontroli. Tačno je da na brojilu nema plombe Saveznog zavoda, međutim tu plombu on nije makao niti neko od njegovih ukućana i nije mu poznato kada je plomba mačena. U plombe se slabo razumije možda je nije bilo ni u momentu kada je instalirao kuću i postavio brojilo a možda su plombu prije ranijih kontrola oštetili i makli električari. On do sada nije osuđivan a posebno nikad nije ništa krao, tako da je struju uredno plaćao i sva potrošnja struje je išla preko brojila. On i niko od njegovih ukućana nijesu skinuli plombu a ne zna ko je  i kada to uradio. Međutim brojilo je u njegovoj kući i na neki način je kriv.</span>
</p>
<p class="p3"></p>
<p class="p3">
<span>	U završnoj riječi okrivljeni D.N.o je istakao  da nije izvršio ovo krivično djelo, mada ispada da je kriv za isto. Tražio je da ga sud oslobodi a za slučaj da sud nadje da je kriv da cijeni sve olakšavajuće okolnosti i da ga što blaže kazni. </span>
</p>
<p class="p3"></p>
<p class="p3">
<span>	Radi utvrdjivanja odlučnih činjenica, i donošenja pravilne i zakonite odluke, sud je izveo sledeće dokaze: pročitao iskaz svjedoka S. M.a sa zapisnika o saslušanju svjedoka pred ODT-om u B. Polju Kt.br.386/2010 od  16.12.2011 godine, pročitao zapisnik o kontroli mjernog mjesta E.  broj  12/12 od 12.04.2010 godine,izvršio uvid u izvod iz KE za okrivljenog. ODT iz B. Polja je odustao od predloga da se u dokaznom postupku u svojstvu svjedoka sasluša N. V.. Drugih predloga za dopunu dokaznog postupka nije bilo.   </span>
</p>
<p class="p3"></p>
<p class="p3">
<span>	Cijeneći odbranu okrivljenog i dokaze pojedinačno i u medjusobnoj vezi, a shodno čl. 370 Zakonika o krivičnom postupku, sud je utvrdio činjenično stanje i na osnovu istog zaključio, da je okrivljeni izvršio krivično djelo koje mu je stavljeno na teret, i da je za isto kriv.</span>
</p>
<p class="p3"></p>
<p class="p3">
<span>	Okrivljeni nije sporio činjenično stanje sadržano u zapisniku o izvršenom kontrolnom pregledu a predstavljeno u dispozitivu optužnice a branio se  da predmetnu plombu nije skinuo on niti neko od njegovih ukućana koje navode iz njegove odbrane je sud cijenio kao isključivo usmjerene na izbjegavanje sopstvene krivice. Naime, iz iskaza svjedoka S. M.a proizilazi da je zaposlen u E. Bijelo Polje na radnom mjestu kontrolora. Dana 12.04.2010 godine, sa kolegom N. V.om vršio je kontrolu brojila u mjestu D. - Korita kojom prilikom su u domaćinstvu D.N.a ustanovili da je na brojilu marke ''Iskra'' broj 7270334 prekinuta desna državna plomba što su konstatovali u zapisniku br.2562 od istog dana. Kontroli je prisustvovao sin D.N.a D. A. koji je i potpisao zapisnik. Nakon kontrole isključili su brojilo pod poklopcem. Iskaz ovog svjedoka sud je u potpunosti prihvatio kao jasan, logičan i uvjerljiv, ničim doveden u sumnju, nesračunat na otežavanje ili pak olakšavanje krivično pravnog položaja okrivljenog, a potvrđen navodima iz odbrane okrivljenog,  i sadržinom pisanog dokaza - zapisnikom E. B. Polje br.12/12 od 12.04.2010 godine.  </span>
</p>
<p class="p3"></p>
<p class="p3">
<span>	Iz zapisnika ''E.'' B. Polje, od 12.04.2010 godine proizilazi da je isti numerisan sa brojem br.2562 a da je u zaveden pod broj 12/12 tako da je nesporno da se radi o jednom istom zapisniku koji je svjedok S. označio kao broj 2562 a ODT iz Bijelog Polja kao broj 12/12. U ovom zapisniku sadržano je  da su električari N. i S. dana 12.04.2010 godine kontrolisali domaćinstvo D.N.a u mjestu D. - Korita kojom prilikom su na brojilu ''Iskra'' br. 7270334 zatekli da je prekinuta desna državna plomba. Struja je isključena pod poklopcem brojila, kontroli je prisustvovao sin vlasnika D. A. koji je potpisao zapisnik.Sadržinu ovog pisanog dokaza sud je u potpunosti prihvatio s tim što okrivljeni nije sporio sadržinu zapisnika.</span>
</p>
<p class="p3">
<span>	 </span>
</p>
<p class="p3">
<span>	Okrivljeni nije sporio činjenično stanje konstatovano po zapisniku E. Bijelo Polje o kontroli mjernog mjesta od 12. 04. 2010  godine, a branio se da on nije skinuo predmetnu plombu niti neko od njegovih ukućana neuvjerljivo ističući da su to mogli učiniti električari prije prethodnih kontrola odnosno da plombe prilikom instaliranja brojila možda nije bilo.  Pošto okrivljeni kao mogućeg izvršioca krivičnog djela nije označio ni jedno konkretno lice a isti je vlasnik kuće u kojoj se nalazi brojilo, to se nameće jedini logičan zaključak da je predmetnu plombu skinuo okrivljeni D.N.o.</span>
</p>
<p class="p3"></p>
<p class="p3">
<span>	Iz iskaza svjedoka S.a, te sadržinom pisanih dokaza sud je kao nesumljivo utvrdio činjenično stanje da je okrivljeni  neutvrđenog dana  u periodu od 12. 03.2010 godine do 12.04.2010 godine, u svojoj kući u mjestu D. - Korita, opština Bijelo Polje, na električnom brojilu marke ''Iskra'' serijski broj 7270334 povrijedio službeni znak, na način što je prekinuo desnu državnu plombu koja je postavljena radi osiguranja ispravnosti i tačnosti mjerenja utrošene električne energije</span>
</p>
<p class="p3"></p>
<p class="p3">
<span>	Prema odredbi čl. 381 st. 1 Krivičnog zakonika, ko skine i povrijedi službeni pečat i znak, koji je stavljen radi osiguranja predmeta, kazniće se novčanom kaznom, ili zatvorom do jedne godine. Iz navedene odredbe proizilazi da je objekat ovog krivičnog djela službeni pečat ili znak, koji se radi redovne upotrebe, odredjenog predmeta, stavlja od strane ovlašćenog lica, a bez značaja kakav je materijal i izgled službenog znaka, tako da prema tumačenju ove odredbe službeni znak predstavlja u konretnom slučaju plombu na električnom brojilu koju je okrivljeni skinuo, a ista je kao službeni znak stajala na brojilu, radi osiguranja brojila, pa se konkretno radi o radnji, skidanja službenog znaka, te je na taj način okrivljeni ostvario obilježja krivičnog djela u pitanju.</span>
</p>
<p class="p3"></p>
<p class="p3">
<span>	Skidajući plombu Saveznog zavoda okrivljeni  je izvršio krivično djelo skidanje i povreda službenog pečata i znaka iz čl. 381 st.1. Krivičnog zakonika stavljeno mu na teret, a kako je bio svjestan da ova radnja – skidanje službenog pečata, predstavlja krivično djelo, jer skidanje  se ne može izvršiti bez odobrenja, to je isto htio pa je krivično djelo izvršio s umišljajem.</span>
</p>
<p class="p3"></p>
<p class="p3">
<span>	Odlučujući u pogledu vrste i visine kazne, sud je razmotrio okolnosti od uticaja na odmjeravanje iste, te shodno čl. 42 Zakonika o krivičnom postupku na strani okrivljenog od olakšavajućih okolnosti našao da se radi o neosuđivanom starijem porodičnom čovjeku, ocu šestoro djece,  koji se u toku pretresa korektno držao pa u nedostatku otežavajućih okolnosti sud je stanovišta da su ispunjeni uslovi za izricanje uslovne osude kojom je okrivljenom utvrdio kaznu zatvora od dva mjeseca sa odgovarajućim rokom provjeravanja od jedne godine  smatrajući da će se istom postići svrha uslovne osude iz čl. 54 st.4. Krivičnog zakonika.</span>
</p>
<p class="p3"></p>
<p class="p3">
<span>	Shodno čl. 226  Zakonika o krivičnom postupku, odlučeno je u pogledu paušala u iznosu od 30,00 €, imajući u vidu složenost i trajanje krivičnog postupka i imovinske prilike okrivljenog.</span>
</p>
<p class="p3"></p>
<p class="p3">
<span>	Imovinsko pravnog zahtjeva i drugih troškova postupka nije bilo.</span>
</p>
<p class="p3"></p>
<p class="p3">
<span>	Iz iznijetih razloga shodno čl. 374 Zakonika o Krivičnom postupku, odlučeno je kao u izreci presude.</span>
</p>
<p class="p3"></p>
<p class="p2"></p>
<p class="p2">
<span>OSNOVNI SUD U BIJELOM POLJU</span>
</p>
<p class="p2">
<span>Dana 23. 01. 2012. godine</span>
</p>
<p class="p3"></p>
<p class="p3"></p>
<p class="p3">
<span>ZAPISNIČAR,							      S U D I J A,</span>
</p>
<p class="p3">
<span>Koviljka Lješnjak, s.r.					         Dragan Mrdak, s.r.</span>
</p>
<p class="p3">
<span>		                                   				   </span>
</p>
<p class="p3"></p>
<p class="p3"></p>
<p class="p3"></p>
<p class="p4"></p>
<p class="p5"></p>


</body>
<div style="text-align: right;">
	&nbsp;&nbsp;&nbsp;&nbsp;&nbsp;&nbsp;&nbsp; K.br.156/11</div>
<br>
<br>
<div style="text-align: center;">
	U IME CRNE GORE</div>
<br>
<br>
VIŠI SUD U PODGORICI, sudija Jović Dragoje, kao pojedinac, uz učešće namještenika Gogić Ane, kao zapisničara, u predmetu protiv optuženog M. S., zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 KZ, nakon održanog glavnog i javnog pretresa dana 25.11.2011.godine, kome su prisustvovali Ljiljana Lakić, zamjenik Višeg državnog tužioca u Podgorici, optuženi M. S. i njegov branilac L. S., adv. iz Podgorice,&nbsp; donio je i 28.11.2011. godine javno objavio<br>
<br>
<div style="text-align: center;">
	P R E S U D U</div>
<br>
<br>
Optuženi M. S., ..., zv. Ć.,državljanin Crne Gore, završio srednju školu, po zanimanju elektro - tehničar, nazaposlen, oženjen, otac dvoje djece, lošeg imovnog stanja, osuđivan presudom Osnovnog suda u Kotoru K.br.393/00 od 07.12.2000. godine, na kaznu zatvora u trajanju od četiri mjeseca uslovno na jednu godinu i presudom Višeg suda u Podgorici K.br. 168/2007 od 09.07.2009. godine, na kaznu zatvora u trajanju od jedne godine i šest mjeseci zbog krivičnog djela iz čl. 300 st. 1 KZ CG.<br>
<br>
<div style="text-align: center;">
	K R I V&nbsp; J E</div>
<br>
Zato što je:<br>
<br>
Dana 24.07.2011. godine neovlašćeno radi dalje prodaje kupio i držao heroin - supstancu proglašenu za opojnu drogu Rješenjem o utvrđivanju opojnih droga ("Sl.list SRJ" br. 44/02) na način što je u prije podnevnim satima u Podgorici od nepoznatog lica za iznos od 500,00 eura kupio 49,52 grama opojne droge heroin zapakovane u 14 ručno pravljenih pvc kesica od kojih je 13 kesica sakrio u torbi od ribo-materijala prtljažnika putničkog motornog vozila marke "Mercedes C-250", reg.br. NK BE ..., dok je jednu pvc kesicu sakrio u svom donjem vešu, koju opojnu drogu su navedenog dana oko 19:45 časova u mjestu Radanovići Opština Kotor pronašli i oduzeli ovlašćeni službenici Uprave policije - Ispostave Kotor prilikom ličnog pretresa okrivljenog i pretresa putničkog motornog vozila marke "Mercedes C-250", kojim je upravljao okrivljeni, a koja droga je od strane istog bila namijenjena daljoj neovalšćenoj prodaji,<br>
<br>
čime je izvršio krivično djelo - neovlašćena proizvodnja, držanje i stavljanje u promet opojnih droga iz čl. 300 stav 1 Krivičnog zakonika.&nbsp;<br>
<br>
pa ga sud primjenom navedenog zakonskog propisa, te čl. 36, 42, 51 KZ i čl. 374 Zakonika o krivičnom postupku,<br>
<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; O S U D J U J E<br>
<br>
na kaznu zatvora u trajanju od 3 (tri) godine u koju mu se uračunava vrijeme provedeno u pritvoru od 24.07.2011. godine, pa nadalje.<br>
<br>
Na osnovu čl. 300 st. 7 i čl. 75 KZ-a&nbsp; M. S. se trajno oduzima opojna droga heroin u količini od 49,52 grama, koja se po pravosnažnosti presude ima uništiti.<br>
<br>
Optuženi se obavezuje na plaćanje paušala, kao dijela troškova krivičnog postupka u iznosu od 150,00€, u roku od 15 dana po pravosnažnosti presude.&nbsp;<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; O b r a z l o ž e nj e<br>
<br>
Više Državno tužilaštvo optužnicom Kt.br.110/11 od 02.09.2011.godine, preciziranom na glavnom pretresu, koju je zastupao pomenuti zamjenik stavilo je na teret optuženom M. S. izvršenje krivičnog djela činjenično opisanog i pravno označenog, kao u izreci presude.<br>
<br>
Sud je na zapisnicima o glavnom pretresu naveo da je u dokaznom postupku, u skladu sa zakonom, pročitao službenu zabilješku Uprave policije - Ispostava Kotor 28-03 br.240/11-3416 od 24.07.2011. godine, potvrdu o privremeno oduzetim predmetima Uprave policije - Ispostava Kotor 28-03 br.240/11-3416 od 24.07.2011. godine, zapisnik o pretresanju prevoznog sredstva putnika i prtljaga Uprave polcije - Ispostava Kotor 28-03 br.240/11-3416 od 24.07.2011. godine, zapisnik o pretresanju lica Uprave policije - Ispostava Kotor 28-03 br. 240/11-3416 od 24.07.2011. godine, Izvještaj Uprave policije - Forenzički centar Danilovgrad o vještačenju opojne droge oduzete od okrivljenog M. S. br. 3112/11, izvod iz kaznene evidencije Uprave policije - Područne jedinice Nikšić od 29.07.2011. godine za okrivljenog M. S., te je izvršio uvid u fotoelaborat koji čini sastavni dio Izvještaja o vještačenju&nbsp; broj 3112/11, pa će ti izvedeni dokazi biti ocijenjeni i obrazloženi u smislu čl. 17, 370 i 379 ZKP.<br>
<br>
Optuženi u svojoj odbrani nije sporio da su dana 24.07.2011. godine, prilikom ličnog i pretresa putničkog motornog vozila marke Mercedes, vlasništvo njegovog oca, policijski službenici u mjestu Radanovići pronašli i uz potvrdu oduzeli 14 ručno pravljenih kesica opojne droge heroin koju je istog dana u prije podnevnim satima nabavio za 500 eura u Podgorici od lica čiji identitet zbog bezbjednosnih razloga nije želio da otkrije.<br>
<br>
Nadalje je pojasnio, da je 13 kesica koje je namjeravao da proda stavio u torbu od ribo materijala koja se nalazila u prtljažniku automobila, dok je jedna kesica koju je želio da utroši za svoje potrebe, zbog zavisnosti od te vrste opojne droge, pronađena u njegovom donjem vešu.<br>
<br>
Upravo zbog sumnje da se radi o navedenoj vrsti opojne droge službenici OPS Filijale za borbu protiv droge, uz potvrdu o privremeno oduzetim stvarima broj 240/11-3416, oduzeli su od optuženog dana 24.07.2011. godine u mjestu Radanovići 14 ručno pravljenih pvc kesica sa sadržajem praškaste materije svijetlo - braon boje. Oni su uz asistenciju službenika saobraćajne policije Ispostave Kotor na magistralnom putu kod restorana "Velji mlini" zaustavili vozilo marke Mercedes reg. oznaka NK BE ..., kojim je upravljao M. S., jer su imali operativna saznanja da se bavi prodajom opojne droge na području Kotora,pa su pretresom prtljažnika u jednoj kesi koja se nalazila u torbi od ribo- materijala, pronašli su 13 ručno pravljenih pvc kesica, dok su jednu pronašli prilikom ličnog pretresa u donjem vešu i o tome sačinili službenu zabilješku&nbsp; broj 240/11-3416. Navedena procedura je bliže opisana u zapisniku o pretresanju prevoznog sredstva, putnika i prtljaga Ispostave Kotor broj 240/11-346 iz čije sadržine proizilazi da je pretresu vozila započetom u 20,00 časova, na osnovu čl. 86 st. 6 ZKP-a, prisustvovao M. S. i da je pronađeno 13 kesica, dok je prilikom njegovog ličnog pretresa, o čemu je takođe sačinjen zapisnik pod istim poslovnim brojem, pronađen jedan zamotuljak sa sadržajem praškaste materije na mjestima koja su već opisana u službenoj zabilješci.<br>
<br>
Kada se sadržina navedenih dokaza (dio odbrane optuženog, službena zabilješka, zapisnici o pretresu i potvrda o privremeno oduzetim stvarima) dovede u vezu sa Izvještajem o vještačenju Forenzičkog centra Danilovgrad broj 3112, onda se otklanja svaka dilema o vrsti i količini opojne droge koja je tom prilikom pronađena i oduzeta od optuženog.<br>
<br>
Na osnovu ovog dokaznog sredstva sud je nesumnjivo izveo zaključak da dostavljeni ručno pravljeni zamotuljci sadrže praškastu supstancu svijetlo braon boje koja predstavlja opojnu drogu heroin, te da hemijski naziv supstance koja sadrži - dijacetilmorfin djeluje na nervni sistem i izaziva stanje zavisnosti, pa je samim tim i jasno u kojoj mjeri je opasan da ugrozi zdravlje ljudi.<br>
<br>
S tim u vezi, u Izvještaju je bliže navedeno da su na analizu dostavljeni jedan ručno pravljeni zamotuljak od PVC kese sa sadržajem praškaste supstance svijetlo braon boje neto mase: 1,69 grama, pronađen prilikom ličnog pretresa M. S., kao i 13 ručno pravljenih zamotuljaka od plastične kese sa sadržajem iste supstance, neto masa: m=3,73 grama, m=3,75grama,m=3,86 grama, m=3,67 grama, m=3,65 grama, m=3,67grama, m=3,72 grama, m=3,63 grama, m=3,26 grama, m=3,73 grama, m=3,68 grama, m=3,72 grama, m=3,76 grama, koji su pronađeni prilikom pretresa motornog vozila mercedes reg. oznaka NK BE ..., čiji je izgled vidljiv iz fotoelaborata,koji je predstavljen u vidu jedne fotografije, koja čini sastavni dio navedenog izvještaja. Ukupna neto masa ovih zamotuljaka ne iznosi 48,82 grama kako je zastupnik optužbe naveo u podnijetom optužnom aktu, nego 49,52 grama koliko je sud označio u činjeničnom opisu izreke presude, jer je ta količina opojne droge heroin oduzeta od okrivljenog.<br>
<br>
Objašnjavajući postupke prilikom vršenja hemijske analize tih uzoraka, istaknuto je, da je to radjeno preliminarnim hemijskim testovima, metodom tankoslojne hromatografije i metodom infracrvene spektrometrije na aparatu FTIP marke Nikolet 380 sa mikroskopom ATR tehnikom.Bliže pojašnjavajući metod tankoslojne hromatografije (TLC) navedeno je, da se on zasniva na razdvajanju komponenti na osnovu različite raspodjele ispitivane supstance izmedju stacionarne i mobilne faze, te da se nakon razdvajanja i vizuelizacije pogodnim reagensom, na osnovu rf - vrijednosti boje kao i boje mrlje pod UV i VIS svjetlosti utvrdjuje identitet supstance.<br>
Nadalje je pojašnjeno, da se infracrvena spektrometrija, kao metoda zasniva na apsorpciji infracrvenog zračenja od strane ispitivanog jedinjenja pri čemu se dobija apsorpcioni spektar koji se uporedjuje sa bazom podataka i na taj način utvrdjuje identitet supstance.<br>
<br>
Dakle, naprijed navedenim metodama je utvrdjeno da dostavljeni uzorci sadrže opojnu drogu - heroin, koja se pod tim nazivom i hemijskim sastavom dijacetilmorfin nalaze pod rednim brojem 231 u Rješenju o utvrdjivanju opojnih droga (Sl. List br.44/2002).<br>
<br>
Sud je izveo zaključak o dokazanosti naprijed navedenih činjenica sa razloga što je na stručan i potpun način uz primjenu više metoda analiziran dostavljeni materijal i obradjen ne samo njegov hemijski sastav, nego je i precizno utvrdjena masa svakog dostavljenog uzorka.<br>
<br>
Dakle, kada se pojedinačno analizira odbrana optuženog onda se nesumnjivo izvodi zaključak da je on znao da kod sebe drži opojnu drogu, jer je u svojoj odbrani naveo da se radi o heroinu koji je istog dana kupio u Podgorici. Time je on prema objektu radnje ovog krivičnog djela ispoljio svijest u sigurnost svojstva te materije za koju je znao da se na takav način ne može staviti u promet između fizičkih lica i da je to u suprotnosti sa odredbama Zakona o sprečavanju upotrebe opojnih droga ("Sl. list CG br. 28/11").<br>
<br>
Sud nije prihvatio dio odbrane optuženog u kojoj je negirao namjeru prodaje jednog ručno pravljenog zamotuljka, jer je očigledno da se na takvom mjestu ne drži opojna droga za ličnu upotrebu, pa okolnost da ga je iznio na javno mjesto zajedno sa ostalih 13 zamotuljaka, koji su nabavljeni u prije podnevnim satima u drugom gradu, otkriva u pogledu radnje izvršenja da je on bio svjestan i htio da ih kupi i drži radi dalje prodaje, što je u ostalom i priznao u pogledu preostalog broja zamotuljaka koji su pronađeni na drugom mjestu.<br>
<br>
On je to stanje svijesti i volje ispoljio i u odnosu na posledicu, koja se kao što je poznato ogleda u apstraktnoj opasnosti za zdravlje ljudi i smatra se da je nastupila, čim je izvršio radnju koja mu je stavljena na teret iz stava 1, pa se u takvom njegovom ponašanju stiču sva zakonska obilježja krivičnog djela neovlašćena proizvodnja, držanje i stavljanje u promet opojnih droga iz čl. 300.<br>
<br>
Pri odmjeravanju kazne u smislu čl. 42 Krivičnog zakonika sud je vodio računa o svim okolnostima koje utiču da kazna bude veća ili manja, pa je od olakšavajućih uzeo u obzir okolnost da se radi o porodičnom čovjeku i roditelju dvoje djece, dok je od otežavajućih konastatovao njegovu raniju osudjivanost, za krivična djela bliže označena u izreci presude, koja je utvrdjena na osnovu Izvoda iz kaznene evidencije Područne jedinice Nikšić od 29.07.2011. godine.<br>
<br>
Sud je cijeneći navedene okolnosti, kao i stepen krivice&nbsp; izrekao optuženom kaznu zatvora u vremenskom trajanju označenom u izreci, smatrajući da će se tako odmjerenom visinom u cjelosti postići, u okviru opšte svrhe krivičnih sankcija /čl.4/ i ona svrha kažnjavanja iz čl. 32 KZ, koja u pogledu specijalne prevencije iz tačke 1., (sprečavanje učinioca da čini krivična djela i uticanje na njega da ubuduće ne vrši krivična djela), očigledno nije postignuta ranijom presudom ovog suda, jer je optuženi u relativno kratkom vremenskom periodu, od njene pravosnažnosti, izvršio novo krivično djelo, sa istovjetnim zaštitnim objektom - zdravlje ljudi.<br>
<br>
Na osnovu odluka iz spisa predmeta i čl. 51 KZ, sud je optuženom u izrečenu kaznu zatvora uračunao vrijeme provedeno u pritvoru i lišenja slobode u vidu zadržavanja u vremenu koje je bliže označeno u izreci presude.<br>
<br>
Sud je vezan imperativnom normom iz čl. 300 st. 7 i čl. 75 KZ izrekao optuženom mjeru bezbjednosti oduzimanja one vrste i količine opojne droge koja je bliže označena u izreci presude, kao predmeta izvršenja ovog krivičnog djela koji se po pravosnažnosti presude ima uništiti.<br>
<br>
Kako je sud optuženog oglasio krivim to ga je, na osnovu čl.229 u vezi čl.226 ZKP-a, obavezao na plaćanje paušala u iznosu od 150,00 eura, obzirom na njegovo imovno stanje, trajanje i složenost ovog postupka.<br>
<br>
Sa iznijetog je odlučeno kao u izreci presude.<br>
<div style="text-align: center;">
	VIŠI SUD U PODGORICI<br>
	Dana, 28.11.2011.godine<br>
	<br>
	ZAPISNIČAR,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;SUDIJA,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</div>
&nbsp;&nbsp;&nbsp;&nbsp;&nbsp;&nbsp;&nbsp;&nbsp; Gogić Ana s.r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;Dragoje Jović s.r.<br>
<br>
PRAVNA POUKA: Protiv ove presude može se izjaviti žalba Apelacinom sudu CG u roku od 15 dana od dana prijema prepisa, a preko ovog suda.<br>
<br>
Tačnost otpravka tvrdi i ovjerava<br>
Ovlašćeni službenik suda<br>
Gogić Ana<br>
<br>

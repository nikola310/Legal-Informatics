<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{text-decoration:underline;}
.p1{text-align:end;hyphenate:auto;keep-with-next.within-page:always;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:center;hyphenate:auto;keep-with-next.within-page:always;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
.p8{text-indent:0.5in;text-align:start;hyphenate:auto;font-family:Arial;font-size:12pt;}
</style>
<meta content="ivan.adamovic" name="author">
</head>
<body class="b1 b2">
<p class="p1">
<span>								</span><span class="s1">K. br. 40/11</span>
</p>
<p class="p2"></p>
<p class="p2"></p>
<p class="p2"></p>
<p class="p3">
<span>U IME NARODA</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>	OSNOVNI SUD U BIJELOM POLJU, kao prvostepeni krivični sud, sudija Ivan Adamović, uz učešće zapisničara Draginje Bošković, u krivičnom predmetu protiv okrivljene R.V., iz Bijelog Polja, zbog krivičnog djela posebni slučajevi falsifikovanja isprave iz čl. 413 st. 1 tač. 2 u vezi čl. 412 st. 1 Krivičnog zakonika, po optužnom predlogu Osnovnog državnog tužilaštva u Bijelom Polju, Kt. br. 447/10 od 15. 12. 2010. godine,  nakon održanog usmenog, glavnog i javnog pretresa, u prisustvu okrivljene, a u odsustvu ODT-a u Bijelom Polju i oštećene M.S., dana 10. 03. 2011. godine, donio je i javno objavio</span>
</p>
<p class="p2"></p>
<p class="p2"></p>
<p class="p2"></p>
<p class="p4">
<span>P R E S U D U</span>
</p>
<p class="p2"></p>
<p class="p2"></p>
<p class="p2">
<span>	Okrivljena R.V.A, od oca R., majke N., rođene Š., rođena .... godine u Bijelom Polju, sa prebivalištem u mjestu rođenja, ul. O.a bb, Crnogorka, udata, majka troje djece, završila SSS, lošeg imovnog stanja, neosuđivana,     </span>
</p>
<p class="p2"></p>
<p class="p2"></p>
<p class="p2"></p>
<p class="p4">
<span>K R I V A    J E</span>
</p>
<p class="p2"></p>
<p class="p2">
<span>	Zato što je:</span>
</p>
<p class="p2"></p>
<p class="p5">
<span>-dana 25. 07. 2007. godine, u Bijelom Polju, obmanula oštećenu M.S. o sadržaju isprave- Izjave žiranta i navela je da u istu ispravu unese svoje lične podatke i potpis, smatrajući da potpisuje ispravu na osnovu koje će okrivljena da podigne kredit u iznosu od 350,00 eura, koju ispravu je oštećena ovjerila u Fondu PIO, nakon čega je okrivljena istu ispravu, uz zahtjev za dobijanje kredita u iznosu od 3.500,00 eura, podnijela "Hypo Alpe Adria" banci i u tom iznosu podigla kredit, dana 27. 07. 2007. godine, </span>
</p>
<p class="p5">
<span> </span>
</p>
<p class="p2">
<span>	-čime je izvršila krivično djelo posebni slučajevi falsifikovanje isprave iz čl. 413 st. 1 tač. 2 u vezi čl. 412 st. 1 Krivičnog zakonika,       </span>
</p>
<p class="p2"></p>
<p class="p2">
<span>	-pa joj sud, primjenom citiranih zakonskih propisa, te čl. 2, 4, 5, 13, 15, 32, 36, 52, 53, i 54 Krivičnog zakonika (Kz-a), i čl. 199 st. 2, 212 i 364 Zakonika o krivičnom postupku (Zkp-a),   i z r i č e</span>
</p>
<p class="p6"></p>
<p class="p6"></p>
<p class="p4">
<span>USLOVNU OSUDU</span>
</p>
<p class="p7"></p>
<p class="p6"></p>
<p class="p8">
<span>Kojom joj utvrđuje kaznu zatvora od 3 (tri) mjeseca, i istovremeno određuje da se ista neće izvršiti ako okrivljena u roku od dvije godine ne učini novo krivično djelo.</span>
</p>
<p class="p2"></p>
<p class="p2">
<span>	Okrivljena se obavezuje da sudu plati na ime paušala iznos od 30,00 eura, na račun Depozita novčanih kazni, troškova postupka i paušala CG, broj: 832-151-35,  s tim što je dokaz o uplati istog dužna dostaviti krivičnoj pisarnici ovog suda. </span>
</p>
<p class="p2"></p>
<p class="p2">
<span>	Oštećena M.S.a, radi ostvarivanja imovinsko-pravnog zahtjeva, upućuje se na parnični postupak. </span>
</p>
<p class="p2"></p>
<p class="p2"></p>
<p class="p4">
<span>O b r a z l o ž e nj e</span>
</p>
<p class="p2"></p>
<p class="p2"></p>
<p class="p2">
<span>	Optužnim predlogom Osnovnog državnog  tužilaštva  u Bijelom Polju, Kt.  447/10 od 15. 12. 2010. godine, optuženoj R.V.i, iz Bijelog Polja, stavljeno je na teret izvršenje   krivičnog djela posebni slučajevi falsifikovanja isprave iz čl. 413 st. 1 tač. 2 u vezi čl. 412 st. 1 Krivičnog zakonika.    </span>
</p>
<p class="p2"></p>
<p class="p2">
<span>	Glavni pretres je održan i zaključen u prisustvu okrivljene R.V., a u odsustvu, uredno pozvanih, ODT-a u Bijelom Polju i oštećene M.S., shodno čl. 453 ZKP-a.  </span>
</p>
<p class="p2"></p>
<p class="p2">
<span>	Oštećena M.S.a, tokom postupka, pridružila se krivičnom gonjenju protiv okrivljene i postavila je imovinsko-pravni zahtjev koji će ostvarivati u parničnom postupku. </span>
</p>
<p class="p2"></p>
<p class="p2">
<span>	Okrivljena R.V.a u svojoj odbrani,  u istražnom postupku, istakla je da je tačno da je zamolila M.S. da joj bude žirant za kredit kod Hypo Alpe Adria banke  i tom prilikom joj je rekla da će kredit biti u iznosu od 3.000,00 eura. M.S.a je pristala da bude žirant i potpisala je potrebnu dokumentaciju i istu ovjerila u Fondu PIO. Misli da na obrascima za žiranta nije bio upisan iznos kredita i da je taj iznos naknadno upisan od strane službenika banke. Nije govorila M.S.i da će da podigne kredit u iznosu od 350,00 eura i nije imala namjeru da je prevari, iako se zaista u međuvremenu desilo da nije u finansijskoj mogućnosti da otplaćuje kredit koji je podigla, tako da se njoj tj. M.S.i, kao žirantu, odbijaju rate od penzije. Kredit je podigla u iznosu od 3.500,00 eura, jer su joj toliki iznos kredita dozvolili, s obzirom na zaradu lica koja su joj bili žiranti i to M.S.a i N.V.. Kredit je podigla dana 27. 07. 2007. godine i otplaćivala uredno narednih oko godinu dana. Sa M.S.om je sada u lošim odnosima, odnosno u negovoru, ali je istakla da je M.S.a majka njene snage i da je to razlog što istu ne bi prevarila i nije taj kredit podigla sa namjerom da istu prevari, a priznaje da joj duguje određeni novčani iznos koji joj je odbijen po osnovu predmetnog kredita, te da će nastojati da joj vrati taj dug. </span>
</p>
<p class="p2">
<span>	Na glavnom pretresu ponovila je odbranu datu u istražnom postupku i dodala da je tačno da je u formularu koji je dala Hypo Alpe Adria banci i to potvrdi i izjavi svojeručno ispisala jedan dio podataka i potpisala M.S., koju je takođe potpisala i na mjenici, dok se N.V. svojeručno potpisao. </span>
</p>
<p class="p2"></p>
<p class="p2">
<span>	U završnoj riječi je izjavila da nije izvršila krivično djelo koje joj je stavljeno na teret i predložila sudu da je oslobodi od optužbe.    </span>
</p>
<p class="p2"></p>
<p class="p2">
<span>	Radi utvrđivanja odlučnih činjenica i krivice okrivljene sud je, u dokaznom postupku na glavnom pretresu, izveo dokaze: u svojstvu svjedoka saslušao oštećenu M.S.; pročitao: ugovor o potrošačkom kreditu br. 1621803860 od 27. 07. 2007. godine; zahtjev za kredit podnosioca R.V.; izjavu zavedenu kod Fonda PIO pod br. 01-10558 od 25. 07. 2007. godine na ime M.S.; i izvršio uvid u izvod iz KE na ime okrivljene.  </span>
</p>
<p class="p2"></p>
<p class="p2">
<span>	Iz iskaza oštećene M.S., saslušane u svojstvu svjedoka, sud je utvrdio da je u ljeto 2007. godine, ne sjeća se tačno datuma, bila žirant R.V.i za kredit u iznosu od 350,00 eura. Sjeća se da su se srele na mostu ka Nikoljcu i ona je zamolila da joj potpiše obrasce - formulare za kredit i potpisala je dva formulara i ti formulari su ostali kod nje-okrivljene, i rekla je da je potrebno da ode u Fond PIO i da se tamo potpiše, što je učinila istog momenta. S obzirom da je pošla u Nikoljac, svratila je u Fondu PIO i rekla da je došla da potvrdi da će da bude žirant R.V.i i potpisala se u jednoj "velikoj knjizi". Ne sjeća se da je ona nosila formulare za kredit da ovjeri u Fondu PIO, a smatra da ih je V.a naknadno nosila da ih ovjeri. U tim obrascima nije bio upisan iznos kredita, ali je vjerovala R.V.i da će zaista da podigne kredit u iznosu od 350,00 eura kako joj je to i saopštila, govoreći da joj je taj kredit potreban da kupi drva. Prije ovog kredita žirirala je R.V.i za jedan kredit u visini od 1.000,00 eura, koji kredit je ista uredno vratila. R.V.a je zaova njenoj kćerki i to je bio razlog da u istu ima povjerenja, tj. da ne sumnja u njene riječi. Nije znala da je R.V.a podigla kredit u iznosu od 3.500,00 eura do momenta kada je dobila opomenu od strane banke, a nakon toga su počele da se obustavljaju rate od njene penzije po osnovu tog kredita. Obavila je razgovor sa V.om i ona joj je obećala da će nastojati da joj vraća novac koliko joj bude odbijeno po osnovu kredita, međutim, dala joj je samo 100,00 eura, a kredit joj se odbija zadnjih 15 mjeseci. To je bio razlog da još jednom shvati da je prevarena od strane R.V., još od momenta kada joj je rekla da će da podigne kredit u iznosu od 350,00 eura. Dodala je da u banku nije pozivana, niti je odlazila da potpiše mjenicu, a da je pristala da bude žirant za kredit u iznosu od 350,00 eura, a ne na iznos od 3.500,00 eura, da je R.V.a pomenula iznos od 3.500,00 eura, nikada joj ne bi pristala da bude žirant, a ne može da vjeruje da je banka dala jednom licu kredit u tom iznosu koje nije u radnom odnosu. Sud je iskazu oštećene poklonio punu vjeru, bez obzira što oštećena u svom iskazu kontradiktorno navodi da se potpisala na dokunetaciji u fondu PIO, da je dokumentacija naknadno ovjerena, pa su navodi ove svjedokinje da je dokumentacija naknadno ovjerena, po ocjeni ovog suda posledica neznanja svjedokinje šta podrazumijeva termin ovjera, jer je logično da je dokumentacija koju je lično svjeodkinja odnijela u fond PIO, nakon potpisaivanja svjedokinje, i ovjerena.  </span>
</p>
<p class="p2"></p>
<p class="p5">
<span>Iz pisanog dokaza zahtjeva za kredit R.V. proizilazi da je ista tražila od Hypo Alpe Adria Banke, gotovninski kredit od 3.500,00€ i periodom vraćanja od 48 mjeseci.</span>
</p>
<p class="p5"></p>
<p class="p5">
<span>Iz izjave žiranta M.S., zavedene kod Fonda PIO, br 01-10558 od 25. 07. 2007 godine, proizilazi da je ista ovlastila Hypo Alpe Adria Banku, da u slučaju ne plaćanja obaveza po kreditu koji se vodi na ime R.V., može bez prethodnog sudskog postupka automatski staviti administratzivnu zabranu na zarada u iznosu od 142,73€. Izjava sačinena dana 25. 07. 2007 godine. </span>
</p>
<p class="p5"></p>
<p class="p2">
<span> 	Iz ugovora o potrošačkom kreditu  br 1621803860 od 27. 07. 2007 godine, zaključenog između Hypo Alpe Adria Banke I R. V.e, proizilazi da je R. V.i odbren godovinski kredit u iznosu od 3.500,00€, sa rokom otplate od 48 mjeseci.  </span>
</p>
<p class="p3"></p>
<p class="p5"></p>
<p class="p2">
<span>	 Tokom postupka, nesporno je utvrđeno da je okrivljena R.V.a kod Hypo Alpe Adria Banke podigla kredit u iznosu od 3.500,00€, takođe je nesporno I da je oštećena M.S.a pristala da bude žirant okrivljenoj, za predmetni kredit. </span>
</p>
<p class="p2"></p>
<p class="p2">
<span>	Sporno je na koji je iznos kredita oštećena pristala da bude žirant okrivljenoj.</span>
</p>
<p class="p2">
<span> </span>
</p>
<p class="p2">
<span>	Nakon analize svih izvedenih dokaza i njihove svestrane i brižljive ocjene, te cijeneći ih pojedinačno i u sveukupnosti, dovodeći ih u vezu jedne s drugim i sa odbranom optužene,  sud je utvrdio činjenično stanje, da je okrivljena R.V.a, dana 25. 07. 2007. godine, u Bijelom Polju, obmanula oštećenu M.S. o sadržaju isprave- Izjave žiranta i navela je da u istu ispravu unese svoje lične podatke i potpis, smatrajući da potpisuje ispravu na osnovu koje će okrivljena da podigne kredit u iznosu od 350,00 eura, koju ispravu je oštećena ovjerila u Fondu PIO, nakon čega je okrivljena istu ispravu, uz zahtjev za dobijanje kredita u iznosu od 3.500,00 eura, podnijela "Hypo Alpe Adria" banci i u tom iznosu podigla kredit, dana 27. 07. 2007. godine.</span>
</p>
<p class="p2"></p>
<p class="p5">
<span>Naime, ovako činjenično stanje sud je utvrdio, prevashodno iz iskaza oštećene M.S., koja je jasno i nedosmisleno navela, da je pristala da bude žirant okrivljenoj za kredit u iznosu od 350,00€. Na ubjeđenje suda da je iskaz oštećene istinit ukazuju i njeni navodi , da joj je okivljena predočila da kretit uzima radi obezbjeđenja drva za ogrjev, pa iznos od 350,00€,  je i po ocjeni ovog suda, optimalan za tu namjenu. </span>
</p>
<p class="p5">
<span> </span>
</p>
<p class="p5">
<span>U radnjama okrivljene opisanim u dispizitivu presude, stekla su se sva bitna obilježja krivičnog djela posebni slučajevi falsifikovanja iz člana 413 st. 1 tač. 2 u vezi sa čl. 412 st. 1 Krivičnog zakonika, za koje je okrivljena i oglašena krivom. Okrivljena je postupajući na način opisan u dispozitivu presude, bila svjesna svog djela, te da preduzetim radnjama vrši krivično djelo, pa je krivično dijelo izvršila sa direktnim umišljajem.  .      </span>
</p>
<p class="p2"></p>
<p class="p2">
<span> 	Za ovo krivično djelo predvidjena je  kazna zatvora do tri godine. </span>
</p>
<p class="p2"></p>
<p class="p2">
<span>	Prilikom odlučivanja o vrsti i visini krivične sanckije, sud je cijenio sve okolnosti iz čl. 42 KZ-a, koje se odnose na odmjeravanje kazne, pa je na strani okrivljene našao olakšavajuće  okolnosti: da se radi o porodičnoj osobi, majci troje djece, licu lošeg imovnog stanja,  licu koje do sada nije osudjivano, što ukazuje da nije sklona vršenju krivičnih djela, pa u nedostatku otežavajućih okolnosti, sud je mišljenja da olakšavajuće okolnosti na strani okrivljene predstavljaju osnov za izricanje uslovne osude, kao krivične sankcije, i istoj utvrdio kaznu zatvora od 3 (tri) mjeseca, i istovremeno odredio da se ista neće izvršiti ako okrivljena u roku od dvije godine ne učini novo krivično djelo,  pri tom cijeneći da bi pristupanje izvršenju kazne suviše represivno djelovalo na okrivljenu, nego da će i samo upozorenje, uz prijetnju kaznom, dovoljno uticati na istu da u buduće ne vrši ova i slična krivična djela i da će se na taj način se ostvariti svrha uslovne osude predviđena u čl. 52 Krivičnog zakonika.</span>
</p>
<p class="p2"></p>
<p class="p2">
<span>	Odluka o paušalu donijeta je na osnovu odredbe čl. 199 Zakonika o krivičnom postupku, pa je okrivljena obavezana da po tom osnovu plati iznos od 30,00€,  pri čemu je sud cijenio složenost i trajanje krivičnog postupka, kao i imovinske prilike okrivljene. </span>
</p>
<p class="p2"></p>
<p class="p2">
<span>	Oštećena M.S.a shodno članu 212 Zkp-a upućena je na pranični postupak. </span>
</p>
<p class="p2"></p>
<p class="p2">
<span>	Iz iznijetog je odlučeno kao u izreci presude, a shodno čl. 364  ZKP-a.</span>
</p>
<p class="p2"></p>
<p class="p2"></p>
<p class="p3">
<span>OSNOVNI SUD U BIJELOM POLJU</span>
</p>
<p class="p3">
<span>dana  10. 03. 2011. godine, </span>
</p>
<p class="p3"></p>
<p class="p2"></p>
<p class="p2"></p>
<p class="p2">
<span>ZAPISNIČAR,			 			 	S U D I J A,  </span>
</p>
<p class="p2">
<span>Draginja Bošković s.r.						Ivan Adamović s.r.</span>
</p>
<p class="p6"></p>
<p class="p7"></p>


</body>
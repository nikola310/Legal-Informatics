<div style="text-align: right">
	K.br. 92/11</div>
<div style="text-align: justify">
	&nbsp;</div>
<div style="text-align: center">
	U IME CRNE GORE</div>
<div style="text-align: justify">
	&nbsp;<br>
	&nbsp;<br>
	OSNOVNI SUD U DANILOVGRADU kao prvostepeni krivični, po sudiji pojedincu Vladimiru Novoviću, uz učešće Ane Ivanović, kao zapisničara, u krivičnom predmetu okrivljenog B.B. iz Podgorice, zbog krivičnog djela teška tjelesna povreda iz čl.151 st.1 KZ, odlučujući po optužnici Osnovnog državnog tužilaštva iz Podgorice Kt.br.475/11 od 19.07.2011.godine, koju je na glavnom pretresu zastupala Romina Vlahović, zamjenik ODT-a iz Podgorice, nakon održanog glavnog i javnog pretresa, u prisustvu zastupnika optužbe i okrivljenog dana 07.09.2012.godine, donio je dana 10.09.2012.godine i istog dana javno objavio<br>
	&nbsp;</div>
<div style="text-align: center">
	PRESUDU</div>
<div style="text-align: justify">
	&nbsp;<br>
	Okrivljeni B.B., JMB, od oca M. i majke B., rodjene Ž., rodjen ..godine u P., sa mjestom prebivališta u P. - ., državljanin Crne Gore, pismen, završio srednju elektrotehničku školu, po zanimanju električar, nezaposlen, neoženjen, bez djece, srednjeg imovnog stanja, osudjivan presudom Osnovnog suda u Podgorici K.br.07/1596 od 04.02.2009.godine, zbog krivičnog djela iz čl.220 st.1 KZ na 1 mjesec zatvora uslovno na 1 godinu, presudom Višeg suda u Podgorici K.br.285/07 od 26.05.2009.godine, zbog krivičnog djela iz čl.300 st.1 KZ, na kaznu zatvora u trajanju od 1 godine i 6 mjeseci, presudom Osnovnog suda u Podgorici K.br.09/670 od 20.05.2010.godine, zbog krivičnog djela iz čl.240 st.1 KZ, na kaznu zatvora u trajanju od 5 mjeseci i presudom Osnovnog suda u Kotoru K.br.491/10 od 22.06.2011.godine, zbog krivičnog djela iz čl.246 st.1 KZ na 60 dana uslovno na 1 godinu.<br>
	&nbsp;</div>
<div style="text-align: center">
	Kriv je</div>
<div style="text-align: justify">
	&nbsp;<br>
	Što je:<br>
	&nbsp;<br>
	Dana 22.02.2011.godine, u hodniku Zavoda za izvršenje krivičnih sankcija - Spuž, opština Danilovgrad, teško tjelesno povrijedio oštećenog A.M., na način što ga je udario pesnicom u predjelu lijevog uha, nanoseći mu tako tešku tjelesnu povredu u vidu razdora bubne opne lijevog uha,<br>
	&nbsp;<br>
	- čime je počinio krivično djelo teška tjelesna povreda iz čl.151 st.1 KZ.<br>
	&nbsp;<br>
	Pa ga sud primjenom citiranog zakonskog propisa, te čl.4, 5, 15, 32, 36 i 42 KZ i čl.226, 229 i 374 ZKP-a<br>
	&nbsp;</div>
<div style="text-align: center">
	O S U Đ U J E</div>
<div style="text-align: justify">
	&nbsp;<br>
	Na kaznu zatvora u trajanju od 6 (šest) mjeseci.<br>
	&nbsp;<br>
	Dužan je okrivljeni da na ime troškova krivičnog postupka uplati ovom sudu iznos od 150,50 eura i po osnovu paušala iznos od 30,00 eura, a sve u roku od 15 dana po pravosnažnosti presude.<br>
	&nbsp;</div>
<div style="text-align: center">
	O b r a z l o ž e nj e</div>
<div style="text-align: justify">
	&nbsp;<br>
	Optužnicom Osnovnog državnog tužilaštva iz Podgorice Kt.br.475/11 od 19.07.2011.godine, stavljeno je na teret okrivljenom B.B. izvršenje krivičnog djela teška tjelesna povreda iz čl.151 st.1 KZ, a na način činjenično opisan kao u izreci presude. Zastupnik optužbe je na glavnom pretresu u završnoj riječi predložio da sud okrivljenog oglasi krivim i kazni po zakonu.<br>
	&nbsp;<br>
	Okrivljeni B.B. u odbrani datoj u pretkrivičnom postupku u bitnom je naveo da je dana 22.02.2011.godine, dok je šetao hodnikom pored svoje sobe, u Zavodu za izdržavanje kratkih kazni u Spužu, sa pritvorenikom Đ., njima prišao jedan momak za kojeg misli da se preziva A.. Taj momak se Đ.u obratio riječima "Što glumiš, šta izigravaš". Tvrdi da je u jednom momentu, A. digao ruke i krenuo prema njima. Instiktivno je reagovao i otvorenim dlanom odgurnuo je A. u predjelu lijevog uha. Zatim se napravila gužva i jedan od pritvorenika je odgurnuo A. i spriječio je dalji nesporazum. Istakao je da poslije ovog dogadjaja A. niko nije udarao i da je isti sa njima sjedio u sobi i pričao.&nbsp;&nbsp;&nbsp;<br>
	&nbsp;<br>
	Okrivljeni B.B. u odbrani datoj u istražnom postupku i na glavnom pretresu u bitnom je naveo da je kritičnom prilikom, dok se nalazio u Zavodu za izvršenje krivičnih sankcija u Spužu na izdržavanju kazne, šetao hodnikom zajedno sa Đ. A.. U jednom trenutku njima je prišao A.M., koji je tog dana došao na izdržavanje kazne, uputio je Đ. A.u riječi u smislu "Što glumiš mangupe jedan" i naglo je podigao obije ruke i krenuo prema njima. Plašeći se da će da ga A.M. udari, desnom rukom odgurnuo ga je, tako što mu je otvorenom šakom potisnuo glavu sa lijeve strane u predjelu uha. Nakon što je završena svadja, on i Đ. A. su sjeli sa A.M.om i nastavili su da razgovaraju. Tada se A.M. žalio da ga boli uho i da mu teče krv iz uha. Istakao je da je povreda A.M. nastala ranije i da A.M. pošto je odgurnut nije pao. Dodao je i da prilikom saslušanja u policiji nije bio prisutan branilac po službenoj dužnosti, te da se nakon dogadjaja pomirio sa oštećenim A.M.. Okrivljeni B.B. je u završnoj riječi naveo da je njegova odbrana istinita.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
	&nbsp;<br>
	Sud je na glavnom pretresu u dokaznom postupku saslušao svjedoka-oštećenog A.M., saslušao svjedoka Đ. A., izvršio uvid u izvještaj ljekara specijaliste KC CG br.protokola 273 od 22.02.2011.godine, izdat na ime oštećenog A.M., pročitao otpusnu lista sa epikrizom JZU OB Cetinje, izdatu na ime oštećenog A.M., izvršio uvid u uput za pregled kod ljekara specijaliste urologa br.71540 od 25.02.2011.godine, izdat na ime oštećenog A.M., izvršio uvid u izvještaj ljekara specijaliste neuropsihijatra Doma zdravlja Podgorica Centra za mentalno zdravlje br.protokola 986 od 02.03.2011.godine, izdat na ime oštećenog A.M., izvršio uvid u uput za ljekara specijalistu psihijatra br.71539 od 25.02.2011.godine, izdat na ime oštećenog A.M., izvršio uvid u izvještaj ljekara specijaliste KC CG br.protokola 1295 od 28.02.2011.godine, izdat na ime oštećenog A.M., pročitao nalaz i mišljenje vještaka sudsko-medicinske struke dr B.B. Kri.br.12/11 od 25.06.2011.godine i neposredno saslušao ovog vještaka i pročitao izvod iz kaznene evidencije Uprave policije PJ Podgorica br.29-245/11-25913/2-4142 od 17.10.2011.godine, izdat na ime okrivljenog.<br>
	&nbsp;<br>
	Svjedok-oštećeni A.M. u iskazu datom u istražnom postupku u bitnom je naveo da se kritičnom prilikom nalazio na izdržavanju dvodnevne kazne u Zavodu za izvršenje krivičnih sankcija u Spužu. Nakon što je bio rasporedjen u ćeliju, zapazio je da se tamo nalazi veći broj lica. U jednom momentu prišao mu je jedan mladji čovjek i pitao ga je "Jesi li ti mene privodio u policiju i tukao?". Napomenuo je da je ranije radio u policiji, ali ne u policijskoj patroli, već u policijskoj školi. Ovom mladjem čovjeku je odgovorio da ga prvi put vidi, da bi se zatim ovaj mladji čovjek udaljio. Poslije odredjenog vremena izašao je u hodnik da pojede sendvič. Tada mu je prišlo nekoliko mladjih ljudi, koji su takodje bili zatvorenici, a medju kojima je bio i prethodno pomenuti čovjek. Ovaj mladji čovjek ga je ponovo pitao da li ga se sjeća, a zatim je drugi momak iz te grupe počeo da ga udara zatvorenim pesnicama u predjelu glave i nogama u predjelu slabine. Počela je da mu teče krv iz nosa i iz uha i tada je ovaj momak prestao da ga udara. U tom trenutku je već ležao na podu. Ustao je, pozvao je stražara koji je pozvao komandira, a zatim je pokazao lice koje ga je udarilo. Tom prilikom je saznao da se taj momak zove B.B.. Tvrdi da o zadobijenim povredama posjeduje medicinsku dokumentaciju, da mu je pukla bubna opna lijevog uha, da je zbog toga operisan u bolnici na Cetinju, te da prije ove povrede nije imao bilo kakvih bolesti uha, niti bilo kakvih zdravstvenih problema u vezi sa ušima. Istakao je da mu je B.B., koji se nalazio sa njegove lijeve strane, zadao sve udarce u lijevom predjelu tijela, tj. lijevom predjelu glave i lijevoj slabini.<br>
	&nbsp;<br>
	Svjedok-oštećeni A.M. u iskazu datom na glavnom pretresu u bitnom je naveo da je povodom jedne kraće zatvorske kazne stupio na izdržavanje kazne u ZIKS-u u Spužu. Kada je došao bio je rasporedjen u ćeliju, u kojoj se nalazio veći broj lica. U jednom momentu u hodniku ZIKS-a prišao mu je Đ. A. i kazao mu je "Ti si mene privodio u policiju i tukao". Tvrdi da je Đ. A. rekao da nikada nije radio u policiji, a da je radio u policijskoj školi. Osim njih dvojice, tu se nalazio i B.B., koji je čuo njihov razgovor. Dok je razgovarao sa Đ. A. i bio licem okrenut prema njegovom licu, B.B. ga je udario u predjelu lijevog uha. Ne zna čime ga je udario B.B.. Napomenuo je da je prije zadobijenog udarca normalno sa Đ. A. razgovarao i da nije pravio nikakve ishitrene pokrete rukama. Istakao je da poslije navedenog udarca nije zadobio više nijedan udarac i da nije padao na pod. Zbog proteka vremena je zaboravio šta se dešavalo nakon zadobijenog udarca. Istog dana kada se desio dogadjaj, pregledan je u KC CG, a zatim je upućen u bolnicu u Cetinju, gdje je liječen nekoliko dana. Upoznat na različitosti u odnosu na iskaz dat u istražnom postupku, naveo je da ne može da pojasni različitosti u svojim svjedočkim iskazima, a da je tačno da se dogadjaja bolje sjećao u istražnom postupku. Nije se pridružio krivičnom gonjenju protiv okrivljenog B.B. i nije postavio imovinsko-pravni zahtjev.&nbsp;<br>
	&nbsp;<br>
	Svjedok Đ. A. u iskazu datom u istražnom postupku i na glavnom pretresu u bitnom je naveo da se dana 22.02.2011.godine, nalazio na izdržavanju kazne zatvora u Zavodu za izvršenje krivičnih sankcija u Spužu. Tom prilikom sreo se sa A.M., kojeg je poznavao od ranije. Pitao je A.M. da li ga se sjeća, a A.M. mu je odgovorio da mu je poznat, a da se ne može sjetiti odakle ga poznaje. Poslije toga kazao je A.M.u da izmedju njih dvojice neće biti problema. Pojasnio je da je on bio u sobi zajedno sa B.B., a da je A.M. bio u drugoj sobi. Poslije zaključivanja soba, u večernjim časovima, dok je zajedno sa B.B. šetao hodnikom, njima je prišao A.M.. Tvrdi da mu se A.M. obratio riječima "Šta ti imaš da pričaš protiv mene, što izigravaš". Poslije izgovorenih riječi, A.M. je krenuo stisnutim pesnicama u njegovom pravcu. Kada mu se A.M. primakao vrlo blizu, B.B. je otvorenim dlanom odgurnuo A.M. u predjelu glave. B.B. je stajao sa njegove desne strane. Nije primijetio da je B.B. udarao A.M., niti da je A.M. bilo ko drugi udarao. Negirao je i da je on udarao A.M.. Par minuta nakon dogadjaja, dok je sa B.B.om sjedio na klupi u hodniku, njima je prišao A.M. i rukovao se sa njima, a poslije 20-tak minuta A.M. se požalio zatvorskom osoblju da ga je B.B. udario u predjelu uha i da ima problema sa uhom. Čuo je da je A.M. prilikom dolaska na izdržavanje kazne koristio neke kapi za nos ili za uho, koje je tražio od zatvorskog osoblja. Na glavnom pretresu je pojasnio da je B.B. desnom rukom odgurnuo A.M., da je prije više godina od dana dogadjaja u ZIKS-u imao sukob sa A.M.om, jer je A.M. bio valjda pripadnik policije. Nije mogao da ukaže na motiv, zbog čega je A.M. krenuo stisnutim pesnicama u njegovom pravcu.&nbsp;&nbsp;<br>
	&nbsp;<br>
	Iz nalaza i mišljenja vještaka sudsko-medicinske struke dr B.B. Kri.br.12/11 od 25.06.2011.godine, saslušanja ovog vještaka sa glavnog pretresa, izvještaja ljekara specijaliste KC CG br.protokola 273 od 22.02.2011.godine, izdatog na ime oštećenog A.M., otpusne liste sa epikrizom JZU OB Cetinje, izdate na ime oštećenog A.M., uputa za pregled kod ljekara specijaliste urologa br.71540 od 25.02.2011.godine, izdatog na ime oštećenog A.M., izvještaja ljekara specijaliste neuropsihijatra Doma zdravlja Podgorica Centra za mentalno zdravlje br.protokola 986 od 02.03.2011.godine, izdatog na ime oštećenog A.M., uputa za ljekara specijalistu psihijatra br.71539 od 25.02.2011.godine, izdatog na ime oštećenog A.M. i izvještaja ljekara specijaliste KC CG br.protokola 1295 od 28.02.2011.godine, izdatog na ime oštećenog A.M., utvrdjuje se da je oštećeni A.M. pregledan dana 22.02.2011.godine, od strane ljekara specijaliste za bolesti uha, grla i nosa KC CG, nakon čega je upućen na bolničko liječenje na Odjeljenju za bolesti uha, grla i nosa Opšte bolnice u Cetinju, gdje je proveo tri dana, te da je zadobio tešku tjelesnu&nbsp; povredu u vidu razdora bubne opne lijevog uha. Ova povreda nastala je djelovanjem zamahnute tupo-tvrde sile ravne i šire površine, srednjeg intenziteta djelovanja, u momentu kada je oštećeni lijevom stranom glave bio okrenut ka toj sili. Ista je mogla nastati djelovanjem zamahnute zatvorene ili otvorene šake. U konkretnom slučaju, radilo se o svježoj povredi bubne opne lijevog uha, koja je nastala u okviru nekoliko sati prije uradjenog prvog pregleda, i poslije njenog nastanka došlo je do izlaska manje količine krvnog sadržaja u spoljašnju sredinu. Što se tiče povrede u vidu nagnječine kože lijeve slabinske regije tijela, koja je konstatovana kod oštećenog pregledom uradjenim 28.02.2011.godine, vještak je naveo da se sa apsolutnom sigurnošću ne može prihvatiti da je ovakva povreda nastala u spornom dogadjaju, tj. tačnije 22.02.2011.godine, ali da se ne može ni isključiti mogućnost da je ovakva povreda tada nastala kod oštećenog, te da je moguće da su ljekari prilikom uradjenih prvih pregleda povrijedjenog, posebnu pažnju obratili na povredu lijevog uha, zanemarujući mogućnost postojanja povreda i na nekom drugom dijelu tijela. Ukoliko se prihvati mogućnost da je povreda lijevog slabinskog predjela nastala dana 22.02.2011.godine, to je takva povreda mogla nastati djelovanjem zamahnute tupo-tvrde sile ravne površine, slabijeg intenziteta djelovanja, koja je sila djelovala na tijelo povrijedjenog sa lijeve strane. Ista je mogla nastati djelovanjem zamahnute stisnute šake, zamahnute noge, zamahnutog lakta i slično.&nbsp;&nbsp;<br>
	&nbsp;<br>
	Sud je cijenio nalaz i mišljenje ovog vještaka, pa je isti prihvatio kao jasan, stručan i objektivan i dat prema pravilima struke i nauke.<br>
	&nbsp;<br>
	Iz izvoda iz kaznene evidencije Uprave policije PJ Podgorica br.29-245/11-25913/2-4142 od 17.10.2011.godine, izdatog na ime okrivljenog B.B., utvrdjuje se da je okrivljeni B.B. osudjivan presudom Osnovnog suda u Podgorici K.br.07/1596 od 04.02.2009.godine, zbog krivičnog djela iz čl.220 st.1 KZ na 1 mjesec zatvora uslovno na 1 godinu, presudom Višeg suda u Podgorici K.br.285/07 od 26.05.2009.godine, zbog krivičnog djela iz čl.300 st.1 KZ, na kaznu zatvora u trajanju od 1 godine i 6 mjeseci, presudom Osnovnog suda u Podgorici K.br.09/670 od 20.05.2010.godine, zbog krivičnog djela iz čl.240 st.1 KZ, na kaznu zatvora u trajanju od 5 mjeseci i presudom Osnovnog suda u Kotoru K.br.491/10 od 22.06.2011.godine, zbog krivičnog djela iz čl.246 st.1 KZ na 60 dana uslovno na 1 godinu.<br>
	&nbsp;<br>
	Sud je cijenio iskaz svjedoka-oštećenog A.M. iz istražnog postupka, pa je našao da se isti objektivno, određeno, logično i istinito izjasnio o činjenicama važnim za ovu krivičnu stvar. Naime, iskaz svjedoka-oštećenog A.M. iz istražnog postupka stoji u skladnoj vezi&nbsp; sa nalazom i mišljenjem vještaka sudsko-medicinske struke dr B.B. Kri.br.12/11 od 25.06.2011.godine, saslušanjem ovog vještaka sa glavnog pretresa, izvještajem ljekara specijaliste KC CG br.protokola 273 od 22.02.2011.godine, izdatim na ime oštećenog A.M., otpusnom listom sa epikrizom JZU OB Cetinje, izdatom na ime oštećenog A.M., uputom za pregled kod ljekara specijaliste urologa br.71540 od 25.02.2011.godine, izdatim na ime oštećenog A.M., izvještajem ljekara specijaliste neuropsihijatra Doma zdravlja Podgorica Centra za mentalno zdravlje br.protokola 986 od 02.03.2011.godine, izdatim na ime oštećenog A.M., uputom za ljekara specijalistu psihijatra br.71539 od 25.02.2011.godine, izdatim na ime oštećenog A.M. i izvještajem ljekara specijaliste KC CG br.protokola 1295 od 28.02.2011.godine, izdatim na ime oštećenog A.M.. Sud nije prihvatio iskaz svjedoka-oštećenog A.M. sa glavnog pretresa, a u dijelu koji se razlikovao sa njegovim iskazom iz istražnog postupka, a i sam svjedok-oštećeni A.M. je naveo, nakon što je upoznat na različitosti, da se dogadjaja bolje sjećao u istražnom postupku.<br>
	&nbsp;<br>
	Sud nije prihvatio iskaz svjedoka Đ. A.a da je navodno njemu i okrivljenom B.B.u prišao svjedok-oštećeni A.M., da je svjedok-oštećeni A.M. sa stisnutim pesnicama krenuo u njegovom pravcu, a da je okrivljeni B.B. reagovao tako što je otvorenim dlanom odgurnuo A.M. u predjelu glave, obzirom da iz iskaza svjedoka-oštećenog A.M. iz istražnog postupka proizilazi da je njega okrivljeni B.B. bez ikakvog povoda za to udario stisnutom pesnicom u predjelu lijevog uha. Svjedok Đ. A. je izdržavao kaznu u ZIKS-u u istoj sobi sa okrivljenim B.B. pa je ovakvim svjedočenjem htio da pomogne okrivljenom B.B. da izbjegne krivičnu odgovornost.<br>
	&nbsp;<br>
	Na osnovu naprijed izložene činjenične gradje, koja proizilazi iz sadržine dokaza provedenih na glavnom pretresu, ovaj sud je nesumnjivo zaključio da su se u radnjama okrivljenog B.B. stekla sva obilježja bića krivičnog djela teška tjelesna povreda iz čl.151 st.1 KZ. Naime, okrivljeni je dana 22.02.2011.godine, u hodniku Zavoda za izvršenje krivičnih sankcija - Spuž, opština Danilovgrad, teško tjelesno povrijedio oštećenog A.M., na način što ga je udario pesnicom u predjelu lijevog uha, nanoseći mu tako tešku tjelesnu povredu u vidu razdora bubne opne lijevog uha.<br>
	&nbsp;<br>
	Sve naprijed navedene činjenice utvrdjene su iz iskaza svjedoka-oštećenog A.M. iz istražnog postupka, nalaza i mišljenja vještaka sudsko-medicinske struke dr B.B. Kri.br.12/11 od 25.06.2011.godine, saslušanja ovog vještaka sa glavnog pretresa, izvještaja ljekara specijaliste KC CG br.protokola 273 od 22.02.2011.godine, izdatog na ime oštećenog A.M., otpusne liste sa epikrizom JZU OB Cetinje, izdatom na ime oštećenog A.M., uputa za pregled kod ljekara specijaliste urologa br.71540 od 25.02.2011.godine, izdatog na ime oštećenog A.M., izvještaja ljekara specijaliste neuropsihijatra Doma zdravlja Podgorica Centra za mentalno zdravlje br.protokola 986 od 02.03.2011.godine, izdatog na ime oštećenog A.M., uputa za ljekara specijalistu psihijatra br.71539 od 25.02.2011.godine, izdatog na ime oštećenog A.M. i izvještaja ljekara specijaliste KC CG br.protokola 1295 od 28.02.2011.godine, izdatog na ime oštećenog A.M.<br>
	&nbsp;<br>
	Naime, iz iskaza svjedoka-oštećenog A.M. iz istražnog postupka utvrdjuje se da je isti bio na izdržavanju kazne u Zavodu za izvršenje krivičnih sankcija u Spužu, da je kritičnom prilikom izašao u hodnik, kako bi pojeo sendvič, da mu je tada prišlo nekoliko mladića medju kojima su bili okrivljeni B.B. i svjedok Đ.A., kojom prilikom ga je okrivljeni B.B. bez ikakvog povoda za to udario pesnicom u predjelu lijevog uha, nakon čega je i počela da mu toči krv iz tog uha. Da je od tog udarca svjedok-oštećeni A.M. zadobio tešku tjelesnu povredu u vidu razdora bubne opne lijevog uha, sud je utvrdio iz nalaza i mišljenja vještaka sudsko-medicinske struke dr B.B. i citirane medicinske dokumentacije izdate na ime oštećenog A.M..<br>
	&nbsp;<br>
	Međutim, sud nije prihvatio odbranu okrivljenog B.B. da je navodno svjedok-oštećeni A.M. prišao njemu i Đ. A. dok su šetali hodnikom u ZIKS-u u Spužu, da je svjedok-oštećeni A.M. poslije upućenih riječi Đ. A. u podigao obije ruke i krenuo prema njima, te da je plašeći se da će ga svjedok-oštećeni A.M. udariti, otvorenom šakom tj.dlanom potisnuo glavu svjedoka-oštećenog A.M. u predjelu lijevog uha obzirom da je ovakva odbrana okrivljenog obesnažena iskazom svjedoka-oštećenog A.M. iz istražnog postupka. Zbog toga je odbrana okrivljenog neistinita i sračunato je data u cilju izbjegavanja krivične odgovornosti.<br>
	&nbsp;<br>
	Imajući u vidu sve naprijed navedeno ovaj sud je utvrdio da su se u radnjama okrivljenog stekla sva obilježja bića krivičnog djela teška tjelesna povreda iz čl.151 st.1 KZ.<br>
	&nbsp;<br>
	Kod naprijed navedenog činjeničnog utvrdjenja, cijeneći psihički odnos okrivljenog prema počinjenom krivičnom djelu, sud je našao da je isti postupao sa direktnim umišljajem, odnosno bio je svjestan svog djela i htio je njegovo izvršenje, što ga sve čini krivim.<br>
	&nbsp;<br>
	Zastupnik optužbe je na glavnom pretresu odustao od predloga da se u dokaznom postupku čita službena zabilješka Uprave policije Ispostava Cetinje br.20-02-240/11-646 od 23.02.2011.godine.<br>
	&nbsp;<br>
	Sud je prilikom odlučivanja o kazni imao u vidu sve okolnosti na strani okrivljenog u smislu čl. 42 KZ, pa je od olakšavajućih okolnosti na strani okrivljenog našao da je mlad, da se oštećeni nije pridružio krivičnom gonjenju, a od otežavajućih okolnosti da je osuđivan presudom Osnovnog suda u Podgorici K.br.07/1596 od 04.02.2009.godine, zbog krivičnog djela iz čl.220 st.1 KZ na 1 mjesec zatvora uslovno na 1 godinu, presudom Višeg suda u Podgorici K.br.285/07 od 26.05.2009.godine, zbog krivičnog djela iz čl.300 st.1 KZ, na kaznu zatvora u trajanju od 1 godine i 6 mjeseci, presudom Osnovnog suda u Podgorici K.br.09/670 od 20.05.2010.godine, zbog krivičnog djela iz čl.240 st.1 KZ, na kaznu zatvora u trajanju od 5 mjeseci i presudom Osnovnog suda u Kotoru K.br.491/10 od 22.06.2011.godine, zbog krivičnog djela iz čl.246 st.1 KZ na 60 dana uslovno na 1 godinu, što je utvrđeno iz citiranog izvoda iz kaznene evidencije, pa je okrivljenom izrekao kaznu zatvora u trajanju od 6 (šest) mjeseci nalazeći da je ista srazmjerna težini učinjenog krivičnog djela i ličnosti okrivljenog kao počinioca, te da će se ovakvom kaznom postići svrha kažnjavanja iz čl.32 KZ i na taj način dovoljno uticati na okrivljenog da ubuduće ne vrši ista ili slična krivična djela, a u okviru opšte svrhe propisivanja i izricanja krivičnih sankcija iz čl.4 st.2 KZ.<br>
	&nbsp;<br>
	O troškovima krivičnog postupka odlučeno je na osnovu čl.226 i 229 ZKP-a, pa kako je okrivljeni oglašen krivim obavezan je da na ime troškova krivičnog postupka uplati ovom sudu iznos od 150,50 eura, a koji troškovi se odnose na nagradu odmjerenu braniocu po službenoj dužnosti okrivljenog adv.S.R. u iznosu od 62,50 eura i nagradu odmjerenu vještaku sudsko-medicinske struke dr B.B.u u iznosu od 88,00 eura, kao i iznos od 30,00 eura na ime sudskog paušala, koji paušal je određen shodno složenosti i trajanju postupka uz ocjenu imovinskih prilika okrivljenog, a sve prednje u roku od 15 dana po pravosnažnosti presude.<br>
	&nbsp;<br>
	Na osnovu izloženog, a primjenom čl. 374 ZKP-a, odlučeno je kao u izreci.<br>
	&nbsp;<br>
	&nbsp;<br>
	ZAPISNIČAR, &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;SUDIJA,<br>
	Ana Ivanović s.r.&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;Vladimir Novović s.r.<br>
	&nbsp;<br>
	&nbsp;<br>
	&nbsp;<br>
	<u>PRAVNA POUKA</u><u>:</u> Protiv ove presude može se izjaviti žalba Višem sudu u Podgorici, u roku od 8 dana od dana prijema pismenog otpravka, a preko ovog suda.<br>
	&nbsp;<br>
	&nbsp;</div>

<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.25in 0.82708335in 0.82708335in 0.82708335in;}
.p1{text-align:start;hyphenate:auto;font-family:Times New Roman;font-size:12pt;}
.p2{text-align:end;hyphenate:auto;font-family:Times New Roman;font-size:12pt;}
.p3{text-align:justify;hyphenate:auto;font-family:Times New Roman;font-size:12pt;}
.p4{text-align:center;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="ljiljana.popovic" name="author">
</head>
<body class="b1 b2">
<p class="p1">
<span> HYPERLINK "http://upload.wikimedia.org/wikipedia/commons/2/23/Coat_of_arms_of_Montenegro.svg" </span>
<!--Image link to '0.png' can be here-->
</p>
<p class="p2">
<span class="s1">K.br.18/13</span>
</p>
<p class="p2"></p>
<p class="p3">
<span>					</span><span class="s1"> U IME CRNE GORE </span>
</p>
<p class="p3"></p>
<p class="p3">
<span>		Osnovni  sud u Pljevljima, kao prvostepeni  krivični sud, po sudiji Ljiljani Popović, uz  sudjelovanje zapisničara Leković Zore, u krivičnom predmetu protiv optužene Č. O. iz P. zbog krivičnog djela lake tjelesne povrede iz čl.152 st.2 u vezi st.1 Krivičnog Zakonika,po optužnom predlogu ODT Pljevlja Kt.br.2/13 od 07.02.2013. godine, nakon održanog glavnog i javnog pretresa u prisustvu zamjenika ODT Pljevlja Gačević Božidarke, oštećene J.K. i optužene Č.O. dana 26.03.2013.godine, donio je i javno objavio </span>
</p>
<p class="p3"></p>
<p class="p3"></p>
<p class="p3">
<span>				</span><span class="s1">	P R E S U D U </span>
</p>
<p class="p3"></p>
<p class="p3"></p>
<p class="p3">
<span>	         </span><span class="s1">Optužena Č.O., </span><span>JMBG .,od oca M. i majke M. rodjene V., rodjena dana ...godine,u selu Z. opština P., sa prebivalištem u Pl. Ul.N.R.,državljanka CG,neudata,bez djece,penzioner, pismena, završila ekonomsku školu,govori srspskim jezikom, razumije crnogorski jezik, srednjeg imovnog stanja, neosudjivana. </span>
</p>
<p class="p3"></p>
<p class="p3">
<span>					</span><span class="s1">K R I V A     J E</span>
</p>
<p class="p3"></p>
<p class="p3">
<span>		</span><span class="s1">Što je :</span>
</p>
<p class="p3"></p>
<p class="p3">
<span>		Dana 25.12.2012.godine  oko 16,30 časova u Ul.N.R.. u P.  u hodniku zajedničkog stambenog objekta lako tjelesno povrijedila  oštećenu J. K.  na način što je, drvenim štapom, sredstvom podobnim da tijelo teško povrijedi ili zdravlje teško  naruši jedanput udarila u predjelu čela  iznad nosne kosti  nanijevši joj tom prilikom lake tjelesne povrede u vidu kontuzije glave sa otokom i krvnim podlivom u čeonom predjelu  x 3 cm,</span>
</p>
<p class="p3"></p>
<p class="p3">
<span>		</span><span class="s1">čime je izvršila  krivično djelo lake tjelesne povrede iz čl.152 st.2 u vezi st.1 Krivičnog Zakonika,</span>
</p>
<p class="p3"></p>
<p class="p3">
<span class="s1">		pa joj sud  na osnovu citiranog zakonskog propisa te primjenom čl.4,5,13, 15, 32,33,36,42,52,53 i 54 Krivičnog zakonika te čl.226, 229,239 i 374 Zakona o krivičnom postupku</span><span>   </span>
</p>
<p class="p3">
<span>	          </span><span class="s1"> i z r i č e</span>
</p>
<p class="p3">
<span>					</span><span class="s1"> </span>
</p>
<p class="p3">
<span class="s1">				         USLOVNU OSUDU   </span>
</p>
<p class="p3"></p>
<p class="p3">
<span>		</span>
</p>
<p class="p3">
<span>                           </span><span class="s1">Sa kojom se optuženoj Č.O. utvrđuje kazna zatvora u trajanju od  30 (trideset) dana s tim što se istovremeno određuje da se iste neće izvršiti ako optužena u roku od 1(jedne) godine dana ne izvrši novo krivično djelo.</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span>		  Optužena je dužna platiti Budžetu Crne Gore na ime troškova krivičnog iznos od 88,00 € kao i na ime paušala  iznos od 27,50 €, </span>
</p>
<p class="p3"></p>
<p class="p3">
<span>		   a ovo u roku od 15.dana po pravosnažnosti presude pod prijentjom prinudnog izvršenja. </span>
</p>
<p class="p3"></p>
<p class="p3">
<span>	 	Oštećena J. K.  radi ostvarivanja imovinsko pravnog zahtjeva  upućuje se na parnicu. </span>
</p>
<p class="p3"></p>
<p class="p3">
<span>							 </span>
</p>
<p class="p4">
<span class="s1">O b r a z l o ž e nj e</span>
</p>
<p class="p3"></p>
<p class="p3"></p>
<p class="p3">
<span>		 Osnovno  državno  tužilaštvo u Pljevljima, optužnim predlogom Kt.br.2/13  od 07.02.2013.godine optužilo je Č.O. iz  P., da je izvršila krivično djelo  lake tjelesne povrede  iz čl.152 st.2 u vezi st.1 Krivičnog Zakonika, a na način, mjesto i vrijeme bliže opisano izrekom ove presude. U završnoj riječi zamjenik ODT Pljevlja  je predložio da sud optuženu oglasi krivom i osudi po zakonu.</span>
</p>
<p class="p3"></p>
<p class="p3">
<span>		Oštećena J.K. se pridružila krivičnom gonjenju i istakla imovinsko pravni zahtjev u iznosu koji je po zakonu.  </span>
</p>
<p class="p3"></p>
<p class="p3">
<span>		Optužena Č.O.  u svojoj odbrani datoj tužilaštvu navodi da stanuje u P. u Ul.N.R., sama  u baraci a hodnik dijeli sa M.v. i J.K., te da je dana 25.12.2012.godine oko 10,00 časova  čula da K.J.  trese otirač koji se nalazio  ispred njenih vrata na hodnik. Sa K. ne govori duže godina. Bila je oprala neku svoju trenerku  i pošla napolje da je okači  i kad je otvorila vrata  vidjela je prašinu po hodniku od otirača  koga je  K. prije toga  istresla  ispred njenog ulaza. Uzela je metlu  i pobrisala taj pijesak i prašinu i krpom polčistila  ispred svojih vrata, nakon toga doručkovala i izašla vani da prošeta. Dalje je kazala da  oko 16,00 časova došla je na stan  i opet vidjela  ispred svojih vrata  prašinu i pijesak, ponovo uzela krpu  i sve to počlistila  a oko 16,30 časova njen komšija  V. je izašao na hodnik  a vidjela je  i da je K.  bila oškrinula svoja vrata i izgasila svijetlo  pa je pitala V. gdje ide  i posle toga zatvorila vrata. Nakon toga opet je čula da kosa  trese otirač od nogu  ispred vrata na hodnik pa kada je izašla da uzme trenerku koju je tog jutra okačila na  štrik vidjela je opet prašinu i pijesak ispred svojih vrata  i pitala K. "  šta radiš, jesili ti normalna šta ovo radiš", K. je bila oškrinula vrata i stajala je sa tojagom u ruci  i uputila joj je niz uvredljivih riječi "kurvo jedna, ja ću tebi mozak proliti". Optužena dalje navodi da je tom prilikom stajala u hodniku  pored nekog plakara a K.  tada zamahnula tojagom u ruci put nje i udarila je u predjelu šake  pa je rekla K. da će zvati policiju a K.joj rekla da zove. Optužena Č. O.  dalje u svoju odbranu navodi da je otela tojagu iz ruke K.  a K. je tom prilikom uhvatila za košulju u predjelu grudi. Optužena navodi da je tada ostavila tojagu  pored svojih vrata a kasnije čula  da je K. zovnula  pa je, pošto su joj vrata bila otvorena vidjela da K. drži neku mačugu u rukama  i tada je pritisla rukama na K. vrata  nedajući joj da izadje  i čula je  da K. sa tom mačugom  je lupala  u vrata, lupala  je cijelim svojim tijelom i glavom pokušavajući da otvori svoja vrata  pa kad se K. utišala  ona je otišla u svoj stan a tojagu  stavila K.i ispred njenih vrata. Možda poslije 45 minuta došao je jedan policajac na njena vrata i rekao joj da podje sa njim u stanicu policije da da izjavu što je i učinila. Nije  nakon što je otela  štap od K. tim štapom udarila po glavi K. a smatra da je K. zadobila povrede u predjelu glave i čela u trenutku kad je glavom udarila od svoja vrata  pokušavajući  da ih otvori. Tvrdila je da K.nije  nanijela povrede. Na glavnom pretresu ne priznajući izvršenje krivičnog djela i krivicu  i ostajući pri odbrani datoj tužilaštvu  dodala je da oštećena tog dana nije bila  na zajedničkom hodniku  već u svom predsoblju  i da tog dana nije  udarala oštećenu  već držala vrata oštećene  da ona ne izadje  te da joj je ugrožen prolaz jer tuda mora prolaziti. Toga dana  ona i K. se uopšte nisu srele u hodniku  i nezna da li je K. toga dana bila pijana  ali joj je nagovorila  razne uvrede, govorila joj je "kurvo mozak ću ti proliti"  a K. je naoružana. Vjerovatno je oštećena svojom glavom udarala  od svoja vrata  jer je ona toga dana nije udarala  niti je mogla udarati, da  je oštećena ležala, da je sjedjela nebi je mogla tako  udariti. U završnoj riječi ističući da nije kriva  predložila je  da je sud oslobodi  od optužbe. </span>
</p>
<p class="p3"></p>
<p class="p3">
<span>		U dokaznom postupku  sud je saslušao  svjedoka-oštećenu  J. K., saslušao vještaka dr.P.M.,pročitao izvještaj ljekara specijaliste Opšte bolnice P. od 25.12.2012.godine i pročitao  izvod iz  KE za optuženu. </span>
</p>
<p class="p3"></p>
<p class="p3">
<span>		Nakon provedenog  dokaznog postupka  i ocjene izvedenih dokaza  kako svakog pojedinačno tako i u medjusobnoj povezanosti a pri tom cijeneći odbranu  optužene Č.O. ovaj sud je utvrdio činjenično stanje  bliže opisano izrekom ove presude. </span>
</p>
<p class="p3"></p>
<p class="p3">
<span>	           Naime,  javna optužba stavlja na teret  optuženoj da je izvršila krivično djelo lake tjelesne povrede  iz čl.152  st.2 u vezi st.1 Krivičnog Zakonika tako što je  dana 25.12.2012.godine  oko 16,30 časova u Ul. N.R.. u P., lako tjelesno povrijedila  oštećenu J. K. tako što je oštećenu  jedan put drvenim štapom  udarila  u predjelu čela  i nanijela joj lake tjelesne povrede  bliže opisane izrekom ove presude. Optužena Č. O. ne  priznaje da je kritične prilike ičim  pa i drvenim štapom  udarila oštećenu J.K. već da je samo držala  K.vrata  da K. ne izadje u hodnik te da je vjerovatno oštećena svojom glavom  udarala  od svoja vrata i da smatra da je oštećena zadobila povrede u predjelu glave i čela u trenutku kada je glavom udarala u svoja vrata pokušavajući da ih  otvori. </span>
</p>
<p class="p3"></p>
<p class="p3">
<span>		 Radi provjere odbrane  optužene  sud je izveo  predložene dokaze  pa je svjedok - oštećena J. K.   izjavila da živi u baraci  u Ul.N.. u P., da živi  sama  a hodnik dijeli sa Čurović O. i M. V. te da je optužena O. njena sesta od tetke. Dana 25.12.2012.godine  oko 16,50 časova  pošla je da uzme neki veš  sa štrika i kad je otvorila vrata i iskoračila jednom nogom u hodnik  neko je udario metlom u  predjelu glave  i to šašom od metle. U tom trenutku vidjela je da je to urdila Č. O. i rekla  je "uuuu"  a O.je u tom trenutku okrenula metlu i sa drškom metle je više puta udarila   u predjelu glave. Ošećana je dalje kazala  da pošto je operisala kuk  u jednoj ruci je držala štap  i tada joj je O.otela iz ruke štap, zamahnula štapom i udarila je u  predjelu čela. Nakon toga se povukla u svoj stan i zatvorila vrat apa kad se malo pribrala pozvala policiju  koja je nakon toga  odvela u Medecinski centar  P. radi ukazivanja ljekarske pomoći  o čemu ima  ljekarsko uvjerenje. Prije  ovog kritičnog dogadjaja  nije imala nikakav kontakt sa optuženom.       </span>
</p>
<p class="p3"></p>
<p class="p3">
<span>                       Vještak dr.P.M. nakon uvida u medecinsku dokumentaciju za oštećenu a to je  izvještaj ljekara specijaliste broj 5709 od 25.12.2012.godine  kazao je da se  u istoj navodi  da oštećena dolazi u pratnji policije na pregled  a u rubrici "Klinički nalaz  stoji : "pri pregledu po sredini čela vidljiva oteklina sa podlivom  postavljenim uzdužno od korijena nosa do kosmatog dijela glave veličine x 3 cm. Pregledom ostalih dijelova glave i tijela  ne nalazim slične promjene". Uradjeno je rengersko snimanje glave  i nije vidjeno preloma kostiju. U dijagnozi  stoji  kontuzija glave  sa otokom  i krvnim podlivom  u čeonom  predjelu.Vještak dr. P.je u svom mišljenju kazao da se  radi o lakoj tjelesnoj povredi koja je nansena jednim udarcem zamahnutim  tupim tvrdim predmetom oblika štapa, šipke, letve i sl. po čelu  i ova povreda je nastala od jednog udarca. Na glavnom pretresu  vještak je kazao da je ova povreda mogla nastati udarom tog dijela glave od ivicu vrata  ali da smatra  i da je veća vjerovatnoća  da je ova povreda čela kod oštećene  nastala  od udarca tupim tvrdim predmetom uzdužnog oblika. Prema medecinskoj dokumentaciji- izvještaju dr. D. od 25.12.2012.godine i kako je on opisao povredu  ova povreda kod oštećene je mogla nastati  odnosno odgovara  da je nastala dana  kada je izvršen pregled. U konkretnom slučaju radi se o jednom udarcu srednjeg inteziteta  jer blag udarac nebi ostavio trag  a u konkretnom slučaju postoji trag u vidu hematomatoma -otekline  a nije bio ni najačeg inteziteta jer bi polomio kost, razderao kožu i slično.  </span>
</p>
<p class="p3"></p>
<p class="p3">
<span>		Sud u cjelosti prihvata  kao objektivan  i po pravilima  struke  dat  nalaz  i mišljenje vještaka dr.P. koji nalaz i mišljenje  su potkrijepljeni medecinskom dokumentacijom za oštećenu. Cijeneći iskaz oštećene J.K. i dovodeći njen  iskaz u logičnu vezu  sa  objektivnim nalazom i mišljenjem vještaka dr. P.  sud   prihvata kao istinit, jasan  i veoma detaljan  iskaz oštećene Jović obzirom  da  se  iskaz oštećene  u odnosu na sredstvo nanošenja  povrede i broju udaraca kojim je povreda nanesena  poklapa sa  nalazom i mišljenjem vještaka  koji je kazao da je  povreda nastala  od jednog udarca kako  to ošećena i tvrdi i da je ova povreda nastala  zamahnutim udarcem  tvrdim predmetom oblika štapa, šipke, letve a oštećena je kazala  da je optužena kritične prilike udarila  štapom.  </span>
</p>
<p class="p3"></p>
<p class="p3">
<span>		Dakle, jasnim i  istinitim iskazom oštećene J.K. kao i na osnovu  objektivnog  nalaza i mišljenja vještaka dr.P. koji ima utemeljenje  u medecinskoj dokumentaciji za oštećenu na nesumnjiv način je utvrdjeno da je  optužena  Č. O. kritične prilike  oštećenoj J.K.nanijela lake tjelesne povrede tako što je dana 25.12.2012.godine  u Ul. N.R.   udarila jedanput  drvenim štapom oštećenu  u predjelu čela nanijevši oštećenoj  Jović lake tjelesne povrede u vidu  kontuzije glave sa otokom i krvnim podlivom u čeonom predjelu x 3 cm, da je optužena Č. bila svjesna  da drveni štap  predstavlja  sredstvo podobno  da tijelo teško povrijedi  ili zdravlje teško  naruši i da može nanijeti povrede oštećenoj ali je uprkos tome  jedanput  udarila oštećenu tim drvenim štapom, bila svjesna djela i htjela njegovo izvršenje, dakle djelovala sa direktnim umišljajem  u kojim radnjama optužene Č. O. stoje svi bitni elementi  bića krivičnog djela  lake tjelesne povrede  iz čl.152 st.2  u vezi st.1  Krivičnog Zakonika  pa  je sud optuženu koja je  krivično djelo izvršila  kao umišljajni  izvršilac oglasio krivom  i osudio po zakonu. Pri tom  je sud cijenio navode  optužene  da  je  vjerovatno otšećena  zadobila  ovu povredu  tako što je svojom glavom udarala od svoja vrata  pokušavajući da ih otvori  ali navode optužene  sud nije prihvatio  iz razloga što je  vještak dr. P.u svom objektivnom nalazu i mišljenju kazao  da je  ova povreda mogla nastati  i udarom  tog dijela glave  od  ivicu vrata  ali da smatra  i da je veća vjerovatnoća da je ova povreda čela kod oštećene  nastala  od udarca  tupim tvrdim predmetom  uzdužnog  oblika. Navodi optužene  da je oštećena  sama sebi nanijela  ovu povredu  udarajući glavom u vrata  su  pored toga što je vještak  mišljenja  da je veća vjerovatnoća da je povreda nastala od udarca tupim tvrdim  predmetom uzdužnog oblika  i nelogični te da  su  smišljeni  u cilju izbjegavanja  krivično pravne odgovornosti. </span>
</p>
<p class="p3"></p>
<p class="p3">
<span>	              Dakle, kako je sud u psotupku utvrdio da je optužena  izvršila  krivično djelo lake tjelesne povrede iz čl.152 st.2 u vezi st.1 Kz na štetu oštećene J. kako joj je to javnom optužbom i stavljeno na teret sud je  optuženu oglasio krivom  i osudio po zakonu a prilikom odlučivanja o vrsti i visini kazne  sud je cijenio  sve okolnosti  koje utiču  kako na vrstu  tako i na visinu kazne u smislu čl.42 Kz. Optužena  Č. O.  je žena starosti 67.godina, penzionerka, bez porodice. Do sada nije osuđivana što je utvrđeno iz izvoda iz KE. Optužena i oštećena su u srodstvu, naime sestre su od tetke. Ove okolnosti sud je uzeo kao olakšavajuće okolnosti  na strani optužene. Obzirom na ove olakšavajuće okolnosti na strani optužene a u nedostatku otežavajućih okolnost sud je mišljenja da u konkretnom slučaju, a radi krivično pravne zaštite prema ovoj optuženoj a imajući u vidu i dosadašnji život optužene  nije nužno  optuženoj izricati kaznu zatvora već da se i uslovnom osudom odnosno samim upozorenjem uz prijetnju kaznom može dovoljno uticati na optuženu da više ne vrši krivična djela pa joj je sud u smislu čl.52 Kz  utvrdio   kaznu zatvora  u trajanju od 30 dana  istovremeno određujući da se iste neće izvršiti ako optužena u roku od 1 godine dana ne izvrši novo krivično djelo smatrajući da će se i na ovaj način shodno čl.32 Kz u cjelosti postići svrha kažnjavanja  i dovoljno uticati na optuženu  da više ne vrši krivična djela. </span>
</p>
<p class="p3"></p>
<p class="p3">
<span>		 Optužena  je u smislu čl.226 i 229 ZKP-a  obavezana da Budžetu CG  na ime troškova krivičnog postupka  koji čini naknada i nagrada  za  obavljeno medecinsko vještačenje  plati iznos od  88,00 € kao i da na ime paušala  plati ovom sudu iznos od 27,50 € koji iznos  predstavlja najniži iznos za paušal  a ovo  shodno  trajanju i složenosti krivičnog postupka  te imovnom stanju optuženog.</span>
</p>
<p class="p3"></p>
<p class="p3">
<span>		 Oštećena J. K. je istakla  da postavlja imovinsko pravni zahtjev prema  optuženoj u iznosu  koji je  po zakonu pa kako krivični sud nije utvrdjivao visinu imovinsko pravnog zahtjeva  to je sud oštećenu  radi ostvarivanja  imovinsko pravnog zahtjeva shodno čl.239 ZKP-a  uputio na parnicu.</span>
</p>
<p class="p3"></p>
<p class="p3">
<span>		Sud je odbio predlog optužene Č. O. da se  izvrši uvidjaj lica mjesta  kojim bi se utvrdilo  da ona oštećenu koja je bila u svom presoblju  a ne u zajedničkom hodniku  nije  mogla udariti  niti je udarila  a ovo iz razloga što je dokazima izvedenim u postupku  činjenično stanje  nesumnjivo utvrdjeno  za  presudjenje.  </span>
</p>
<p class="p3">
<span> </span>
</p>
<p class="p3"></p>
<p class="p4">
<span class="s1">OSNOVNI SUD U PLJEVLJIMA,</span>
</p>
<p class="p4">
<span class="s1">Dana 26.03.2013.godine .</span>
</p>
<p class="p3"></p>
<p class="p3">
<span>Zapisničar, 						                            	      S u d i j a, </span>
</p>
<p class="p3">
<span>Leković Zora 						                          	 Ljiljana Popović </span>
</p>
<p class="p3"></p>
<p class="p3">
<span class="s1">PRAVNA POUKA :</span>
</p>
<p class="p3"></p>
<p class="p3">
<span>		Protiv ove presude dozvoljena je žalba u roku od 8.dana po prijemu</span>
</p>
<p class="p3">
<span>		iste Višem sudu B.Polje a  preko ovog suda. </span>
</p>
<p class="p3"></p>
<p class="p1">
<span class="s1">DOSTAVITI:</span>
</p>
<p class="p1">
<span class="s1">1 x ODT Pljevlja</span>
</p>
<p class="p1">
<span class="s1">1 x Optuženoj</span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>


</body>
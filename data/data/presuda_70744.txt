<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{color:black;}
.s3{font-weight:bold;color:black;}
.s4{font-family:Times New Roman;}
.s5{font-family:Times;color:black;}
.s6{font-family:Times;}
.p1{margin-left:-0.125in;text-align:end;hyphenate:auto;font-family:Times New Roman;font-size:13pt;}
.p2{margin-left:-0.125in;text-align:center;hyphenate:auto;font-family:Times New Roman;font-size:13pt;}
.p3{text-indent:0.375in;text-align:justify;hyphenate:auto;font-family:Times New Roman;font-size:13pt;}
.p4{text-indent:0.375in;text-align:center;hyphenate:auto;font-family:Times New Roman;font-size:13pt;}
.p5{text-indent:0.375in;text-align:start;hyphenate:auto;font-family:Times New Roman;font-size:13pt;}
.p6{text-align:justify;hyphenate:auto;font-family:Times New Roman;font-size:13pt;}
.p7{text-align:center;hyphenate:auto;font-family:Times New Roman;font-size:13pt;}
.p8{margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p9{text-indent:0.49166667in;text-align:start;hyphenate:auto;font-family:Times New Roman;font-size:13pt;}
.p10{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p11{text-align:start;hyphenate:auto;font-family:Times New Roman;font-size:13pt;}
.p12{text-indent:0.5in;text-align:center;hyphenate:auto;font-family:Times New Roman;font-size:13pt;}
.p13{text-align:justify;hyphenate:auto;font-family:Times;font-size:13pt;}
.p14{text-indent:0.625in;text-align:justify;hyphenate:auto;font-family:Times New Roman;font-size:13pt;}
.p15{text-indent:0.375in;text-align:justify;hyphenate:auto;font-family:Times;font-size:13pt;}
.p16{text-indent:0.5in;text-align:justify;hyphenate:auto;font-family:Times;font-size:13pt;}
.p17{margin-left:-0.125in;text-align:start;hyphenate:auto;font-family:Times New Roman;font-size:13pt;}
.p18{text-indent:0.5in;margin-left:-0.125in;text-align:center;hyphenate:auto;font-family:Times New Roman;font-size:13pt;}
.p19{margin-left:0.5in;text-align:start;hyphenate:auto;font-family:Times New Roman;font-size:13pt;}
.p20{margin-left:0.25in;text-align:start;hyphenate:auto;font-family:Times New Roman;font-size:13pt;}
.p21{text-align:start;hyphenate:auto;font-family:Times New Roman;font-size:12pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">K.br. 190/10</span>
</p>
<p class="p2"></p>
<p class="p2">
<span class="s1">   U IME NARODA</span>
</p>
<p class="p2"></p>
<p class="p3">
<span class="s1">OSNOVNI SUD U BARU</span><span>, kao prvostepeni krivični, sudija G. Š., kao sudija pojedinac, sa zapisničarom M. M., u krivičnom predmetu okrivljenog </span><span class="s1">P. V.</span><span>, zbog krivičnog djela krađa iz čl. 239 st.1 Krivičnog zakonika, po optužnom predlogu Osnovnog državnog tužilaštva u Baru Kt. br. 448/09 od 01.09.2009. godine, nakon održanog glavnog javnog pretresa u prisustvu savjetnika Osnovnog državnog tužilaštva B. D., okrivljenog i njegovog branioca N. Lj., advokata iz P., dana 24.03.2011. godine donio je i javno objavio.</span>
</p>
<p class="p3"></p>
<p class="p4"></p>
<p class="p5">
<span class="s1">                                                   P R E S U D U</span>
</p>
<p class="p5"></p>
<p class="p3">
<span>Okrivljeni </span><span class="s1">P. V.</span><span>, od majke K. rođene C., rođen ... godine u Z., sa prebivalištem u Z., ul. G. .b, Republika Hrvatska, pismen, završio osnovnu školu, neoženjen, državljanin Republike Hrvatske, broj putne isprave 004016157 izdat od PU Zagrebačke, osuđivan presudom Vrhovnog suda Hrvatske, zbog krivičnog djela zloupotrebe opojnih droga iz čl. 173 st.2 KZH, na kaznu zatvora u trajanju od 1 godine i 7 mjeseci.   </span>
</p>
<p class="p6"></p>
<p class="p7">
<span class="s1">K r i v  j e :</span>
</p>
<p class="p8"></p>
<p class="p9">
<span>Što je:</span>
</p>
<p class="p6"></p>
<p class="p10">
<span>Dana 29.08.2009. godine, oko 17,00 časova, sa plaže u naselju Š. u Baru, oduzeo tuđe pokretne stvari u namjeri da njihovim prisvajanjem pribavi sebi protivpravnu imovinsku korist - i to: fotoaparat »Praktika« vlasništvo oštećene G. R., crnu torbu u kojoj su se nalazili mobilni telefon »Nokia N96« i novac u iznosu od oko 150 € vlasništvo oštećenog R. U., crnu platnenu torbicu u kojoj su se nalazila dva mobilna telefona marke »Sony Erikson V 300« i «Motorola« vlasništvo oštećene A.C. i mobilni telefon »Nokia 6500« vlasništvo oštećenog Š.E., </span><span class="s2">u ukupnoj vrijednosti od 655 €</span><span>, na način što je iskoristio trenutak dok su se oštećeni kupali u moru, oduzete torbe odnio je u žbunje, u neposrednoj blizini bivšeg auto kampa preko puta plaže i izvršio premetačinu istih, ali su ga tada primijetio A. M. i J. B. i isti su pozvali policiju;</span>
</p>
<p class="p10"></p>
<p class="p10">
<span class="s2">- čime je učinio produženo krivično djelo</span><span class="s3"> - krađa iz čl. 239 st. 1. u vezi čl. 49  Krivičnog zakonika.</span>
</p>
<p class="p11"></p>
<p class="p6">
<span>            pa ga sud primjenom čl. 4, 32, 36, 42 Krivičnog zakonika i čl. 359, 360 i 364  ZKP-a</span>
</p>
<p class="p6"></p>
<p class="p7"></p>
<p class="p7">
<span class="s1">OSUĐUJE</span>
</p>
<p class="p7"></p>
<p class="p10">
<span>Na kaznu zatvora u trajanju od 2 (dva) mjeseca i 15 (petnaest) dana, u koju se uračunava vrijeme provedeno u pritvoru od 29.08.2009. godine do 05.11.2009. godine.  </span>
</p>
<p class="p10"></p>
<p class="p10">
<span>Optuženi je dužan da plati troškove krivičnog postupka u iznosu od 480,00</span><span class="s1"> </span><span>€ u roku od 15 dana od dana pravosnažnosti, pod prijetnjom izvršenja.</span>
</p>
<p class="p6"></p>
<p class="p12">
<span class="s1">O b r a z l o ž e n j e</span>
</p>
<p class="p12"></p>
<p class="p10">
<span>Optužnim predlogom Osnovnog državnog tužilaštva u Baru Kt.br. 448/09 od 01.09.2009. godine stavljeno je na teret okrivljenom izvršenje krivičnog djela bliže opisanog u izreci presude.</span><span class="s2">	         </span>
</p>
<p class="p10"></p>
<p class="p10">
<span class="s2">Glavni pretres je održan u odsustvu okrivljenog na osnovu rješenja Osnovnog suda u Baru Kv.br. 239/10 od 10.06.2010. godine. </span>
</p>
<p class="p10"></p>
<p class="p6">
<span>         Okrivljeni je u svojoj odbrani izjavio da je došao u Bar prije nedjelju dana iz Podgorice gdje je boravio i radio oko 20 dana kod vlasnika živinarske farme negdje prema Spužu. Radio je sa dva druga i to E. iz Albanije i S. iz Srbije. U Bar su došli da se odmore i traže posao na građevini. Kritičnog dana oko 10 časova je otišao u Čanj autobusom, a drugovi su mu ostali spavati. Vratio se stopom oko 16 časova i došao na plažu za koju je čuo da se zove Š.. Sjeo je u hlad, a malo zatim se premjestio bliže vodi na sunce. Pored njega je bila neka kutija čiji sadržaj nije znao, a bila je crne boje. Bila je na pijesku, a peškiri su bili pored. Bilo je tu više kupača. On je uzeo u ruke i odmah vratio kada mu je prišao jedan čovjek starosti oko 30 godina i pitao ga šta je uzeo. On je rekao ništa i počeli su se prepirati. Prije toga je odlazio sa tog mjesta preko u obližnje žbunje radi obavljanja nužde i ponovo se vratio na plažu. Nakon te prepirke on je otišao oko 100 metara da bi taj čovjek došao za njim i rekao da nedostaje još stvari drugima i da zovu policiju. što je i on rekao i došla je policija. Kod njega nije ništa pronađen osim što je policija pregledom žbunja našla neku torbicu blizu mjesta gdje je vršio nuždu, ali on nema veze sa njom. Ne zna o kakvoj se torbici radi. Pregledom njegovog stana nije ništa pronađeno. Da je on nešto uzeo sigurno se ne bi vraćao na plažu. Kako je imao konflikt sa čovjekom oko kutije, tu se okupilo još ljudi koji su počeli da govore kako njima isto nešto fali i rekli su da im je on to ukrao. Međutim, niko od tih ljudi ga nije prepoznao, niti je išta od ukradenih stvari pronađeno kod njega, tako da on sa tim krađama apsolutno nema ništa. Došao je u Crnu Goru da bi radio, radio je u Podgorici i po primorju i trebalo bi da 01.09.2009. godine počne ponovo da radi.</span>
</p>
<p class="p6"></p>
<p class="p10">
<span class="s2">U dokaznom postupku saslušani su oštećeni Š. E., svjedoci : A. M., M. N., V. M., J. B. i D. J., pročitani su : nalaz i mišljenje vještaka finansijske struke K. L. od 09.09.2009. godine, potvrda o vraćanju privremeno oduzetih predmeta Ku br. 409 od 29.08.2009. godine na ime C. A., izvod iz kaznene evidencije na ime okrivljenog pribavljen od NCB Interpol Podgorica od 16.09.2009. godine, dopis  Uprave policije PJ Bar br. Ku 409/09 od 28.10.2009. godine i dopis PJ Bar Ku br. 409, 410 i 411/09 od 5.11.2009. godine, izvršen je uvid u fotografiju koja se nalazi u spisima predmeta. </span>
</p>
<p class="p10"></p>
<p class="p10">
<span class="s2">Svjedok oštećeni </span><span class="s3">Š. E.</span><span class="s2"> je izjavio da se kritičnog dana dana nalazio na plaži u naselju Š. sa svojom drugaricom C. A. koja je ruska državljanka. U jednom trenutku su otišli da šetaju po plaži, u njenu torbu crne boje na kojoj misli da je bila fotografija „M. mausa“, ona je ostavila jedan telefon marke „Soni erikson“ i drugi misli da je bio marke „Samsung“, a on je u toj torbi ostavio telefon marke „Nokia 6500“, koji je bio njegovo vlasništvo. Ta torba je ostala pored njihovih stvari i nikoga nije bilo od njihovih poznanika u blizini koji bi tu torbu čuvao. Misli da su u šetnji proveli 15 do 20 minuta i kada su se vratili vidjeli su da torbe u kojoj su se nalazili mobilni telefoni nema, na tom mjestu su zatekli više osoba među kojima je bio i A. M. njihov bivši stanodavac, a pored njega se nalazio još jedan mladić i M. ga je ispitivao što je bilo sa telefonima i njegova je pretpostavka da je to lice prethodno oduzelo njihove telefone. Ubrzo nakon toga došao je jedan inspektor policije. on sa sa tim momkom nije ništa razgovarao, kod njega nije vidio stvari koje su im oduzete, a policija ih je kasnije informisala da je u blizini tog mjesta pronađena torba C. A. i njen mobilni telefon marke „Soni erikson“. U večernjim satima oni su otišli u policiju gdje su dali izjavu. Njih niko nije vodio da vrše prepoznavanje tog lica.</span>
</p>
<p class="p6"></p>
<p class="p10">
<span class="s2">Svjedok </span><span class="s3">A. M.</span><span class="s2"> je izjavio da se ne sjeća tačnog datuma, ali zna da je bilo oko 17 časova kada je sa suprugom i dvoje male djece otišao prema plaži u naselju Š.. Od plaže prema magistralnom putu postoji jedan prolaz tačnije improvizovana staza kojom se brže dolazi do plaže. Na početku te staze gledano u blizini magistralnog puta primijetio je okrivljenog koji je išao iz pravca plaže. Bio je obučen u karirani šorc bez majice, a sjeća se da mu je šorc bio malo više spušten nego što je to normalno. Vidio je da on ima nešto u džepovima, ali nije mogao da vidi što je u pitanju. Nakon toga on je sa porodicom otišao na plažu i ubrzo je okrivljenog ponovo vidio kako se kreće plažom iz pravca Sutomora u pravcu Bara. Na svakih 10-tak metara on je sjeo, izvadio je mobilni telefon i nešto slikao. Nakon toga bi ustajao i to je ponavljao više puta. U jednom trenutku vidio je neke djevojke za koje zna da su iz Bara, ali ne zna njihove podatke kako su otišle prema moru, a svoje stvari su ostavile na plaži. Okrivljeni je došao do mjesta gdje su se nalazile njihove stvari, stavio je svoj peškir u blizini njihovih stvari, nakon toga je legao na peškir na leđa i rukom je dohvatio jednu torbicu koja je pripadala jednoj od ovih djevojaka, tu torbicu je stavio u svoj peškir, tu torbicu je zamotao u peškir nakon što je ustao i pošto je pretpostavio da želi da napusti to mjesto, on ga je pitao što on radi, odgovorio mu je ništa, a na ponovljeno pitanje što radi i da treba da tu torbicu vrati, on mu je odgovorio da se samo šalio. Pošto je on govorio povišenim tonom, ubrzo su se okupili prisutni na plaži koji su  stali u njegovu zaštitu ne znajući o čemu se radi, sve do trenutka dok on njima nije objasnio o čemu se radi, a to je objasnio tim djevojkama koje su prethodno otišle u more, a radilo se o 4 djevojke, i tada je  više prisutnih počelo da se obraća okrivljenom, tražeći vraćanje svojih mobilnih telefona koji su im bili oduzeti i čuo je od prisutnih da je tog dana nestalo oko 10 mobilnih telefona. Sve to je trajalo oko 15 minuta, on je telefonom pozvao policajca koga zna po imenu M.N. koji je zadužen za sektor naselja Š. koji je uskoro i došao. On je okrivljenog vidio da je pokušao da oduzme samo tu torbicu koja je pripadala djevojkama koje su bile u blizini njegove porodice. Rekao je da je on svakih 10-tak metara sjedao na plaži vadio svoj mobilni telefon i nešto slikao, međutim, on bi svaki put prije nego što bi sjeo na pijesak stavio i svoj peškir i držao je telefon u visini lica kao da nešto slika, a da li je on to i radio tom prilikom on se nije mogao izjasniti. Nije se mogao izjasniti ko je djevojkama koje je pominjao vratio torbicu. Za navedene djevojke siguran je da su iz Bara, poznaje ih iz viđenja, ali ne zna njihove podatke. Torbica koju je okrivljeni uzeo od djevojaka bila je sive boje od nekog mekšeg materijala, kao da se radilo o kutiji od kamere, fotoaparata, kamere ili slično, dimenzija po njegovoj procjeni 12 x 5 cm. U toj kutiji se po izjavi djevojaka nalazila ili kamera ili fotoaparat nije se mogao sjetiti. Kada su u pitanju oštećeni njemu je poznato ime R. G. i C. A., radi se o djevojčicama starosti 12 do 13 godine, koje su ranije živjele u Baru, jer su one dolazile sa roditeljima kod jednog njegovog prijatelja kome je on prodao kuću. Ne zna gdje se one sada nalaze, a poznato mu je i ime Š. E.. On je ranije stanovao u njegovoj kući sa roditeljima a sada živi u kući kod porodice Pačariz koja se nalazi ispod nadvožnjaka u Baru. Ime J. B. nije mu poznato.</span>
</p>
<p class="p6"></p>
<p class="p10">
<span class="s2">Svjedok </span><span class="s3">M. N.</span><span class="s2"> je izjavio da u upravi policije PJ Bar obavlja poslove kontakt policajca, međutim, u toku ljetnje sezone zbog povećanog obima posla raspoređen je i u operativnoj jedinici Š.. Ne može se sjetiti tačnog datuma, ali zna da ga telefonom pozvao građanin sa prezimenom A.koji mu je tom prilikom rekao da je zadržao neko lice zbog krađe torbice na plaži i on je nakon toga otišao na lice mjesta koje se nalazi na plaži u blizini kuće Lekovića i tom prilikom se informisao o događaju. A. mu je saopštio detalje događaja kao i da je predmetna torbica, ne sjeća se da li su na licu mjesta i gledali što je u torbici, vraćena vlasniku. On je o tom događaju obavijestio svog kolegu V. M. koji je bio zadužen za rad na predmetu koji je preduzimao dalje službene radnje. Upoznat je i da je dana kada se sve to dešavalo u više navrata prijavljivana krađa telefona sa plaža kao i torbica, dokumenata i slično, pa je postojala pretpostavka da je okrivljeni P. izvršio ta djela. Nekoliko sati prije ovog događaja njega su lica iz romskog naselja koje se nalazi u blizini plaže obavijestila da su vidjeli jedno lice koje je nosilo jednu torbicu, da su to lice slikali mobilnim telefonom. On je pogledao tu fotografiju, sa te fotografije zbog njenog lošeg kvaliteta nije mogao da bude siguran da je to lice P., a pregledom terena pronađena je jedna  torbica koja je bila prazna, a odvojeno od nje pronađen je jedan telefon misli da je u pitanju marke Samsung bijele boje za koji pretpostavlja da je izvršiocu ispala iz torbice. Kasnije je utvrđeno da pripada jednoj ruskoj državljanki. Njenog imena se nije mogao sjetiti. Taj mobilni telefon pronađen je na jednom puteljku koji vodi od jedne kuće u kojoj žive Romi prema zgradi Bigovića, a ne zna gdje je pronađena torbica, jer nije ni bio na licu mjesta već su to posredne informacije od kolega.</span>
</p>
<p class="p6"></p>
<p class="p10">
<span class="s2">Svjedok </span><span class="s3">V. M.</span><span class="s2"> je izjavio da je u toku ljetnjih mjeseci jedan broj inspektora PJ Bar bio je raspoređen po operativnim grupama. Imali su informacije da su se dogodile krađe na plažama i iz tog razloga su postavili takozvane zasjede. Dan prije predmetnog događaja imali su prijavljenu krađu nekih dokumenata i opis jednog lica. Kritičnog dana takođe je izvršeno nekoliko krađa i oni su jedan dio ukradenih stvari pronašli u jednom grmlju u blizini ugostiteljskog objekta Amfora. Ne može se sjetiti detalja, ali misli da su u pitanju bile torbe, mobilni telefoni i slično. U početku su sumnjali da su izvršioci lica iz jednog objekta koji se nalazi u blizini tog mjesta u kom objektu žive Romi i njima su čak i iznijeli tu sumnju i nakon toga oni su saopštili da oni to nisu uradili, ali da će i oni pratiti što se dešava i obavještavati ih. Takođe su imali operativnu informaciju da to lice prilikom odlaska sa plaže koristi jedan puteljak koji se koristi od blizu kuće u kojoj žive Romi do magistralnog puta. U jednom trenutku dobili su obavještenje od J. B.koji im je nakon odlaska na lice mjesta saopštio da je primijetio jedno lice koje je u pravcu plaže otišlo bez ikakvih stvari, da se to lice istim putem vratilo sa ženskom torbicom, da su ga pratili i vidjeli da vrši pretres torbice i da baca neke stvari iz nje, a kada je to lice primijetilo da ga posmatraju saopštilo im je da od njih ne može ni nuždu da izvrši i da je tu morao da izvrši nuždu jer nije imao 50 centi da plati toalet i ako ga ta lica nisu ni vidjela da vrši nuždu. J. B. je obavijestio svog oca koji ga je fotografisao mobilnim telefonom. Ova lica su takođe saopštila da je taj mladić u jednom trenutku otišao u pravcu trafike da kupi cigarete i ako je prethodno naveo da nema kod sebe ni 50 centi. Pretresom terena su pronašli jednu torbicu, misli da u toj ženskoj torbici nije bilo vrijednih stvari osim dokumenata, a u blizini su našli i jedan mobilni telefon za koga pretpostavlja da je izvršiocu ispao. Nakon toga od strane kolega je obaviješten da je kolega M. N. zadržao jedno lice koje je zatečeno u krađi i nakon što je J. B. prepoznao lice čije je radnje opisao to lice je povezano sa krađama drugih stvari. Nije se mogao izjasniti da li u spisima predmeta posjeduju sačuvanu fotografiju koju im je predao J. B. u nekom drugom formatu osim fotografije koju su priložili uz krivičnu prijavu, kao ni da li  je prepoznavanje izvršioca od strane J. B. izvršeno na način koji je propisan zakonom.&nbsp;Fotografija koju je on vidio na displeju mobilnog telefona B. bila je kvaliteta kao fotografija koja se nalazi u spisima. Po njegovim saznanjima porodica J. i dalje živi u naselju i nalaze se u istoj kući.</span>
</p>
<p class="p10"></p>
<p class="p10">
<span class="s2">Svjedok </span><span class="s3">J. B. </span><span class="s2">je</span><span class="s3"> </span><span class="s2">izjavio da se u vrijeme koje je navedeno kao vrijeme izvršenja krivičnog djela nalazio kući, prethodno je došao iz grada, a usput je sreo jednu drugaricu D. J. koja živi u naselju Š. pored kuće S. K. i njemu je J.saopštila da je vidjela jednog momka koji je njoj i njenom društvu ukrao 5 mobilnih telefona.. Nakon određenog vremena J. je došla do njegove kuće i rekla da pogleda jedno lice da je moguće u pitanju lice koje joj je oduzelo njenu tašnu u kojoj se nalazilo 5 mobilnih telefona. Oni su bili zajedno jedno pored drugog kada je jedan mlađi muškarac došao blizu njihove kuće i J. je rekla da on nosi njenu tašnu. Njegov otac koji je sve to slušao otišao je prema tom momku, a J. mu je rekla da ga fotografiše. Njegov otac je prišao tom momku pitao ga je gdje je krenuo, taj momak je rekao da ide da izvrši malu nuždu jer nema ni 20 centi da plati javni WC i nakon toga je otišao sa tog mjesta prema plaži. Dok je odlazio prema plaži on se okretao oko sebe i trčao je. Nakon toga oni su o tom događaju obavijestili policajce koje zna po nadimcima V. i M. On je nakon dolaska policije sa njima obišao taj teren i pronašli jedan telefon marke „Soni erikson“ i to je sve što su pronašli. Njemu je Vujke tražio da mu donese fotografiju lica iz telefona i on je tu fotografiju izradio u foto studiju „Foto boni“. Njemu je J. rekla da je to lice uzelo samo  njenu torbu sa 5 telefona. On je vidio da je to lice u rukama imalo žensku torbu crne boje i da je kada je krenuo da pobjegne sa tog mjesta tu torbu je imao u rukama. Oni tu torbu nisu mogli da pronađu pa pretpostavljaju da je to lice odbacilo tu torbu u neko žbunje, jer je njemu V. rekao da prestanu da je traže, a da će on istu potražiti sledećeg dana. Poslije nekih sat vremena od tada policija je na plaži u Sutomoru uhapsila jedno lice koje je kralo po plaži a njemu je policajac V. rekao da je u pitanju isto lice koje  je mu on pokazao sa mobilnog telefona svog oca, a fotografija je  na displeju bila istog kvaliteta kao fotografija koja mu se pokazuje iz spisa predmeta, a to lice je fotografisano mobilnim telefonom „Samsung E 250“.</span>
</p>
<p class="p6"></p>
<p class="p6">
<span class="s2">	Svjedok </span><span class="s3">D. J.</span><span class="s2"> je izjavila da se ne sjeća tačnog datuma, ali zna da je bio avgust 2009. godine, ona se sa drugom B. A. i drugaricama T. Lj. i I. K. nalazila na plaži u naselju Š.. Svi su imali mobilne telefone sa sobom. Ona je imala mobilni telefon marke „Soni erikson“, ali se ne sjeća modela. Sve mobilne telefone držali su u jednoj torbi i u jednom trenutku kada su se vratili iz vode vidjeli su da te torbe nema. Odmah su događaj prijavili inspektorima koji su bili u blizini tog mjesta koje poznaje iz viđenja. Oni su tom prilikom prijavili što im se desilo. Kasnije toga dana jedan čovek na plaži je rekao da je pronađeno lice koje im je oduzelo mobilne telefone, a taj čovjek ga je vidio kako na plaži oduzima mobilne telefone, ali ona o tome nema nikakva neposredna saznanja, a ni njoj ni prijateljima telefon nije vraćen. Povodom ovog događaja ona nije dobila poziv da da izjavu u policiji ili da izvrši prepoznavanje nekog lica. J. B. je momak kojeg zna iz viđenja i on nije njen drug. Tačno je da ga je dana kada su im oduzeti telefoni vidjela i da mu je tom prilikom rekla da ukoliko vidi neko lice sa crnom torbom da joj javi. To je bio sav njihov razgovor tog dana i ona ga je vidjela par dana poslije toga kada joj je rekao da ode u policiju i da uzme svoj telefon. Dakle, nije tačno da je tom prilikom dok je bila sa J. B. posmatrala neko lice i da je tom prilikom vidjela da to lice nosi torbu koja je njima oduzeta na plaži, takođe nije tačno da je tom prilikom J. B. rekla da fotografiše to lice. Vezano za oduzimanje mobilnih telefona odnosno torbe u kojoj su se oni nalazili dodala je da ona dana kada su telefoni oduzeti nije na plaži primijetila ništa sumnjivo ili neko sumnjivo lice. Telefoni su se nalazili u crnoj torbici, njeno društvo i ona su otišli u more, nakon što su se vratili, a u moru su proveli nekih 15 minuta, vidjeli su da je torbica oduzeta, pitali su neke momke koji su se nalazili u blizini njihovih peškira da li su vidjeli da je neko lice oduzelo torbicu i oni su rekli da nisu, nakon toga su otišli i pronašli inspektore kojima su prijavili događaj. Oni su tom prilikom u torbici imali 4 telefona.</span>
</p>
<p class="p6"></p>
<p class="p10">
<span class="s2">Iz nalaza i mišljenja vještaka finansijske struke K. L. od 09.09.2009. godine, utvrđena je vrijednost predmeta predstavljenih u dispozitivu.</span>
</p>
<p class="p10"></p>
<p class="p10">
<span class="s2">Iz potvrde o vraćanju privremeno oduzetih predmeta Ku br. 409 od 29.08.2009. godine na ime C. A., utvrđeno je da je oštećenoj vraćen mobilni telefon marke »Sony eriscon« W 300 sive boje sa karticom broj 069 879 283 i ženska platnena torbica crne boje, sa aplikacijama i natpisom »Britney Spears«.</span>
</p>
<p class="p10"></p>
<p class="p3">
<span class="s2">Iz izvoda iz kaznene evidencije na ime okrivljenog pribavljen od NCB Interpol Podgorica od 16.09.2009. godine utvrđeno je da je okrivljeni osuđivan </span><span>presudom Vrhovnog suda Hrvatske, zbog krivičnog djela zloupotrebe opojnih droga iz čl. 173 st.2 KZH, na kaznu zatvora u trajanju od 1 godine i 7 mjeseci.   </span>
</p>
<p class="p10"></p>
<p class="p10">
<span class="s2">Iz dopisa Uprave policije PJ Bar br. Ku 409/09 od 28.10.2009. godine i dopisa PJ Bar Ku br. 409, 410 i 411/09 od 5.11.2009. godine utvrđeno je da je fotografiju koja se nalazi u spisima predmeta izradio J. B., svojim mobilnim telefonom, koju je kasnije izbrisao iz memorije, a da u službenim prostorijama PJ Bar nije vršeno prepoznavanje lica, tako da nema ni zapisnika o prepoznavanju.   </span>
</p>
<p class="p10"></p>
<p class="p10">
<span class="s2">Na fotografiji koja se nalazi u spisima predmeta nalazi se najvjerovatnije muško lice sa peškirom prebačenim preko desnog ramena u desnom rukom savijenom u predjelu lakta tako da mu desna šaka pokriva donji desni dio lica. Fotografija je veoma lošeg kvaliteta, tako da se iz nje ne može utvrditi identitet lica. Iz navedenih razloga sud je imao namjeru da fotografiju koja je sačuvana u nekom drugom obliku pošalje na vještačenje u cilju poboljšanja njenog kvaliteta, međutim, fotografija osim one koja se nalazi u spisima predmeta nije sačuvana.. </span>
</p>
<p class="p10"></p>
<p class="p10">
<span class="s2">Optužnim predlogom predloženo je da se u dokaznom postupku saslušaju  oštećeni G. R., A. C.. Kako su G. R., A. C. i R. U.strani državljani, te kako sud nije u mogućnosti da iste sasluša donijeto je rješenje da se neće saslušati u dokaznom postupku. </span>
</p>
<p class="p10"></p>
<p class="p10">
<span>Ocjenom izvedenih dokaza, utvrđeno je da je okrivljeni učinio krivično djelo za koje je optužen. Okrivljeni u svojoj odbrani ne priznaje da je učinio krivično djelo. Sud je u dokaznom postupku saslušao više svjedoka. Iz iskaza svjedoka A. M. utvrđeno je da je primijetio okrivljenog koji je išao stazom koja vodi od plaže i da je tom prilikom okrivljeni imao nešto u džepovima, ali da nije mogao da vidi što se nalazi u džepovima. Iskaz svjedoka potvrđen je iskazom svjedoka J. B. koji je takođe vidio jedno lice  koje je nosilo torbu za koju mu je D. J. saopštila da je njena torba, nakon čega je otac J. B. sa mobilnim telefonom fotografisao okrivljenog, nakon čega je okrivljeni trčećim korakom otišao prema plaži. Svjedok J. B. je o svemu obavijestio policajca M. N.. Svjedok A. M. je nakon toga na plaži primijetio okrivljenog koji se kretao plažom, </span><span class="s2">na svakih 10-tak metara bi sjeo, izvadio mobilni telefon i nešto slikao, da je vidio neke djevojke kako su otišle prema moru, a svoje stvari su ostavile na plaži, da je nakon toga na mjestu na kome su djevojke ostavile stvari stavio je svoj peškir u blizini njihovih stvari, legao na peškir na leđa i rukom je dohvatio jednu torbicu koja je pripadala jednoj od tih djevojaka, koju je stavio i zamota u svoj peškir, ustao, nakon čega ga je svjedok A. zaustavio, gdje su sačekali policiju. Na lice mjesta je nakon toga došao svjedok M. N., koji je obavijestio svjedoka V. M., koji je u postupku preduzimao dalje radnje. Pregledom terena pronađeni su torbica i mobilni telefon marke »Sony eriscon« W 300, vlasništvo C. A., koje stvari su oštećenoj vraćene uz izdavanje potvrde. Činjenično stanje utvrđeno je iz jasnih i saglasnih kazivanja oštećenog Š. E. i saslušanih svjedoka, osim D. J. Jedina razlika u iskazima svjedoka postoji kada je u pitanju svjedok D. J., koja je izjavila da se ona nije nalazila sa svjedokom J. B. kada su vidjeli okrivljenog i da mu je tom prilikom rekla da fotografiše okrivljenog kako je naveo svjedok J. B. Po ocjeni suda svjedok J. B. je predmetni događaj opisao jasno, detaljno, a svjedok je na isti način kao sudu predstavio predmetni događaj i svjedoku V.M., pa je sud prihvatio iskaz svjedoka J. B., jer svjedok nije mogao da zna da je tašna koju je okrivljeni nosio tašna D. J. i svjedok J. je navedenu činjenicu mogao da sazna jedino od svjedoka D. J., iako ona negira da je bila pored njega u vrijeme nailaska okrivljenog. </span>
</p>
<p class="p10"></p>
<p class="p13">
<span>            Okrivljeni je krivično djelo učinio  sa direktnim umišljajem, </span><span class="s4">a kod optuženog je postojala svijest da oduzimanjem stvari oštećenih pribavi sebi protivpravnu imovinsku korist. </span>
</p>
<p class="p14"></p>
<p class="p10">
<span class="s2">Okrivljeni je postupajući na način predstavljen dispozitiva učinio produženo krivično djelo krađa iz čl. </span><span>239 st. 1 u vezi čl. 49 Krivičnog zakonika. </span><span class="s5">Odredbom čl. 49 Krivičnog zakonika propisano je da </span><span class="s6">produženo krivično djelo čini više istih ili istovrsnih krivičnih djela učinjenih u vremenskoj povezanosti od strane istog učinioca i koja predstavljaju cjelinu zbog postojanja najmanje dvije od sljedećih okolnosti: istovjetnosti oštećenog, istovrsnosti predmeta djela, korišćenja iste situacije ili istog trajnog odnosa, jedinstva mjesta ili prostora izvršenja djela ili jedinstvenog umišljaja učinioca. Optuženi je izvršio više istih krivičnih djela, koja su vremenski povezana, jer su radnje preduzete u istom danu, na istom prostoru, kojom prilikom je ispoljio jedinstveni umišljaj. </span>
</p>
<p class="p13"></p>
<p class="p15"></p>
<p class="p16">
<span>Odlučujući se za krivičnu sankciju prema okrivljenom sud je cijenio sve olakšavajuće i otežavajuće okolnosti iz čl. 42 Krivičnog zakonika. Na strani okrivljenog nije bilo olakšavajućih okolnosti, dok je od otežavajućih okolnosti cijenjen raniji život jer je okrivljeni osuđivan. Izrečena kazna zatvora po ocjeni suda odgovara težini učinjenog krivičnog djela i krivici okrivljenog i predstavlja mjeru koja je neophodna da bi se postigla svrha kažnjavanja.</span>
</p>
<p class="p16"></p>
<p class="p16">
<span>Na osnovu čl. 51 Krivičnog zakonika u kaznu zatvora optuženom je uračunato vrijeme provedeno u pritvoru </span><span class="s2">od </span><span class="s4">29.08.2009. godine do 05.11.2009. godine.</span>
</p>
<p class="p16"></p>
<p class="p13">
<span>            Odluka o troškovima krivičnog postupka zasniva se na odredbi čl.202 st.1.ZKP, a ista se odnosi na troškove branica po službenoj dužnosti V. M. u iznosu od 360,00 €, troškove izrade nalaza i mišljenja vještaka finansijske struke u iznosu od 38,50 € i troškove za rad suda koji su određeni prema trajanju, složenosti krivičnog postupka i imovinskim prilikama okrivljenog.</span>
</p>
<p class="p10"></p>
<p class="p10">
<span>Na osnovu izloženog odlučeno je kao u izreci presude</span>
</p>
<p class="p17"></p>
<p class="p18">
<span class="s1">OSNOVNI SUD U BARU</span>
</p>
<p class="p18">
<span class="s1">Dana 24.03.2011. godine</span>
</p>
<p class="p18"></p>
<p class="p18"></p>
<p class="p11">
<span class="s1">ZAPISNIČAR,					                             S U D I J A</span>
</p>
<p class="p8"></p>
<p class="p8">
<span class="s1">  M. M.				                               G. Š.</span>
</p>
<p class="p8">
<span> </span>
</p>
<p class="p8"></p>
<p class="p8">
<span class="s1">PRAVNA POUKA</span><span>:Protiv ove presude može se </span>
</p>
<p class="p8">
<span>izjaviti žalba Višem sudu u Podgorici u roku od</span>
</p>
<p class="p8">
<span>8 dana od dana prijema pismenog otpravka.</span>
</p>
<p class="p8">
<span>Žalba se predaje ovom sudu u dva primjerka.</span>
</p>
<p class="p19"></p>
<p class="p11"></p>
<p class="p11">
<span>DNA:- 1 x ODT</span>
</p>
<p class="p20">
<span>    - 1 x okrivljenom preko oglasne table</span>
</p>
<p class="p20">
<span>    - 1 x braniocu N. Lj.  </span>
</p>
<p class="p20">
<span>    -	 u spise.</span>
</p>
<p class="p21"></p>


</body>
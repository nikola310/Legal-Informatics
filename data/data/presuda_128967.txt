<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;text-decoration:underline}
.span2{;font-size:14pt}
.span3{;font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:right">
<span></span><span class="span1">K. br. 61/15</span>
</p>
<p>&nbsp;</p>
<p style="text-align:center;">
<span></span>
</p>
<p>&nbsp;</p>
<p>&nbsp;</p>
<p style="text-align:center;">
<span>U IME CRNE GORE</span>
</p>
<p>&nbsp;</p>
<p style="text-align:center;">
<span> </span>
</p>
<p>&nbsp;</p>
<p>
<span>OSNOVNI SUD U </span><span>B.P.</span><span>, sudija pojedinac Ivan Adamović, uz učešće samostalnog referenta zapisničara Draginje Bošković, u krivičnom predmetu protiv okrivljenog </span><span>Ć.Ž.</span><span>a iz </span><span>R.</span><span>a, opština </span><span>B.P.</span><span>, zbog krivičnog djela nedozvoljeno držanje oružja i eksplozivnih materija iz čl. 403 st. 2 u sticaju sa krivičnim djelom nasilje u porodici ili u porodičnoj zajednici iz čl. 220 st. 2 u vezi st. 1 Krivičnog zakonika Crne Gore, po optužnom predlogu Osnovnog državnog tužilaštva u </span><span>B.P.</span><span>, KT. br. 77/15 od 31. 03. 2015. godine, nakon održanog usmenog, glavnog i javnog pretresa, u prisustvu savjetnika u ODT-u u </span><span>B.P.</span><span> Đuković Danijele, okrivljenog </span><span>Ć.Ž.</span><span>a i njegovog branioca po službenoj dužnosti </span><span>A.P.P.</span><span>a, dana  09. 04. 2015. godine, donio je i objavio, </span>
</p>
<p>&nbsp;</p>
<p>&nbsp;</p>
<p style="text-align:center;">
<span>P R E S U D U</span>
</p>
<p>&nbsp;</p>
<p>&nbsp;</p>
<p>
<span></span><span>Okrivljeni </span><span>Ž.Ć.</span><span>, JMBG </span><span>...</span><span>, od oca S</span><span>.</span><span>, majke M</span><span>.</span><span>, rođene N</span><span>.</span><span>, rođen 18. 07. 1952. godine u </span><span>B.P.</span><span>, sa prebivalištem u mjestu </span><span>R.</span><span>o, opština </span><span>B.P.</span><span>, državljanin Crne Gore, završio OŠ, nezaposlen, oženjen, otac četvoro djece, osuđivan presudom Osnovnog suda u </span><span>B.P.</span><span> K. br. 619/93 od 13.07.1994. godine zbog KD iz čl. 161/1 </span><span>i </span><span>osuđen na kaznu zatvora od 45 dana, uslovno na jednu godinu, bio u pritvoru u periodu od  26. 03. 2015. godine do 09. 04. 2015. godine,  </span>
</p>
<p>&nbsp;</p>
<p>&nbsp;</p>
<p>
<span></span><span></span><span></span><span></span><span>K R I V    J E </span>
</p>
<p>&nbsp;</p>
<p>&nbsp;</p>
<p>
<span>-Zato što je:</span>
</p>
<p>&nbsp;</p>
<p>
<span>-U </span><span>R.</span><span>u, opština </span><span>B.P.</span><span>, u svom pomoćnom objektu, neovlašćeno držao vatreno oružje - poluautomatsku pušku, serijskog broja 204766, sa bajonetom, u kojoj se nalazilo pet metaka kalibra 7,62 mm, čije držanje je, shodno čl. 10a Zakona o oružju ("Službeni list RCG br. 49/04; "Sl. list CG" br. 49/08; br. 73/10; br. 20/11 i br. 40/11 od 08. 08. 2011. godine), građanima zabranjeno, koju su dana 24. 03. 2015. godine od istog oduzeli ovlašćena službena lica Centara bezbijednosti </span><span>B.P.</span><span>, a protivno članu 12 i 24 istog zakona, neovlašćeno držao i vatreno oružije - pušku “Kratež“, nepoznate marke i modela, bez serisjkog broja i municiju - 162 komada  kalibra 7,62 mm, 32 komada kalibra 6,35 mm i 86 komada puščane kalibra 7,62 mm,  za koje nije </span><span>posjedovao dozvolu za držanje, koje su mu službena lica istog Centra, dana 25. 03. 2015. godine, pronašli sakrivene u istom objektu i oduzeli, pri čemu je bio sposoban da shvati značaj svog djela i upravlja svojim postupcima, svjestan zabranjenosti svojih radnji , htio njihovo izvršenje,                   </span>
</p>
<p>
<span>                                                                                                                                                                                                                                                                                                                                            </span>
</p>
<p>
<span>-čime je izvršio krivično djelo nedozvoljeno držanje oružja i eksplozivnih  materija iz čl.  403 st. 2 Krivičnog zakonika Crne Gore.     </span>
</p>
<p>
<span>                                                                                                                                                                                                                                                                                                                    </span>
</p>
<p>
<span>-Dana 24. 03. 2015. godine, oko 19:00 časova, ispred porodične kuće u mjestu </span><span>R.</span><span>o, opština </span><span>B.P.</span><span>, primjenom grubog nasilja, narušio duševni integritet, člana svoje porodice, sina </span><span>Ć.S.</span><span>a, na način što mu je, dok je zajedno sa </span><span>Ć.</span><span> </span><span>M.</span><span>m prilazio njihovoj kući, sredstvom podobnim da tijelo teško povrijedi i zdravlje teško naruši - poluautomatskom puškom u ruci serijskog broja 204766 sa bajonetom, u kojoj se nalazilo pet metaka kalibra 7,62 mm, od kojih jedan u cijevi,  uperenu u njegovom pravcu, uputio riječi prijetnje: ”</span><span>M.</span><span> skloni se, ovog majmuna čekam da pucam, njega ću da ubijem”, pri čemu je bio sposoban da shvati značaj svog djela i upravlja svojim postupcima, svjestan zabranjenosti svojih radnji i htio njihovo izvršenje,                                                                        </span>
</p>
<p>
<span>                                                                                        </span>
</p>
<p>
<span>-čime je izvršio krivično djelo nasilje u porodici ili u porodičnoj zajednici iz čl. 220 st. 2 u vezi stav 1 Krivičnog zakonika Crne Gore,</span>
</p>
<p>&nbsp;</p>
<p>
<span>-pa mu sud, primjenom navedenih zakonskih propisa </span><span>te čl. 2, 4, 5, 13, 15, 32, 36 i 42 Krivičnog zakonika Crne Gore (KZ-a CG), te čl. 226, 229 i 374 Zakonika o krivičnom postupku Crne Gore (ZKP-a CG), u t v r đ u j e,</span>
</p>
<p>&nbsp;</p>
<p>
<span>-za krivično djelo </span><span>nedozvoljeno držanje oružja i eksplozivnih  materija iz čl.  403 st. 2 Krivičnog zakonika Crne Gore,</span><span> </span><span>kaznu zatvora od 6 (šest) mjeseci, </span>
</p>
<p>&nbsp;</p>
<p>
<span>-za krivično djelo </span><span>nasilje u porodici ili u porodičnoj zajednici iz čl. 220 st. 2 u vezi stav 1 Krivičnog zakonika Crne Gore, </span><span>kaznu zatvora od 3 (tri) mjeseca, </span>
</p>
<p>&nbsp;</p>
<p>
<span>-pa</span><span> mu sud, na osnovu </span><span>odredbi čl. 48, 52, 53 i 54 KZ-a CG, i z r i č e, </span>
</p>
<p>&nbsp;</p>
<p>&nbsp;</p>
<p style="text-align:center;">
<span>USLOVNU OSUDU</span>
</p>
<p>&nbsp;</p>
<p>&nbsp;</p>
<p>
<span>Kojom mu utvrđuje jedinstvenu kaznu zatvora od 8 (osam) mjeseci i istovremeno određuje da se ista neće izvršiti, ukoliko okrivljeni u roku od dvije godine, po pravosnažnosti presude, ne izvrši novo krivično djelo. Za slučaj opoziva uslovne osude okrivljenom se vrjeme provedeno u pritvoru, od 26. 03. 2015. godine do 09. 04. 2015. godine, ima uračunati u kaznu. </span>
</p>
<p>&nbsp;</p>
<p>
<span class="span2"></span><span>Shodno čl. 72 Krivičnog zakonika Crne Gore, okrivljenom </span><span>Ć.Ž.</span><span>u se izriče MJERA BEZBJEDNOSTI obavezno liječenje alkoholičara na slobodi, kod Centra za mentalno zdravlje pri Domu zdravlja u </span><span>B.P.</span><span>. Okrivljeni će </span><span>postupati po savjetima doktora u pogledu sprovođenja propisane terapije. </span>
</p>
<p>&nbsp;</p>
<p>
<span>Ako se ustanovi da se okrivljeni </span><span>Ć.Ž.</span><span>o nije podvrgao liječenju ili ga je samovoljno napustio, sud mu može zamijeniti izrečenu mjeru mjerom bezbjednosti obavezno liječenje alkoholičara u zdravstvenoj ustanovi.   </span>
</p>
<p>&nbsp;</p>
<p>
<span>Izrečena mjera bezbjednosti može trajati dok postoji potreba liječenja, ali ne duže od 2 (dvije) godine. </span>
</p>
<p>&nbsp;</p>
<p>
<span>Načelnik Centra za mentalno zdravlje Doma zdravlja u </span><span>B.P.</span><span> će  svaka tri mjeseca, a po potrebi i ranije, obavještavati sud o toku liječenja okrivljenog </span><span>Ć.Ž.</span><span>a.  </span>
</p>
<p>&nbsp;</p>
<p>
<span>Shodno čl. 75 Krivičnog zakonika Crne Gore, okrivljenom </span><span>Ć.Ž.</span><span>u se izriče </span><span>MJERA BEZBJEDNOSTI</span><span> trajnog oduzimanja predmeta i to </span><span>poluautomatske puške, serijskog broja 204766, sa bajonetom; puške “Kratež“, nepoznate marke i modela, bez serisjkog broja; municije i to: 162 komada  kalibra 7,62 mm, 32 komada kalibra 6,35 mm i 86 komada puščane kalibra 7,62 mm, kao predmeta izvršenja krivičnog djela.</span>
</p>
<p>&nbsp;</p>
<p>
<span>Okrivljeni se obavezuje da plati ovom sudu na ime paušala iznos od 40,00€,  kao i na ime ostalih troškova krivičnog postupka iznos od 143,00 eura,  koje iznose će uplatiti na žiro račun Budžeta CG br. 832-151-35, u roku od 15 dana po pravnosnažnosti presude, pod prijetnjom prinudnog izvršenja, s tim što će dokaze o izvršenoj uplati, dostaviti krivičnoj pisarnici ovog suda.</span>
</p>
<p>
<span>Okrivljeni se obavezuje i da plati sudu troškove angažovanja branioca po službenoj dužnosti o kojima će biti odlučeno posebnim rješenjem. </span>
</p>
<p>&nbsp;</p>
<p>
<span>Imovinsko-pravnog zahtjeva nije bilo.</span>
</p>
<p>&nbsp;</p>
<p>&nbsp;</p>
<p>
<span>O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span>Optužnim predlogom Osnovnog državnog tužilaštva u </span><span>B.P.</span><span>, Kt. br. 77/15 od 31. 03. 2015. godine, okrivljenom </span><span>Ć.Ž.</span><span>u, stavljeno je na teret izvršenje krivičnog djela nedozvoljeno držanje oružja i eksplozivnih materija iz čl. 403 st. 2 u sticaju sa krivičnim djelom nasilje u porodici ili u porodičnoj zajednici iz čl. 220 st. 2 u vezi st. 1 Krivičnog zakonika Crne Gore, s tim što je savjetnik u ODT-u, prije davanja završne riječi, izmijenila činjenični opis pa je u tom smislu sadržano u izreci presude.   </span>
</p>
<p>&nbsp;</p>
<p>
<span>Glavni pretres je održan i zaključen u prisustvu savjetnika u ODT-u u </span><span>B.P.</span><span> Danijele Đuković, okrivljenog </span><span>Ć.Ž.</span><span>a i njegovog branioca po službenoj dužnosti </span><span>A.P.P.</span><span>a, a u odsustvu oštećenog </span><span>Ć.S.</span><span>a, koji se tokom postupka izjasnio da se ne pridružuje krivičnom gonjenju protiv okrivljenog, niti je postavio imovinsko-pravni zahtjev.  </span>
</p>
<p>&nbsp;</p>
<p>
<span>Savjetnik u ODT- u </span><span>B.P.</span><span> u završnoj riječi je izjavila da ostaje pri izmijenjenom optužnom predlogu jer je izvedenim dokazima utvrđena krivica okrivljenog za krivična djela koja su mu stavljena na teret i predložila je sudu da istog oglasi krivim i osudi na kaznu po zakonu.  </span>
</p>
<p>&nbsp;</p>
<p>
<span>Okrivljeni </span><span>Ž.Ć.</span><span>, u svojoj odbrani datoj u istražnom postupku u bitnom je naveo da živi u </span><span>R.</span><span>u u porodičnoj zajednici sa suprugom </span><span>R.</span><span>, sa kojom ima četvoro djece. Sva djeca žive na "stranu" a on i supruga su živjeli sami u kući do prije mjesec dana, kada je došao iz Austrije njihov sin </span><span>Ć.S.</span><span>. </span>
</p>
<p>
<span>Kritičnog dana oko 18:00h, bio je u kući i imao je nesporazum sa sinom </span><span>S.</span><span>om, na način što ga je sin, bez ikakvog razloga, uhvatio za kosu i vukao a zatim stezao za vrat. Tada mu je sin </span><span>S.</span><span> rekao: "Zašto si pio", na šta je on odgovorio: "U čemu je problem ako sam popio 2-3 rakije." Do kritičnog dana živjeli su u korektnim odnosima i od kada je došao iz Austrije ovo je prvi put da se prema njemu-okrivljenom ponaša na ovakav način. Nakon što ga je povukao za kosu i stezao za vrat, </span><span>S.</span><span> je izašao iz kuće i otišao kod njegovog-okrivljenog brata </span><span>D.</span><span>a, a on-okrivljeni je pošao ispred štale i tu se šetao kako bi se razljutio jer ga je ovakvo ponašanje </span><span>S.</span><span>ovo povrijedilo. Nakon nekog vremena ispred štale se pojavio </span><span>S.</span><span> i sinovac </span><span>M.</span><span>. Tada se on-okrivljeni obratio </span><span>S.</span><span>u riječima: "Tebe čekam da se malo popričamo", a </span><span>S.</span><span> se okrenuo i ponovo se vratio prema kući njegovog-okrivljenog brata </span><span>D.</span><span>a, a za njim je otišao i </span><span>M.</span><span>, s tim što mu je </span><span>S.</span><span> tada uputio riječi prijetnje: "Ubiću te, zaklaću te, nema ti spasa". U tom momentu on-okrivljeni je držao u rukama kutiju sa duvanom. Nedugo, poslije njihovog odlaska, došla je patrola policije i upitala ga da li ima šta od oružja i on im je predao poluautomatsku pušku, koja je bila pored vrata u štali i 5 metaka koji su bili u pušci. Kazao je da on nije </span><span>S.</span><span>u prijetio, već da je samo htio sa njim da razgovara a pušku je u štali držao zbog kerova koji često dolaze ispred staje pa se plašio da mu isti ne napadnu kokoške. Dalje je naveo da pušku posjeduje u njegovoj kući od 1992. godine, koju je donio sa ratišta i nikakvih dokumenata nema za nju. Drugog oružja u kući nema, osim što je imao ovu pušku, koju je predao policiji. </span>
</p>
<p>
<span>Na glavnom pretresu u svojoj odbrani je kazao da je izvršio krivično djelo nedozvoljeno držanje oružja i eksplozivnih materija na način što je u svojoj kući sve do kritičnog dana držao poluatomatsku pušku zv. "Papovka" i municiju različitih kalibara, a koje je svojevremeno donio sa ratišta u Hercegovini. Takođe je izjavio da je tačno da je u svojoj kući držao oružje zv. "Kratež", koje je nastalo, po njegovoj procjeni, prerezivanjem cijevi od lovačke puške, s tim što je on-okrivljeni napravio kundak za to oružje. Ni za jedno od ovih oružja nije imao izdat oružni list, tako da se za ovo krivično djelo osjeća krivim.</span>
</p>
<p>
<span>Takođe je kazao, da što se tiče navoda optužbe da je izvršio krivično djelo nasilje u porodici ili porodičnoj zajednici, da je tačno da je kritičnog dana bio u alkoholisanom stanju i da ga je oštećeni </span><span>S.</span><span>, prije kritičnog događaja, napao na način što ga je vukao za kosu i stiskao za vrat, nakon čega je on-okrivljeni u ljutini vjerovatno prema oštećenom </span><span>S.</span><span>u nešto uradio, s tim što se ne sjeća šta je uradio. </span>
</p>
<p>
<span>Upozoren na razlike u odbrani izjavio je da je prilikom davanja odbrane kod Tužioca, zaboravio da navede da posjeduje i oružje zv. "Kratež", pa je tačno da je u kući, osim poluautomatske puške, držao i navedeni "Kratež" i municiju. Kazao je i to da ne konzumira alkohol svakodnevno, već povremeno i tokom konzumiranja alkohola neki put bi se baš napio a neki put bi ostao samo pripit. </span>
</p>
<p>&nbsp;</p>
<p>
<span>U završnoj riječi okrivljeni je naveo da se iskreno kaje zbog učinjenog, te ukoliko mu sud odredi mjeru obaveznog liječenja on će istu poštovati upravo na način kako ga sud obaveže. Kazao je i da želi da se stanje u njegovoj porodici sredi i smiri, te da žive kao civilizovani ljudi i svjestan je da bi po neki put bilo problema upravo zbog njegovog konzumiranja alkohola. Prihvatio je završnu riječ svog branioca, koji je u istoj kazao </span><span>da je okrivljeni </span><span>Ć.Ž.</span><span>o, tokom postupka, priznao izvršenje krivičnog djela nedozvoljeno držanje oružja i eksplozivnih materija, da sud pomenuto </span><span>priznanje cijeni kao olakšavajuću okolnost. Što se tiče krivičnog djela nasilje u porodici, tokom dokaznog postupka, nije na nesumnjiv način dokazano da je isti držeči pušku u rukama izgovorio riječi prijetnje kako je to istakao svjedok </span><span>Ć.S.</span><span>, a ovo posebno imajući izjavu svjedoka </span><span>Ć.M.</span><span>a, koji nije vidio pušku u rukama okrivljenog, niti je čuo riječi prijetnje. Predložio je da sud okrivljenog za navedeno djelo oslobodi od optužbe.  </span>
</p>
<p>&nbsp;</p>
<p>
<span>Radi utvrđivanja odlučnih činjenica i krivice okrivljenog, sud je u dokaznom postupku, na glavnom pretresu, izveo dokaze: saslušao u svojstvu svjedoka oštećenog </span><span>Ć.S.</span><span>a; saslušao svjedoka </span><span>Ć.M.</span><span>a; saslušao vještaka medicinske struke psihijatra dr Gordanu </span><span>K.</span><span>; pročitao potvrdu o privremenom oduzimanju predmeta na ime </span><span>Ć.Ž.</span><span>a od 24. 03. 2015. godine; pročitao zapisnik o izvršenoj kontroli prisustva alkohola u organizmu od 24. 03. 2015. godine; pročitao zapisnik o pretresanju stana i drugih prostorija od 25. 03. 2015. godine i izvršio uvid u izvod iz registra kaznene evidencije na ime okrivljenog. Sud nije izveo dokaz pribavljanjem i čitanjem nalaza i mišljenja vještaka Forenzičkog centra u Danilovgradu jer je vremenski neizvjesno pribavljanje ovog dokaza a okrivljeni u svojoj odbrani nije sporio bitne činjenice u pogledu utvrđivanja vrste oružja koje je držao a u kom pravcu je i sadržina optužnog akta ODT-a.</span>
</p>
<p>&nbsp;</p>
<p>
<span>Sud je cijenio iskaz oštećenog-svjedoka </span><span>Ć.S.</span><span>a, koji je u svom iskazu datom u istražnom postupku izjavio da je dvadeset dana prije kritičnog događaja, došao iz inostranstva kod svojih roditelja u mjesto </span><span>R.</span><span>o gdje posjeduju porodičnu kuću. U toj porodičnoj kući živi njegov otac </span><span>Ž.</span><span> i majka </span><span>R.</span><span>a. Majka je bolesna i ima probleme sa bubrezima a njegov otac </span><span>Ž.</span><span> u zadnje vrijeme sve češće konzumira alkohol nakon čega napravi probleme majci. On-oštećeni je više puta razgovarao sa njim-okrivljenim zbog takvog ponašanja, ali on-okrivljeni to ne uzima za ozbiljno već i dalje uzima alkohol i nastavlja sa svađom i problemima. Dana 24. 03. 2015. godine, oko 19:00h, nalazio se u kući kada je došao njegov otac </span><span>Ž.</span><span> u vidno alkoholisanom stanju, kada je počeo da galami i viče a što konstantno čini u zadnjih nekoliko godina. Između njih nije bilo fizičkog kontakta, već samo razmjene riječi koje je uputio okrivljenom zbog stanja u kojem se nalazi njegova majka </span><span>R.</span><span>a koja je težak bubrežni bolesnik. Nakon toga izašao je iz kuće i pošao prema kući njegovog strica </span><span>D.</span><span>a, gdje se zadržao oko 40 minuta. Krenuo je u pravcu kuće zajedno sa </span><span>M.</span><span>m, njegovim bratom od strica, kada su dolaskom putem, naišli pored štale i vidjeli </span><span>Ž.</span><span>a, koji je sa puškom u ruci uperenoj u njihovom pravcu rekao </span><span>M.</span><span>: "</span><span>M.</span><span> skloni se, ovog majmuna čekam da pucam, njega ću da ubijem". Nakon ovoga oni su potrčali prema </span><span>D.</span><span>ovoj kući, plašeći se da ne puca u njega-oštećenog, gdje su dolaskom kod kuće strica </span><span>D.</span><span>a pozvali policiju. Policija je dolaskom kod kuće njegovog oca </span><span>Ž.</span><span>a istog zatekla ispred staje kada ga je upitala šta on to radi i gdje mu je puška, nakon čega je on-okrivljeni pušku uzeo iz staje, koja je bila odmah do vrata i bila je napunjena, a ovo je vidio kada je davao izjavu u CB da su donijeli pušku i iz iste izvadili bojevu municiju. Izjavio je da se osjećao ugroženim od ovakvog ponašanja svog oca i da strahuje za svoju majku koja mu je ispričala da je i u njegovom-oštećenog, odsustvu kada se napije često unosio pušku u kuću i sa istom joj prijetio govoreći joj: "Zaspaćeš ali probuditi se nećeš". Kazao je i to da je, dana 25. 03. 2015. godine, u njihovoj kući bio pretres, kojom prilikom je nađena veća količina municije raznih kalibra i jedna puška zv. "Kratež" a misli da se radi o prepravljenoj lovačkoj pušci, koju je njegov otac imao u posjedu, kao i bojevu municiju, jer je ista nađena u radionici njegovog oca a koja se nalazi u sklopu staje i u koju jedino on-okrivljeni ima pristup. Usled dužeg </span><span>konzumiranja alkohola negdje  oko 40 godina, </span><span>Ž.</span><span> se nalazi često u stanju kada nije u mogućnosti da kontroliše svoje ponašanje, jer tada upravo poteže za oružjem, ili nekim drugim sredstvom, tako da postoji opasnost da ovakvim ponašanjem može nekog da povrijedi ili životno ugrozi, te da je istom potrebno liječenje u nekoj zdravstvenoj ustanovi. </span>
</p>
<p>
<span>Na glavnom pretresu ponovio je iskaz dat u istražnom postupku dodajući da mu je </span><span>poznato da je njegova majka bar u tri navrta prijavljivala </span><span>Ž.</span><span>a zbog maltretiranja koje je vršio nad njom, kada je bio u alkoholisanom stanju. Svi oni članovi porodice trpe maltretiranje od </span><span>Ž.</span><span>a kada je u alkoholisanom stanju. Međutim, kada je trijezan on je sasvim druga osoba i ne postoji bolji od njega u njihovom plemenu. Poznato mu je da </span><span>Ž.</span><span> konzumira alkohol u zadnjih 40 godina i primjećuje da se u poslednje vrijeme njegovo stanje kada je alkoholisan, pretpostavlja zbog starosti, znatno pogoršava, tako da svi a pogotovo majka, trpe maltretiranja od njega. Čuo je a pričala mu je majka, da joj govori u smislu da će zaspati a da se neće probuditi i tome slično a smatra i da je ona oboljela od njegovog-okrivljenog ponašanja duži niz godina. Kazao je i to da je svjestan da je u pitanju njegov otac, međutim, smatra da je neophodno nešto preduzeti u cilju njegovog liječenja od alkoholizma jer smatra da mu je isto neophodno.  Njegov otac pije (konzumira alkohol) svaki dan, s tim što je neki put pripit a neki put se toliko napije da ne zna za sebe, a probleme i svađe izaziva i u jednom i u drugom stanju. Dodao je i to da, koliko on zna, policija nije reagovala na prijave njegove majke protiv </span><span>Ž.</span><span>a zbog maltretiranja, već bi ga priveli na razgovor, gdje bi </span><span>Ž.</span><span> obećavao da neće više da pije, a pretpostavlja i da su poznavali njih kao porodicu pa da se ne bi pravila veća priča i problem i to bi se sve završilo na razgovoru u policiji, s tim što on to dato obećanje ne bi ispunio. Iskaz oštećenog sud je prihvatio. </span>
</p>
<p>&nbsp;</p>
<p>
<span> </span><span>Sud je cijenio iskaz svjedoka </span><span>Ć.M.</span><span>a, koji je u svom iskazu na glavnom pretresu izjavio da je </span><span>kritičnog dana kod njega kući bio </span><span>S.</span><span>, gdje su sjedjeli nekih pola sata a zatim je izašao da isprati </span><span>S.</span><span>a do njegove kuće. Dok su prilazili </span><span>S.</span><span>ovoj kući, a kada su prolazili pored radionice u blizini </span><span>S.</span><span>ove kuće, čuo je glas njegovog strica </span><span>Ć.Ž.</span><span>a, koji mu je uputio riječi: "</span><span>M.</span><span>, skloni se od </span><span>S.</span><span>a, njega čekam", nakon čega  je vidio da se </span><span>S.</span><span> udaljio i sakrio iza nekog zida a on je krenuo za njim, nakon čega mu je </span><span>S.</span><span> kazao da je </span><span>Ž.</span><span> naoružan i kazao mu je da pozove policiju, što je i učinio. Vidio je </span><span>Ž.</span><span>a kritičnog dana i čini mu se da je bio pod dejstvom alkohola. Poznato mu je, obzirom da živi u </span><span>Ž.</span><span>voj blizini, da isti konzumira alkohol, odnosno u nekim periodima intenzivnije, a onda ostavi i tako redom. Dalje je naveo da nije nikada prisustvovao eventualnoj svađi između </span><span>Ž.</span><span>a i njegove supruge </span><span>R.</span><span>e, s tim što je od rodbine čuo da se dešavaju svađe između njih.  Kazao je i da njega lično </span><span>Ž.</span><span>  nikada nije maltretirao, niti trijezan, niti kada je pod dejstvom alkohola. Kritičnog dana kada je </span><span>S.</span><span> došao kod njega kući saopštio mu je da je </span><span>Ž.</span><span> pijan i da ga je </span><span>S.</span><span> upozoravao da to ne radi tj. da ne pije. Iskaz ovog svjedoka sud je prihvatio.</span>
</p>
<p>
<span> </span>
</p>
<p>
<span>Iz potvrde o privremenom oduzimanju predmeta na ime </span><span>Ć.Ž.</span><span>a od 24. 03. 2015. godine, sud je utvrdio da je UP Centar bezbjednosti </span><span>B.P.</span><span>, od </span><span>Ć.Ž.</span><span>a iz </span><span>R.</span><span>a-</span><span>B.P.</span><span>, privremeno oduzeo poluautomatsku pušku fabričkog broja 204766 sa bajonetom i 5 komada metaka nepoznatog kalibra. </span>
</p>
<p>&nbsp;</p>
<p>
<span>Iz zapisnika o izvršenoj kontroli prisustva alkohola u organizmu od 24. 03. 2015. godine, sud je utvrdio da je sa alkotestom marke "Dreger", kod </span><span>Ć.Ž.</span><span>a iz </span><span>R.</span><span>a-</span><span>B.P.</span><span>, dana 24. 03. 2015. godine, konstatovano da isti ima 1,01 g/kg alkohola u organizmu. </span>
</p>
<p>&nbsp;</p>
<p>
<span>Iz zapisnika o pretresanju stana i drugih prostorija od 25. 03. 2015. godine, sud je utvrdio da su pripadnici Uprave policije CB </span><span>B.P.</span><span>, pretresom prostorija okrivljenog </span><span>Ć.Ž.</span><span>a, našli i privremeno oduzeli predmete i to: municiju 156 komada metaka kalibra 7,62 mm; municiju 62 komada metaka kalibra 7,62 mm, municiju 15 komada metaka kalibra 7,69; municija 9 komada metaka kalibra 7,62; municija 6 komada metaka kalibra 7,62, municiju 32 komada metaka (bojevi) i jedan "Kratež".</span>
</p>
<p>&nbsp;</p>
<p>
<span>Sud je cijenio nalaz i mišljenje vještaka medicinske struke psihijatra dr </span><span>G.</span><span> </span><span>K.</span><span> dat na glavnom pretresu. Vještak </span><span>K.</span><span> je kazala da je </span><span>Ć.Ž.</span><span>o  pregledan u Centru za mentalno zdravlje od strane psihijatra, zatim je rađeno psihološko testiranje od strane psihologa </span><span>N.V.</span><span>, pri čemu je korišćeno više metoda i više različitih testova. Sem toga, uzeta je heteroanamneza od </span><span>Ć.</span><span> </span><span>R.</span><span>e-supruge okrivljenog </span><span>Ž.</span><span>a. Kao rezultat navedenih pregleda došli su do zaključka da </span><span>Ć.Ž.</span><span>o konzumira alkohol u poslednjih nekoliko decenija a intenzivno u poslednjih nekoliko godina. Uzima alkohol sam, često i u noćnim i jutarnjim satima, pri čemu je evidentno da mijenja izrazito sopstveno ponašanje pod dejstvom alkohola kada postaje razdražljiv, ljut, reaguje za sitnicu a često i bez toga i tada se loše ponaša prema članovima svoje porodice. Psihološki testovi su kazali da kod </span><span>Ć.Ž.</span><span>a ne postoji duševno oboljenje, tipa hronične duševne bolesti u smislu shizofrenije ili nekog drugog oboljenja, da nema izrazitih poremećaja ličnosti sem što se očitavaju crte ličnosti koje se mogu okarakterisati kao slabije socijalno i emotivno prilagođavanje psihosomatizacija i strah od gubitka samokontrole. Prisutan visok nivo ankscioznog reagovanja. Obzirom da je nakon pritvaranja, a to znači naglog prekida unošenja alkohola u organizam, kod </span><span>Ć.Ž.</span><span>a došlo do znakova apstinencijalnog sindroma od alkohola u vidu podrhtavanja, znojenja i nesanice, ova činjenica ukazuje da je kod njega bila razvijena fizička zavisnost od alkohola, koja je prevaziđena obzirom da je prošlo više od deset dana, koliko je potrebno da se prevaziđu znaci apstinencijalne krize od alkohola. U psihičkom smislu postoji psihička zavisnost koja se naslanja na strukturu ličnosti okrivljenog. </span>
</p>
<p>
<span>Vještak </span><span>K.</span><span> je dalje navela da uzimajući u obzir sve ove činjenice, mišljenja je da kod okrivljenog postoji razvijena zavisnost od alkohola, u ovom trenu razvijena psihička zavisnost i poremećaji u ponašanju izazvani dugotrajnom zloupotrebom alkoholnih pića. Takođe, kazala je da je neophodno psihijatrijsko liječenje zbog ove zavisnosti. Smatra da bi za </span><span>Ć.Ž.</span><span>a bila dovoljna ambulanta terapija u Centru za mentalno zdravlje u </span><span>B.P.</span><span>, ali pod uslovom da se članovi njegove porodice obavežu na saradnju da dolaze sa njim na zakazane kontrole i da učestvuju u procesu liječenja. Navela je i da smatra da postoji mogućnost uspješnog liječenja okrivljenog od zavisnosti od alkohola u ambulantnim uslovima i na slobodi, s tim da na tretmane dolazi u pratnji člana porodice i da je mišljenja da kod okrivljenog, usled zloupotrebe alkohola, postoji ozbiljna opasnost da i dalje vrši krivična djela. Nalaz i mišljenje ovog vještaka sud je prihvatio.</span>
</p>
<p>&nbsp;</p>
<p>
<span>Iz izvoda iz registra kaznene evidencije na ime okrivljenog sud je utvrdio da je isti ranije osuđivan i to presudom </span><span>Osnovnog suda u </span><span>B.P.</span><span> K. br. 619/93 od 13.07.1994. godine zbog KD iz čl. 161/1 kojom je osuđen na kaznu zatvora od 45 dana uslovno na jednu godinu. </span>
</p>
<p>&nbsp;</p>
<p>
<span>Cijeneći odbranu okrivljenog i dokaze pojedinačno i u međusobnoj vezi, shodno čl. 370 st. 3 Zkp-a CG, sud je utvrdio činjenično stanje i na osnovu tako utvrđenog činjeničnog stanja zaključio da je okrivljeni izvršio </span><span>krivično djelo </span><span>nedozvoljeno držanje oružja i eksplozivnih  materija iz čl.  403 st. 2 Krivičnog zakonika Crne Gore i </span><span>krivično djelo </span><span>nasilje u porodici ili u porodičnoj zajednici iz čl. 220 st. 2 u vezi stav 1 Krivičnog zakonika Crne Gore.</span>
</p>
<p>
<span> </span>
</p>
<p>
<span>Okrivljeni </span><span>Ć.Ž.</span><span>o u svojoj odbrani, datoj na glavnom pretresu priznao je izvršenje krivičnog djela nedozvoljeno držanje oružja i eksplozivnih materija, navodeći da je sve od 1992. godine, u svojoj kući držao poluautomatsku pušku zv. "Papovka", u kojoj se nalazilo 5 komada metaka, kao i da je držao oružje zv. "Kratež", te i municiju koju je policija prilikom pretresa od njega oduzela, navodeći da nije imao oružne listove za držanje ovog oružja, niti municije. Priznanje okrivljenog potvrđeno je i izvedenim dokazima, obzirom da je prilikom postupanja po naredbi suda za pretresanje kuće i drugih prostorija okrivljenog, pronađeno oružje zv. "Kratež", kao i municija opisana u izreci presude, dok je prilikom preduzimanja radnji, nakon prijave događaja policiji, od strane pripadnika policije od okrivljenog, uz potvrdu, privremeno oduzeta poluautomatska puška sa bajonetom i 5 metaka, pa su se u radnjama okrivljenog stekla sva bitna obilježja bića krivičnog djela nedozvoljeno držanje oružja i eksplozivnih materija iz čl. 403 st. 2 KZ-a CG obzirom da držanje</span><span>, poluautomatske puške, serijskog broja 204766, shodno čl. 10a Zakona o oružju ("Službeni list RCG br. 49/04; "Sl. list CG" br. 49/08; br. 73/10; br. 20/11 i br. 40/11 od 08. 08. 2011. godine), građanima zabranjeno.</span><span> </span>
</p>
<p>&nbsp;</p>
<p>
<span>Okrivljeni takođe priznaje da je kritičnog dana bio u alkoholisanom stanju, te da je imao raspravku sa sinom </span><span>S.</span><span>om, te da ga je sin prethodno vukao za kosu i hvatao za vrat, da bi kasnije, kako navodi u istrazi, on sačekao </span><span>S.</span><span>a ispred štale i navodno mu se obratio riječima: "Tebe čekam da malo popričamo", kojom prilikom je u rukama držao kutiju u kojoj se nalazio duvan. </span>
</p>
<p>
<span>Na glavnom pretresu  kazao je, opisujući događaj u ovom dijelu, da je moguće i da je nešto uradio prema </span><span>S.</span><span>u s tim što se ne sjeća šta je uradio. </span>
</p>
<p>
<span>Međutim, oštećeni </span><span>Ć.S.</span><span> u svom iskazu navodi da je njegov otac okrivljeni </span><span>Ž.</span><span>, kritičnog dana, bio u alkoholisanom stanju, kojom prilikom je on-oštećeni razgovarao sa okrivljenim zbog dovođenja sebe u alkoholisanom stanju, nakon čega je pošao do kuće svog strica </span><span>D.</span><span>a, da bi se od strica </span><span>D.</span><span>a vraćao kući zajedno sa </span><span>Ć.</span><span> </span><span>M.</span><span>m i prilikom nailaska pored štale naveo je da je vidio </span><span>Ž.</span><span>a, sa puškom u ruci, kojom prilikom mu je okrivljeni uputio riječi: "</span><span>M.</span><span>, skloni se, ovog majmuna čekam, njega ću da ubijem", nakon čega je on-oštećeni, zajedno sa </span><span>M.</span><span>m, potrčao prema kući strica </span><span>D.</span><span>a. Predstavljajući razvoj događaja u ovom dijelu svjedok </span><span>Ć.</span><span> </span><span>M.</span><span> je kazao da je krećući se zajedno sa </span><span>S.</span><span>om, u blizini </span><span>S.</span><span>ove kuće, čuo riječi njegovog strica-okrivljenog </span><span>Ć.Ž.</span><span>a, koji je kazao u smislu: "</span><span>M.</span><span>, skloni se od </span><span>S.</span><span>a, njega čekam", dodajući da je zatim vidio kako se </span><span>S.</span><span> udaljio, sakrivši se iza zida, a od ovog svjedoka je tražio da pozove policiju. Imajući u vidu navode svjedoka </span><span>Ć.M.</span><span>a, to proizilazi da se oštećeni </span><span>Ć.S.</span><span>, nakon što mu se obratio okrivljeni, udaljio i sakrio a što, po ocjeni ovog suda, ne bi učinio da se nije osjetio ugroženim, a tražio je od svjedoka </span><span>Ć.M.</span><span>a i da pozove policiju, očigledno zbog posjedovanja oružja od strane okrivljenog, pa sud sa navedenih razloga u potpunosti prihvata iskaz oštećenog </span><span>Ć.S.</span><span>a. Imajući u vidu da oštećeni povremeno živi u porodičnoj zajednici sa okrivljenim, odnosno u njihovoj porodičnoj kući u mjestu </span><span>R.</span><span>o, te kod činjenice da je okrivljeni, kritičnog dana, svom sinu-oštećenom uputio riječi ozbiljne prijetnje, kojom prilikom je u rukama držao oružje, što </span><span>je sve za posledicu imalo narušavanje duševnog integriteta oštećenog </span><span>Ć.S.</span><span>a, to je okrivljeni takvim svojim postupanjem u svojim radnjama ostvario sva bitna obilježja bića krivičnog djela nasilje u porodici, ili u porodičnoj zajednici, iz čl. 220 st. 2 u vezi st. 1 KZ-a CG. Okrivljeni je krivična djela stavljena mu na teret izvršio sa direktnim umišljajem, svjestan da nezakonito drži oružja i municiju u svojoj kući, ili prostorijama, bez posjedovanja oružnog lista, a svjestan je bio i da će upućujući ozbiljnu prijetnju svom sinu, držeći oružje u rukama, istome narušiti duševni integritet što je, po ocjeni ovog suda, i htio.  </span>
</p>
<p>&nbsp;</p>
<p>
<span>Odlučujući u pogledu vrste i visine krivične sankcije, sud je cijenio sve okolnosti iz čl. 42 Krivičnog zakonika, pa je na strani okrivljenog od olakšavajućih okolnosti našao, da se radi o licu starije životne dobi, porodičnoj osobi, ocu četvoro djece, te da se oštećeni nije pridružio krivičnom gonjenju protiv njega. Od otežavajućih okolnosti na strani okrivljenog sud je našao raniju osuđivanost, s tim što je od izricanja ove osude protekao duži vremenski period, obzirom da je izrečena 1994. godine, pa obzirom da se radi o uslovnoj osudi, to je postojala mogućnost da isti bude rehabilitovan, s tim što isto nije formalno učinjeno, pa navedeno sud nije uzeo kao otežavajuću okolnost. Sud je okrivljenom</span><span>, za krivično djelo </span><span>nedozvoljeno držanje oružja i eksplozivnih  materija iz čl.  403 st. 2 Krivičnog zakonika Crne Gore, utvrdio</span><span> </span><span>kaznu zatvora od 6 (šest) mjeseci a </span><span>za krivično djelo </span><span>nasilje u porodici ili u porodičnoj zajednici iz čl. 220 st. 2 u vezi stav 1 Krivičnog zakonika Crne Gore, </span><span>kaznu zatvora od 3 (tri) mjeseca, </span><span>pa</span><span> mu je, na osnovu </span><span>odredbi čl. 48, KZ-a CG, izrekao </span><span>jedinstvenu kaznu zatvora od 8 (osam) mjeseci, </span><span>pri tom cijeneći da bi pristupanje izvršenju kazne suviše represivno djelovalo na okrivljenog, nego da će i samo upozorenje, uz prijetnju kaznom, dovoljno uticati na istog da u buduće ne vrši ova i slična krivična djela, cijeneći da će se na taj način, ostvariti svrha uslovne osude predviđena u čl. 52 u vezi čl. 4 st. 2 Krivičnog zakonika, te ostvariti svrha generalne i specijalne prevencije.</span>
</p>
<p>
<span> Sud je odlučio i da će se za slučaj opoziva uslovne osude okrivljenom, vrjeme provedeno u pritvoru, od 26. 03. 2015. godine do 09. 04. 2015. godine, uračunati u kaznu. </span>
</p>
<p>&nbsp;</p>
<p>
<span>Imajući u vidu nalaz i mišljenje vještaka psihijatra dr </span><span>G.</span><span> </span><span>K.</span><span>, koja navodi da je mišljenja da kod okrivljenog </span><span>Ć.Ž.</span><span>a, postoji razvijena zavisnost od alkohola i to psihička, kao i poremećaji u ponašanju izazvani dugotrajnom zloupotrebom alkoholnih pića, zbog čega je mišljenja da postoji i ozbiljna opasnost da zbog toga okrivljeni i dalje vrši krivična djela, te imajući u vidu i iskaz svjedoka oštećenog </span><span>Ć.S.</span><span>a, kao i svjedoka </span><span>Ć.M.</span><span>a, to proizilazi da okrivljeni duži vremenski period konzumira alkohol, koji je za posledicu imao razvoj zavisnosti od alkohola kod okrivljenog i poremećaj u ponašanju, s tim što kod okrivljenog ne postoji duševno oboljenje, pa mu je sud, shodno čl.</span><span> 72 Krivičnog zakonika Crne Gore, izrekao mjeru bezbjednosti  obavezno liječenje alkoholičara na slobodi, određujući da će se sprovesti kod Centra za mentalno zdravlje pri Domu zdravlja u </span><span>B.P.</span><span>, uz upozorenje okrivljenom da će, u koliko se ne podvrgne liječenju, </span><span>ili ga samovoljno napusti, zamijeniti izrečenu mjeru, mjerom bezbjednosti obavezno liječenje alkoholičara u zdravstvenoj ustanovi.   </span>
</p>
<p>
<span>Shodno čl. 75 st. 1 Krivičnog zakonika CG, okrivljenom je izrečena mjera bezbjednosti trajnog oduzimanja predmeta i to </span><span>poluautomatske puške, serijskog broja 204766, sa bajonetom; puške “Kratež“, nepoznate marke i modela, bez serisjkog broja i municije i to 162 komada  kalibra 7,62 mm, 32 komada kalibra 6,35 mm i 86 </span><span>komada puščane kalibra 7,62 mm, </span><span>kao predmete izvršenja krivičnog djela, obzirom da su bili u svojini okrivljenog. </span>
</p>
<p>
<span>  </span><span class="span2">   </span>
</p>
<p>
<span>Shodno čl. 226 i 229 Zakonika o krivičnom postupku CG, sud je okrivljenog obavezao na plaćanje paušala u iznosu od 30,00€, pri čemu je cijenio složenost i trajanje krivičnog postupka, kao i imovinske prilike okrivljenog, kao i da plati ostale troškove krivičnog postupka, koji su nastali angažovanjem vještaka psihijatra u iznosu od </span><span>143,00 eura. Okrivljeni je obavezan i da plati troškove angažovanja branioca po službenoj dužnosti, o kojima će biti odlučeno posebnim rješenjem. </span><span>   </span>
</p>
<p>
<span class="span3"> </span>
</p>
<p>
<span>Sa iznijetih razloga, na osnovu čl. 374 ZKP-a Crne Gore, odlučeno je kao u izreci presude. </span>
</p>
<p>&nbsp;</p>
<p>
<span>  </span>
</p>
<p style="text-align:center;">
<span>OSNOVNI SUD U </span><span>B.P.</span>
</p>
<p style="text-align:center;">
<span>Dana 09. 04. 2015. godine,  </span>
</p>
<p>&nbsp;</p>
<p>
<span>   ZAPISNIČAR,</span><span></span><span></span><span></span><span></span><span></span><span></span><span>           S U D I J A, </span><span></span>
</p>
<p>
<span>Draginja Bošković </span><span></span><span></span><span></span><span></span><span></span><span>                   Ivan Adamović </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{font-weight:bold;color:black;}
.s3{color:black;}
.s4{color:black;font-variant:small-caps;}
.s5{font-family:Times;color:black;}
.s6{font-family:Times;}
.p1{text-align:justify;hyphenate:auto;font-family:Times;font-size:13pt;}
.p2{text-align:start;hyphenate:auto;font-family:Times;font-size:13pt;}
.p3{text-indent:0.5in;text-align:justify;hyphenate:auto;font-family:Times;font-size:13pt;}
.p4{text-align:center;hyphenate:auto;font-family:Times;font-size:13pt;}
.p5{text-indent:0.49166667in;text-align:justify;hyphenate:auto;font-family:Times New Roman;font-size:13pt;}
.p6{text-align:start;hyphenate:auto;font-family:Times New Roman;font-size:13pt;}
.p7{text-align:justify;hyphenate:auto;font-family:Times New Roman;font-size:13pt;}
.p8{text-indent:0.5in;margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p9{text-indent:0.09166667in;margin-left:1.875in;text-align:justify;hyphenate:auto;font-family:Times New Roman;font-size:13pt;}
.p10{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p11{text-indent:0.49166667in;text-align:justify;hyphenate:auto;font-family:Times;font-size:13pt;}
.p12{text-indent:0.49166667in;margin-left:1.475in;text-align:start;hyphenate:auto;font-family:Times;font-size:13pt;}
.p13{text-indent:0.375in;margin-right:-0.02638889in;text-align:justify;hyphenate:auto;font-family:Times New Roman;font-size:13pt;}
.p14{margin-left:0.45833334in;text-align:start;hyphenate:auto;font-family:Times;font-size:13pt;}
.p15{text-align:start;hyphenate:auto;font-family:Times New Roman;font-size:12pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">								 	      	     K.br. 80/11</span>
</p>
<p class="p2"></p>
<p class="p3">
<span class="s1">OSNOVNI SUD U BARU</span><span>, kao prvostepeni krivični, sudija Goran Šćepanović, kao sudija pojedinac, sa zapisničarom Milijanom Minić u krivičnom predmetu okrivljenog </span><span class="s1">V V</span><span>, zbog krivičnog djela ugrožavanje javnog saobraćaja iz čl. 339 st.3 u vezi st.1 Krivičnog zakonika, po optužnom predlogu Osnovnog državnog tužilaštva u Baru, Kt.br. 466/10 od 23.02.2011. godine, nakon održanog glavnog, javnog pretresa u prisustvu zastupnika optužbe savjetnika Osnovnog državnog tužioca u Baru C A i okrivljenog, dana 20.04.2011. godine donio je i javno objavio</span>
</p>
<p class="p2"></p>
<p class="p4">
<span class="s1">R J E Š E N J E</span>
</p>
<p class="p2"></p>
<p class="p5">
<span>Okrivljeni </span><span class="s2">V V</span><span class="s3"> od oca M i majke S rođene M, rođen  godine u N, sa prebivalištem u N, ul. B P , student, neoženjen, pismen, završio srednju školu, srednjeg imovnog stanja, neosuđivan;</span>
</p>
<p class="p5"></p>
<p class="p5">
<span>Što je </span>
</p>
<p class="p5"></p>
<p class="p5">
<span class="s3">Dana 22.08.2010. godine, oko 15,00 časova na lokalnoj saobraćajnici M -Č u mjestu M, Opština B, upravljajući u</span><span class="s4"> </span><span class="s3">saobraćaju putničkim motornim vozilom marke VW »Golf II« reg. ozn. , ne pridržavajući se saobraćajnih propisa ugrozio saobraćaj i doveo u opasnost život oštećene Ćo Da, olako držeći da do posljedice neće doći, na način što je protivno odredbi čl. 22 st.1 Zakona o bezbjednosti saobraćaja na putevima (»Sl. list RCG« br. 72/05), otpočeo radnju polukružnog okretanja, a da se prethodno nije uvjerio da to može da učini bez opasnosti za druge učesnike u saobraćaju ne vodeći pri tom računa o položaju vozila i pravcu kretanja, pa je u nedostatku adekvatne pažnje prilikom približavanja ivici betonske ploče prizemnog objekta neblagovremeno reagovao u pravcu zaustavljanja, usljed čega je vozilom prešao preko ivice ove ploče, a nakon toga je vozilo izgubilo ravnotežu, obrušilo se i palo sa iste na haubu putničkog motornog vozila marke »Ford Fiesta«, reg. oznaka KI 102-812, kojim je upravljao S N, putem od M ka Č a koje se nalazilo ispod ivice predmetne ploče, tom prilikom je oštećena Ć D, suvozač u vozilu VW »Golf II« zadobila laku tjelesnu povredu u vidu: oguljotine u čeonom predjelu sa desne strane promjera 1x1 cm, oguljotinu u</span><span class="s4"> </span><span class="s3">predjelu lijevog ramena 1cm, otok u predjelu desnog skočnog zgloba, otok u predjelu desnog koljena, oguljotine u predjelu lijeve potkoljenice i stopala promjera 2x1 cm;</span>
</p>
<p class="p6"></p>
<p class="p5">
<span class="s3">-čime je učinio krivično djelo - </span><span class="s2">ugrožavanje javnog saobraćaja iz čl. 339 st. 3 u vezi st. 1. Krivičnog zakonika.</span>
</p>
<p class="p7"></p>
<p class="p7">
<span>         	Na osnovu čl. 52 i 65 Krivičnog zakonika i čl. 461 i 462 ZKP-a, i z r i č e  s e </span>
</p>
<p class="p8"></p>
<p class="p9">
<span class="s1">            SUDSKA OPOMENA</span>
</p>
<p class="p10">
<span> </span>
</p>
<p class="p7">
<span>	Okrivljeni je dužan da plati troškove krivičnog postupka u iznosu od 310,00 € u roku od 15 dana od dana pravosnažnosti, pod prijetnjom izvršenja.</span>
</p>
<p class="p11"></p>
<p class="p12">
<span class="s1">             O b r a z l o ž e n j e</span>
</p>
<p class="p12"></p>
<p class="p3">
<span>Optužnim predlogom Osnovnog državnog tužilaštva u Baru Kt.br. 466/10 od 23.02.2011. godine stavljeno je na teret okrivljenom izvršenje krivičnog djela bliže opisanog u izreci presude.</span>
</p>
<p class="p1"></p>
<p class="p5">
<span>Okrivljeni je u svojoj odbrani izjavio da se </span><span class="s3">kretao pmv marke „Golf 2“ iz pravca B u pravcu Č. Sa njim u vozilu je bila D Ć koja se nalazila na mjestu suvozača. Došao je do raskrsnice gdje se skreće za Č. Kada je skrenuo lijevo ispred njega su se pojavila dva puta jedan koji vodi za plažu u Č i nalazio se sa njegove lijeve strane i drugi put koji vodi u neko naselje i koji se nalazio sa njegove desne strane .Ušao je u taj drugi put, jer je vidio da na tom dijelu puta postoji jedna garaža i da tu može da se okrene sa vozilom jer je u zadnjem trenutku odlučio da ne ide u Č već da se vrati u S. Došao je do te garaže tj. velike ploče i tu je započeo radnju okretanja auta na način što mu je prednji dio auta išao do ćoška garaže, a zadnji dio je bio okrenut prema putu. Kada je došao do ćoška garaže okrenuo se kako bi autom otpočeo radnju okretanja, međutim u tom trenutku prednji dio auta mu je propao i auto je sa te garaže sletjelo na donji put. Tom prilikom je zakačio jedan auto, ali se ne može sjetiti koji. Prilikom pada on je svojim vozilom udario prednjim krajem u taj put, dok je taj auto udario sa lijevom stranom auta, i tu je došlo do rotiranja njegovog auta. Ne može se sjetiti da li mu se konkretnom prilikom auto prevrnulo na krov. Zna da mu je krov od auta bio oštećen, ali se ne može sjetiti jer je bio u šoku. Nakon ovoga izašao je iz auta, za njim je izašla odmah i Ć D, a nakon nekih pola sata došla je i policija. Ne sjeća se da li je neposredno prije pada auta ubacio u rikverc.</span>
</p>
<p class="p5"></p>
<p class="p7">
<span>	U dokaznom postupku saslušana je svjedok oštećena Ć D, na saglasan predlog stranaka pročitan je iskaz svjedoka S N, pročitani su : </span><span class="s3">zapisnik o uviđaju istražnog sudije od 22.08.2010. godine, zapisnik o uviđaju UP PJ B br. 24-02-23110-6158 od 22.08.2010. godine, izvještaj KC CG br. A 1291/26.08.2010. godine, na ime okrivljenog, zapisnik o ispitivanju vozača da li ima alkohola u organizmu UP PJ B od 22.08.2010. godine na ime D s, izvještaj ljekara specijaliste JZU Dom zdravlja u B službe Hitne pomoći br. protokola 706KP 22.08..2001. godine na ime Ć D, izvještaj ljekara specijaliste Opšte bolnice u B br. protokola 5670 od 22.08.2010. godine na ime Ć D, nalaz i mišljenje vještaka saobraćajne struke ing. M Š od decembra 2010. godine, nalaz i mišljenje sudskog vještaka medicinske struke D Č od 1.01.2011. godine, izvod iz kaznene evidencije UP PJ Nikšić br. 1893 od 26.10.2010. godine, izvršen je uvid u fotodokumentaciju i skicu lica mjesta UP PJ Bar br. 334/10 od 22.08.2010. godine. </span>
</p>
<p class="p7"></p>
<p class="p5">
<span>Svjedok oštećena </span><span class="s1">Ć D </span><span>je izjavila da </span><span class="s3">se nalazila u pmv marke „Golf 2“ kojim je upravljao V V. Kretali su se glavnim magistralnim putem, ali iz kojeg pravca ne zna jer uopšte ne poznaje primorje. Zna da su došli do skretanja za Č i zna da su se ispred njih pojavila dva puta i to jedan koji vodi za plažu u Čanju a drugi koji vodi misli da je izlaz iz Č. V je skrenuo u taj drugi put, na kojem se nalazila jedna velika garaža i jedna ploča s namjerom da okrene svoje vozilo kako bi se vratili nazad i kako bi krenuli u pravcu S. Došli su do te garaže tj. velike ploče i koliko se sjeća tu je V započeo radnju okretanja auta na način što je prednjim dijelom auta išao do ćoška garaže dok je zadnji dio auta bio okrenut prema putu. Kada je došao do ćoška garaže osjetila je kako je prednji dio auta propao i auto je sa te garaže sletjelo na donji put. Tom prilikom auto u kojem je se ona nalazila je zakačio jedan auto koji se nalazio ispod njih na tom drugom putu. Prilikom pada oni su prednjim dijelom vozila udarili u taj put. Nakon toga ona se više ničega ne sjeća i uopšte joj nije jasno kako je došlo do rotacije auta na samom kolovozu. Samo se sjeća da je prišla jedna gospođa koja joj je pomogla da izađe iz auta i jedan policajac u civilu. Nakon toga vozilom hitne pomoći odvezena je do Bolnice gdje joj je izvršen pregled - snimanje noge. Ljekari hitne pomoći čim su došli na lice mjesta stavili su joj ortopedsku kravatu koju joj je doktor u Bolnici u B odmah skinuo sa razloga jer nije bilo potrebe da je nosi jer nije imala povrede glave. Nije se pridružila krivičnom gonjenju i nije postavila imovinsko pravni zahtjev, sa razloga jer je ona vjerenica VV.</span>
</p>
<p class="p5"></p>
<p class="p5">
<span class="s3">Svjedok </span><span class="s2">S N</span><span class="s3"> je Izjavio je da se sjeća da se kritičnom prilikom u drugoj polovini avgusta u toku popodneva vozio automobil marke „Ford Fiesta2 reg.oznake  , sam, pravcem B - Č i zatim na jednom dijelu puta okrivljeni se svojim putničkim vozilom marke „Golf II“ spuštao niz padinu  kojom vodi put od pansiona i parkirališta sagrađen u brdima, a zatim je nekontrolisano pregazio ivičnjak i sa visine od približno 4 i više metara sletio vozilo na dio puta na kojem se on kretao sa svojim vozilom. Brzina kretanja njegovog vozila bila je sasvim prilagođena uslovima puta, 30-40 km/h Sjeća se da je naglo zakočio opazivši da je sa pomenute visine vozilo kojim je upravljao okrivljeni počelo da pada. To vozilo je svojim krovnim djelom počelo da pada direktno na haubu njegovog vozila, odbilo se i zaustavilo na površinu puta točkovima. Kritičnom prilikom nije pretrpio nikakve povrede. Sjeća se da je djevojka koja je bila sa okrivljenim na mjestu suvozača pretrpjela teške povrede i najgore je prošla ona. Pola sata nakon opisanog događaja na poziv očevidaca ove nezgode izašla je patrola saobraćajne policije i izvršila uviđaj. Kritičnom prilikom nisu utvrđeni tragovi alkohola u organizmu okrivljenog. </span>
</p>
<p class="p7"></p>
<p class="p7">
<span class="s3">Iz zapisnika o uviđaju istražnog sudije od 22.08.2010. godine i zapisnika o uviđaju UP PJ B br. 24-02-23110-6158 od 22.08.2010. godine</span><span class="s5"> utvrđuje se vrijeme, mjesto saobraćajne nezgode, oštećenja na vozilima i povrede koje su zadobili učesnici. </span>
</p>
<p class="p5"></p>
<p class="p5">
<span class="s3">Iz izvještaja KC CG br. A 1291/26.08.2010. godine, a ime okrivljenog i zapisnika o ispitivanju vozača da li ima alkohola u organizmu UP PJ B od 22.08.2010. godine na ime D s utvrđeno je da su okrivljeni i svjedok imali 0,00 promila alkohola u krvi, odnosno organizmu. </span>
</p>
<p class="p5"></p>
<p class="p5">
<span class="s3">Iz izvještaja ljekara specijaliste JZU Dom zdravlja u B službe Hitne pomoći br. protokola 706KP 22.08..2001. godine na ime Ć D i izvještaja ljekara specijaliste Opšte bolnice u B br. protokola 5670 od 22.08.2010. godine na ime Ć D utvrđene su povrede koje je zadobila oštećena. </span>
</p>
<p class="p5"></p>
<p class="p7">
<span class="s3">Iz nalaza i mišljenja vještaka saobraćajne struke ing. M Š od decembra 2010. godine utvrđeno je da je do nezgode došlo usled propusta u vožnji od strane vozača putničkog motornog vozila marke „VW Golf II“ reg. oznake . Ovo se ogleda u tome što isti nije obratio adekvatnu pažnju prema ivici betonske ploče prizemnog objekta prema kojoj se kretao sa navedenim vozilom, te nije blagovremeno reagovao u pravcu zaustavljanja vozila usled čega je vozilom prešao preko ivice ove ploče, nakon čega je vozilo izgubilo ravnotežu, da bi nakon toga se obrušilo i palo na putničko vozilo marke „Ford – Fiesta“ reg.oznake , koje se nalazilo ispod ivice ove ploče, kojom prilikom je : Ć D, koja se nalazila kao saputnik u ovom vozilu, zadobila laku tjelesnu povredu, a na vozilima nastupila je materijalna šteta i to: na putničkom vozilu marke „Ford – Fiesta“ reg.oznake  u iznosu od 2.300 €, (vrijednost ovog vozila bila je 3.900 €) a na putničkom vozilu marke „VW Golf“ reg.oznake  u iznosu od 1.400 € (vrijednost ovog vozila bila je 1.800 €). Imajući u vidu činjenicu da se vozač sa vozilom kretao površinom betonske ploče prizemnog objekta, koja nije ograđena i nije namijenjena za saobraćaj vozila, vozač ovog vozila nije smio upravljati vozilom ovom površinom.</span>
</p>
<p class="p5"></p>
<p class="p5">
<span class="s3">Iz nalaza i mišljenja sudskog vještaka medicinske struke D Č od 1.01.2011. godine utvrđeno je da je oštećena Ć D u saobraćajnoj nezgodi zadobila oguljotinu u čeonom predjelu sa desne strane, 1 x 1 cm, oguljotinu u predjelu lijevog ramena, 1 cm, otok u predjelu desnog skočnog zgloba, otok u predjelu desnog koljena,     oguljotine u predjelu lijeve potkoljenice i stopala, 2 x 1 cm. Navedene povrede, u vrijeme nanošenja, pojedinačno i zbirno, kvalifikuju se kao laka tjelesna povreda. Navedene povrede nanesene su tupinom mehaničkog oruđa, vjerovatno dok se Ć D nalazila u svojstvu suvozača u vozilu.</span>
</p>
<p class="p5"></p>
<p class="p5">
<span class="s3">Iz izvoda iz kaznene evidencije UP PJ N br. 1893 od 26.10.2010. godine utvrđeno je da okrivljeni nije osuđivan. </span>
</p>
<p class="p5">
<span class="s3">U fotodokumentaciji i skici lica mjesta UP PJ B br. 334/10 od 22.08.2010. godine predstavljene su fotografije lica mjesta, izgled lica mjesta i položaj vozila nakon saobraćajne nezgode.  </span>
</p>
<p class="p7"></p>
<p class="p3">
<span>Ocjenom izvedenih dokaza utvrđeno je da je okrivljeni učinio krivično djelo koje mu je stavljeno na teret na način predstavljen u dispozitivu. Okrivljeni je u svojoj odbrani opisao način na koji se dogodila saobraćajna nezgoda, i odbrana okrivljenog je u bitnom saglasna sa iskazom svjedoka oštećene Ć D i S N. </span>
</p>
<p class="p3"></p>
<p class="p5">
<span>Okrivljeni je upravljao putničkim motornim vozilom marke »Golf 2« reg. ozn. , </span><span class="s3">otpočeo radnju polukružnog okretanja na betonskoj ploči prizemnog objekta i približavajući se ivici nije blagovremeno reagovao u pravcu zaustavljanja, vozilom prešao preko ivice ploče, a nakon toga je vozilo palo na haubu putničkog vozila marke »Ford Fiesta«, reg. oznaka , kojim je upravljao S N, koji se kretao iz pravca M u pravcu Č. U saobraćajnoj nezgodi oštećena Ć D koja se nalazila na mjestu suvozača zadobila je laku tjelesnu povredu i to : oguljotinu u čeonom predjelu sa desne strane promjera 1x1 cm, oguljotinu u</span><span class="s4"> </span><span class="s3">predjelu lijevog ramena 1cm, otok u predjelu desnog skočnog zgloba, otok u predjelu desnog koljena, oguljotine u predjelu lijeve potkoljenice i stopala promjera 2x1 cm. Vrsta i težina tjelesnih povreda utvrđena je iz </span><span>jasnog i stručnog nalaza i mišljenja vještaka medicinske struke D Č.</span>
</p>
<p class="p10"></p>
<p class="p5">
<span>Odredbom čl. 22 st.1 Zakona o bezbjednosti saobraćaja na putevima pripisano je da v</span><span class="s6">ozač koji namjerava da na putu izvrši neku radnju vozilom (uključivanje vozilom u saobraćaj, pomjeranje vozila udesno ili ulijevo, mijenjanje saobraćajne trake, preticanje, obilaženje, zaustavljanje, skretanje udesno ili ulijevo, polukružno okretanje, vožnja unazad, prestrojavanje i sl.), smije da otpočne takvu radnju samo ako se prethodno uvjerio da to može da učini bez opasnosti za druge učesnike u saobraćaju ili imovinu, vodeći pri tom računa o položaju vozila, pravcu i brzini kretanja. Okrivljeni je postupao protivno navedenoj zakonskoj odredbi, jer je radnju polukružnog okretanja otpočeo, a da se prethodno uvjerio da to može da učini bez opasnosti za druge učesnike u saobraćaju, što je za posledicu imalo pad vozila sa mjesta na kome je otpočeo radnju na vozilo S N.</span>
</p>
<p class="p3"></p>
<p class="p3">
<span>Okrivljeni je bio svjestan da usled predstavljenog načina vožnje može ugroziti bezbjednost saobraćaja, odnosno ostvariti zabranjenu posledicu, ali je olako držao da će je moći spriječiti ili da ona neće nastupiti. U odnosu na krivično djelo​ ugrožavanje javnog saobraćaja iz čl. 339 st. 3 u vezi st. 1 Krivičnog zakonika, okrivljeni je postupao sa svjesnim nehatom. </span>
</p>
<p class="p7">
<span> </span>
</p>
<p class="p10">
<span>Sud je u izreci presude precizirao optužni predlog u pogledu blanketne norma, pa je sud naveo da je okrivljeni postupao protivno odredbi čl. 22 st.1 Zakona o bezbjednosti saobraćaja na putevima, a ne čl. 22 istog zakona, budući da u optužnom predlogu nije naveden stav ovog člana. Ocijenjeno je da izreka presude preciznije predstavlja utvrđeno činjenično stanje, da se navedenim preciziranjem ostaje u okviru istog životnog događaja i da se ne narušava identitet optužnog predloga i presude.</span>
</p>
<p class="p13"></p>
<p class="p13">
<span>   Odlučujući se za krivičnu sankciju prema okrivljenom sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti cijenjene su lične prilike okrivljenog jer je mlad čovjek do sada neporočnog vladanja, da se oštećena koja je vjerenica okrivljenog nije pridružila krivičnom gonjenju. U članu 65 st. 4 Krivičnog zakonika propisano je da će pri odlučivanju da li će izreći sudsku opomenu sud vodeći računa o svrsi sudske opomene, posebno uzeti u obzir ličnost učinioca, njegov raniji život, njegovo ponašanje poslije izvršenja krivičnog djela, a naročito njegov odnos prema žrtvi krivičnog djela, stepen krivice i druge okolnosti pod kojima je djelo učinjeno. Pored ličnih prilika okrivljenog koje su navedene, sud je imao u vidu i da je okrivljeni krivično djelo izvršio postupajući sa nehatom, pa je u nedostatku otežavajućih okolnosti okrivljenom izrekao sudsku opomenu, jer je ocijenjeno da će se u potpunosti postići svrha njenog izricanja. </span>
</p>
<p class="p3"></p>
<p class="p10">
<span>Odluka o troškovima zasniva se na odredbi čl. 202 ZKP-a. Dosuđeni iznos se odnosi na plaćanje nalaza i mišljenja vještaka saobraćajne struke M Š u iznosu od 99,00 €, nalaza i mišljenja vještaka medicinske struke B B u iznosu od 165,00 €, kao i troškove za rad suda koji su određeni prema trajanju, složenosti krivičnog postupka i imovinskim prilikama okrivljenog.</span>
</p>
<p class="p2"></p>
<p class="p2">
<span>           Na osnovu izloženog odlučeno je kao u izreci presude</span>
</p>
<p class="p2"></p>
<p class="p4">
<span class="s1">OSNOVNI SUD U BARU</span>
</p>
<p class="p4">
<span class="s1">Dana 20.04.2011. godine</span>
</p>
<p class="p4"></p>
<p class="p2">
<span class="s1">      ZAPISNIČAR,					       			S U D I J A</span>
</p>
<p class="p2">
<span class="s1">     Minić Milijana	                                                                       Goran Šćepanović	               </span>
</p>
<p class="p2"></p>
<p class="p2">
<span>			                               </span>
</p>
<p class="p2">
<span class="s1">PRAVNA POUKA</span><span>:Protiv ove presude može se </span>
</p>
<p class="p2">
<span>izjaviti žalba Višem sudu u Podgorici u roku od</span>
</p>
<p class="p2">
<span>8 dana od dana prijema pismenog otpravka.</span>
</p>
<p class="p2">
<span>Žalba se predaje ovom sudu u dva primjerka.</span>
</p>
<p class="p2"></p>
<p class="p2">
<span class="s1">DNA</span><span>:  -1 x ODT</span>
</p>
<p class="p14">
<span> -1 x okrivljenom</span>
</p>
<p class="p2">
<span>           - u spise  </span>
</p>
<p class="p7"></p>
<p class="p15"></p>


</body>
<br>
<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; K-312/10<br>
<div style="text-align: center;">
	U IME CRNE GORE</div>
<br>
<br>
VIŠI SUD U PODGORICI, kao prvostepeni krivični u vijeću sastavljenom od sudije Biljane Uskoković kao predsjednika vijeća, sudije Žižić Milenke i Durutović Evice kao članova vijeća, Vere Popović kao zapisničara, u krivičnom predmetu protiv optuženog K. R. zbog krivičnog djela ubistvo u pokušaju iz člana 143. u vezi člana 20. Krivičnog zakonika i krivičnog djela nedozvoljeno držanje oružja i eksplozivnih materija iz člana 403. stav 1. Krivičnog zakonika, postupajući po optužnici Višeg državnog tužioca u Podgorici Kt-br.209/10 od 02.12.2010. godine, nakon održanog glavnog i javnog pretresa dana 29.09.2011. godine u prisustvu zastupnika optužbe Jovićević Sanje zamjenika VDT-a Podgorica, optuženog K. R. i njegovog&nbsp; izabranog branioca adv. B. Z. a nakon tajnog&nbsp; vijećanja i glasanja donio je i dana 03.10.2011. godine javno objavio:&nbsp;<br>
<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; P R E S U D U<br>
<br>
<br>
OPTUŽENI K. R., rođen ... državljanin Crne Gore, pismen, sa završenom Osnovnom školom, nezaposlen, neoženjen, otac jednog maloljetnog djeteta, srednjeg imovnog stanja, osuđivan presudama Osnovnog suda Podgorica broj K-96/7087 od 18.10.1996. godine zbog krivičnog djela iz člana 204. stav 1. KZR CG na kaznu zatvora u trajanju od tri mjeseca, Osnovnog suda u Podgorici broj K-104/94 od 18.07.1995. godine zbog krivičnog djela iz člana 176. stav 3. KZ RCG na kaznu zatvora u trajanju od šest mjeseci uslovno na tri godine, Osnovnog suda u Podgorici broj K-1065/94 od 08.08.1996. godine zbog krivičnog djela iz člana 150. stav 1. KZ RCG na kaznu zatvora u trajanju od četiri mjeseca uslovno na dvije godine, Višeg suda u Podgorici broj K-23/03 od 28.02.2006. godine zbog krivičnog djela iz člana 245. stav 1. i 246. stav 2/1 KZ SRJ na kaznu zatvora u trajanju od jedne godine i devet mjeseci, Osnovnog suda u Danilovgradu broj K-86/02 od 22.06.2006. godine zbog krivičnog djela teške krađe na uslovnu osudu, Opštinskog suda u Preševu broj K-189/08 od 14.11.2008. godine zbog krivičnog djela iz člana 355. stav 2. u vezi stava 1. KZ-a na kaznu zatvora u trajanju od pet mjeseci, Osnovnog suda u Podgorici broj K-02/3405 od 27.10.2009. godine zbog krivičnog djela iz člana 204. stav 1. i 157. stav 1 KZRCG na kaznu zatvora u trajanju od osam mjeseci i Osnovnog suda u Podgorici broj K-02/4304 od 13.10.2009. godine zbog krivičnog djela iz člana 151. stav 1. KZCG na kaznu zatvora u trajanju od tri mjeseca, protiv kojeg se vodi&nbsp; krivični postupak pred Osnovnim sudom u Podgorici zbog krivičnog djela teška krađa,u pritvoru proveo od 06.10.2010. godine do&nbsp; 03.10.2011. godine.<br>
<br>
<div style="text-align: center;">
	K R I V&nbsp;&nbsp; J E</div>
<br>
Što je:<br>
<br>
&nbsp; 1. Dana 06.10.2010. godine oko 15,00 časova u ul.Gojka Radonjića u Podgorici, sa umišljajem pokušao da liši života oštećenog P. M., na način što je prethodno u putničkom vozilu marke "Golf" reg.br. PG... došlo do njihove međusobne svađe, kojom prilikom je oštećenog upozorio da ne prodaje opojnu drogu heroin njegovoj nevjenčanoj supruzi J. M. koja je bila prisutna na zadnjem sjedištu u vozilu i da istu ne vrijeđa, nakon čega je kada je oštećeni P. M. izašao iz označenog vozila, sa pištoljem marke "Brauning" model 1922, kalibra 7,65 mm, fabričkog broja 114577, koji je usmjeren u pravcu oštećenog držao u desnoj ruci, krenuo za oštećenim koji je bježeći ušao u unutrašnjost marketa "Miloš" a zatim u trenutku dok je oštećeni sa unutrašnje strane držao vrata objekta kako bi ga spriječio da uđe, u pravcu vrata, u visini brave, iza kojih se nalazio oštećeni ispalio jedan projektil, koji ga nije pogodio, već je od dijela košuljice tog projektila na jakni koju je nosio oštećeni P. M. nastalo oštećenje u predjelu lijevog džepa, koji dio košuljice projektila se zadržao u tom odjevnom predmetu oštećenog,<br>
<br>
- čime je izvršio krivično djelo - ubistvo u pokušaju iz člana 143. u vezi člana 20. Krivičnog zakonika.<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp; 2. Dana 06.10.2010. godine u Podgorici, neovlašćeno nosio na javnom mjestu vatreno oružje - pištolj marke "Brauning" model 1922, kalibra 7,65 mm, fabričkog broja 114577, na način što je isti suprotno članu 11. Zakona o oružju nosio na javnom mjestu u putničkom vozilu marke "Golf III" reg.broj PG... kojim je upravljao,<br>
<br>
- čime je izvršio krivično djelo - nedozvoljeno držanje oružja i eksplozivnih materija iz člana 403. stav 1. Krivičnog zakonika,<br>
<br>
<br>
Pa mu sud primjenom citiranih zakonskih propisa, člana 4,5,20,32.36,42,45,46.&nbsp; Krivičnog zakonika,&nbsp; prethodno<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; U T V R Đ U J E<br>
<br>
- za krivično djelo ubistvo u pokušaju iz člana 143. u vezi člana 20. krivičnog zakonika opisanog pod tačkom 1. izreke presude kaznu zatvora u trajanju od 2 (dvije) godine<br>
<br>
- za krivično djelo nedozvoljeno držanje oružja i eksplozivnih materija iz člana 403. stav 1. Krivičnog zakonika opisanog pod tačkom 2. izreke presude kaznu zatvora u trajanju od&nbsp; 2 (dva) mjeseca.<br>
<br>
Pa ga sud primjenom člana 48. i 51. Krivičnog zakonika, te člana 226, 229. i 374. Zakonika o krivičnom postupku,<br>
<div style="text-align: center;">
	O S U Đ U J E</div>
<br>
&nbsp;&nbsp;&nbsp;&nbsp;&nbsp;&nbsp; na jedinstvenu kaznu zatvora u trajanju od 2 (dvije) godine i 1 (jednog) mjeseca u koju mu se uračunava vrijeme provedeno u pritvoru od 06.10.2010. godine do&nbsp; 03.10.2011. godine.<br>
<br>
Na osnovu člana 75. Krivičnog zakonika od optuženog K. R. oduzima se pištolj marke "Brauning" model 1922 kalibra 7,65 mm, fabričkog broja 114577, kao predmet izvršenja krivičnog djela.<br>
<br>
Obavezuje se optuženi da na ime troškova krivičnog postupka uplati ovom sudu novčani iznos od 88,00 eura, a na ime sudskog paušala novčani iznos od 50,00 eura, sve prednje u roku od 15 dana, po pravosnažnosti presude, pod prijetnjom prinudnog izvršenja, a na žiro račun Višeg Suda u Podgorici broj 832-7113-04.<br>
<br>
<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; O B R A Z L O Ž E N J E<br>
<br>
<br>
Optužnicom Višeg državnog tužioca u Podgorici Kt-br.209/10 od 02.12.2010. godine stavljeno je na teret optuženom K. R. da je izvršio krivična djela&nbsp; ubistvo u pokušaju iz člana 143. u vezi člana 20. Krivičnog zakonika i nedozvoljeno držanje oružja i eksplozivnih materija iz člana 403. stav 1. Krivičnog zakonika.<br>
<br>
Na glavnom pretresu održanom dana 21.07.2011. godine zastupnik optužbe je precizirala činjenični opis dispozitiva optužnice za krivično djelo opisano pod tačkom 1. optužnice na način što je u 10-om redu odozgo poslije riječi "a zatim" izbrisala riječi do kraja dispozitiva, i stavila riječi "U trenutku dok je oštećeni sa unutrašnje strane držao staklena vrata objekta, kako bi ga spriječio da uđe, u pravcu oštećenog ispalio jedan metak koji je pogodio u metalnu rešetku na vratima objekta, od kojeg projektila je na jakni koju je nosio oštećni P. M. nastalo oštećenje u predjelu lijevog džepa, dok se dio košuljice projektila zadržao u tom odjevnom predmetu oštećenog" dok je pravnu kvalifikaciju ostavila neizmjenjenu.<br>
<br>
Kako po ocjeni suda i precizirana optužnica na glavnom pretresu nije saglasna utvrđenim činjenicama na glavnom pretresu, to je sud istu usaglasio u činjeničnom opisu kao u tački 1. izreke ove presude.U optužnici je između ostalog navedeno, da je jedan metak koji je optuženi ispalio&nbsp; pogodio u metalnu rešetku na vratima objekta koja činjenica ne proizilazi iz provedenih dokaza – zapisnika o uviđaju, fotodokumentacije, skice lica mjesta, i zapisnika o krim.tehničkom pregledu lica mjesta. Navedenim preciziranjem činjeničnog opisa optužnice po ocjeni suda nije došlo do povrede objektivnog identiteta optužbe.<br>
<br>
U završnoj riječi zastupnik optužbe u bitnom navodi da u cjelosti ostaje pri preciziranoj optužnici jer smatra da je dokazima koji su izvedeni na glavnom pretresu na nesumnjiv način utvrđeno da je okrivljeni K. R. izvršio krivična djela koja mu se stavljaju na teret, na način, mjesto i vrijeme kako je to činjenično i pravno predstavljeno preciziranom optužnicom, pa predlaže sudu da ga oglasi krivim i osudi po zakonu.<br>
<br>
U završnoj riječi oštećeni P. M. navodi da nema što da kažem i sve što je imao kazao je prilikom svog saslušanja.<br>
<br>
U završnoj riječi branilac optuženog K. R., adv. B. Z. u bitnom navodi da se njegov branjenik tokom čitavog postupka branio na istovjetan način da nije imao namjeru da kritične prilike oštećenog liši života, da je bio izazvan ponašanjem oštećenog i to ne samo on već i njegova nevjenčana supruga J. M. koju je oštećeni verbalno vrijeđao, optuženog čak i fizički napao tako što ga je pogodio flašom u predjelu glave. Iako se njegov branjenik branio na taj način, on kao njegov branilac u provedenim dokazima ne nalazi uporište ovakvoj njegovoj odbrani. Imajući u vidu cjelokupan provedeni postupak smatra da je njegov branjenik izvršio djelo stavljeno mu na teret optužbom, ali moli sud da prilikom odluke o kazni uzme u obzir sve olakšavajuće okolnosti koje stoje na njegovoj strani.<br>
<br>
U završnoj riječi optuženi K. R. je u bitnom naveo da u potpunosti prihvata završnu riječ svog branioca stim što dodaje da njegova namjera nije bila da povrijedi oštećenog P. M. , da je to htio imao je prilike da to uradi.<br>
<br>
Optuženi K. R. nije želio da pruži odbranu u predkrivičnom postupku.<br>
Optuženi K. R. u svom iskazu datom u prethodnom postupku u bitnom navodi da je nakon izlaska iz zatvora 08.08.2010. godine upoznao J. M. od kada mu je djevojka.Inače, M. je narkomanka i P. M. joj je prodavao drogu. Pokušavao je da je odvikne od droge. Kritičnog dana oko 15 ili 16 časova kazao je M. da pozove P. M. i da se sa njim dogovori da se nađu u Staroj Varoši kod džamije, jer joj je prethodno P. M. poslao&nbsp; SMS poruku da se nađu. M. je to i učinila, pa su zajedno pošli njegovim kolima.P. M. nije znao da će M. doći sa njim.Kada je P. M. ušao u njegovo vozilo sjeo je na mjesto suvozača.Čim je ušao u vozilo okrenuo se prema M., koja je sjedala na zadnjem sjedištu, i počeo da je naziva kurvom.Kazao mu je da je M. njegova vjerenica i da joj više ne prodaje drogu. Nakon toga je rekao da izađu napolje da se popričaju. Izašli su iz vozila,a kako se u blizini nalazila jedna prodavnica ispred koje su bile nasložene neke gajbe sa praznim pivskim bocama, P. M. je počeo da ga gađa tim bocama od kojih su ga dvije pogodile, a treća boca je pogodila ženu koja je tuda prolazila. Nakon toga je P. utrčao u prodavnicu a on je krenuo za njim da ga pita što mu je to trebalo. P. ga je iz prodavnice gađao flašama i stajao na vratima prodavnice i branio mu da uđe unutra tako što je gurao vrata iznutra a on spolja ka unutra.Misli da je u prodavnici bila još i prodavačica. Ne zna da li je još neko osim P. M. branio da uđe unutra, moža jeste, ne može se sjetiti jer je bio ošamućen, jer ga je P. pogodio flašom u predjelu desnog uha.Udario je nogom u vrata i zatim ih odgurnuo. Ušao je u prodavnicu da ga pita što ga je gađao bocama jer se ne poznaju. Dok je bio unutar prodavnice koji se nalazi odmah poslije ulaznih vrata, P. ga je pogodio bocom i pao je a P. je pritrčao i počeo da ga udara šakama. Tada im je prišla M. i razdvojila ih. Zatim su on i M. ušli u njegova kola i otišli.U blizini su naišli na patrolu policije koja ih je zaustavila i privela u stanicu policije. Kod sebe nije imao pištolj, a da je imao ne bi dozvolio da mu P. uradi to što je uradio.Imao je jedan bokser koji mu je bio u džepu a koji nije koristio niti je imao vremena. Pištolj koji je policija pominjala misli da je pripadao P. M.. Naveo je da se sa P. nije tukao u vozilu. Kod P. M. nije vidio nikakav predmet a ni pištolj, niti je čuo ikakav pucanj. Ne sjeća se da li je razbio koje staklo ulazeći u prodavnicu jer je bio ošamućen, kao ni da li je M. bacila neki pištolj kada su naišli na policiju. Kada ga je policija privela vodila ga je kod ljekara.<br>
Optuženi K. R. u svom iskazu na glavnom pretresu je u bitnom naveo da sa M. živi u vanbračnoj zajednici.Kritičnog dana M. mu je rekla da treba da se nađe sa P. M. kod džamije jer joj M. treba donijeti neke ljekove za odvikavanje od droge, obzirom da je M. konzument iste. Odvezao je M. svojim vozilom do džamije gdje se sastala sa P. M.. M. je ušao u vozilo i sjeo na mjesto suvozača, a M. je sjedala na zadnjem sjedištu. P. je razgovarao sa M. i u tom razgovoru je počeo da je vrijeđa govoreći joj "gdje si više, pička ti materina, kurvo" i čini mu se da je krenuo da je udari, mada zaista nije vidio da li je i udario.To ga je iznerviralo, pa je izvadio pištolj koji je nosio za pojasom i uperio ga prema P. M.i rekao mu da izađe iz vozila. Nakon što je P. izašao iz vozila krenuo je prema jednoj prodavnici ispred koje su bile gajbe sa flašama.I on je izašao iz vozila i stao pored istog jer je vidio da P. uzima bocu iz gajbe i gađa u njegovom pravcu.Prva flaša kojom ga je gađao nije ga pogodila već jednu ženu koja je tuda prolazila, druga flaša je pogodila M. u stomak, a treća i četvrta njega u predjelu glave i desnog uva.Nakon toga je P. ušao u prodavnicu a on pošao prema toj prodavnici.Kada je došao do prodavnice vidio je ispred iste jednog čovjeka za kojeg je kasnije saznao da se zove E.. Taj čovjek je pokušavao da ga zadrži da ne uđe u prodavnicu, a ne zna kazati gdje se M. tada nalazila, jer je bio ošamućen od udaraca koje je zadobio flašama kojima ga je gađao P. M. . Kako je P. držao vrata prodavnice to nije mogao da uđe zbog čega se iznervirao pa je nogom udario u vrata negdje u predjelu brave usled čega se staklo na istima slomilo a pištolj koji je držao u ruci je sam opalio jer je neispravan i vjerovatno je metak prošao kroz vrata. P. se tada nalazio iza vrata koja je držao da ih on ne bi otvorio, što je jasno mogao vidjeti kroz staklo na vratima, jer je isto bilo providno i kroz njega se mogla vidjeti unutrašnjost prodavnice.Tada pored njega nije nikog bilo.Udaljenost između njega i P. u trenutku kada je udario nogom u vrata i kada je pištolj sam opalio je bila negdje oko jedan metar. Kada je došlo do opaljenja metka iz pištolja njegova desna ruka u kojoj je držao pištolj je bila savijena u laktu, podlaktica ispružena prema vratima u visini brave a otvor cijevi pištolja okrenut prema vratima.Nakon toga je ušao u radnju tj. u magacinski dio radnje gdje je došlo do tuče između njega i P.. U toj tuči&nbsp; su pali na pod magacina i otimali su se oko pištolja.Dok su se tukli u prodavnicu je došla M. i on joj je dao pištolj, nakon čega je tuča završena.Nakon toga je napustio prodavnicu zajedno sa M. a odmah za njima je izašao i P. M., stim što je otišao na suprotnu stranu od one na koju su otišli on i M. . U tom magacinskom dijelu prodavnice nije pucao iz pištolja. Pištolj koji je imao sa sobom kritične prilike je kupio nekih mjesec dana prije kritičnog događaja u Tuzima na "crno" i taj pištolj nije registrovan, tako da za isti ne posjeduje oružni list. Nije znao objasniti kako je u magacinskom dijelu pronađen metak ali je naveo da postoji mogućnost da je pištolj ponovo sam opalio ili da je to metak&nbsp; koji je prošao kroz bravu vrata ili kroz staklo na vratima kada je pištolj prvi put sam opalio kada se nalazio ispred ulaznih vrata prodavnice.Naveo je da se osjećao poniženim zbog uvreda koje je P. M. uputio M. a kasnije kada ga je P. gađao flašama bio je razdražen i nije mogao da se kontroliše, te da je bio svjestan sigurno da tako nešto ne bi uradio i da mu je žao što se ovo desilo.<br>
Različitost svog kazivanja na glavnom pretresu u odnosu na ono što je izjavio pred istražnim sudijom je objasnio da je odlučio da kaže istinu i kako se zaista sve desilo.<br>
Na glavnom pretresu održanom dana 29.09.2011.godine ponovio je svoj iskaz dat na glavnom pretresu od 23.03.2011.godine i pojasnio da je iz vozila izašao da bi zaštitio svoje vozilo jer je vidio da se P. uputio prema prodavnici i da uzima flaše i da hoće da gađa prema njegovom vozilu.<br>
<br>
U dokaznom postupku sud je proveo dokaze – neposredno saslušao svjedoka oštećenog P. M. ,a na saglasan predlog stranaka pročitao iskaze svjedoka V. M., J. M., J. N. i H. E., pročitao zapisnik o uviđaju UP PJ Podgorica broj Ku-900/10 od 08.10.2010. godine, izvještaj o kriminalističko tehničkom pregledu lica mjesta UP PJ Podgorica broj 2448/10 od 06.10.2010. godine, potvrdu o privremenom oduzimanju predmeta&nbsp; UP PJ Podgorica broj Ku-900/10 od 08.10.2010. godine na ime P. M., dvije službene zabilješke UP PJ Podgorica Ekspozitura za JRM od 06.10.2010. godine, dvije službene zabilješke UP PJ Podgorica broj Ku-900/10 od 07.10.2010. godine, službenu zabilješku UP PJ Podgorica&nbsp; broj KU-900/10 od 13.10.2010. godine,&nbsp; izvještaj Forenzičkog centra Danilovgrad o analizi parafinskih rukavica broj 3930/10 vještaka I. L. ,izvještaj Forenzičkog centra Danilovgrad o balističkoj analizi broj 3954/10, 4011/10 i 4002/10 vještaka B. B., izjašnjenje vještaka balističara B. B. sa glavnog pretresa od 08.06.2011.godine,izvještaj Forenzičkog centra Danilovgrad o trasološkom pregledu garderobe broj 3955/10 i 4003/10 vještaka J. M., izvještaj Forenzičkog centra Danailovgrad o utvrđivanju daljine pucanja broj 4004/10&nbsp; i 3956/10 vještaka I. L., izvod iz kaznene evidencije UP PJ Podgorica broj 11-245/10-26182/2-3846 od 15.10.2010. godine za optuženog K. R., te izvršio uvid u fotoelaborate UP PJ Podgorica broj 17-28-244-2007/2606/1 od 11.10.2010. godine, 17-28-244-2008/2488 od 07.10.2010.g.,17-28-244-2007/2505 od 07.10.2010.g. i 17-28-244-2006/2504 od 07.10.2010. godine, skicu lica mjesta UP PJ Podgorica od 07.10.2010.g. i video zapis snimka unutrašnjosti marketa "Miloš"&nbsp; u Podgorici od 06.10.2010.g .<br>
<br>
Svjedok oštećeni P. M. u svom iskazu na glavnom pretresu jednako kao&nbsp; pred istražnim sudijom ovog suda u bitnom navodi da se kritičnog dana dogovorio sa M., čije prezime ne zna, da se nađu kod džamije u Staroj Varoši za 15 minuta. Došla je vozilom marke “Golf” nakon sat vremena.M. je sjedala na zadnjem sjedištu, a na mjestu vozača je bio momak kojeg je tada vidio prvi put. Kada ga je M. vidjela pozvala ga je da uđe u vozilo i sjeo je na suvozačevo mjesto. Po slobodi je kazao M. ,,pička ti materina što nijesi došla na vrijeme”, što je njihov uobičajni način komunikacije. Na te njegove riječi, momak koji je sjedao na mjesto vozača desnom rukom je krenuo prema lijevim vratima vozila, iz istih izvadio pištolj i zamahnuo njime prema njegovoj glavi.Postavio je desnu ruku i na taj način zaustavio udarac, a zatim izašao iz vozila. Poslije njega iz vozila je&nbsp; izašao i momak sa pištoljem, koji je repetirao i ciljao prema njemu. Počeo je da trči natršake prema prodavnici.Kod prodavnice je iz gajbe uzeo jednu flašu koju je bacio prema momku sa pištoljem. Ta flaša je pala na asfalt i jedan dio iste pogodio je u nogu ženu koja je tuda prolazila. Kako je momak sa pištoljem nastavio da se kreće prema prodavnici i njemu, to je uzeo još jednu pivsku flašu kojom je pogodio momka sa pištoljem u predjelu glave i u lijevu ruku koju je postavio da se odbrani.U tom trenutku čovjek koji se nalazio u prodavnici povukao ga je i&nbsp; ušao je u prodavnicu. Zatim zatvaraju vrata i zajedno ih guraju prema spolja da bi onemogućili ulazak ovog momka sa pištoljem, koji je pokušavao da uđe unutra gurajući vrata u čemu mu je pomagala i M. .Momak sa pištoljem je htio da na njega puca zbog čega se sklonio lijevo od vrata prema magacinu iza jednog frižidera.Odmah potom je čuo pucanj i vidio kako se staklo na lijevoj strani ulaznih vrata prodavnice lomi.Izmicao se prema zidu pored magacina. Kako je vidio da&nbsp; M. i momak sa pištoljem odlaze od ulaznih vrata prodavnice, rekao je čovjeku i dvijema ženama da iskoriste priliku i izađu, što su i uradili, a on je ponovo prišao ulaznim vratima i vidio da M. i taj momak ponovo kreću prema prodavnici. U tom trenutku, kako je shvatio da je on jedina meta ponovo je pobjegao u magacinski prostor, te&nbsp; stao iza jednog vertikalnog frižidera koji se nalazi sa desne strane od ulaza u&nbsp; magacinski prostor. Odmah za njim je došao momak koji je bio sa M., sa pištoljem u ruci držeći ga ispred sebe i uperen put gore, iznad njegove visine, i opaljuje metak u treutku kada ga je opazio. Nakon što je ispaljen taj drugi metak on je svojom lijevom rukom uhvatio cijev pištolja i to tako da je onaj pokretni dio pištolja ostao zaustavljen tako da ne može pogurati iz okvira metak u cijev i ne mogu se stvoriti uslovi za opoljanje, ali nije došlo do zabravljenja. Onda je udarao drugom rukom ovog momka i obojica su pali, nakon čega je M. uhvatila cijev pištolja i u tom trernutku su svo troje držali pištolj, a M. je uzela punu plastičnu bocu koka-kole od 2 litra i njom ga tri puta udarila po glavi. U trenutku kada joj je reko da ako on pusti pištolj, da će isti opaliti njoj u glavu, pustila je pištolj, a on je nastavio da udara momka. Od tih udaraca je&nbsp; oslabio stisak tog momka i konačno mu je uzeo pištolj. Zakočio je pištolj i dao ga M., govoreći joj da izvadi metke i da odnese pištolj, što je i uradila. Nakon M. iz prodavnice je izašao i njen momak, a potom i on. Skrenuo je desno od prodavnice tj. suprotno od njihovog pravca kretanja. Pojasnio je da je ispaljeno samo dva metka, prvi u zastakljeni nepokretni dio vrata i misli da je od toga nastalo oštećenje na njegovoj jakni, tj. na lijevom džepu, gdje je kasnije i pronašao jedan fragment metka, tačnije košuljicu.Jaknu je nakon događaja dao policiji.Tim prvim metkom je mogao biti pogođen jer je ispaljen baš u trenutku kada je pretrčavao da se skloni lijevo od vrata, iza frižidera. Za ovaj drugi metak izričito navodi da ga nije mogao pogoditi, jer je položaj ruke momka sa pištoljem bio takav da je premašivao njegovu visinu. Postojala je mogućnost da ga pogodi jedino ukoliko bi se metak odbio o nešto. Na glavnom pretresu od 23.03.2011. godine je pojasnio da kada je opaljen metak u magacinskom prostoru pištolj je rukom uhvatio i tada je vidio da je poklopac sanduka ostao u zadnjem položaju i da se u samom sanduku nalazio metak, stim što ga metak nije mogao pogoditi jer se nalazio iza ledomata. Za košuljicu metka koju je našao na ivici džepa svoje jakne sa spoljašnje strane nije siguran da li je od metka koji je ispaljen na vratima ili kada je pucano u magacinskom prostoru prodavnice. Naveo je da je vidio da je optuženi ispod kola ponovo uzeo pištolj i sa istim krenuo prema njemu ali je primjetio da u pištolju nema okrvira što je vidio jer je okrenuo donju stranu pištolja i začuđeno je pogledao. Takođe je primjetio da je dok je držao pištolj nestabilan pri hodu, da se tetura i ubrzo je i pao. Nakon toga je napustio lice mjesta. Ističe da se za njega na tom događaju sve završilo i da&nbsp; više nikada između njega i optuženog K. R. neće doći do sukoba .Nije se pridružio krivičnom gonjenju optuženog, niti je postavio imovinsko pravni zahtjev.<br>
<br>
Svjedok V. M. u svom iskazu na glavnom pretresu jednako kao pred istražnim sudijom ovog suda je u bitnom navela da kada se negdje oko 15 časova vraćala&nbsp; kući,&nbsp; krećući se prema Sahat Kuli, da je ugledala dva momka i jednu djevojku kod nekog vozila, da se jedan od tih momaka uputio ka prodavnici i da je ovog drugog momka gađao flašama. Nakon toga je taj drugi momak krenuo ka prodavnici.Jedna od flaša je nju pogodila u potkoljenicu lijeve noge. Krenula je ka prodavnici gdje je bila jedna nepoznata žena i jedan momak ali ne zna da li je to bio baš onaj momak koji je gađao flašama. Svi su praktično u isto vrijeme ušli u prodavnicu. Nepoznata žena je izašla iz prodavnice i u prodavnici su ostali ona i momak. Poslije toga neko je navljivao da uđe u pradavnicu, a neko mu je branio, a onda je jedan momak uspio da uđe u prodavnicu pa je “štrakao” pištoljem. Onaj momak sa kojim je zajedno ušla u prodavnicu je skočio na momka sa pištoljem i obojica su pali na stepenište koje vodi put magacina. Tokom toga je čula neki tupi udar, koji nije ličilo na pucanj pištolja kakve je ranije slušala. Kada se čuo taj tupi udar, momak koji je držao pištolj uperio ga je u njihovom pravcu, tj. u njenom pravcu i pravcu momka koji je zajedno sa njom ušao u prodavnicu. Taj momak je skočio na momka sa pištoljem nakon što se čuo taj tupi udar.Nakon što je taj momak skočio na momka sa pištoljem, uspjela je da ih preskoči i izašla je napolje.&nbsp; Nije primjetila nikakvu djevojku da je ušla u prodavnicu dok je ona tu bila. Ne zna da li je pištolj imao momak koji je gađao flašama ili drugi momak.<br>
&nbsp;&nbsp;&nbsp;&nbsp;&nbsp;&nbsp; Na glavnom pretresu od 23.03.2011. godine je pojasnila da je vidjela da jedan momak iz pravca prodavnice baca flašu, da istom prilazi jedan drugi momak kojeg na vratima prodavnice zaustavlja neki čovjek ali ne zna da li je taj momak imao kod sebe pištolj jer ga nije vidjela. Nije znala objasniti šta znači "štrakati" pištoljem ali je vidjela da je pištolj uperen u njihovom pravcu. Dodaje da nije čula ni nijedan pucanj, nego je čula nešto "muklo" ali ne zna objasniti šta je to.<br>
<br>
Svjedok J. M. u svom iskazu datom pred istražnim sudijom ovog suda u bitnom navodi da je kritičnog dana krenula sa svojim vjerenikom K. R. da od momka kojeg poznaje po nadimku "P." uzme opojnu drogu heroin. Po prethodnom dogovoru trebalo je da se nađu kod džamije u Staroj Varoši, kod prodavnice „Miloš“. Tamo su otišli R. vozilom „golf III“ bijele boje, kojim je upravljao R.. Sjedala je na zadnjem sjedištu. Kada su stigli do dogovrenog mjesta P. je sjeo na suvozačevo mjesto.R. mu je rekao da joj više ne prodaje drogu, jer je sada njegova žena i da je trudna. P. je počeo da viče na nju, čak je i zamahnuo da je udari, ali mu je R. rekao da to ne radi jer mu je ona žena, pa je P. onda njega udario šakom u glavu. Nakon toga R. je izvadio pištolj, koji mu je bio iza pojasa, ali ga nije repetirao jer je samo htio da zaplaši P., kako bi P. izašao iz kola. P. je izašao i krenuo prema prodavnici „Miloš“, a R. za njim.R. je repetirao pištolj nakon što je izašao iz vozila i krenu za P. ka prodavnici. Kako se prepala da R. ne puca na P. pošla je za njima. P. je uzeo pivske boce koje su bile ispred prodavnice i počeo da ih gađa tim bocama, od kojih je jednom pogodio i nju u stomak.Pogodio je i R. jer je vidjela da je krvav, i jednu stariju gospođu koja je tuda prolazila u tom trenutku. Poslije toga P. je ušao u prodavnicu i za sobom zatvorio vrata. Kroz staklena vrata vidjela je da je P. odmakao od istih i da ih pridržava rukama tako da bi onemogućio ulazak K. u prodavnicu. Nakon toga je R. pucao iz pištolja kroz ta staklena vrata.Nije htio da puca u P., već u vrata da bi na taj način prepao P. i da bi mogao da uđe u prodavnicu. Tada je P. pustio vrata i pobjegao u magacin, a R. je ušao za njim, nakon čega je i ona ušla. U magacinu je počela tuča između njih dvojice, tako što je P. prvi udario R. jednom bocom, a potom je pao preko njega i nastavio da ga udara i pokušao da K. oduzme pištolj, ali nije uspio jer ga je R. čvrsto držao. P. je od nje tražio da ona uzme pištolj od R. i R. joj&nbsp; je dao pištolj koji je bio repetiran.Čim je uzela pištolj P. je istrčao napolje, a za njim i K. i ona, nakon čega su ušli u vozilo i otišli. U vozilu je vratila R. pištolj ali joj ga je on ponovo dao. Kada ih je zaustavila policija ona je istrčala iz kola, pobjegla u jedno dvorište i bacila pištolj ispod jednog parkiranog vozila.Ubrzo su je policajci našli i ona je njima rekla gdje se nalazi pištolj.&nbsp;<br>
Svjedok J. M. na glavnom pretresu održanom dana 23.03.2011. godine je u bitnom navela da je kritičnog dana pozvala telefonom P. M. kako bi se našli kod džamije da od njega kupi drogu. Kada su stigli na dogovoreno mjesto P. je ušao u vozilo i sjeo na suvozačevo mjesto, dok je ona sjedala na zadnjem sjedištu. Nakon što je ušao u vozilo udario je pesnicom pa potom izašao iz vozila, a za njim su izašli ona i R. .Tada je P. M. udario nogom u stomak i krenuo prema jednoj prodavnici. Kada su Rade i ona krenuli za Prkom prema prodavnici, R. je iz pištolja pucao u zemlju, a zatim je ušao u prodavnicu. U magacinu R. i M. su se potukli. Dok su se tukli ona je od R. uzela pištolj i izašla, a za njom su izašli i P. M. i R. , stim što su R. i ona pošli na jednu stranu a P. M. na suprotnu. Kasnije je pištolj bacila. Kada ih je policija zaustavila pokazala je policiji gdje je bacila isti.<br>
Različitost svog kazivanja pred istražnim sudijom i na glavnom pretresu nije znala objasniti.<br>
<br>
Svjedok J. N. u svom iskazu na glavnom pretresu jednako kao i pred istražnim sudijom ovog suda je u bitnom navela da je kritičnog dana radila u STR „Miloš“ u drugoj smjeni. Negdje oko 16,00 časova ili nešto ranije opazila je da u radnju utrčava nepoznati mladić koji je uzeo pivsku flašu iz nasloženih gajbi i gađao u pravcu ulice. Nakon što je završio sa gađanjem uputio se ka magacinskom dijelu radnje, koji se nalazi lijevo gledano sa ulaznih vrata prema unutra. Dok je taj momak ulazio u radnju govorio je „ima pištolj, ima pištolj“, što je ona razumjela kao da neko drugi ima pištolji koji još nije došao u pradavnicu. U to vrijeme u prodavnici je bila jedna žena i jedan čovjek koji je iz komšiluka. Odmah je krenula da izađe iz prodavnice i za njom je pošao&nbsp; i čovjek iz komšiluka i vidjela je da on drži nekog momka oko struka. Osim njih, nakon što je izašla, vidjela je i jednu mladu ženu koja je histerisala.S obzirom da je shvatila da se radi o nekoj svađi htjela je da o tome obavjesti gazdu, ali kako nije imala njegov broj telefona otišla je u obližnji frizerski salon da pita nekoga kako da stupi u kontakt sa gazdom. Kada je izašla iz radnje sa namjerom da obavijesti gazdu čula je pucanj i to dok je bila na razdaljini od nekih desetak metara od prodavnice. Nikome u rukama nije vidjela pištolj, a momak koji je ušao u radnju i gađao flašama nije imao pištolj.<br>
<br>
Svjedok H. E. u svom iskazu datom pred istražnim sudijom u bitnom navodi da je 06.10.2010. godine negdje oko 15 ili 16 časova iz svoje kuće otišao u obližnju prodavnicu “Miloš” u kojoj je zatekao prodavačicu i jednu ženu. Odmah pošto je ušao, na vrata prodavnice pojavio se jedan momak koji je uzeo jednu praznu pivsku bocu iz jedne od gajbi koje su bile nasložene pored ulaznih vrata. Tu bocu je bacio na ulici gađajući nekoga negdje na lijevu stranu gledano iz prodavnice prema vani, a onda je dohvatio još jednu bocu i bacio je u istom pravcu. Provirio je kroz vrata dok se sve ovo dešavalo i vidio je da na ulici iza jednog vozila stoji jedan momak sa jednom ženskom osobom. Ovaj koji je gađao pivskim bocama odmah je ušao u prodavnicu. Momak koji je bio pored vozila, zajedno sa ženskom osobom krenuo je ka prodavnici sa pištoljem u ruci, nakon čega je on izašao ispred prodavnice i pokušao da ga nagovori da pištolj ne upotrijebi, jer je shvatio da je ovaj sa pištoljem jurio momka koji je gađao flašama. Govorio mu je da to ne radi, da je mlad čovjek i da ne upropaštava sebi život ali je djevojka koja je bila sa njim histerisala. Vrata su bila zatvorena jer ih je držao momak koji je prvi ušao, a koji je gađao flašama. Momak sa pištoljem je krenuo da se vraća ali ga je vjerovatno podstaklo djevojkino histerisanje i on je ponovo došao do ulaznih vrata prodavnice, pa je zatim pucao u visini brave, nakon čega je ušao u prodavnicu. Nakon ovog događaja on (svjedok) više nije ulazio u prodavnicu, a vidio je da je za momkom koji je u ruci držao pištolj ušla&nbsp; i djevojka. Uputio se ka obližnjem frizerskom salonu i kada je ušao unutra čuo je još jedan pucanj koji je dopirao iz prodavnice “Miloš”. Nakon tog drugog pucnja prošlo je možda dva do tri minuta, poslije kojih je ugledao momka koji je gađao flašama da izlazi iz prodavnice i kreće se prema zgradi, Direkciji pošta koja se nalazi desno gledano iz prodavnice “Miloš”. Odmah poslije njega iz prodavnice su izašli&nbsp; djevojka i momak sa pištoljem, s tim što su oni krenuli na lijevu stranu gledajući iz prodavnice “Miloš”. Nije bio u prodavnici dok su se oba momaka nalazila unutar prodavnice. Nije primjetio nikakve povrede na momku sa pištoljem, ali je vidio nakon što je ga je policija uhapsila da mu je povrjeđeno desno uvo. Nije primjetio da momak koji je gađao flašama ima povrede.<br>
Svjedok H. E. na glavnom pretresu održanom dana&nbsp; 06.07.2011. godine ponavlja svoj iskaz dat&nbsp; pred istražnim sudijom stim što dodaje da za vrijeme dok je&nbsp; bio u prodavnici&nbsp; nije zajedno sa momkom koji je bacao flaše držao vrata kako bi spriječili ulazak optuženog u prodavnicu, kao i da dok je bio u prodavnici taj momak koji je imao pištolj se nalazio udaljen od prodavnice od prilike nekih 10-tak metara. Ne zna reći da li se staklo na vratima slomilo kada je momak koji je imao pištolj u ruci udario nogom u ulazna vrata prodavnice, nije to primjetio ali je kasnije vidio da je staklo na vratima slomljeno, ali ne znam od čega.<br>
<br>
Iz zapisnika o uviđaju UP PJ Podgorica broj Ku-900/10 od 08.10.2010. godine, fotoelaborata UP PJ Podgorica broj broj 17-28-244-2008/2488 od 07.10.2010. godine i skice lica mjesta se utvrđuje da su ovlašćeni službenici dana 06.10.2010. godine obavješteni da je u Podgorici u ul.Gojka Radonjića ispred STR "Miloš" došlo do narušavanja javnog reda i mira tučom između P. M. sa jedne strane i K. R. i J. M. sa druge strane, kojom prilikom je došlo do upotrebe vatrenog oružja. Lice mjesta je dio ulice Gojka Radonjića ispred STR "Miloš" i unutrašnjost navedenog objekta.Objekat je lociran u prizemlju kuće koja je sa desne strane ulice gledano od ,,Sahat Kule“.Ispred objekta sa desne strane ulice do prozora i fasade kuće parkirano je&nbsp; putničko motorno vozilo marke "Opel Korsa" reg.br.PG... a iza njega putničko vozilo "Opel Suza" reg.br.PG... dok je naspram pomenutih vozila na suprotnoj strani ulice takođe bilo parkirano još jedno vozilo marke "Golf 2" reg.br.BP.... Između navedenih vozila na asfaltnoj podlozi zatečeni su tragovi polomljene pivske flaše označeni brojem 2. Pregledom unutrašnjosti objekta STR "Miloš" je konstatovano da je na ulaznim vratima na kojima se nalaze metalne rešetke polomljeno staklo u donjem lijevom dijelu pri čemu je napravljen otvor nepravilnog oblika dimenzije 50x30 cm, označeno brojem 3. Tragovi polomljenog stakla zatečeni su ispred i u unutrašnjosti objekta iza ulaznih vrata.Na podu između kase, rashladne vitrine, nekoliko gajbi voća i povrća zatečeni tragovi tamno crvene boje nalik na krv označeni brojem 4. Ispred ulaznih stepenica koje vode u magacinski dio&nbsp; takođe su na podu vidljivi tragovi nalik na krv označeni brojem 5. Gledano sa ulaza u magacinsku prostoriju sa lijeve strane do zida na prevrnutim kartonskim paketima sa robom takođe su vidljivi tragovi tamno crvene boje nalik na krv&nbsp; kao i na samom zidu označeni brojem 8.Na podu na početku magacinskog dijela pored kartonskih paketa pronađeno je staklo od naočara označeno brojem 6, a u dijelu ispred rashladne vitrine okvir od naočara označen brojem 7.Širim pregledom lica mjesta ispred navedenog objekta tačnije na samoj raskrsnici ulica Gojka Radonjića i Spasa Nikolića na asfaltnoj podlozi takođe su zatečeni tragovi polomljene flaše "Nikšićko" pivo označeni brojem 9.Nadalje se utvrđuje da je u ulici Spasa Nikolića ispred broja 12 na betonskoj podlozi jednog šireg prilaza iza kuće, tačnije između putničkog motornog vozila marke "Golf 5" reg.broj PG... i vozila marke "Golf 4" reg.broja PG... pronađen pištolj marke "Broving" cal.7,65 mm, serijskog broja 114577 u čijem okviru se nalazilo sedam metaka i jedan u cijevi.Lice mjesta sa tragovima koji su pronađeni na licu mjesta bliže su prikazani fotodokumentacijom i skicom lica mjesta UP PJ Podgorica.&nbsp;<br>
<br>
Iz kriminalističko tehničkog izvještaja o pregledu lica mjesta i uzorkovanja tragova UP PJ Podgorica broj 2448/10 od 06.10.2010. godine proizilazi da su&nbsp; prilikom krim. tehničkog pregleda lica mjesta pronađeni i izuzeti : pištolj marke "Browings" fabričkog broja 114577, u prostorijama KC CG sa šaka ruku K. R. i J. M. izuzete samoljepljive folije -&nbsp; parafinske rukavice za barutni test,od K. R. jakna braon boje koji predmeti su dostavljeni Forenzičkom centru Danilovgrad na odgovarajuća vještačenja.<br>
<br>
Iz potvrde o privremenom oduzimanju predmeta&nbsp; UP PJ Podgorica broj Ku-900/10 od 08.10.2010. godine se utvrđuje da je od oštećenog P. M. privremeno oduzeta jedna muška jakna crne boje, jedna majica sive boje i dio projektila pronađen u džepu jakne.<br>
<br>
U službenoj zabilješci&nbsp; UP PJ Podgorica Ekspozitura za JRM od 06.10.2010. godine je konstatovano da su dana 06.10.2010. godine oko 15,30 časova ovlašćeni službenici navedene UP PJ dobili obavještenje da se lice koje je upotrijebilo vatreno oružje kretalo u pravcu ulice Spasa Nikolića putničkim vozilom marke "Golf 3" bijele boje reg.oznaka PG... u kojem vozilu se nalazila i ženska osoba. Dva puta su izdali naredbu da stanu, međutim nisu se obazirali na njihova naređenja već su nastavili kretanje. Zaustavili su vozilo ispred broja 13 u ulici Spasa Nikolića gdje su lišili slobode K. R. a žensko NN lice koje se nalazilo na mjestu suvozača daje se u bjekstvo u dvorištu kuća u ulici Spasa Nikolića. Posle kraće potrage istu su pronašli u utvrđuju da se radi o J. M., koja im je nakon kraćeg razgovora dala informaciju da je odbacila vatreno oružje ispod putničkog vozila marke "Golf" reg.oznaka PG... . Navedeno oružje su i pronašli na već pomenutom mjestu. Ličnim pregledom lica Konić Rada pronašli su metalni predmet crne boje takozvani "boks".&nbsp; Istog dana u vremenu od 16,30 -19,30 časova službenici policije su se nalazili u Urgentnom bloku KBC CG gdje su preuzeli i obezbjeđivali dva lica i to K. R. i V. M. gdje su im po izjavi Dr J. konstatovane lakše tjelesne povrede.<br>
<br>
U službenoj zabilješci&nbsp; UP PJ Podgorica Ekspozitura za JRM od 06.10.2010. godine je konstatovano da su se ovlašćeni službenici u vremenu od 16,30 do 19,30 nalazili u urgentnom bloku gdje su obezbjeđivali lica K. R. i V. M., da su ta lica zadobila lakše tjelesne povrede.<br>
<br>
U službenoj zabilješci UP PJ Podgorica broj Ku-900/10 od 07.10.2010. godine je konstatovano da su OPS PJ Podgorica po nalogu VDT Podgorica izašli na lice mjesta u ulicu Gojka Radonjića broj 46 u naselju Stara Varoš povodom pronalaska garderobe u 16,45 časova i u napuštenoj kući po kazivanju oštećenog P. M. pronađene su farmerice plave boje koje su upućene na vještačenje u Forenzički Centar Danilovgrad.<br>
Fotoelaboratom UP PJ Podgorica broj 17-28-244-2006/2504 od 07.10.2010. godine je prikazan izgled kuće i unutršnjost iste gdje je pronađena garderoba oštećenog P. M. .<br>
<br>
&nbsp;&nbsp;&nbsp; U službenoj zabilješci UP PJ Podgorica broj Ku-900/10 od 08.10.2010. godine koja je sačinjena 07.10.2010.g. je konstatovano da su OPS PJ Podgorica naknadno izašli na lice mjesta u STR ,Miloš“u vrmenu od 18,00 časova.Prilikom preslaganja pića pronađena je čaura od strane K. M. između pića na podu pored rashladne vitrine unutar magacina koja je označena markerom broj 1 i ispaljeni projektil na podu pored stalaže na kraju magacina gledano od ulaska u magacin. Daljim pregledom unutrašnjosti magacina utvrđeno je da je ispaljen projektil na podu pored stalaže na kraju magacina gledano od ulaska u magacin označen markerom broj 2. Sa lica mjesta je izuzeta čaura i ispaljeni projektil, a lice mjesta fotografisano.<br>
Fotoelaboratom UP PJ Podgorica broj 17-28-244-2007/2505 od 07.10.2010. godine je prikazan izgled STR "Miloš" ( unutrašnjost prodavnice i&nbsp; magacinski prostor), izgled pronađene čaure i projektila.<br>
<br>
U službenoj zabilješci UP PJ Podgorica&nbsp; broj KU-900/10 od 13.10.2010. godine, koja je sačinjena dana 11.10.2010. godine, je konstatovano da je UP PJ Podgorica naknadno izlazila na lice mjesta povodom krivičnog djela izazivanja opšte opasnosti u STR "Miloš" vlasništvo K. S. . Na kraju magacina objekta "Miloš" gledano od pravca ulaza u isti pored stalaže na zidu postoji oštećenje na visini 79 cm od poda magacina označeno markerom broj 3.<br>
Fotoelaboratom UP PJ Podgorica broj 17-28-244-2007/2505/1 od 11.10.2010. godine je prikazan izgled STR "Miloš",&nbsp; te oštećenja na zidu u magacinskom prostoru .<br>
<br>
Iz izvještaja Forenzičkog centra Danilovgrad o analizi parafinskih rukavica broj 3930/10 vještaka I. L. proizilazi da nakon izvršenih ispitivanja na samolepljivim folijama skinutih sa šaka K. R. i J. M. nije dokazano prisustvo barutnih čestica.Neprisustvo barutnih čestica na šakama K. R. i J. M. ukazuje da se ne može predpostaviti mogućnost da su isti bili povezani sa procesom opaljenja metka iz vatrenog oružja prije skidanja ,,parafinskih rukavica“.<br>
<br>
Iz izvještaja Forenzičkog centra Danilovgrad o balističkoj analizi broj 3954/10, 4011/10 i 4002/10 vještaka balističara B. B. proizilazi da su na ispitivanje dostavljeni pištolj marke "Brauning" model 1922, kal.7,65 mm, fabričkog broja 114577 sa osam metaka odgovarajućeg kalibra (kapacitet šaržera je 9 metaka),sporna čaura cal.7,65mm sa oznakom PPU -32 AUTO i sporni projektil koji su pronađeni u magacinskom dijelu STR "Miloš", te dio projektila dostavljen od P. M. . Izvršenim vještačenjem je utvrđeno da je iz pištolja marke "Brauning" model 1922, kal.7,65 mm, fabričkog broja 114577 pucano i da je isti ispravan.Na dnu čaure&nbsp; cal.7,65mm sa oznakom PPU -32 AUTO postoje tragovi nastali ispaljenjem iz vatrenog oružja izraženi od udarne igle,čela zatvarača i izbacivača u okviru kojih su formirane individualno izražene karakteristike koje imaju identifikacionu vrijednost.Projektil je deformisan na vrhu i bočno po uzdužnoj osi gdje pri dnu nedostaje manji dio košuljice, da je kalibra 7,65mm.Sporna čaura i projektil su ispaljeni iz pištolja marke "Brauning" model 1922, kal.7,65 mm, fabričkog broja 114577.Dio projektila dostavljen od P. M. je dio košuljice projektila koji potiče od vrha projektila, veličine je oko 7x8mm,žućkaste boje,težine 0,25 gr.Na istom nema dovoljno&nbsp; individualnih karakteristika od prolaska kroz ožljebljenu cijev vatrenog oružja pa kao takav nije podoban za identifikaciju.Sporni dio košuljice projektila je upoređivan sa spornim projektilom koji je vještačen pa isti po boji, obliku deformacije, težini ne potiče od spornog projektila.<br>
<br>
Vještak balističar B. B. na glavnom pretresu održanom dana 08.06.2011. godine u cjelosti je ostao kod svojih nalaza i mišljenja stim što je objasnio da je na zahtjev službenih lica UP PJ Podgorica izašao na lice mjesta neposredno nakon spornog događaja i tom prilikom od njega je zatraženo da se izjasni da li je lom stakla nastao od udara projektila.Izvršio je uvid u polomljeno staklo i konstatovao da je lom stakla atipičan za oštećenja nastala udarom projektila i da je oštećenje najvjerovatnije nastalo udarom nekim drugim predmetom.Oštećenje na staklu nastalo udarom projektila ima svoje karakteristike a osnovna je da oblik oštećenja, odnosno rupa na staklu malog je prečnika u zavisnosti pod kojim uglom je projektil ispaljen. Takođe oko tog oštećenja javljaju se kružna i zrakasta oštećenja, čega u konkretnom slučaju nije bilo. Balističkim vještačenjem broj 4002/10 tretiran je dio košuljice projektila mase 0,25 grama i radilo se o veoma malom dijelu košuljice projektila ako se uzme u obzir da je masa projektila 7,65 mm 4,60 grama. Nadalje je naveo da udarom projektila u neku tvrdu prepreku dolazi do njegovog rasprskavanja na više takozvanih sekundarnih dijelova projektila.Veličina tih sekundarnih dijelova i pravac njihovog daljeg prostiranja kroz prostor je veoma nepredvidiv. U konkretnom slučaju moguće je da se dio košuljice projektila nađe u odjevnom predmetu oštećenog u koliko je pucano u ulazna vrata prodavnice, da je došlo do udara projektila u tvrdu prepreku i da se projektil rasprskao nakon čega bi&nbsp; se jedan dio košuljice projektila našao na odjevnom predmetu oštećenog. U unutrašnjosti objekta pronađena je jedna čaura a na zidu je evidentirano oštećenje nastalo dejstvom projektila. Sporna čaura se ne bi mogla naći u unutrašnjosti objekta da je projektil ispaljen ispred ulaznih vrata u sami objekat. S obzirom da predmetni pištolj nakon ispaljenja izbacuje čaure udesno i malo otpozadi a pri tom uzimajući u obzir blizinu stvari unutar objekta, mišljenja je da je projektil od koga potične sporna čaura ispaljen maltene sa mjesta gdje je ta čaura i pronađena, na šta ukazuje i oštećenje na zidu i mjesto pronalaženja projektila. U konkretnom slučaju čaura je udarila u rashladnu vitrinu unutar objekta, odbila se od nje i pala na mjestu gdje je pronađena. Obzirom da u unutrašnjosti objekta ima vrlo malo slobodnog prostora, to čaura nakon kontakta sa podom nije mogla da promijeni svoj položaj. Nakon što je od predsjednika vijeća upoznat sa izjavom oštećenog da se isti nalazio iza rashladne vitrine sa njene desne bočne strane u trenutku ispaljenja projektila, vještak je izjavio da je mišljenja, a pošto je određena balistička putanja projktila koja je od mjesta ispred rashladne vitrine do zida gdje je evidentirano oštećenje, da se oštećeni u momentu pucanja nije nalazio na balističkoj putanji projektila. Projektil je pronađen neposredno ispod evidentiranog oštećenja na zidu, što znači da na balističkoj putanji tog projektila, a s obzirom da se oštećeni u momentu pucanja nalazio pored sa bočne strane rashladne vitrine nije mogao biti pogođen ovim projektilom.U svom nalazu broj 3954/10 vještačio je predmetni pištolj i konstatovao da je isti ispravan. Do ispaljenja projektila iz predmetnog pištolja može doći jedino u koliko se izvrši takozvana radnja "repetiranja", odnosno smještanje metka u ležište cijevi pištolja, a ista se izvodi povlačenjem navlake u zadnji položaj i tada je pištolj spreman za opaljenje što će se i desiti u koliko se povuče obarač. Nadalje je naveo da se u pištolju nezavisno od tipa i marke može smjestiti jedan metak više nego što je kapacitet šaržera a to na način što se jedan metak stavi direktno u ležište cijevi pištolja.U koliko je optuženi pucao uvis unutar objekta magacina na plafonu objekta bi moralo postojati oštećenje i to bi bilo primarno oštećenje. Očigledno je da na projektilu koji je bio predmet vještačenja postoji deformacija jer nedostaje dio košuljice projektila, što ukazuje da je projektil udario u neku tvrdu prepreku. S obzirom da je projektil defomisan "znatno na vrhu i bočno po uzdužnoj osi" gdje pri dnu nedostaje manji dio košuljice, što nije karakteristično za direktni udar pod pravim uglom u neku tvrdu prepreku, to zaključuje da ima karakteristike "rikošeta" projektila o neku tvrdu prepreku. Ukupna težina projektila cal.7,65 mm je 4,60 grama. Sporni dio košuljice projektila koji je bio predmet vještačenja broj 4002/10 je mase 0,25 grama a masa projektila koji je bio predmet vještačenja 4011/10 je 4,52 grama. U vještačenju je konstatovao da ovaj dio košuljice projektila mase 0,25 grama težinski po obliku i po boji ne odgovara projektilu koji je bio predmet vještačenja broj 4011/10 a za koji je konstatovano da je ispaljen iz predmetnog pištolja. Navodi da različiti proizvođači municije imaju i različitu boju košuljice projektila što zavisi od legure od koje je ta košuljica napravljena, ističući da se neki proizvođači razlikuju samo u nijansama dok je kod nekih razlika lako uočljiva. Shodno tome u šaržeru jednog pištolja može se smjestiti municija raznih proizvođača, pri čemu je potrebno da kalibar municije bude odgovarajući. Ispaljenje projektila u zatvorenom prostoru uvijek izaziva potencijalnu opasnost za prisutna lica unutar zatvorenog prostora jer je nepredvidivo da li će projektil da se rasprsne i kakve će da budu njegove putanje nakon odbijanja od čvrste prepreke. U konkretnom slučaju nije bilo povrijeđenih lica od projektila, što znači da se niko nije našao na balističkoj putanji ispaljenog projektila, pa samim tim nisu bili u konkretnoj opasnosti.<br>
<br>
Iz izvještaja Forenzičkog centra Danilovgrad o trasološkom pregledu garderobe broj 3955/10 vještaka J. M. proizilazi da na prednjoj strani kožne jakne braon boje marke ,,Vardas“ vel.56 koja je oduzeta od K. R. nijesu uočena mehanička oštećenja, već samo tragovi tečnosti tamno braon boje nalik na krv.Pri dnu desnog rukava,oko desnog ramenog šava i lijevog džepa uočeni su tragovi kontakta sa zemljanom podlogom.Na zadnjoj strani nijesu uočena mehanička oštećenja,&nbsp; već samo tragovi tečnosti tamno braon boje nalik na krv a na lijevom rukavu tragovi kontakta sa zemljanom podlogom.<br>
<br>
Iz izvještaja Forenzičkog centra Danilovgrad o trasološkom pregledu garderobe broj 4003/10 vještaka J. M. proizilazi da je na prednjoj strani, na lijevom džepu platnene jakne crne boje marke ,,DIFFER“ koja je oduzeta od P. M. uočeno mehaničko oštećenje ovalnog oblika veličine oko 0,7cm.Oštećenje se uočava i na donjoj strani džepa, ali ne i na unutrašnjoj postavi jakne.Oštećenje na jakni je moglo nastati usled kontakta sa tvrdim ovalnim predmetom.Na zadnjoj strani jakne nijesu uočena mehanička oštećenja.Na majici kratkih rukava nijesu uočena mehanička oštećenja.Na teksas farmerkama marke ,,MIRADGE“nijesu uočena mehanička oštećenja.Na prednjoj strani farmerki, na lijevoj nogavici,po sredini, uočeni su tragovi&nbsp; tečnosti tamno braon boje nalik na krv, dok se pri dnu lijeve nogavice uočavaju tragovi kontakta sa zemljanom podlogom.<br>
<br>
Iz izvještaja Forenzičkog centra Danilovgrad o utvrđivanju daljine pucanja broj 4004/10 vještaka I. L. proizilazi da na jakni crne boje koja je oduzeta od oštećenog P. M. sa prednje strane na lijevom džepu postoji oštećenje veličine 0,7 cm. Nakon izvršenih ispitivanja u okolini pomenutog oštećenja nije dokazano prisustvo barutnih&nbsp; čestica. Ukoliko je označeno oštećenje nastalo od projektila iz vatrenog oružja tada su usta cijevi bila na rastojanju većem od 90 cm do iste.<br>
<br>
Iz izvještaja Forenzičkog centra Danilovgrad o utvrđivanju daljine pucanja broj 3956/10&nbsp; vještaka I. L. proizilazi da na kožnoj jakni braon boje koja je oduzeta od optuženog K. R. vještačenjem nije utvrđeno prisustvo barutnih čestica.<br>
<br>
Uvidom u video zapis unutrašnjosti marketa "Miloš" u Podgorici od 06.10.2010.godine utvrđuje se izgled unutrašnjosti prodajnog prostora navedenog marketa.Na snimku se vidi i otvor za prolaz u drugu prostoriju za koji optuženi i oštećeni saglasno izjavljuju da je to prolaz u magacinski dio objekta.Nadalje se na početku snimka vidi da se u marketu nalazi radnica i da u isti ulaze žena plave kose i muškarac sijede kose u plavom radničkom kombinezonu koji odmah pri ulasku pogleduje prema vani, a za kojeg su se optuženi i oštećeni izjasnili da je to svjedok H. E. .Ubrzo zatim u objekat ulazi muškarac u crnoj jakni i farmericama koji se uznemireno kreće od ulaznih vrata objekta do prolaza u magacin, za kojeg oštećeni navodi da je to on, a muškarac sijede kose u plavom radničkom kombinezonu odlazi do vrata, gleda kroz vrata prodavnice prema ulici, vraća se i tada u objekat ulazi starija žena sijede kose koja pokazuje povredu na nozi za koju su se optuženi i oštećeni izjasnili da je to svjedokinja V. M. .Dok starija žena sijede kose pokazuje povredu vani izlazi svjedok H. i na kratko i muškarac u crnoj jakni i farmericama(P. M.), vraća se u unutrašnjost, zatvara vrata marketa.Tada u unutrašnjosti objekta nije&nbsp; muškarac sijede kose u plavom radničkom kombinezonu (H. E.).Zatim se vidi da oštećeni P. M. i svjedokinja&nbsp; V. M. ulaze u magacin a odmah nakon toga da u market ulazi muškarac u jakni braon boje i ulazi u magacin, a za kojeg optuženi navodi da je to on.Za muškarcem u jakni braon boje(K. R.) ulazi ženska osoba u teksas jakni i sa kosom vezanom u rep i odlazi u magacin, a za koju optuženi navodi da je to J. M..Ubrzo nakon ulaska optuženog K. i svjedokinje J. u magacin iz istog izlazi&nbsp; svjedokinja V. M. .Nadalje se vidi da poslije iz magacina izlazi&nbsp; svjedokinja J. sa pištoljem u ruci, dolazi do vrata, vraća se prema magacinu iz kojeg tada izlazi oštećeni P. M. koji odmah napušta market. Za njim iz magacina izlazi i&nbsp; optuženi K. i zajedno sa J. M. napušta objekat.<br>
<br>
Iz izvoda iz kaznene evidencije UP PJ Podgorica broj 11-245/10-26182/2-3846 od 15.10.2010. godine se utvrđuje da je K. R. osuđivan i to&nbsp; presudama Osnovnog suda Podgorica broj K-96/7087 od 18.10.1996. godine zbog krivičnog djela iz člana 204. stav 1. KZR CG na kaznu zatvora u trajanju od tri mjeseca, Osnovnog suda u Podgorici broj K-104/94 od 18.07.1995. godine zbog krivičnog djela iz člana 176. stav 3. KZ RCG na kaznu zatvora u trajanju od šest mjeseci uslovno na tri godine, Osnovnog suda u Podgorici broj K-1065/94 od 08.08.1996. godine zbog krivičnog djela iz člana 150. stav 1. KZ RCG na kaznu zatvora u trajanju od četiri mjeseca uslovno na dvije godine, Višeg suda u Podgorici broj K-23/03 od 28.02.2006. godine zbog krivičnog djela iz člana 245. stav 1. i 246. stav 2/1 KZ SRJ na kaznu zatvora u trajanju od jedne godine i devet mjeseci, Osnovnog suda u Danilovgradu broj K-86/02 od 22.06.2006. godine zbog krivičnog djela teške krađe na uslovnu osudu, Opštinskog suda u Preševu broj K-189/08 od 14.11.2008. godine zbog krivičnog djela iz člana 355. stav 2. u vezi stava 1. KZ-a na kaznu zatvora u trajanju od pet mjeseci, Osnovnog suda u Podgorici broj K-02/3405 od 27.10.2009. godine zbog krivičnog djela iz člana 204. stav 1. i 157. stav 1 KZRCG na kaznu zatvora u trajanju od osam mjeseci i Osnovnog suda u Podgorici broj K-02/4304 od 13.10.2009. godine zbog krivičnog djela iz člana 151. stav 1. KZCG na kaznu zatvora u trajanju od tri mjeseca, protiv kojeg se vodi&nbsp; krivični postupak pred Osnovnim sudom u Podgorici zbog krivičnog djela teška krađa,u pritvoru proveo od 06.10.2010. godine do&nbsp; 03.11.2011. godine.<br>
<br>
&nbsp;&nbsp;&nbsp; Sud je navedene dokaze cijenio svaki pojedinačno dovodeći ih u međusobnu vezu jedan sa drugim i u vezu sa odbranom optuženog a sve u cilju potpunog rasvjetljavanja ove krivično pravne stvari pa je utvrdio da je optuženi K. R. bez pravog povoda i objektivnog razloga dana 06.10.2010. godine oko 15,00 časova u ul.Gojka Radonjića u Podgorici, sa umišljajem pokušao da liši života oštećenog P. M., na način što je prethodno u putničkom vozilu marke "Golf" reg.br. PG... došlo do njihove međusobne svađe, kojom prilikom je oštećenog upozorio da ne prodaje opojnu drogu heroin njegovoj nevjenčanoj supruzi J. M. koja je bila prisutna na zadnjem sjedištu u vozilu i da istu ne vrijeđa, nakon čega je kada je oštećeni P. M. izašao iz označenog vozila, sa pištoljem marke "Brauning" model 1922, kalibra 7,65 mm, fabričkog broja 114577, koji je usmjeren u pravcu oštećenog držao u desnoj ruci, krenuo za oštećenim koji je bježeći ušao u unutrašnjost marketa "Miloš"&nbsp; a zatim u trenutku dok je oštećeni sa unutrašnje strane držao vrata objekta, kako bi ga spriječio da uđe, u pravcu vrata, u visini brave, iza kojih se nalazio oštećeni ispalio jedan projektil, koji ga nije pogodio, već je od dijela košuljice tog projektila na jakni koju je nosio oštećeni P. M. nastalo oštećenje u predjelu lijevog džepa, koji dio košuljice projektila se zadržao u tom odjevnom predmetu oštećenog.Takođe, sud je utvrdio i da je optuženi dana 06.10.2010. godine u Podgorici, neovlašćeno nosio na javnom mjestu vatreno oružje - pištolj marke "Brauning" model 1922, kalibra 7,65 mm, fabričkog broja 114577, na način što je isti suprotno članu 11. Zakona o oružju nosio na javnom mjestu u putničkom vozilu marke "Golf III" reg.broj PG... kojim je upravljao.Ovakvim svojim radnjama optuženi je ostvario sva bitna obilježja bića krivičnog djela ubistva u pokušaju iz člana 143. u vezi člana 20. KZ i krivičnog djela&nbsp; - nedozvoljeno držanje oružja i eksplozivnih materija iz člana 403. stav 1. Krivičnog zakonika, zašto je kao izvršilac krivično pravno odgovoran.<br>
<br>
Sud je prilikom utvrđivanja činjeničnog stanja poklonio punu vjeru iskazu svjedoka H. E., odnosno da se kritični događaj desio upravo onako kako to u svom svjedočkom iskazu predstavlja ovaj svjedok. Naime, ovaj svjedok se do detalja izjašnjava o cijelom toku događaja koji on percepira od momenta svog ulaska u prodavnicu STR "Miloš". Ovaj svjedok naime opisuje koje to radnje preduzima oštećeni P. M. a koje optuženi K. R.. On naime, P. M. identifikuje kao osobu koja po ulasku u prodavnicu baca na ulicu iz dva puta pivske boce gađajući nekoga "sa lijeve strane gledano iz prodavnice". Pri tom oba puta lice koje gađa pivskim bocama odmah se vraća u prodavnicu. Ovako postupanje tog lica proizvodi kod svjedoka potrebu da proviri kroz vrata prodavnice koja su zastakljena a što potvrđuje video zapis unutrašnjosti marketa "Miloš" iz koga sud utvrđuje da svjedok H. E. zaista proviruje i gleda kroz vrata prodavnice prema ulici. Opažanje ovog svjedoka svodi se na to da on vidi drugog momka koji sa ženskom osobom stoji iza vozila Golf i kreće se prema prodavnici držeći u desnoj ruci pištolj. Da ovaj svjedok vrlo dobro shvata ko koga "juri", sud utvrđuje iz njegovog detaljnog iskaza pred istražnim sudijom ("krećući se prema prodavnici ovim pištoljem čas se maši u džep a čas ga drži uz nogu ili ga stavlja za pas i tako nekoliko puta. Ja sam izašao ispred ulaza u prodavnicu, shvatajući da ovaj sa pištoljem vjerovatno juri onoga što je gađao pivskim bocama".) Svjedok takođe govori i koja je njegova namjera izlaska ispred prodavnice "imam namjeru da ne dozvolim ovom sa pištoljem da uđe u prodavnicu već da ga ubijedim da se vrati i skloni oružje". Da je ovakav iskaz krunskog svjedoka H. E. tačan potvređeno je iskazom drugog svjedoka J. N. koja kaže da nakon što je momak koji je gađao flašom prema ulici ušao u radnju, se isti odmah sklonio, govoreći "ima pištolj, ima pištolj" iz čega ona razumije da neko drugi ko još nije došao u prodavnicu ima pištolj. Krećući iz prodavnice u namjeri da iz iste izađe ova svjedokinja vidi da čovjek u kombinezonu (H. E.) koji je već bio u prodavnici drži oko struka jednog momka. Svjedok H. E. u svom svjedočkom iskazu dalje navodi da govori licu sa pištoljem da to ne radi, da je mlad čovjek, da ne uništava svoj život, pomišljajući da je to lice shvatilo i da će odustati od namjere da uđe u prodavnicu, što mu to lice i govori. Svjedok takođe navodi da je lice sa pištoljem (K. R.) bio krenuo da se vraća, ali vjerovatno podstaknut histerisanjem ženske osobe u čijem se društvu nalazio, mijenja odluku i prilazi vratima i pokušava ista nogom da otvori, ali nije mogao jer je lice iznutra guralo vrata, da bi lice koje ima pištolj pucalo iz tog pištolja u vrata prodavnice nedje u visini brave i nakon toga ušlo u prodavnicu "onda ovaj koji ima pištolj, puca iz tog pištolja u vrata negdje u visini brave i nakon toga ulazi u prodavnicu".<br>
<br>
Odlučnu činjenicu da optuženi K. R. ispaljuje metak iz svog pištolja u visini brave ulaznih vrata prodavnice iza kojih se nalazi svjedok oštećeni P. M., sud utvrđuje ne samo iz iskaza svjedoka H. E. već i iz svjedočkog iskaza J. M. koja takođe pred istražnim sudijom navodi da je K. R. pucao iz pištolja kroz staklena vrata, kao i iskaza svjedoka oštećenog P. M.. Navedeni iskazi potvrđeni su materijalnim dokazima dijelom košuljice projektila mase 0,25 grama nađene u odjevnom predmetu oštećenog P. M. , tj. nalazom i mišljenjem vještaka balističara B. B. koji se na glavnom pretresu izjasnio da je u konkretnom slučaju moguće da se dio košuljice projektila nađe u odjevnom predmetu oštećenog u koliko je pucano u ulazna vrata prodavnice, te da je došlo do udara projektila u tvrdu prepreku i da se projektil rasprskao, nakon čega bi se jedan dio košuljice projektila našao u odjevnom predmetu oštećenog.<br>
<br>
O samoj radnji pucanja K. R. se izjašnjava na sljedeći način:<br>
Pružajući svju odbranu optuženi K. R. na glavnom pretresu&nbsp; iznosi da kako je oštećeni P. M. držao vrata, nije mogao da uđe zbog čega se iznervirao i nogom udario u vrata, te da u trenutku kada nogom udara u vrata, staklo na istima se lomi a pištolj koji je držao u ruci je sam opalio jer je neispravan. Da je odbrana optuženog K. R.&nbsp; neistinita i u suprotnosti sa ostalim provedenim dokazima, sud utvrđuje i iz nalaza i mišljenja vještaka balističara B. B. kojim se konstatuje da je predmetni pištolj ispravan. Ovu konstataciju vještak donosi nakon što je u cilju ispitivanja ispravnosti predmetnog pištolja ispalio određenu količinu municije odgovarajućeg kalibra.<br>
<br>
U pogledu voluntarističkog odnosa počinioca prema djelu, sud nalazi da&nbsp; optuženi preduzimajući&nbsp; sve navedene radnje postupa sa direktnim umišljajem kao učinilac koji je bio svjestan svog djela i hoće njegovo izvršenje. Na ovako utvrđenje suda ukazuje ponašanje optuženog K. R. neposredno prije i nakon izvršenja krivičnog djela. Naime, optuženi izvršava krivično djelo i pored sprečavanja svjedoka H. E. da bi nakon što je ispalio metak prema oštećenom P. M., optuženi K. R. pošao za njim u pravcu mjesta gdje se isti skriva.<br>
<br>
Iz navedenih razloga sud nalazi da je optuženi svojom radnjom ostvario sva bitna obilježja bića krivičnog djela ubistvo u pokušaju iz člana 143. u vezi člana 20. KZ-a, zašto ga je oglasio krivim i krivično pravno odgovornim kao u tački 1. izreke presude.<br>
<br>
Sud je cijenio iskaz svjedokinje V. M. i našao da ovim iskazom sud nije utvrdio činjenicu koja bi uz primjenu materijalnog prava davala drugačiji pravni efekat temeljeći ovakvu svoju ocjenu na razlogu da svjedok V. M. jeste očevidac predmetnog događaja, ali da od momenta svog ulaska u prodavnicu STR "Miloš" više obraća pažnju na ranu na svojoj nozi koju je zadobila od stakla nego na sam događaj, a što sud utvrđuje uvidom u video zapis STR "Miloš".<br>
<br>
&nbsp;&nbsp;&nbsp; Optuženom K. R. je optužnicom stavljeno na teret i izvršenje krivičnog djela nedozvoljeno držanje oružja i ekslopzivnih materija iz člana 403. stav 1. KZ-a. Sam optuženi pružajući svoju odbranu iznosi da pištolj koji je imao sa sobom kritične prilike kupuje nekih mjesec dana prije kritičnog događaja u Tuzima na crno i da taj pištolj nije registrovan, tako da za isti ne posjeduje oružani list.<br>
<br>
Iz ovako iznesene odbrane, optuženi iskazuje svijest i volju u pogledu bića krivičnog djela koga on ostvaruje na način&nbsp; što&nbsp; dana 06.10.2010. godine u Podgorici na javnom mjestu u putničkom vozilu marke "Golf" nosi označeno oružje čije je nošenje shodno članu 11. Zakona o oružju zabranjeno na javnom mjestu.<br>
<br>
Da je prethodno navedeno utvrđenje suda tačno, sud nalazi u činjenici da optuženi kao odrasla i punoljetna osoba mora znati da je nošenje oružja mimo zakonom previđene procedure i dozvole nadležnog organa zabranjeno i kažnjivo, pa je u izvršenju krivičnog djela postupao sa direktnim umišljajem svjestan zabranjenosti takve djelatnosti sa kojih razloga ga je sud oglasio krivim i krivično pravno odgovornim.<br>
<br>
Sud je cijenio i sve ostale provedene dokaze, pa je našao da su isti bez značaja za drugačije presuđenje ove krivično pravne stvari.<br>
<br>
Odlučujući o kazni koju treba izreći optuženom sud je cijenio sve okolnosti u smislu člana 42. Krivičnog zakonika koje utiču da kazna bude veća ili manja. Od olakšavajućih okolnosti na strani optuženog sud je cijenio da se radi o nezaposlenom licu, ocu jednog maloljetnog djeteta, da je krivično djelo ubistvo iz člana 143 KZ ostalo u pokušaju, da se oštećeni nije pridružio krivičnom gonjenju optuženog. Sud je imao u vidu raniju osuđivanost optuženog ali je nije cijenio kao otežavajuću kako zbog činjenice da su te osuđivanosti uglavnom&nbsp; vezane za krivična djela koja nijesu istovrsna sa krivičnim djelima za koje je oglašen krivim, tako što je i od osude za istovrsno krivično djelo (nedozvoljeno držanje oružja i eksplozivnih materija) prošao dug vremenski period-preko 15 godina. Cijeneći olakšavajuće okolnosti u svojoj ukupnosti kao osobito olakšavajuće shodno članu 45 i 46 KZ a u odsustvu otežavajućih sud mu je izrekao jedinstvenu kaznu zatvora u trajanju od 2 (dvije) godine i 1 (jednog) mjeseca primjenom člana 48 KZ, sa uvjerenjem suda da će se ovom kaznom u okviru opšte svrhe izricanja krivičnih sankcija po članu 4. Krivičnog zakonika postići svrha kažnjavanja iz člana 32. Krivičnog zakonika, odnosno da će se optuženi u buduće kloniti vršenja ovih ili sličnih krivičnih djela.<br>
<br>
Shodno članu 51. Krivičnog zakonika,&nbsp; optuženom K. R. se u izrečenu kaznu zatvora uračunava vrijeme koje je proveo u pritvoru od 06.10.2010. godine do 03.10.2011. godine.<br>
<br>
Shodno članu 75. Krivičnog zakonika od optuženog K. R. oduzima se vatreno oružje - pištolj marke "Brauning" model 1922, kalibra 7,65 mm, fabričkog broja 114577 kao predmet izvršenja krivičnog djela.<br>
<br>
Kako je optuženi oglašen krivim i krivično pravno odgovornim to ga je sud shodno članu 226. i 229. ZKP-a obavezao da na ime troškova krivičnog postupka plati ovom sudu novčani iznos od 88,00 eura koji se odnosi na troškove vještaka, a na ime sudskog paušala novčani iznos od 50,00 eura koji paušal je odmjeren shodno složenosti predmeta, dužini trajanja postupka i imovinskim prilikama optuženg a sve prednje u roku od 15 dana po pravosnažnosti ove presude pod prijetnjom prinudnog izvršenja.<br>
<br>
Na osnovu izloženog odlučeno je kao u izreci presude.<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; VIŠI SUD U PODGORICI<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; dana 03.10.2011.godine<br>
<br>
<br>
&nbsp;&nbsp;&nbsp; ZAPISNIČAR&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; PREDSJEDNIK VIJEĆA-SUDIJA<br>
&nbsp;&nbsp;&nbsp;&nbsp; Vera Popović&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Biljana Uskoković<br>
<br>
<br>
<br>
PRAVNA POUKA:<br>
<br>
Protiv ove presude može se izjaviti žalba Apelacionom sudu Crne Gore,&nbsp; u roku od 15 dana, od dana prijema pismenog otpravka presude, a preko&nbsp; Višeg suda u Podgorici.<br>
<br>
<br>
<div style="text-align: center;">
	Tačnost otpravka tvrdi i ovjerava<br>
	namještenik suda Vera Popović<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; __________________________</div>
<br>
<br>
<br>
<br>

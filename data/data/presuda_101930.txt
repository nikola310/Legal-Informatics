<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:11pt}
.span2{;font-family:'Arial'}
.span3{;font-family:'Arial';font-weight:800}
.span4{color:#000000;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p>
<span class="span2">                                                                                               Posl. br. K.</span>
</p>
<p style="text-align:center;">
<span class="span2">U IME CRNE GORE</span>
</p>
<p>&nbsp;</p>
<p>
<span class="span2">Osnovni sud u K.</span><span class="span3"> </span><span class="span2">kao nadležni prvostepeni krivični sud, po sudiji Danijeli Samardžić, uz učešće zapisničara Aleksandre Čolan, u krivičnom predmetu protiv okrivljene G. D., zbog krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika, koji se vodi po optužnom predlogu ODT K. Kt.br. 680/13 od 24.06.2014. godine, nakon održanog glavnog i javnog pretresa dana 30.10.2014 godine u prisustvu savjetnika ODT K. Maja Rađenović, a u odsustvu uredno pozvane, prethodno ispitane okrivljene shodno čl.457 ZKP-a, donio je i javno objavio sljedeću</span>
</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>
<span class="span2">Okrivljena G. D. JMBG  od oca B. i majke N., rođene Š., rođene dana .... godine u P., stalno nastanjen u P., Lj. 62/a, državljanke CG, sa završenom VSS,po zanimanju turizmologa, neudate, bez djece, srednjeg imovnog stanja, ranije neosuđivane, protiv koje se ne vodi postupak za drugo krivično djelo</span>
</p>
<p>&nbsp;</p>
<p style="text-align:center;">
<span class="span2">K r i v a  je,</span>
</p>
<p>
<span class="span4">Što je,</span>
</p>
<p>
<span class="span2">Dana 01.08.2013.g., oko 00,40 časova, na J. putu B. - B., u mjestu Z., Opština B., upravljajući putničkim vozilom marke "..P" reg.ozn. PG DP421, suprotno odredbama čl. 29.st.1. Zakona o bezbjednosti saobraćaja na putevima, iako je bila svjesna da svojom radnjom može učiniti djelo, ali je olako držala da do toga neće doći ili da će to moći spriječiti, ugrozila saobraćaj i dovela u opasnost imovinu čija vrijednost prelazi iznos od .. € na način što se vozilom nije kretala desnom stranom kolovoza u smjeru kretanja, već je dolaskom iz pravca B. do mjesta Z., vozilom prešla na lijevu kolovoznu traku, a zatim i pored preduzete radnje kočenja, udarila u prodajni objekat "D..." vlasništvo firme "M. c..n" DOO B., vrijednosti veće od 20.000 €, pričinivši štetu u iznosu od najmanje  ..€</span>
</p>
<p>&nbsp;</p>
<p>
<span class="span2">-čime je učinila krivično djelo ugrožavanje javnog saobraćaja iz čl.339. st.3. u vezi st.1.Krivičnog zakonika</span>
</p>
<p>&nbsp;</p>
<p>
<span class="span2">Pa joj sud na osnovu naprijed navedene krivičnopravne odredbe i čl. 2, 4, 5, 8, 13, 16, 36, 42, 52, 53 i 54. Krivičnog zakonika i čl. 227, 229 i 374 ZKP-a izriče</span>
</p>
<p>&nbsp;</p>
<p style="text-align:center;">
<span class="span2">USLOVNU OSUDU</span>
</p>
<p>&nbsp;</p>
<p>
<span class="span2">Kojom joj utvrđuje kaznu zatvora u trajaju od 30 (trideset) dana i istovremeno određuje da se ista neće izvršiti ukoliko okrivljena za vrijeme od jedne godine od dana pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span class="span2">Dužna je okrivljena na ime troškova krivičnog postupka uplatiti iznos od 151,70 eura i na ime sudskog paušala iznos od 30,00 eura u korist Budžeta Crne Gore, u roku od dva mjeseca od dana pravosnažnosti presude na žiro račun br. 832-16-52.</span>
</p>
<p>&nbsp;</p>
<p style="text-align:center;">
<span class="span2">O b r a z l o ž e nj e</span>
</p>
<p>&nbsp;</p>
<p>
<span class="span2">ODT iz Kotora podnio je ovom sudu optužni predlog Kt.br.680/13 dana 24.06.2014. godine protiv G. D., zbog krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika. </span>
</p>
<p>&nbsp;</p>
<p>
<span class="span2">U svojoj odbrani okrivljena G. D. je izjavila da priznaje djelo koje joj se stavlja na teret i krivicu za isto, da je kritične prilike izgubila kontrolu nad vozilom na blagoj krivini na Z., i to na mjestu gdje prestaje ostrvo koje dijeli kolovoz na dva smjera kretanja, i krenula vozilom udesno, nakon čega se uplašila da će vozilom da udari u zid sa desne strane, pa je usled toga vozilom skrenula ulijevo, a onda je zašla u drugu traku i zakočila, usled čega je došlo do proklizavanja, i prednjim dijelom automobila P. 206, udarila u stakleni objekat koji je bio uz lijevu ivicu kolovoza, kojom prilikom je slomila dva stakla na tom objektu, ali misli da tom prilikom ništa drugo nije oštetila. Dalje je izjavila da je kritične prilike kolovoz je bio suv, i misli da se nije kretala brzinom većom od 50-60 km/h. </span>
</p>
<p>&nbsp;</p>
<p>
<span class="span2">U dokaznom postupku</span><span class="span3"> </span><span class="span2">koji je proveden radi rasvjetljenja činjeničnog stanja i krivice optuženog sud je proveo sljedeće dokaze i to: saslušao ovlašćenog  predstavnika oštećene Z. T., pročitao je zapisnik o uvidjaju UP B. od 01.08.2013.g sa skicom lica mjesta, pročitao je dopis izvršnog direktora DOO M. od 16.10.2013.g, pročitao je fakturu L. M. na ime M. c.n UP CB B. od 16.10.2013.g, pročitao je dokumentaciju M. c. dostavljena od sstrane adv.D. P. od ...g, pročitao je dopis "U" osigranja od 26.11.2013.godine, na saglasan predlog stranaka pročitao je nalaz i mišeljenje vještaka saobraćajne struke Đ. V. od 01.04.2014.g, na saglasan predlog stranaka pročitao je nalaz imišljenje vještaka gradjevinkse struke V.Z. od ...g, pročitao je izvod iz kaznene evidencije za okrivljenu Ministarstva pravde CG od 16.10.2014. godine. </span>
</p>
<p>
<span class="span2">    </span>
</p>
<p>
<span class="span2">Svjedok predstavnik oštećenog doo M. construction je izjavila da je povodom predmetne nezgode na lice mjesta izlašlo osiguravajuće društvo U. osiguranje, koje je konstatovalo štetu, napravilo zapisnik i fotografije, i utvrdilo da prouzrokovana šteta iznosi ....eura. Nije se pridružila krivičnom gonjenju i nije postavila imovinsko pravni zahtjev obzirom da su štetu nadoknadili od osiguravajućeg društva.</span>
</p>
<p>&nbsp;</p>
<p>
<span class="span2">Iz zapisnika o uviđaju UP OB B. od 01.08.2013.g sa skicom lica mjesta proizilazi da je lice mjesta saobraćajne nezgode J. put u mjestu Z., tačnije desna nepregledna krivina prije raskrsnice sa magistralnim putem B. –C. gledano iz pravca B. u pravcu B.. Do saobraćajne nezgode je došlo na način što se vozać G. D. kretala iz pravca B. prema B. sa PMV marke P..t 206, reg.oznake .., i da je dolaskom na kritično lice mjesta izgubila kontrolu nad vozilom, da je prešla preko suprotne kolovozne trake, trotoara i tom </span><span class="span2">prilikom prednjim dijelom vozila ostvarila kontakt sa prodajnim objektom kancelarije firme D. G., kojom prilikom je oštećen stakleni objekat prodajne prodajne kancelarije navedene firme. Uvidom u skicu lica mjesta sud je utvrdio položaj vozila nakon saobraćajne nezgode.</span>
</p>
<p>&nbsp;</p>
<p>
<span class="span2">Iz dopisa izvršnog direktora D. M. od ..g, proizilazi da je isti MUP-u B. dostavio ukupan iznos štete na gradilištu Z., te da ukupan iznos štete iznosi 18.504,17 eura.</span>
</p>
<p>&nbsp;</p>
<p>
<span class="span2">Iz fakture L. M. na ime M. constructin UP CB B. ..g, proizilazi da ukupan iznos štete nastale na objektu iznosi .eura. </span>
</p>
<p>&nbsp;</p>
<p>
<span class="span2">Iz dokumentacije M. construction dostavljena od strane adv.D. P. od ...g, proizilazi da ista sadrži iznos usluga i troškova koje je doo Monterra constructio imala prilikom renoviranja oštećenog objekta. </span>
</p>
<p>&nbsp;</p>
<p>
<span class="span2">Iz dopisa "..U" osigranja od ..godine, proizilazi da je navedeno osiguranje na osnovu dostavljene dokumentacije i u skladu sa odredbama čl.1. stav1. tačka 2. Uslova za osiguranje vlasnika, odnosno korisnika motornih i priključnih vozila od odgovornosti za štete pričinjene trećim licima (Auto-odgovornosti), izvršili su obračun i dali nalog za isplatu u iznosu od 14.928,44 eura, i da će navedeni iznos biti uplaćen M. C. kod Crnogorske komercijalne banke. </span>
</p>
<p>&nbsp;</p>
<p>
<span class="span2">Iz nalaza i mišljenja sudskog vještaka saobraćajne struke Đ. V. od 01.04.2014.g. godine proizilazi da je opasna situacija stvorena na način što vozač vozila „P. 207“ P. .. pri brzini od oko 61,00 (km/h) u gradskim uslovima vožnje, nije pratio pravac kretanja vozila u odnosu na uzdužnu osu puta, već je radnju skretanja ulijevo izvršio na nebezbjedan način u vrlo kratkom vremenskom intervalu i na mjestu gdje to nije dozvoljeno, a zatim aktivirao radnu kočnicu, nakon čega je vozilo „preskočilo“ od kraja tragova kočenja do udara u objekat, a zatim se odbilo unazad. Nakon završetka tragova kočenja vozilo se kretalo bez uticaja vozača.  Sa rastojanja od 24,98 m, vozač vozila „P. ..“ P.. zaustavio bi vozilo kočenjem, da se kretao brzinom izbjegavanja, koja bi imala vrijednost od oko 46,68 km/h. Ovakav način upravljanja vozilom posledica je trenutne nepažnje i predstavlja osnovni i jedini uzrok nastanka nezgode. </span>
</p>
<p>&nbsp;</p>
<p>
<span class="span2">Iz nalaza i mišljenja vještaka gradjevinkse struke V. Z. od 01.04.2014.g, proizilazi da se lice mjesta nalazi u B., na lokalitetu Z., da se radi o prizemnom objektu montažnog tipa, metalne konstrukcije koji se sastoji od jedne prostorije. Metalni stubovi su obloženi “rigips tablama”, a pod u prostoriji je obložen podnim, keramičkom pločićama, dok su fasadne površine obožene staklom. Ulazna vrata su dvokrilna, metalna, zastakljena, a uvidom u račun utvrdio je da su na objektu izvedeni radovi demontaže i zamjene oštećenih djelova, a njihova vrijednost iznosi ukupno 9....eura, a što se tiče oštećene opreme, ista nije obuhvaćena ovim nalazom. </span>
</p>
<p>&nbsp;</p>
<p>
<span class="span2">Iz izvoda iz kaznene evidencije za okrivljenu G. D. Ministarstva pravde CG od ...godine proizilazi da ista nije ranije osuđivana. </span>
</p>
<p>&nbsp;</p>
<p>
<span class="span2">Na osnovu svih izvedenih dokaza, cjeneći ih pojedinačno i u uzajamnoj povezanosti, a u odnosu na odbranu okrivljenog sud je utvrdio činjenično stanje navedeno u izreci presude.</span>
</p>
<p>&nbsp;</p>
<p>
<span class="span2">Ovakvo činjenično stanje sud je utvrdio iz svih provedenih dokaza, a prvenstveno iz nalaza i mišljenja vještaka saobraćajne struke koji je dat na osnovu zapisnika o  uviđaju sa skicom lica mjesta, iz kojeg nesporno proizilazi da je osnovni uzrok nastanka predmetne saobraćajne nezgode propust okrivljene odnosno opasna situacija stvorena na način što vozač vozila „P.. ..7“ PG pri brzini od oko 61,00 (km/h) u gradskim uslovima vožnje, nije pratio pravac kretanja vozila u odnosu na uzdužnu osu puta, već je radnju skretanja ulijevo izvršio na nebezbjedan način u vrlo kratkom vremenskom intervalu i na mjestu gdje to nije dozvoljeno, a zatim aktivirao radnu kočnicu, nakon čega je vozilo „preskočilo“ od kraja tragova kočenja do udara u objekat, a zatim se odbilo unazad. Nakon završetka tragova kočenja vozilo se kretalo bez uticaja vozača.  Sa rastojanja od 24,98 m, vozač vozila „P.. .“ ...zaustavio bi vozilo kočenjem, da se kretao brzinom izbjegavanja, koja bi imala vrijednost od oko 46,68 km/h. Ovakav način upravljanja vozilom posledica je trenutne nepažnje i predstavlja osnovni i jedini uzrok nastanka nezgode, u kojoj nezgodi je oštećen prodajni objekat "D. g." vlasništvo firme "M. c" DOO B., nakon čega su na objektu izvedeni radovi demontaže i zamjene oštećenih djelova, a njihova vrijednost iznosi ukupno ..eura, kako to prozilazi iz nalaza i mišljenja vještaka građevinske struke koji je dat na osnovu dokumentacije koja se nalazi u spisima predmeta. Nalaze vještaka saobraćajne i građevinske struke sud je u potpunosti prihvatio, kao jasne, stručne i date po pravilima struke. </span>
</p>
<p>&nbsp;</p>
<p>
<span class="span2">I sama okrivljena je u svojoj odbrani priznala izvršenje krivičnog djela, i objasnila da je do saobraćajne nezgode došlo jer je kritične prilike izgubila kontrolu nad vozilom na blagoj krivini na Z., da je krenula vozilom udesno, nakon čega se uplašila da će vozilom da udari u zid sa desne strane, pa je usled toga vozilom skrenula ulijevo, a onda je zašla u drugu traku i zakočila, usled čega je došlo do, do proklizavanja, iako se nije kretala brzinom većom od 50-60 km/h, i da je prednjim dijelom automobila P. , udarila u stakleni objekat koji je bio uz lijevu ivicu kolovoza, kojom prilikom je slomila dva stakla na tom objektu. Odbranu okrivljene sud je u potpunosti prihvatio obzirom da je ista u saglasnosti svim provedenim dokazima iz kojih je sud nesporno utvrdio na koji način je došlo do saobraćajne nezgode, koja oštećena su nastala na prodajnom objektu doo M. C., i iznos pričinjene štete. </span>
</p>
<p>&nbsp;</p>
<p>
<span class="span2">Predstavnik oštećene doo M. C. je u svom svjedočkom iskazu potvrdila da je povodom predmetne nezgode na lice mjesta izlašlo osiguravajuće društvo U.. osiguranje, da je konstatovalo štetu, napravilo zapisnik i fotografije, i utvrdilo da prouzrokovana šteta iznosi ...eura, a da je obračunati iznos uplaćen na račun doo M. C. kod C. k. b.., sud je utvrdio iz dopisa "U.." osigranja od ....godine.</span>
</p>
<p>&nbsp;</p>
<p>
<span class="span4">Imajući u vidu navedeno, za sud je nesporno da je okrivljena G. D. kao vozač, postupala suprotno odredbi čl. 29.st.1 Zakona o bezbjednosti saobraćaja na putevima, a što je u uzročno-posljedičnoj vezi sa nastankom saobraćajne nezgode i posljedicama koje je ista proizvela. Prema citiranoj odredbi vozilo se kreće desnom stranom kolovoza u smjeru kretanja, i vozač je dužan da vozilo drži što bliže desnoj ivici kolovoza, i na tolikoj </span><span class="span4">udaljenosti od te ivice da, s obzirom na brzinu kretanja vozila, uslove saobraćaja i na stanje i karakteristike puta, ne ugrožava druge učesnike u saobraćaju, i ne izlaže sebe opasnosti, a što u konkretnom slučaju okr.G. nije uradila. </span>
</p>
<p>&nbsp;</p>
<p>
<span class="span2">Dakle, u radnjama okrivljene ostvarena su sva bitna obilježja krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika. Okrivljena je postupala iz nehata, jer je bila svjestna da svojom radnjom na način što se vozilom nije kretala desnom stranom kolovoza u smjeru kretanja, već je dolaskom iz pravca B. do mjesta Z., vozilom prešla na lijevu kolovoznu traku, može učiniti djelo, ali je olako držala da do toga neće doći ili da će to moći spriječiti. </span>
</p>
<p>&nbsp;</p>
<p>
<span class="span2">Prilikom odluke o vrsti i visini krivične sankcije sud je imao u vidu da je za krivično djelo iz čl. 339 st. 3 u vezi st. 1 KZ propisana novčana kazna ili zatvor do jedne godine. Shodno članu 42 KZ sud je cijenio sve okolnosti značajne za odmjeravanje kazne, pa je kao olakšavajuće okolnosti na strani okrivljene cijenio njeno priznanje izvršenja krivičnog djela i krivicu za isto, raniju neosuđivanost, kao i nepridruživanje oštećene krivičnom gonjenju, dok otežavajućih okolnosti nije bilo, pa joj je utvrdio kaznu zatvora u trajanju od  trideset dana, i istovremeno odredio da se ista neće izvršiti ukoliko okrivljena za vrijeme od jedne godine od dana pravosnažnosti presude ne učini novo krivično djelo. Sud je mišljenja da će se i uz prijetnju kaznom zatvora dovoljno uticati na okrivljenu da više ne vrši ovakva, kao ni slična krivična djela, odnosno da će ubuduće biti obazrivija prilikom upravljanja vozilom, te da će se ostvariti svrha iz čl. 52 KZ u okviru opšte svrhe krivičnih sankcija iz čl. 4 KZ.</span>
</p>
<p>&nbsp;</p>
<p>
<span class="span2">Sud je na osnovu naprijed navedene krivičnopravne odredbe i čl.2, 4, 5, 8, 13, 16, 36, 42, 52, 53, 54 Krivičnog zakonika i čl. 227, 229. i 374 ZKP-a, riješio kao i izreci. </span>
</p>
<p>&nbsp;</p>
<p>
<span class="span2">Sud je obavezao okrivljenog da na ime krivičnog postupka uplati iznos od 151,70 eura (troškovi vještaka saobraćajne i građevinske struke) i na ime sudskog paušala iznos od 30,00 eura u roku od mjesec dana od dana pravosnažnosti presude u korist Budžeta Crne Gore na žiro račun br. 832-16-52, i</span><span class="span3"> </span><span class="span2">dokaz o uplati dostavi ovom sudu s pozivom na br. K. ../14/14.</span>
</p>
<p>&nbsp;</p>
<p style="text-align:center;">
<span class="span2">OSNOVNI SUD U KOTORU</span>
</p>
<p style="text-align:center;">
<span class="span2">Dana, 30.10.2014. godine</span>
</p>
<p>
<span class="span2">   Zapisničar, </span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">                   SUDIJA,                                                                Aleksandra Čolan                                                                    Danijela Samardžić</span>
</p>
<p>&nbsp;</p>
<p>
<span class="span2">PRAVNA POUKA:</span><span class="span3"> </span><span class="span2">Protiv ove presude dozvoljena je žalba Višem sudu Podgorica u roku od 8 dana, od dana prijema, a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#000000;font-family:'Arial'}
.span3{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1">K.br. 192/15</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće Valentine Vukašinović, kao zapisničara, u krivičnom predmetu protiv okrivljenog S. S., iz B. L. - B. i H., zbog krivičnog djela napad na službeno lice u vršenju službene dužnosti iz čl. 376 st. 3 u vezi st. 1 Krivičnog zakonika Crne Gore u sticaju sa krivičnim djelom nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore, odlučujući po optužnom predlogu ODT-a Podgorica Kt.br. 12/15 od 10.03.2015. godine, kojeg je na glavnom pretresu zastupao Boričić Nikola, državni tužilac u Osnovnom državnom tužilaštvu Podgorica, nakon glavnog i javnog pretresa, održanog dana 17.05.2016 godine u prisustvu zastupnika optužbe, branioca okrivljenog po izboru K. B., advokata iz Podgorice, a u odsustvu uredno obaviještenog okrivljenog, donio je, a dana 20.05.2016 godine i javno objavio,</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">S. S., JMBG ..., od oca Ž. i majke D., rodjene M., rodjen ... godine u B. L., B. i H., sa prebivalištem u mjestu rodjenja, ulica R. bb, državljanin S. i B. i H., razumije crnogorski jezik, govori srpskim jezikom, turistički tehničar, oženjen, bez djece, pismen, sa završenom srednjom turističkom školom, lošeg imovnog stanja, </span>
</p>
<p>&nbsp;</p>
<p style="text-align:center;">
<span class="span1">K R I V    J E</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana ... godine, oko ..00 časova, ispred lokala "Ragina glava" u Bokeškoj ulici, u P. svjestan svojih djela čije je izvršenje htio, znajući da su njegova djela zabranjena, napao službeno lice  u vršenju poslova javne bezbjednosti, oštećenog S. M., ovlašćenog službenika UP CB Podgorica - Stanica policije za javni red i mir, koji je bio na službenoj dužnosti u interventnoj jedinici policije, te koji je u ulicu B. upućen na intervenciju od dežurne službe UP CB Podgorica zbog narušavanja javnog reda i mira, na način što je oštećenog S. snažno udario desnom rukom u predjelu grudnog koša, a potom iza pojasa izvukao vatreno oružje kategorije B - pištolj marke "Glok", model 17, kalibra 9x19, uništenih fabričkih brojeva sa 9 metaka u okviru, koje je suprotno čl. 10a st. 2, čl. 11, čl. 24 i čl. 27 Zakona o oružju, neovlašćeno držao i nosio na javnom mjestu, pri čemu za označeno oružje i municiju nije posjedovao oružne listove, koje mu je oštećeni odmah oduzeo, </span>
</p>
<p>&nbsp;</p>
<p>
<span class="span1">- čime je izvršio krivično djelo napad na službeno lice u vršenju službene dužnosti iz čl. 376 st. 3 u vezi st. 1 Krivičnog zakonika Crne Gore u sticaju sa krivičnim djelom </span><span class="span1">nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore</span>
</p>
<p>&nbsp;</p>
<p>
<span class="span1">- Pa mu Sud primjenom citiranih zakonskih odredbi, te odredbi čl. 3, 4, 5, 13, 15, 32, 33, 36, 42 i 48 st.1 Krivičnog zakonika Crne Gore, prethodno utvrđuje;</span>
</p>
<p>&nbsp;</p>
<p>
<span class="span1">-za krivično djelo napad na službeno lice u vršenju službene dužnosti iz čl. 376 st. 3 u vezi st. 1 Krivičnog zakonika Crne Gore, kaznu zatvora u trajanju od 6 (šest) mjeseci,</span>
</p>
<p>&nbsp;</p>
<p>
<span class="span1">-za krivično djelo nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore, kaznu zatvora u trajanju od 3 (tri) mjeseca,</span>
</p>
<p>&nbsp;</p>
<p>
<span class="span1">Za ovim ga Sud primjenom citiranih zakonskih odredbi, te čl. 48 st.2 tač. 2, Krivičnog zakonika Crne Gore, te čl. 226, 227, 229 i 374 Zakonika o krivičnom postupku </span>
</p>
<p>&nbsp;</p>
<p style="text-align:center;">
<span class="span1">OSUDJUJE </span>
</p>
<p>&nbsp;</p>
<p>
<span class="span1">Na jedinstvenu kaznu zatvora u trajanju od 7 (sedam) mjeseci.</span>
</p>
<p>&nbsp;</p>
<p>
<span class="span1">Obavezuje se okrivljeni da na račun budžetskih sredstava Crne Gore na ime sudskog paušala uplati iznos od 50,00 € (pedeseteura), sve prednje u roku od 15 (petnest) dana od dana pravnosnažnosti presude, pod prijetnjom prinudne naplate.</span>
</p>
<p>&nbsp;</p>
<p>
<span class="span1">Primjenom čl. 75 Krivičnog zakonika Crne Gore, Sud okrivljenom izriče i </span>
</p>
<p>&nbsp;</p>
<p style="text-align:center;">
<span class="span1">MJERU BEZBJEDNOSTI</span>
</p>
<p>&nbsp;</p>
<p>
<span class="span1">ODUZIMANJE PREDMETA - pištolja marke "Glok", model 17, kalibra 9x19, uništenih fabričkih brojeva, kao predmeta izvršenja krivičnog djela. </span>
</p>
<p>&nbsp;</p>
<p style="text-align:center;">
<span class="span1">O b r a z l o ž e n j e </span>
</p>
<p>&nbsp;</p>
<p>
<span class="span1">Optužnim predlogom ODT-a Podgorica Kt.br.12/15 od 10.03.2015. godine, kojeg je na glavnom pretresu zastupao Boričić Nikola, državni tužilac u Osnovnom državnom tužilaštvu Podgorica, okrivljenom S. S., je stavljeno na teret izvršenje krivičnog djela napad na službeno lice u vršenju službene dužnosti iz čl. 376 st. 3 u vezi st. 1 Krivičnog zakonika u sticaju sa krivičnim djelom nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Zastupnik optužbe je prije davanja završne riječi izmijenio pravnu kvalifikaciju krivičnog djela na način kao u izreci presude, te u završnoj riječi naveo da je dokazima provedenim na glavnom pretresu nesumnjivo utvrdjeno da je okrivljeni izvršio krivična djela stavljena mu na teret, da to proizilazi iz odbrane okrivljenog, iskaza svjedoka - oštećenog S. M. i svjedoka Š. D., iz kojih se nesumnjivo može utvrditi da je okrivljeni dana 07.01.2015 godine ispred lokala "Ragina glava" odgurnuo, odnosno udario u predjelu grudi svjedoka - oštećenog, te istom prilikom držao pištolj bez odgovarajuće dozvole. Sa naprijed navedenog, predložio je Sudu da okrivljenog oglasi krivim i kazni po zakonu, te da mu primjenom čl. 75 Krivičnog zakonika Crne Gore izrekne mjeru bezbjednosti oduzimanja predmeta. </span>
</p>
<p>&nbsp;</p>
<p>
<span class="span1">Okrivljeni S. S. je u prethodnom postupku pred ODT-om u Podgorici  naveo da nije kriv za to što mu se stavlja na teret, te da je predmetne večeri oko xx časova taksijem došao u društvu svog druga P. S. u grad, gdje su namjeravali da idu u provod i konzumiraju alkohol. Izjavio je da ih je taksista ostavio tamo gdje ima dosta naroda ispred jednog lokala, čije ime nije znao, pa kada su prišli lokalu, na ulaznim vratima su vidjeli da je prepun ljudi, i kada su naišli na konobara upitali su ga da li negdje ima slobodno mjesto, kako bi se smjestili, pa ih je isti uputio u sasvim drugi dio objekta, gdje su on i P. sjeli za jedan šank. Istakao je da priznaje da su tom prilikom popili dosta alkohola - votke, da za sebe zna da je popio sigurno šest - sedam pića za otprilike 40-ak minuta, koliko su bili u tom lokalu. Nakon tog vremena imao je potrebu da izvrši malu nuždu, vidio je da je toalet lokala zauzet i da čeka sigurno pet - šest ljudi, zbog čega se uputio kroz ulazna vrata i izašao van lokala, te krenuo pješice sa lijeve strane gledano u odnosu na lokal. Napomenuo je da je otprilike na dva metra, kada je pješačio od lokala, sa svoje zadnje strane osjetio da ga je neko uhvatio, uočio je da je u pitanju najmanje troje ljudi, koji mu se na početku nijesu predstavili, pa nije znao o čemu se radi. Naglasio je da su mu njih trojica stavili ruke iza ledja, da nije tačno da je bilo kog od njih udario, da nikakav otpor nije pružao nikome, te da je samo pokušavao da se otrgne, ali je na kraju shvatio da se radi o službenicima policije i tada je prestao da se trza. Izjavio je da je za vrijeme dok su ga ta tri čovjeka držala u položaju sa rukama iza ledja, sa njegove lijeve strane prišla su još dva čovjeka, za koje pretpostavlja da su takodje policajci, pri čemu je jedan od njih držao u ruci pištolj, i zna da su nešto komentarisali i vikali na njega, psujući ga i govoreći mu "Majmune, ovo je tvoj pištolj, ti si ga bacio". Dodao je da je negirao da je to njegov pištolj, kazao im da ne zna o čemu pričaju, i tom prilikom je refleksno dodirnuo taj pištolj kada ga je jedan od tih policajaca približio, odnosno kada mu je pružio pištolj, isti je dotakao rukom, odbijajući ga od sebe. Naveo je da nije istina da je pištolj vadio iza pojasa, da su ga ubacili u njihov džip, gdje je jedno vrijeme bio sam, pa su mu tek pošto su ga odveli u stanicu, rekli da je bila pucnjava u lokalu, da je on odgovoran za to, zbog toga što se našao na mjestu ispred lokala. Naglasio je da usljed nedoličnog ponašanja policajaca, nije htio da daje bilo kakvu izjavu, potpisao je papir o lišenju slobode, ali nije htio da potpiše drugi papir za koji su mu objašnjavali da treba da ga potpiše, jer je pištolj oduzet od njega, a kako tvrdi da isti nije oduzet od njega, nije ni želio da potpiše taj papir. Pojasnio je da je bio obučen u pantalone nalik na farmerice, tamno braon cipele, crnu kožnu jaknu, da nosi podšišanu bradu i brkove, kraću crnu kosu, da je visok oko 1,80 cm, kao i da je njegova težina oko 96kg. </span>
</p>
<p>
<span class="span1">Na glavnom pretresu okrivljeni je naveo da priznaje da je xx.januara ... godine, učinio krivično djelo ispred lokala "Ragina Glava" u B. ulici u P., i to tako što je svog druga koji je kod sebe imao oružje, to oružje uzeo od njega, stavio ga ispod majice, krenuo druga da izbaci iz tog lokala, kako bi izašli vani, u kom trenutku je došla policija. Objasnio je da ti policajci nijesu nikom dali da izadje iz lokala, pa ni njemu, zbog čega je jednog od policajaca odgurnuo rukom u predjelu prsa, zatim izvukao pištolj koji je imao kod sebe i bacio ga na pod, te da se nakon što ga je policija savladala, njima i predao. Odgovarajući na pitanja Suda, okrivljeni je objasnio da je oštećenog policajca odgurnuo, a ne udario, kako to stoji u optužnom predlogu.</span>
</p>
<p>
<span class="span1">Upitan da pojasni razlike u kazivanju pred ODT-om Podgorica i na glavnom pretresu, okrivljeni je izjavio da je tačno ono što je kazao na glavnom pretresu, a razlog zbog kojeg je drugačije kazivao pred ODT-om Podgorica je taj što je smatrao da će sebi tako nekako pomoći. </span>
</p>
<p>&nbsp;</p>
<p>
<span class="span1">Branilac okrivljenog po izboru K. B., adv. iz Podgorice je u završnoj riječi naveo da, imajući u vidu da je okrivljeni na glavnom pretresu u cjelosti priznao izvršenje krivičnih djela, moli Sud da prilikom odmjeravanja kazne cijeni olakšavajuće okolnosti kod </span><span class="span1">okrivljenog, njegovu mladost, raniju neosudjivanost, iskreno kajanje zbog izvršenja krivičnog djela i sve druge okolnosti koje su predvidjene Krivičnim zakonikom Crne Gore. </span>
</p>
<p>&nbsp;</p>
<p>
<span class="span1">Završna riječ okrivljenog je izostala, pa je Sud održao glavni pretres u odsustvu uredno obaviještenog okrivljenog, isti je prethodno saslušan, izjasnio se na sve činjenice i dokaze, kako one koje mu idu u korist, tako i one koje su na njegovu štetu, a sve shodno čl. 457 Zakonika o krivičnom postupku, procjenjujući da u konkretnom slučaju prisustvo okrivljenog na glavnom pretresu nije nužno, a posebno imajući u vidu i stavove viših sudskih instanci, da se nužnost prisustva okrivljenog na glavnom pretresu, cijeni prema okolnostima da li je okrivljeni imao djelotvornu mogućnost da se izjasni na sve činjenice i dokaze provedene u postupku, što je po ocjeni Ovog suda, u konkretnom slučaj. </span>
</p>
<p>&nbsp;</p>
<p>
<span class="span1">U dokaznom postupku Sud je: saslušao svjedoka - oštećenog S. M., saslušao svjedoka Š. D., pročitao službenu zabilješku UP CB Podgorica Ku.br. 5/2014 od 07.01.2015 godine, pročitao potvrdu o privremeno oduzetim predmetima UP CB Podgorica Ku.br. 5/2015 od 07.01.2015 godine, pročitao zapisnik o uvidjaju UP CB Podgorica Ku.br. 5/2015 od 07.01.2015 godine, pročitao izvještaj o balističkom vještačenju UP Forenzičkog centra u Danilovgradu br. 152-1/15, pročitao izvještaj o balističkom vještačenju UP Forenzičkog centra u Danilovgradu br. 152-2/15, pročitao izvještaj o vještačenju "GSR čestica" UP Forenzičkog centra u Danilovgradu br. 437/15, izvršio uvid u predmetni pištolj i metke, te izvršio uvid u dvije čaure. </span>
</p>
<p>
<span class="span1">Sud nije pribavljao i provodio dokaz u vidu izvoda iz registra kaznenih evidencija za okrivljenog, imajući u vidu da se radi o licu koje je rodjeno u B. L. - B.i H., te posebno pri stavu zastupnika optužbe koji je odustao od provodjenja i pribavljanja citiranog dokaza, a pribavljanje navedenog dokaza, po ocjeni suda vodilo bi bespotrebnom odugovlačenju postupka. </span>
</p>
<p>&nbsp;</p>
<p>
<span class="span1">Slijedeći provedeni dokazni postupak, te izvore saznanja o odlučnim činjenicama sadržane u istom, Ovaj sud zaključuje da su se u naprijed preduzetim radnjama okrivljenog S. S. stekli svi subjektivni i objektivni elementi bića krivičnih djela koja mu se činjeničnim navodima optuženja stavljaju na teret, pa je Sud, prevashodno utvrdio krivicu okrivljenog, a potom vrjednujući prirodu, karakter, te medjusobni odnos otežavajućih i olakšavajućih okolnosti koje stoje na njegovoj strani ocijenio da će se krivičnom sankcijom na način i u trajanju kao u dispozitivu presude, ostvariti opšta svrha propisivanja i izricanja krivičnih sankcija iz čl. 4 st. 2 Krivičnog zakonika Crne Gore. </span>
</p>
<p>&nbsp;</p>
<p>
<span class="span1">Svjedok - oštećeni S. M. je, kako u prethodnom postupku pred ODT-om Podgorica, tako i na glavnom pretresu, naveo da radi u interventnoj jedinici policije, da je predmetnog dana bio u noćnoj smjeni od 19,00 - 07,00 časova, kada je, oko 01,50 časova, zajedno sa kolegama po obavještenju Dežurne službe upućen u reon kafića "Ragina Glava" u Centru grada. Pojasnio je da je razlog tome bilo obavještenje da je kod navedenog lokala došlo do upotrebe vatrenog oružja - šenlučenja, a samim tim i narušavanja javnog reda i mira. Konkretan zadatak im je bio da obave pregled mogućih učinilaca, odnosno lica koja su koristila vatreno oružje, pa kada su on i kolege došli na lice mjesta, dvojica su ušla u lokal, pri čemu je on bio ispred lokala, i u jednom trenutku je primijetio lice kako se iskrada, koje je bilo jače konstitucije, ne toliko visoko, obučeno u crnoj jakni i imalo je prilično zaliske na glavi i fazoniranu bradu. Tada se tom licu obratio riječima "Gospodine, policija", ali je to lice njemu drsko odgovorilo "Bježi od mene", i bilo je primijetno da se to lice nalazilo pod dejstvom alkohola. Pojasnio je da kada mu je prišao radi obavljanja pregleda, to lice ga je snažno udarilo svojom desnom rukom u predjelu </span><span class="span1">grudnog koša, koji udarac ga je gurnuo unazad sigurno oko jedan metar. Nije se mogao precizno izjasniti da li ga je to lice udarilo stisnutom pesnicom, ili otvorenom šakom, ali je taj udarac bio veoma jak. Istakao je da nakon što ga je udario, negdje otprilike iza pojasa, izvukao je pištolj, prepoznao je da se radi o tipu "Glok", ali mu je odmah oduzeo taj pištolj, i to u fazi kada je pištolj vadio iza pojasa, tako da ne zna koje su mu bile dalje namjere sa pištoljem, jer mu ga je brzo oduzeo iz ruke. Napomenuo je da su mu u trenucima kada je pištolj  oduzeo tom licu, prišle kolege Š.i L., pa je zajedno sa njima to lice smjestio u njihovo vozilo, odvezli ga u Centar bezbjednosti, gdje je identifikovan na osnovu pasoša koji je imao kod sebe, kao S. S.. Naveo je da je u Centru bezbjednosti sačinio potvrdu o oduzimanju pištolja od tog momka, koju je samo on potpisao, a S. nije htio, da nije obrazlagao zašto neće da potpiše, već je jednostavno govorio da neće ništa da potpiše. Pojasnio je da taj momak nije davao bilo kakve razloge za to odbijanje, a naročito nije pominjao da su mu oni pištolj podmetnuli, pa da zato neće da potpiše. Dodao je da je netačno da su on i kolege tom momku na licu mjesta donosili pištolj, tvrdili da je to njegov pištolj, i da ga je bacio, a da što se tiče udarca koji je zadobio, nije išao kod ljekara radi pregleda. </span>
</p>
<p>
<span class="span1">Pridružio se krivičnom gonjenju protiv okrivljenog, ali nije postavio imovinsko - pravni zahtjev. </span>
</p>
<p>&nbsp;</p>
<p>
<span class="span1">Svjedok Š. D. je, kako na zapisniku o saslušanju svjedoka pred ODT-om Podgorica, tako i na glavnom pretresu, naveo da je predmetne večeri sa kolegama iz interventne jedinice, po obavještenju iz Dežurne službe otišao do lokala "Ragina Glava" u Centru grada, te da je razlog njihovog odlaska na to mjesto bila informacija o upotrebi vatrenog oružja, što je trebalo da provjere i eventualno pronadju lice. Izjavio je da po dolasku ispred lokala, nijesu zatekli nikoga, pa je dio njegovih kolega već bio počeo da ulazi unutar lokala, a u trenutku dok je on bio ispred lokala, iz unutrašnjosti istog najprije su izašli momak i djevojka, a nakon njih i jedan momak u crnoj kožnoj jakni, krupnije konstitucije, kojeg su kasnije identifikovali kao S. S.. On je obavio razgovor sa momkom i djevojkom u cilju njihove identifikacije i dobijanja podataka, dok je taj momak kojeg je prethodno opisao, krenuo da se udaljava pješice u odnosu na tog momka i djevojku. Pojasnio je da je krenuo sa njegove desne strane, ali se tu našao kolega S. M., koji ga je zaustavio, s ciljem utvrdjivanja njegovog identiteta i obavljanja razgovora. Istakao je da je bio fokusiran na prethodnog momka i djevojku, da je razgovarao sa njima, tako da nije mnogo obratio pažnju na detalje priče izmedju S. i tog momka u crnoj kožnoj jakni, ali ono što je u jednom momentu vidio, jeste da je pomenuti momak obijema rukama odgurnuo S., da li je to bio direktan udarac ili klasično odgurivanje, izjasnio se da je to po  njemu bilo neko jače odgurivanje. Tada je odmah prišao s ledja tom momku, koji je odgurnuo S., kako bi mu pomogao da ga savlada, da nije obraćao pažnju na detalje o tome da li je od tog odgurivanja S. bio potisnut unazad, pa su za par sekundi savladali tog momka u crnoj kožnoj jakni, i kada se taj momak nalazio na zemlji radi odvodjenja u njihovo službeno vozilo, kolega S. mu je pokazao pištolj marke "Glok", koji pištolj je po njegovom kazivanju, oduzeo od momka kojeg su savladali, u predjelu otprilike iza pojasa. Dodao je da nikakvog podmetanja pištolja tom momku sa njihove strane nije bilo, da za to apsolutno nije bilo razloga, jer su predmetne večeri prvi put vidjeli tu osobu, i ne zna koji bi bio motiv da se tako nešto radi. Izjavio je da su obavljali službenu radnju, postupali po obavještenju kolega radi identifikovanja lica koje je koristilo oružje predmetnom prilikom, i da što se tiče potpisivanja potvrde on nije bio fizički prisutan u tom momentu, jer je obezbjedjivao lice P., koje je bilo dovezeno zajedno sa S., i koji je njegov drug. </span>
</p>
<p>&nbsp;</p>
<p>
<span class="span1">Iz službene zabilješke UP CB Podgorica Ku.br. 5/2014 od 07.01.2015 godine proizilazi da su policijski službenici po dobijenom obavještenju zajedno sa "M-6" i "M-103", upućeni na lice mjesta prema lokalu "Ragina Glava", radi utvrdjivanja navoda prijava, pa dok su "M-6" i kolega M. ulazili u navedeni lokal, jedno lice je neprimjetno pokušavalo da se iskrade i pobjegne u pravcu Njegoševe ulice. Policijski službenik S. M. izdao je jasna i glasna naredjenja tom licu da stane, na koja se isti oglušio i pokušao da napusti lice mjesta. Dalje proizilazi da, dok je policijski službenik S. pokušavao to lice da spriječi radi bjekstva, isto ga je snažno odgurnulo rukom u predjelu grudi, nakon čega je preduzeo mjere sprečavanja daljeg napada, na način što ga je uhvatio za ruku, kako bi onemogućio da pobjegne ili da ga napadne. Lice je pružalo snažan otpor, dok je policijski službenik pokušavao da dovrši zahvat, primijetio je da to drugo lice drugom rukom pokušava da dohvati pištolj koji mu se nalazio iza pojasa, u čemu je spriječen, i oduzet mu je pištolj. Nadalje proizilazi da su dalju radnju na savladavanju tog lica preduzimali i kolege L. D., Š. N.i Š. D., pa su pomenuto lice patrolnim vozilom dovezli u prostorije CB-a, dok je patrola dovela lice koje se sa istim nalazilo u društvu. Policijski službenici su do dolaska "M441" obezbjedjivali lice mjesta koje je izvršilo uvidjaj i izuzela materijalne tragove i predmetni pištolj. U prostorijama CB-a pristupljeno je utvrdjivanju identiteta lica koje je pružalo otpor i posjedovalo oružje, te je utvrdjeno da se radi o S. S., od oca Ž., rodjenom ... godine u B. L., nastanjenom u B., L., Č. br. xxx R. S.. </span>
</p>
<p>&nbsp;</p>
<p>
<span class="span1">Iz potvrde o privremeno oduzetim predmetima UP CB Podgorica Ku.br. 5/2015 od 07.01.2015 godine, proizilazi da su ovlašćeni policijski službenici od lica S. S., privremeno oduzeli vatreno oružje, pištolj marke "Glock", 17 kalibra 9 mm, okvir sa 9 metaka pomenutog kalibra, te da je lice S. S. odbilo da potpiše navedenu potvrdu. </span>
</p>
<p>&nbsp;</p>
<p>
<span class="span1">Iz zapisnika o uvidjaju UP CB Podgorica Ku.br. 5/2015 od 07.01.2015 godine proizilazi da je lice mjesta betonska površina - trotoar, na kojoj su pronadjene dvije pištoljske čaure kalibra 9mm, koje su bile udaljene oko 5m od ulaznih vrata ugostiteljskog objekta "Ragina Glava" u B. U.. Dalje proizilazi da je u službenim prostorijama CB-a Podgorica sa ruku S. S., izuzet uzorak GSR čestica, kao i od lica P. S., da su od navedenih lica uzeti uzorci iz usne duplje, neophodni za utvrdjivanje nespornog DNK profila. Dalje proizlazi da su policijski službenici interventne grupe od pomenutog S. oduzeli pištolj marke "Glock", 17, kalibra 9mm, nepoznatog fabričkog broja, kao i okvir sa 9 komada municije kalibra 9mm. Krim. tehničar je fotografisao lice mjesta, predmeti su izuzeti sa lica mjesta, koji će, zajedno sa uzorcima uz odgovarajuću naredbu biti proslijedjeni u Forenzički centar u Danilovgradu radi daljih vještačenja. </span>
</p>
<p>&nbsp;</p>
<p>
<span class="span1">Iz izvještaja o balističkom vještačenju UP Forenzičkog centra u Danilovgradu br. 152-1/15 proizilazi da je na balističko vještačenje dostavljen pištolj austrijske proizvodnje marke "Glock" model 17 kalibra 9x19, uništenih fabričkih brojeva, uz koji je dostavljeno i 9 metaka, da je vizuelnim pregledom navedenog pištolja utvrdjeno da na istom nema nedostataka, da je probno pucanje proteklo bez problema bilo kakve vrste, da u šaržer staje 17 metaka, i da je pištolj crne boje.  Dalje proizilazi da bris iz cijevi pištolja ima naslage sivkaste boje, da je hemijskom analizom difenlaminskim testom, dobijena kolor reakcija, što znači da u naslagama postoje nitrati, tj. da su naslage nastale kao produkt sagorijevanja baruta. Konačno proizilazi da je dostavljeni pištolj funkcionalan, te da cijev dostavljenog pištolja nije očišćena poslije zadnje upotrebe. </span>
</p>
<p>&nbsp;</p>
<p>
<span class="span1">Iz izvještaja o balističkom vještačenju UP Forenzičkog centra u Danilovgradu br. 152-2/15, proizilazi da je na balističko vještačenje dostavljen pištolj austrijske proizvodnje marke "Glock" model 17 kalibra 9x19, uništenih fabričkih brojeva, da su uz dopunsko </span><span class="span1">vještačenje dostavljene i čaure, dva komada, na kojima su utisnute iste oznake proizvodjača "PPU-93 9-D". Dalje proizilazi da je na komparativnom mikroskopu marke "LEICA DMC" uporedjene nesporne čaure ispaljene iz dostavljenog pištolja sa spornim čaurama, da su uočene individualne karakteristike koje imaju identifikacioni karakter, a koje su nastale dejstvom čela zatvarača (slike 1 i 2) na spornim čaurama su uočene i na nespornim čaurama. Dalje proizilazi da su dostavljene čaure ispaljene iz dostavljenog pištolja marke "Glock" model 17. </span>
</p>
<p>&nbsp;</p>
<p>
<span class="span1">Iz izvještaja o vještačenju "GSR čestica" UP Forenzičkog centra u Danilovgradu br. 437/15, proizilazi da je nakon završene GSR analize površina SEM stubića, pomoću kojih su izuzeti eventualni tragovi pucanja sa šaka S. S. i P. S. pronadjeno nekoliko karakterističnih GSR čestica hemijskog sastava PbSbBa. Dalje proizilazi da prisustvu karakterističnih GSR čestica na šakama S. S.i P. S., ukazuje da se ne može isključiti mogućnost da su isti bili povezani sa procesom opaljenja iz vatrenog oružja. </span>
</p>
<p>&nbsp;</p>
<p>
<span class="span1">Uvidom u predmetni pištolj proizilazi da se radi o pištolju marke "Glok" model 17, kalibra 9x19, uništenih fabričkih brojeva, crne boje, da se radi o mecima 9 mm, dok uvidom u dvije čaure proizilazi da se radi o čaurama oznaka PPU-93. </span>
</p>
<p>&nbsp;</p>
<p>
<span class="span1">Okrivljeni S. S.je u različitim fazama postupka drugačije kazivao na glavnom pretresu i u prethodnom postupu pred ODT-om u Podgorici, objašnjavajući jedan isti životni dogadjaj na dva dijametralno suprotna načina. U prethodnom postupku pred ODT-om u Podgorici, predstavljao je da je predmetne večeri u ugostiteljskom objektu "Ragina Glava", u trenutku kada je pošao do toaleta, sa svoje zadnje strane osjetio da ga je neko uhvatio, da su mu trojica ljudi stavili ruke iza ledja, da nije tačno da je tom prilikom bilo kog od tih lica udarao niti pružao bilo kakav otpor, već da je samo pokušavao da se otrgne, i kada je shvatio da se radi o službenicima policije, prestao je da se trza. Takodje je u prethodnom postupku predstavljao  da mu je jedan od policajaca koji je držao u ruci pištolj, zajedno sa ostalim  koji su vikali na njega, govorio "Majmune, ovo je tvoj pištolj, ti si ga bacio", što je on negirao. Na glavnom pretresu, medjutim, okrivljeni nije sporio da je u predmetnom objektu odnosni pištolj stavio ispod majice, i da je u trenutku dok je izlazio vani iz lokala, jednog od policajaca odgurnuo rukom u predjelu prsa, zatim izvukao pištolj koji je imao kod sebe, bacio ga na pod, nakon čega se predao policiji.</span>
</p>
<p>&nbsp;</p>
<p>
<span class="span1">Navode odbrane okrivljenog, kako u prethodnom postupku pred ODT-om Podgorica, tako i na glavnom pretresu, sud cijeni neosnovanim, i isti, prema stanovištu suda nastaju kao rezultat bezuspješnog pokušaja da okrivljeni olakša svoju poziciju u predmetnom postupku, te da naknadnim dodavanjem činjenica izbjegne krivicu u odnosu na krivična djela koja mu se činjeničnim navodima optuženja stavljaju na teret. Navode odbrane okrivljenog iznijete u prethodnom postupku pred ODT-om Podgorica, u potpunosti obesmišljava iskaz oštećenog S. M. čiji iskaz Sud cijeni istinitim i saglasnim sa drugim provedenim dokazima, a koji je tokom postupka dosljedno i vjerodostojno svjedočio da se predmetnom prilikom on upravo okrivljenom obratio riječima "Gospodine, policija". Da mu je okrivljeni tada rekao "Bježi od mene", pa kada mu je prišao radi obavljanja pregleda, okrivljeni ga je snažno udario desnom rukom u predjelu grudnog koša, od kojeg udarca se povukao unazad, kada je okrivljeni u tim momentima iza pojasa izvukao pištolj, koji mu je upravo oštećeni konkretnom prilikom oduzeo,što nesumnjivo proizilazi i iz potvrde o privremeno oduzetim predmetima UP CB Podgorica Ku.br. 5/2015 od 07.01.2015 godine. Procesna dezorganizovanost okrivljenog u odnosu na navode odbrane sa glavnog pretresa, evidentna je i kroz prizmu činjenice koju je isti pokušao na glavnom pretresu plasirati, pravdajući to svojim potpunim priznanjem izvršenja krivičnih </span><span class="span1">djela koja mu se stavljaju na teret. Medjutim, Sud ukazuje da okrivljeni nije priznao izvršenje krivičnih djela na način kako su ista predstavljena i po stanovištu ovog suda dokazana činjeničnim navodima optuženja, jer iz sadržaja dispozitiva optužnog akta proizilazi da je okrivljeni oštećenog S. predmetnom prilikom snažno udario desnom rukom u predjelu grudnog koša, dok okrivljeni na glavnom pretresu objašnjava da je istog samo odgurnuo rukom u predjelu prsa, što shodno opšteprihvaćenoj sudskoj praksi ne može u krivično - pravnom smislu biti potpuno, jasno i valjano priznanje, koje bi se, tretiralo kao eventualno olakšavajuća okolnost na strani okrivljenog. Da bi se priznanje u krivično - pravnom smislu moglo ocijeniti kao olakšavajuća okolnost, neophodno je da isto uslijedi prije početka dokaznog postupka na glavnom pretresu, da je priznanje jasno, potpuno i valjano, bez ograda kako u pogledu vremena, mjesta, ali i načina izvršenja krivičnog djela, tako da navodi odbrane okrivljenog S. sa glavnog pretresa ne mogu se tretirati olakšavajućom okolnošću. </span>
</p>
<p>&nbsp;</p>
<p>
<span class="span1">Ovakvo zaključivanje, Sud bazira i na iskazu svjedoka Š. D., čiji iskaz Sud takodje ocjenjuje istinitim, objektivnim i sa stanovišta odlučnih činjenica prihvatljivim, a koji na decidan i kontinuiran način svjedoči da je okrivljeni predmetnom prilikom jako odgurnuo oštećenog S., kao i da nije siguran da li se radilo o direktnom udarcu ili klasičnom odgurivanju. Ovakvi navodi ovog svjedoka da nije siguran da li je oštećeni S. kritičnom prilikom bio udaren, ili pak jako odgurnut, prema stanovištu Ovog suda, opravdavaju se i dijelom koji proizilazi iz iskaza svjedoka Š., gdje isti navodi da on nije obraćao pažnju na to da li je od tog "odgurivanja" S. bio potisnut unazad, sa razloga što je fokus njegove pažnje bio usmjeren na prethodnog momka i djevojku koji su zajedno sa okrivljenim izašli iz navedenog ugostiteljskog objekta. Materijalna dokazna sredstva u vidu zapisnika o uvidjaju UP CB Podgorica Ku.br. 5/2015 od 07.01.2015 godine, te izvještaji o balističkom vještačenju UP Forenzičkog centra u Danilovgradu br. 152-1/15, br. 152-2/15, te izvještaj o vještačenju "GSR" čestica takodje  UP Forenzičkog centra u Danilovgradu, prema ocjeni ovog suda doprinose stvaranju još skladnije i vjerodostojnije dokazne cjeline, tim prije što se iz zapisnika o uvidjaju utvrdjuje lice mjesta gdje su pronadjene dvije pištoljske čaure kalibra 9mm, da je u cilju  daljih i neophodno potrebnih vještačenja sa ruku lica S. S. i P. S. izuzeti uzorci GSR čestica i  uzorci koji su neophodni za dalje DNK profilisanje sa druge strane  izvještaji o balističkim vještačenjima  svjedoče o funkcionalnosti, odnosno ispravnosti predmetnog pištolja koji je kritičnom prilikom oduzet upravo od okrivljenog, dok se iz izvještaja o vještačenju GSR čestica, nepobitno zaključuje da se uz prisustvo karakterističnih GSR čestica na šakama S. S. i P. S., ne može isključiti mogućnost da su isti bili povezani sa procesom opaljenja iz vatrenog oružja. </span>
</p>
<p>&nbsp;</p>
<p>
<span class="span1">Sud posebno cijeni navode branioca okrivljenog akcentovane u završnoj riječi da Sud prilikom odmjeravanja kazne na strani okrivljenog kao olakšavajuće okolnosti cijeni njegovu raniju neosudjivanost, te iskreno kajanje zbog izvršenog krivičnog djela. Medjutim, sud ukazuje braniocu okrivljenog da je zastupnik optužbe neposredno na glavnom pretresu odustao od pribavljanja i provodjenja dokaza uvida u izvod iz registra kaznenih evidencija, a kako imperativna odredba člana 370 st. 1 Zakonika o krivičnom postupku propisuje da sud zasniva presudu samo na činjenicama i dokazima koji su neposredno izvedeni na glavnom pretresu, ili su sadržani u zapisnicima, odnosno drugim materijalima, koji su u skladu sa Zakonom na glavnom pretresu pročitani i na odgovarajući način izneseni, to Sud ocjenjuje da  se na ovakvim navodima branioca okrivljenog ne može zasnivati zakonita i valjana odluka Suda. Takodje, u odnosu na "iskreno kajanje" okrivljenog, Sud takodje ukazuje da takvog kajanja nema, niti je isto sadržano u zapisnicima, kako u prethodnom postupu pred ODT-om Podgorica, tako i na </span><span class="span1">glavnom pretresu, a da bi se iskreno kajanje u krivično - pravnom smislu moglo tretirati kao olakšavajuća okolnost na strani okrivljenog, nije dovoljno samo njegovo verbalno izražavanje, već je neophodno i da učinilac otkloni eventualnu štetu na strani oštećenog i preduzme sve druge radnje kako bi se otklonile štetne posljedice nastale izvršenjem krivičnog djela, što u konkretnom nije slučaj. Dosledno tome, sud neosnovanim cijeni i navode okrivljenog da je kritičnom prilikom samo odgurnuo, ali ne i udario oštećenog S. M., tim prije što iz iskaza oštećenog u svim fazama postupka decidno proizilazi da je okrivljeni istog udario rukom u predjelu grudnog koša, tako da su ovakvi navodi odbrane okrivljenog očito konstruisani i usmjereni u svrhu i sa ciljem izbjegavanja krivice. </span>
</p>
<p>&nbsp;</p>
<p>
<span class="span1">Član 10a st. 2 Zakona o oružju propisuje da je zabranjeno nabavljanje, držanje i nošenje oružja kategorije B bez odgovarajuće dozvole, članom 11 Istog zakona propisano je da je zabranjeno nošenje oružja na javnom mjestu, članom 24 Istog zakona je propisano da municiju za vatreno oružje fizička lica mogu nabaviti na osnovu oružnog lista, a privredna društva i preduzetnici na osnovu odobrenja za držanje oružja, ako Zakonom nije drukčije odredjeno, a članom 27 Istog zakona je propisano da se oružni list izdaje za držanje oružja ili za držanje i nošenje oružja, da se oružni list za držanje oružja izdaje: 1. Fizičkom licu koje posjeduje oružje za ličnu bezbjednost; 2. Vlasniku trofejnog oružja, kad se oružni list za držanje i nošenje oružja izdaje fizičkom licu radi bavljenja streljaštvom i lovom, te da se oružni list izdaje na ime vlasnika. </span>
</p>
<p>
<span class="span1">Tokom postupka, nesumnjivo je utvrdjeno da se okrivljeni S. S. nije pridržavao naprijed citiranih propisa Zakona o oružju, već je dana 07.01.2015 godine, oko 02,00 časa, ispred lokala "Ragina Glava" u B. u, u P., neovlašćeno držao i nosio na javnom mjestu oružje kategorije B - pištolj marke "Glok" model 17, kalibra 9x19, uništenih fabričkih brojeva sa 9 metaka u okviru, pri čemu za označeno oružje i municiju nije posjedovao oružne listove. </span>
</p>
<p>&nbsp;</p>
<p>
<span class="span1">Rezimirajući činjenične i pravne aspekte predmetne krivično pravne stvari, Ovaj sud zaključuje </span><span class="span2">da su se u naprijed preduzetim radnjama okrivljenog S. S. ostvarili svi subjektivni i objektivni elementi bića krivičnog djela </span><span class="span1">napad na službeno lice u vršenju službene dužnosti iz čl. 376 st. 3 u vezi st. 1 Krivičnog zakonika Crne Gore u sticaju sa krivičnim djelom nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore,  </span><span class="span2">pa je okrivljeni na subjektivnom planu u odnosu na oba krivična djela stavljena mu na teret, postupao sa direktnim umišljajem kao oblikom krivice, budući da je bio svjestan svojih djela i htio njihova izvršenja.</span>
</p>
<p>&nbsp;</p>
<p>
<span class="span1">Vrjednujući sve okolnosti iz čl. 42 Krivičnog zakonika Crne Gore,  koje utiču da kazna bude manja ili veća (olakšavajuće i otežavajuće okolnosti), sud je, od olakšavajućih okolnosti na strani okrivljenog cijenio njegove imovinske prilike, odnosno loše imovno stanje, dok otežavajućih okolnosti na strani okrivljenog sud nije našao, pa je imajući u vidu i stepen krivice okrivljenog, primjenom čl.48 st.1 Krivičnog zakonika Crne Gore istom prethodno utvrdio za krivično djelo</span><span class="span1"> napad na službeno lice u vršenju službene dužnosti iz čl. 376 st. 3 u vezi st. 1 Krivičnog zakonika Crne Gore kaznu zatvora u trajanju od 6 (šest) mjeseci, a za krivično djelo</span><span class="span1"> </span><span class="span1">nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore kaznu zatvora u trajanju od 3 (tri) mjeseca, a potom primijenom čl.48 st.2 tač.2 Krivičnog zakonika okrivljenog osudio na jedinstvenu kaznu zatvora u trajanju od 7 (sedam) mjeseci. Sud je uvjerenja da će se upravo ovako odmjerenom kaznom zatvora u svemu ostvariti svrha kažnjavanja, propisana čl. 32 Krivičnog zakonika Crne Gore, u okviru  opšte svrhe propisivanja i izricanja krivičnih sankcija iz čl.4 st.2 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Odluku o troškovima krivičnog postupka Sud je donio primjenom odredbi čl. 226, 227 i 229 Zakonika o krivičnom postupku, i obavezao okrivljenog da na račun budžetskih sredstava Crne Gore, na ime sudskog paušala uplati iznos od 50,00 eura, koji paušal je odmjeren srazmjerno dužini trajanja postupka, složenosti predmeta i imovinskim prilikama okrivljenog.</span>
</p>
<p>&nbsp;</p>
<p>
<span class="span1">Primjenom čl. 75 Krivičnog zakonika Crne Gore, Sud je okrivljenom izrekao i mjeru bezbjednosti oduzimanje predmeta - pištolja marke "Glok", model 17, kalibra 9x19mm, uništenih fabričkih brojeva (u šta se Sud uvjerio izvršivši uvid neposredno na glavnom pretresu), u uvjerenju da će se izrečenom mjerom bezbjednosti otkloniti stanja i uslovi, koji su od uticaja da okrivljeni ubuduće ne vrši ovakva ili slična krivična djela, a sud je stanovišta da to zahtijevaju i razlozi bezbjednosti. Sud nije izrekao mjeru bezbjednosti u odnosu na 9 metaka koji su se nalazili u okviru predmetnog pištolja, sa razloga što iz dopisa Ovog suda od 16.03.2015 godine proizilazi da je Sud depozitu dostavio samo pištolj navedenih oznaka, što je i Sudu od strane Osnovnog državnog tužilaštva samo i dostavljeno. </span>
</p>
<p>&nbsp;</p>
<p>
<span class="span1">Na osnovu izloženog,a u smislu čl. 374 Zakonika o krivičnom postupku, odlučeno je kao u izreci presude.</span>
</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana, 20.05.2016. godine</span>
</p>
<p>
<span class="span1">Zapisničar,</span><span class="span1">       S U D I J A,</span>
</p>
<p>
<span class="span1">Valentina Vukašinović          </span><span class="span1">Larisa Mijušković-Stamatović</span>
</p>
<p>&nbsp;</p>
<li>
<span class="span3">DN-a</span>
</li>
<li>
<span class="span3">Primjerak presude dostaviti:</span>
</li>
<li>
<span class="span3">- ODT-u Podgorica</span>
</li>
<li>
<span class="span3">- Okrivljenom</span>
</li>
<li>
<span class="span3">- Braniocu okrivljenog</span>
</li>
<li>
<span class="span3">     S u d i j a, </span>
</li>
<li>
<span class="span3">___________________</span>
</li>
<li>
<span class="span3">Postupljeno dana______________</span>
</li>
<li>
<span class="span3">Namještenik__________________</span>
</li>
<p>&nbsp;</p>
<p>&nbsp;</p>
</div>
</div>


</body>
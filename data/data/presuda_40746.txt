<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.5in 1.0in 0.5in 1.0in;}
.s1{font-size:14pt;}
.s2{font-family:Arial;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-indent:0.5in;margin-left:1.5in;text-align:justify;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
</style>
<meta content="PC" name="author">
</head>
<body class="b1 b2">
<p class="p1">
<span>					</span>
<!--Image link to '0.jpg' can be here--><span class="s1">    </span>
</p>
<p class="p1"></p>
<p class="p2">
<span>OSNOVNI SUD U ROŽAJAMA</span>
</p>
<p class="p2">
<span>K.br.202/12.</span>
</p>
<p class="p3">
<span>U IME CRNE GORE</span>
</p>
<p class="p2"></p>
<p class="p1">
<span>	</span><span class="s2">OSNOVNI SUD U ROŽAJAMA i to Predsjednik suda Camić Zahit, kao sudija pojedinac, sa zapisničarem Burdžović Adisom, odlučujući po optužnom predlogu Osnovnog Državnog Tužilaštva iz Rožaja Kt.br.220/12. od 30. novembra  2012. godine, protiv okrivljenog D. M iz Rožaja zbog krivičnog djela teška djela protiv bezbijednosti javnog saobraćaja iz čl. 348.st.3. u vezi čl. 339.st.3. u vezi st.1. Krivičnog Zakonika, nakon održanog glavnog i javnog pretresa u prisustvu Osnovnog Državnog Tužioca Kalač Hajrana iz Rožaja, oštećenog Dj. V i orkivljenog dana  24.12. 2012.g. donio je i javno objavio </span>
</p>
<p class="p2"></p>
<p class="p3">
<span>P R E S U D U</span>
</p>
<p class="p4"></p>
<p class="p2">
<span>	Okrivljeni DJ. M, JMB, od oca  M. i majke N., rodj. M., rodjen.godine, u s. Grižica, opština Rožaje, gdje i živi, drž. CG, razmije Crnogorski jezik, a maternji jezik mu je Srpski jezik, pismen, završio osnovnu školu, nezapošljen, neoženjen, siromašnog imovnog stanja, osudjivan presudom Osnovnog suda u Rožajama K.br.148/99. od 12.11.1999. godine, zbog krivičnog djela iz čl. 136.st.1. KZ, kojom mu je izrečena uslovna osuda 30 dana zatvora uslovno za jednu godinu   i   presudom Osnovnog suda u Rožajama K.br.324/01. od 02.11.2001.godine, zbog krivičnog djela iz čl. 136.st.1. KZ, kojom je osudjen na novčanu kaznu u iznosu od 9.000,00 dinara.</span>
</p>
<p class="p2"></p>
<p class="p2">
<span>					K R I V    J E</span>
</p>
<p class="p5">
<span>Što je:</span>
</p>
<p class="p2">
<span>	Dana 15.9.2012.godine, oko 09,00 h, na regionalnom putu broj 5 Rožaje – Kula – Peć u mjesetu zv.Šoljani, ne pridržavajući se saobraćajnih propisa, svjestan da svojom radnjom može učiniti djelo, ali je olako držao da do toga neće doći i da će to moći  spriječiti, ugrozio saobraćaj i doveo u opasnost živote i tijelo ljudi, na način što upravljajući putničkim motornim vozilom marke „VW Vento“ reg. oznaka RO AP-715, krećući se iz pravca Rožaja u pravcu Peći, nije prilagodio brzinu kretanja svog vozila okolnostima, karakteristikama i stanju puta protivno odredbama čl. 31.st.1. i čl. 27.st.1. Zakona o bezbijednosti saobraćaja na putevima, usljed čega je prilikom savladjivanja horizontalnog zavoja u desno, vozilom prešao sa desne na lijevu kolovoznu traku, a zatim  i zemljanog proširenja, pa je zakačio metalnu odbojnu gredu postvljenu duž lijeve strane kolovoza i potom sletio u provaliju duboku oko 30 m, kojom prilikom je njegov saputnik V. Dj, zadobio teške tjelesne povrede prelom tijela jedanaestog grudnog i prvog slabinskog pršljena,</span>
</p>
<p class="p2">
<span>	-čime je izvršio krivično djelo teška djela protiv bezbijednosti javnog saobraćaja iz čl. 348.st.3. u vezi čl. 339. st.3. u vezi st.1. Krivičnog Zakonika.</span>
</p>
<p class="p2">
<span>	Pa mu sud na osnovu pomenutog zakonskog propisa, primjenom čl. 4.13.16.32.36.52.53.54. Krivičnog Zakonika, čl. 226.229.239. st.2.  i čl. 374. Zakonika o Krivičnom Postupku   i z r i č e</span>
</p>
<p class="p2"></p>
<p class="p2"></p>
<p class="p6">
<span>USLOVNU OSUDU</span>
</p>
<p class="p2"></p>
<p class="p2">
<span>	Kojom mu utvrdjuje kaznu zatvora u trajanju od 60 (šezdeset) dana i istovremeno odredjuje da se ista neće izvršiti ukoliko osudjeni u roku od jedne godine,  od dana pravnosnažnosti presude, ne učini novo krivično djelo.</span>
</p>
<p class="p2">
<span>	Da plati ovom sudu na ime troškova krivičnog postupka iznos od 181,50 eura  i na ime pauašala iznos od 40 eura, u roku od 15 dana po pravnosnažnosti ove presude.</span>
</p>
<p class="p2">
<span>	Dj. V, radi ostvarivanja imovinsko pravnog zahtjeva upućuje se na gradjansku parnicu.</span>
</p>
<p class="p2">
<span>	</span>
</p>
<p class="p2">
<span>				O b r a z l o ž e n j e</span>
</p>
<p class="p2"></p>
<p class="p2">
<span>	ODT iz Rožaja, podnio je optužni predlog Kt.br.220/12. od  30. novembra 2012.godine, protiv okrivljenog Dj. Mi iz s. Grižica, opština Rožaje, zbog krivičnog djela teška djela protiv bezbijednosti javnog saobraćaja iz čl. 348.st.3. u vezi čl. 339. st.3. u vezi st.1. KZ.</span>
</p>
<p class="p2">
<span>	Na glavnom pretresu ODT iz Rožaja precizirao je činjenični opis krivičnog djela kao u izreci presude. Istakao je da je izvedenim dokazima utvrdjeno da je okrivljeni izvršio krivično djelo za koje je optužen. Predložio je da sud okrivljenog za izvršeno krivično djelo oglasi krivim i osudi ga na kaznu zatvora u trajanju od 45 dana.</span>
</p>
<p class="p2">
<span>	Oštećeni Dj. V nije se pridružio krivičnom gonjenju ODT-a u odnosu na okrivljenog. Istakao je da će imovinsko pravni zahtjev ostvariti kod osiguravajućeg društva. </span>
</p>
<p class="p2">
<span>	Okrivljeni Dj. M na glavnom pretresu je izjavio da priznaje izvršenje krivičnog djela i krivicu za krivično djelo za koje je optužen. </span>
</p>
<p class="p2">
<span>	U vezi izvršenja krivičnog djela istakao je: da je 15.9. ove godine upravljao svojim putničkim vozilom marke „Vento“ reg. oznake RO AP 715 u pravcu Kule. Tog dana padala je sitna kiša, tako da je put bio mokar. Ne sjeća se koja je bila dozvoljena brzina kretanja na tom dijelu puta jer saobraćajni znak nije primijetio. U mjestu nezgode zbog klizavosti puta njegovo vozilo je napustilo kolovoznu traku i sletjelo u provaliju. U vozilu se nalazio Dj. V, koji je zadobio povrede, kao i on. Na vozilu je nastupila totalna materijalna šteta, a isto je  bilo registrovano. Vozački ispit je položio prije 10 godina. </span>
</p>
<p class="p2">
<span>	Na glavnom pretresu sud je izveo dokaze saslušanjem u svojstvu svjedoka – oštećenog Djurović Velizara, u svojstvu sudskog vještaka medicinske struke dr. Fikreta Mujevića, pročitao zapisnik o uvidjaju nezgode br. 38/2012. od 01.11.2012.godine, po saglasnosti stranaka pročitao nalaz i mišljenje vještaka saobraćajne struke Nurković Muja dipl. ing. saobraćaja, izvršio uvid u fotodokumentaciju Uprave policije Ispostave Rožaje br. 172/12. od 15.9.2012.godine, sa skicom saobraćajne nezgode br. 03-231-775. od 08.11.2012.godine i pročitao izvod iz kaznene evidencije na ime okrivljenog. </span>
</p>
<p class="p2">
<span>	Svjedok – oštećeni Dj. V istakao je da je dana 15.9. ove godine bio u vozilu marke „Vento“ kojim je upravljao okrivljeni. Pošli su na posao u mjesto zv. „Kula“. Sjeća se da je tog dana padala kiša i sjedio je na mjestu suvozača. Dolazeći u mjesto nezgode sjeća se da je vozilo napustilo kolovoz i došlo je do prevrtanja istog niz jednu strminu. Zadobio je povrede dva kičmena pršljena. Prevežen je u Opštu bolnicu u Beranama, gdje je bio na liječenju 12 dana.</span>
</p>
<p class="p2">
<span>	Sudski vještak medicinske struke dr. Fikret Mujević istakao je da je u otpusnoj listi Opšte bolnice u Beranama br. 5486. od 27.9.2012.godine, izdata na ime Djurović Velizara konstatovano da je isti bio na liječenju u toj bolnici od 15.9. do 27.9.2012.godine, zbog povrede kičmenog stuba. Da je isti imao prelom tijela pršljena 11.grudnog kičmenog pršljena i 1.slabinskog kičmenog pršljena. Da se radi o teškim tjelesnim povredama koje neće ostaviti posledice po  zdravlje oštećenog, obzirom da kičmena moždina nije povrijedjena. Da je potrebno strogo mirovanje oštećenog i nošenje midera od 3 – 6 mjeseci. Povrede su mogle nastati u saobraćajnoj nezgodi.</span>
</p>
<p class="p2">
<span>	Vještak saobraćajne struke Nurković Mujo, dipl. ing. saobraćaja u pisanom nalazu i mišljenju istakao je: da je predmetna saobraćajna nezgoda nastala usled propusta u vožnji od strane vozača putničkog vozila marke „Vento“ koje se kretalo regionalnim putem iz pravca Rožaja u pravcu Peći. Isti je u uslovima dnevne vidljivosti kada je kolovoz bio vlažan dolaskom na mjesto nezgode, prilikom savladjivanja horizontalnog zavoja u desno pri brzini kretanja vozila od oko 43,86 km/h, izgubio upravljivost nad vozilom usled čega je vozilo, ne slijedeći zakrivljenost puta, nastavilo sa kretanjem u pravcu, prešlo preko lijeve kolovozne trake i zemljanog proširenja, zakačilo metalnu odbojnu gredu duž lijeve strane kolovoza i potom sletjelo u provaliju  duboku oko 30 m, gdje se zaustavilo. Na osnovu raspoloživih materijalnih dokaza o nezgodi, kao razlog iste je posledica neprilagodjenje brzine kretanja vozila, način vožnje, neslijedjenje zakrivljenosti puta, greške u upravljanju vozilom, te i drugi subjektivni razlozi vozača.</span>
</p>
<p class="p2">
<span>	Sud je cijeneći priznanje okrivljenog za izvršeno krivično djelo, izvedene dokaze pojedinačno i u vezi sa ostalim izvedenim dokazima, te je na osnovu takve ocjene utvrdio činjenično stanje opisano u izreci presude. 	</span>
</p>
<p class="p2">
<span>	Priznanje okrivljenog za izvršeno krivično djelo sud je u svemu prihvatio kao tačno, objektivno, potpuno i isto uzeo kao dokaz jer je u svemu potvrdjeno izvedenim dokazima. </span>
</p>
<p class="p2">
<span>	Iz zapisnika o izvršenom uvidjaju se vidi mjesto, vrijeme, položaj vozila nakon saobraćajne nezgode, te i podaci za vozilo, vozača i oštećenog. Ovaj dokaz sud je prihvatio kao vjerodostojan jer je isti sačinjen od nadležnog organa, a u svemu je saglasan sa fotodokumentacijom i skicom lica mjesta koji dokazi  su takodje sačinjeni od nadležnog državnog organa i u svemu su saglasni sa podacima iz zapisnika o izvršenom uvidjaju. </span>
</p>
<p class="p2">
<span>	Nalaz i mišljenje vještaka medicinske struke dr. Fikreta Mujevića sud je prihvatio kao stručan, objektivan i kao takav ničim nedoveden u sumnju. Iz ovog nalaza i mišljenja se vidi da su povrede koje je zadobio V. u predmetnoj saobraćajanoj nezgodi teške tjelesne povrede.</span>
</p>
<p class="p2">
<span>	Iskaz svjedoka – oštećenog V, sud je u svemu prihvatio kao tačan i objektivan, jer je u svemu saglasan i sa iskazom okrivljenog, te i svim izvedenim dokazima. 	</span>
</p>
<p class="p5">
<span>Nalaz i mišljenje vještaka saobraćajne struke Nurković Muja dipl. ing. saobraćaja sud je prihvatio kao stručan, objektivan jer je sačinjen na osnovu podataka iz zapisnika o izvršenom uvidjaju, fotodokumentacije, skice lica mjesta. Na osnovu ovog nalaza i mišljenja razlog za nastanak ove saobraćajne nezgode je posledica neprilagodjenje brzine kretanja vozila, način vožnje, neslijedjenje zakrivljenosti puta, greške u upravljanju vozilom, te i drugi subjektivni razlozi vozača. U konkretnom slučaju okrivljeni je upravljajući predmetnim vozilom u uslovima dnevne vidljivosti kada je kolovoz bio vlažan dolaskom na mjesto nezgode, prilikom savladjivanja horizontalnog zavoja u desno pri brzini kretanja vozila od oko 43,86 km/h, izgubio upravljivost nad vozilom usled čega je vozilo, ne slijedeći zakrivljenost puta, nastavilo sa kretanjem u pravcu, prešlo preko lijeve kolovozne trake i zemljanog proširenja, zakačilo metalnu odbojnu gredu duž lijeve strane kolovoza i potom sletjelo u provaliju  duboku oko 30 m, gdje se zaustavilo. Da je u ovoj saobraćajnoj nezgodi oštećeni Velizar zadobio teške tjelesne povrede opisane u izreci presude. </span>
</p>
<p class="p2">
<span>	Pravnom ocjenom utvrdjenog činjeničnog stanja sud je našao da su u radnjam okrivljenog sadržani svi bitni elementi krivičnog djela  teška djela protiv bezbijednosti javnog saobraćaja iz čl. 348.st.3. u vezi čl. 339.st.3. u vezi st.1. KZ izvršenog na način, vrijeme i mjestu opisano u izreci presude.</span>
</p>
<p class="p2">
<span>	Naime, odredbom čl.339.KZ propisano je da krivično djelo ugrožavanje javnog saobraćaja čini učesnik u saobraćaju koji se ne pridržava saobraćajnih propisa i time ugrozi saobraćaj, da dovede u opasnost život i tijelo ljudi i imovinu  većeg obima, čija vrijednost prelazi iznos od 20.000 eura, pa usled toga kod drugog nastupi laka tjelesna povreda ili drugom prouzrokuje imovinsku štetu koja prelazi iznos od 3.000 eura. U stavu 3. istog člana je propisano  ako je djelo iz stava 1. i 2 ovog člana učinjeno iz nehata, učinilac će se kazniti novčanom kaznom ili zatvorom do jedne godine. Radnja ovog krivičnog djela se sastoji u postupanju učesnika u saobraćaju suprotno odredbama ZOBS-a na putevima, s tim što ukoliko je usled izvršenja osnovnog krivičnog djela ugrožavanje javnog saobraćaja nastupila teža posledica u vidu smrti nekog lica ili teške tjelesne povrede, tada se radi o kvalifikovanom djelu tj. krivičnom djelu teška djela protiv bezbijednosti javnog saobraćaja koje je sankcionisano odredbom čl. 348.KZ. U konkretnom slučaju okrivljeni je postupao suprotno odredbi čl. 31.st.1. i čl. 27. st.1. ZOBS-a jer je sa vozilom bio dužan da se kreće desnom stranom kolovoza u smjeru kretanja i da brzinu kretanja vozila prilagodi okolnostima, karakteristikama i stanju puta, vidljivosti, preglednosti, atmosverskim prilikama, stanju vozila i drugim saobraćajnim uslovima, tako da vozilo može blagovremeno da zaustavi pred svakom preprekom koju pod datim uslovima može da predvidi. Kako se okrivljeni nije pridržavao ovih pravila već je postupio na način kako je opisano u izreci presude, to je ostvario sva bitna obilježja predmetnog krivičnog djela,obzirom da je oštećeni V. u ovoj saobrćajnoj nezgodi zadobio teške telesne povrede. </span>
</p>
<p class="p2">
<span>	Cijeneći psihički odnos okrivljenog prema izvršenom krivičnom djelu sud je našao da je isti u konkretnom slučaju postupao iz nehata, jer je bio svjestan da postupajući na opisani način može učiniti djelo, ali je olako držao da do toga neće doći ili da će to moći spriječiti, što je u konkretnom slučaju njegova procjena bila pogrešna. </span>
</p>
<p class="p2">
<span>	Za izvršeno krivično djelo sud je našao da je okrivljeni krivičnopravno odgovoran, te ga je za isto oglasio krivim, pošto je našao da nema elemenata koji bi isključivali njegovu krivičnopravnu odgovornost i izrekao mu uslovnu osudu utvrdjujući mu pri tom kaznu zatvora u trajanju od 60 dana i istovremeno odredjujući da se ista neće izvršiti ukoliko isti u roku od jedne godine ne učini novo krivično djelo. 	</span>
</p>
<p class="p2">
<span>	Prilikom izricanja uslovne osude okrivljenom kao mjere upozorenja sud je imao u vidu ličnost izvršioca ovog krivičnog djela, njegovo potpuno priznanje za izvršeno krivično djelo, da je i sam bio povrijedjen u ovoj saobraćajnoj nezgodi, te i da je pretrpio materijalnu štetu na vozilu, njegov odnos prema izvršenom krivičnom djelu, kao i prema oštećenom, da nije u radnom odnosu, njegove lične prilike, pa mu je sud u tom smislu vodeći računa o svrsi uslovne osude u okviru opšte svrhe krivičnih sankcija izrekao uslovnu osudu ubijedjen da će se sa uslovnom osudom kao mjerom upozorenja uz prijetnju kaznom dovoljno uticati na istog da više ne učini novo krivično djelo. </span>
</p>
<p class="p2">
<span>	U smislu čl. 226. i 229. ZKP sud je obavezao okrivljenog da plati ovom sudu na ime troškova krivičnog postupka iznos od 181,50 eura, a koji se odnose na ime naknade vještacima za date nalaze i mišljenja, kao i da plati na ime pauašala iznos od 40 eura, a ovo imajući u vidu trajanje i složenost krivičnog postupka.	</span>
</p>
<p class="p2">
<span>	U smislu čl. 239.st.2. ZKP oštećeni Dj. V radi ostvarivanja oštetnog zahtjeva upućuje se na gradjansku parnicu. Ovo sa razloga što je isti na glavnom pretresu istkao da će imovinsko pravni zahtjev ostvariti kod osiguravajućeg društva, tako da sud nije raspolagao sa podacima u pogledu odlučivanja o istom.</span>
</p>
<p class="p2"></p>
<p class="p2"></p>
<p class="p2">
<span>	OSNOVNI SUD U ROŽAJAMA, dana 24.12.2012.godine.</span>
</p>
<p class="p2"></p>
<p class="p2">
<span>ZAPISNIČAR						PREDSJEDNIK SUDA</span>
</p>
<p class="p2">
<span>Burdžović Adisa s.r.							Camić Zahit s.r.</span>
</p>
<p class="p2"></p>
<p class="p2">
<span>PRAVNA POUKA: Protiv ove presude može se </span>
</p>
<p class="p2">
<span>izjaviti žalba u roku od 8 dana od dana prijema</span>
</p>
<p class="p2">
<span>iste i to Višem sudu u  Bijelom Polju, a preko ovog suda.</span>
</p>
<p class="p5"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p1">
<span>	</span>
</p>
<p class="p7"></p>
<p class="p7"></p>


</body>
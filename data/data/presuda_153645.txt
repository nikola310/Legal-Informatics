<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{margin-left:-0.5in;margin-right:0.46666667in;text-align:end;hyphenate:auto;font-family:Arial;font-size:12pt;}
.p2{margin-left:-0.5in;margin-right:0.46666667in;text-align:justify;hyphenate:auto;font-family:Arial;font-size:12pt;}
.p3{margin-left:-0.5in;margin-right:0.46666667in;text-align:justify;hyphenate:auto;font-family:Times New Roman;font-size:10pt;}
.p4{margin-left:-0.5in;margin-right:0.46666667in;text-align:center;hyphenate:auto;font-family:Arial;font-size:12pt;}
.p5{margin-right:0.46666667in;text-align:justify;hyphenate:auto;font-family:Arial;font-size:12pt;}
.p6{margin-left:-0.5in;margin-right:0.46666667in;margin-top:0.063194446in;text-align:justify;hyphenate:auto;font-family:Arial;font-size:12pt;}
.p7{margin-left:-0.5in;margin-right:0.46666667in;margin-top:0.175in;text-align:center;hyphenate:auto;font-family:Arial;font-size:12pt;}
.p8{margin-left:-0.5in;margin-right:0.46666667in;margin-top:0.175in;text-align:start;hyphenate:auto;font-family:Arial;font-size:12pt;}
.p9{margin-left:-0.5in;margin-right:0.46666667in;margin-top:0.1701389in;text-align:justify;hyphenate:auto;font-family:Arial;font-size:12pt;}
.p10{margin-left:-0.5in;margin-right:0.46666667in;margin-top:0.17986111in;text-align:justify;hyphenate:auto;font-family:Arial;font-size:12pt;}
.p11{margin-left:-0.5in;margin-right:0.46666667in;margin-top:0.17638889in;text-align:justify;hyphenate:auto;font-family:Arial;font-size:12pt;}
.p12{margin-right:0.46666667in;text-align:start;hyphenate:auto;font-family:Arial;font-size:12pt;}
.p13{margin-left:-0.5in;margin-right:0.46666667in;text-align:start;hyphenate:auto;font-family:Arial;font-size:12pt;}
.p14{text-align:start;hyphenate:auto;font-family:Times New Roman;font-size:10pt;}
.s1{vertical-align:sub;font-size:smaller;}
.s2{font-family:Times New Roman;font-size:13pt;}
</style>
<meta content="ljiljana.jokovic" name="author">
</head>
<body class="b1 b2">
<p class="p1">
<span>K broj 503/10</span>
</p>
<p class="p2"></p>
<p class="p3"></p>
<p class="p2">
<span>                                                         </span>
</p>
<p class="p2"></p>
<p class="p2"></p>
<p class="p2">
<span>         </span>
</p>
<p class="p4"></p>
<p class="p4"></p>
<p class="p4"></p>
<p class="p4">
<span>   U IME CRNE GORE</span>
</p>
<p class="p2">
<br>
<span>OSNOVNI SUD U BARU, kao prvostepeni krivični, sudija Lj. J., kao sudija pojedinac, sa zapisničarom Amirom Nikičić, u krivičnom predmetu optuženog B. M., zbog krivičnog djela - nasilje u porodici ili u porodičnoj zajednici iz čl.220. st.2. u vezi st.1. Krivičnog zakonika, u sticaju sa krivičnim djelom - ugrožavanje sigurnosti iz čl.168 st.1. KZ i  krivičnog djela - sprečavanje službenog lica u vršenju službene radnje iz čl.375. st.3. u vezi st.2. i st.1. Krivičnog zakonika, po optužnici  Osnovnog državnog tužilaštva u Baru, Kt.br. 425/09 od 09.11.2010. godine, nakon održanog glavnog, javnog pretresa u prisustvu zastupnika optužbe ZVDT V. M. i optuženog, dana 09.11.2012. godine donio je, a dana 12.11.2012. godine  javno objavio </span>
</p>
<p class="p5"></p>
<p class="p4">
<span>PRESUDU</span>
</p>
<p class="p5"></p>
<p class="p2">
<span>Optuženi</span>
</p>
<p class="p2"></p>
<p class="p6">
<span>B. M., zvani M., od oca M. i majke B. rodjene P., rodjen ...godine u B., sa prebivalištem u S., državljanin CG, sanitarni tehničar, oženjen, otac četvoro djece, sa završenom srednjom školom, srednjeg imovnog stanja, neosudjivan;</span>
</p>
<p class="p7">
<span>I</span>
</p>
<p class="p7">
<span>Kriv je</span>
</p>
<p class="p8">
<span>Što je:	</span>
</p>
<p class="p9">
<span>1.Dana 16.08.2009.godine oko 18,30 časova, ispred porodične kuće u u S., Opština B., ugrozio sigurnost komšije - oštećenog S. N., prijetnjom da će napasti na život ili tijelo istog, na način što je držeći sjekiru u rukama istom uputio riječi prijetnje „ubiću vas, zaklaću vas i vašeg psa“;</span>
</p>
<p class="p10">
<span>- čime je izvršio krivično djelo - ugrožavanje sigurnosti iz čl.168. st.1. Krivičnog zakonika.</span>
</p>
<p class="p10">
<span>2.Istog dana u isto vrijeme i na istom mjestu kao pod tačkom 1 izreke presude , ovlašćena službena lica Područne jedinice B. – R. Z. i D. O., koji su vršili dužnost čuvanja javnog reda i mira, prijetnjom da će upotrijebiti silu, spriječio iste u vršenju služene radnje koju su preduzimali u okviru svojih ovlašćenja, na način što im je uputio riječi uvrede: »Šta hoćete vi, bježite ispred mojih vrata, pičke jedne, jebo vas onaj koji vas je poslao, jebem vas sve u usta, jebo vas M. O., on vam svima jebe žene«, istovremeno držeći sjekiru u rukama i prijeteći im ponovo: »Jebaću vam mater, sad ću vas sasjeći sjekirom ako mi priđete, otkinuću sebi glavu, ubiću se«, nakon čega su se oštećeni povukli sa lica mjesta i zatražili pojačanje Filijale policije u S., kako bi optuženog lišili slobode;</span>
</p>
<p class="p11">
<span>- čime je izvršio krivično djelo - sprečavanje službenog lica u vršenju službene radnje iz čl.375. st.3. u vezi st.2. i st.1. Krivičnog zakonika.</span>
</p>
<p class="p12"></p>
<p class="p2">
<span>Pa mu sud na osnovu čl. 4, 32, 36, 42, 48, 52, 53 i 54 Krivičnog zakonika i čl. 369,370 I 374 ZKP-a,  </span>
</p>
<p class="p2"></p>
<p class="p4">
<span>UTVRĐUJE</span>
</p>
<p class="p2"></p>
<p class="p2">
<span>- za krivično djelo ugrožavanje sigurnosti iz čl. 168.st.1. Krivičnog zakonika kaznu zatvora u trajanju od 2 (dva ) mjeseca</span>
</p>
<p class="p2"></p>
<p class="p2">
<span>- za krivično djelo sprečavanje službenog lica u vršenju službene radnje iz čl.375. st.3. u vezi st.2. i st.1. Krivičnog zakonika kaznu zatvora u trajanju od 6 (šest ) mjeseci</span>
</p>
<p class="p2"></p>
<p class="p2">
<span>Pa mu sud primjenom citiranih zakonskih propisa izriče</span>
</p>
<p class="p2"></p>
<p class="p2"></p>
<p class="p4">
<span>USLOVNU OSUDU</span>
</p>
<p class="p4"></p>
<p class="p4"></p>
<p class="p2">
<span>Kojom mu utvrđuje jedinstvenu kaznu zatvora u trajanju od 7 (sedam) mjeseci i istovremeno određuje da se kazna neće izvršiti ukoliko optuženi  u periodu od 2 (dvije ) godine, po pravosnažnosti presude,  ne učini novo krivično djelo.</span>
</p>
<p class="p13"></p>
<p class="p2">
<span>Oštećeni D. O. se radi ostvarivanja imovinsko pravnog zahtjeva upućuje na parnični postupak.</span>
</p>
<p class="p13"></p>
<p class="p2">
<span>Optuženi je dužan da plati troškove krivičnog postupka u iznosu od 50,00 eura, u roku od 15 dana od dana pravosnažnosti presude.</span>
</p>
<p class="p2"></p>
<p class="p12"></p>
<p class="p4">
<span>II</span>
</p>
<p class="p13"></p>
<p class="p13">
<span>Optuženi B. M. sa podacima kao iz tačke jedan izreke presude</span>
</p>
<p class="p4"></p>
<p class="p13">
<span>Na osnovu čl. 373.tč.2. ZKP-a</span>
</p>
<p class="p4"></p>
<p class="p4"></p>
<p class="p4">
<span>OSLOBAĐA SE OD OPTUŽBE</span>
</p>
<p class="p12"></p>
<p class="p13">
<span>Da je:</span>
</p>
<p class="p13"></p>
<p class="p2">
<span>Dana 16.08.2009.godine oko 18,00 časova u dvorištu porodične kuće u S., Opština B., primjenom nasilja ugrozio duševni i tjelesni integritet člana svoje porodice, oca M., na način što je držeći sjekiru u rukama - sredstvo podobno da tijelo teško povrijedi ili zdravlje teško naruši, istom zaprijetio da će ga »ubiti -zaklati«</span>
</p>
<p class="p13"></p>
<p class="p2">
<span>-čime bi izvršio krivično djelo - nasilje u porodici ili u porodičnoj zajednici iz čl. 220. st.2. u vezi st.1. Krivičnog zakonika.</span>
</p>
<p class="p13"></p>
<p class="p13">
<span>Jer nije dokazano da je učinio krivično djelo za koje je optužen.</span>
</p>
<p class="p13"></p>
<p class="p13">
<span>Troškovi krivičnog postupka padaju na teret budžetskih sredstava suda.</span>
</p>
<p class="p12"></p>
<p class="p4">
<span>O b r a z l o ž e nj e</span>
</p>
<p class="p10">
<span>Optužnicom  Osnovnog državnog tužilaštva u Baru Kt. br. 425/09 od 09.11.2010. godine, stavljeno je na teret optuženom izvršenje krivičnih djela nasilje u porodici ili u porodičnoj zajednici iz čl. 220. st.2. u vezi st.1. Krivičnog zakonika u sticaju sa krivičnim djelom ugrožavanje sigurnosti iz čl.168. st.2. u vezi st.1. KZ i krivičnog djela sprečavanje službenog lica u vršenju službene radnje iz čl.375. st.3. u vezi st.2. i st.1. Krivičnog zakonika.</span>
</p>
<p class="p2"></p>
<p class="p2">
<span>Optuženi B. M. je u prethodnom postupku izjavio da je dana 16.08.2009.godine u popodnevnim časovima bio sa društvom na plaži u S., gdje je puno pio. Živi u zajednici sa ocem, majkom, sestrom od strica, ženom i četvoro djece. Inače se sa ocem loše slaže i njihovi odnosi nijesu dobri. Toga dana, kada je došao pijan kući u predvečernjim časovima, otac je počeo sa njim razgovara, gdje je bio i zašto je pijan. Počeo je onda da viče na njega i da ga psuje. Dok se sa ocem svadjao, došao je komšija A. koji je pokušao da ih smiri, medjutim, na njega je vikao, možda mu je uputio par psovski, dok se ne sjeća se da  mu je prijetio. Zna da nikoga nije udario. Kako je bio pijan, stvarno se ne sjeća dogadjaja baš najbolje. Zna da je otac pozvao policiju, a jedan od policajaca, koji su došli da interveništu, je njegov komšija, koga je opsovao, zna ga dobro, tako da mu je žao zbog toga što se ovo desilo. Zna da su došli za njega inspektori i tada je otišao u Sup. Ne konzumira alkohol svakodnevno, ali desi se da popije, medjutim, toga dana su mu došli drugovi koje dugo nije vidio, i koje zna iz osnovne škole, tako da je iz toga razloga toga dana pio. Ne sjeća se da je bilo kome prijetio da će ga ubiti, zaklati, a ne zna zašto bi to i radio. Nervozan je zbog ekonomske situacije, jer je na poslu u Domu zdravlja proglašen kao tehnološki višak, a zadužen je sa kreditima i ima četvoro djece, tako da ga sve to opterećuje. Dešavalo se i ranije da se posvadjaju, ali ne u mjeri kao što se to desilo dana 16.08.2009. godine. Kaje se i žao mu je zbog svega što se dogodilo, želi da se izvini prvenstveno policiji, jer su oni maksimalno korektni, a takodje će se izvinuti i porodici i komšijama. Dana  25.01.2010.godine je izjavio da je predmetnog dana bio pod dejstvom alkohola, njemu je otac saopštio šta se desilo, medjutim, nije imao bilo kakve namjere da bilo koga ugrozi, niti oca niti komšije. Sa komšijama je do tog dogadjaja bio u korektnim odnosima i nikakvog razloga nema da bilo koga napadne. Takodje, policajac R. Z. je njegov komšija, nikada sa njim nije imao problema, niti je imao namjeru da ga na bilo koji način uvrijedi ili spriječi da izvrši svoj posao. Na glavnom pretresu dana 22.07.2011. godine je izjavio da  je tačno  da se dana 16.08.2009. godine, oko 18,00 časova, u dvorištu porodične kuće, držeći sjekiru u rukama, posvadjao sa ocem, stim što se danas ne može sjetiti šta je tačno njemu rekao, ali se svakako svadjao sa ocem, i to je učinio u trenucima bijesa. Naime, držeći sjekiru u rukama svjadjao se sa ocem. Možda je u nalijetu bijesa rekao  ocu da će ga ubiti i zaklati. Onda je nasrnuo na psa od S. N., tu se nalazio i S. N. i V. I., medjutim, A. D. nije bio prisutan, ali nije njima prijetio, već je držeći sjekiru u rukama krenuo na psa S., ali istima nije prijetio da će ih napasti sjekirom. Nakon toga su došli policajci, tačnije dvojica policajaca,  medjutim, tražio je da ga privede jedan policajac koga zna, tj. tražio je inspektora S. da ga privede.  Inače, svo vrijeme je sjedio na terasu i rekao je policajcima da neće da ide sa njima. Nisu tačni navodi koji mu se stavljaju na teret iz optužnice, nije  kritičnom prilikom spominjao M. O.. Dakle, policajcima nije  prijetio, ali je odbio da ga privedu. Tačno je ovo što je na glavnom pretresu izjavio. U trenutku kada su naišli policajci, sjekiru nije držao u ruci, već je prethodno bio ostavio u šupu i sjedio je na terasi za stolom. Kriv je, bio je malo popio, i svjestan je da je kriv zbog predmetnog dogadjaja. Žao mu je što se desio ovaj dogadjaj, posebno žali što je prijetio ocu i S.. Držao je sjekiru u rukama  ali nije  krenuo na njih da ih udara, nego je krenuo na psa od S.. Na kraju je pošao u SUP u S., u trenutku kada su došla druga dva policajca. Naime, sa policajcima R. Z. i D. O., koje inače poznaje, nije htio da ide u stanicu policije, nego je naknadno pošao kada su došla druga dva policajca. Policajci D. i R. su nakon što je odbio da ide sa njima pošli sa lica mjesta, a ne sjeća se  poslije koliko vremena su došla druga dva policajca, misli da je to bilo brzo, kada je pošao sa druga dva policajca u policiju. Misli da su policajci oduzeli sjekiru.  Nije potpisao potvrdu o privremeno oduzetim predmetima, a zašto je to uradio ne zna. </span>
</p>
<p class="p2"></p>
<p class="p2">
<span>U dokaznom postupku provedeni su sledeći dokazi: saslušan je oštećeni B. M., pročitani su iskazi svjedoka oštećenih S. N., R. Z., D. O. , A. D. , pročitani su potvrda o privremeno oduzetim predmetima izdata na ime B. M. iz S.,  izvještaj sa podacima iz kaznene evidencije UP PJ Bar br. 24-03/3-245/09-6682-2 od 24.08.2009.godine na ime B. M. i  iskaz svjedoka oštećenog  V. I. dat pred Prvim Osnovnim sudom u Beogradu na zapisniku Pom Ik br. 83/12 od 12.04.2012. godine.</span>
</p>
<p class="p2"></p>
<p class="p2">
<span>Svjedok oštećeni B. M. je iskoristio svoje zakonsko pravo, jer mu je optuženi  sin, te nije svjedočio u ovoj krivično pravnoj stvari. </span>
</p>
<p class="p2"></p>
<p class="p2">
<span>Svjedok oštećeni S. N. je u prethodnom postupku izjavio da se ovaj dogadjaj  desio dana 16.08.2009. godine oko 18,30 časova.  Dok je  bio u  kući, začuo je lavež psa, izašao je da vidi šta se dogadja. Kada je izašao, vidio je komšiju B. M., koji nosi sjekiru u ruci i koji kreće prema kapiji. Za njim je išao i njegov otac, koji je rukama hvatao M. s namjerom da ga vrati nazad prema njihovoj kući. Pitao je M. šta hoće, a onda je on povišenim tonom njega psovao, vrijedjao i prijetio, govoreći „ubiću vas</span><span class="s1">,</span><span> zaklaću vas i vas i vašeg psa". Ušao je u  dvorište, zastao kod male kapije, a M. mu je išao u susret. Pas je bio pored njega i lajao je prema M., a onda je psa dodao supruzi. Prišao je kapiji gdje je stajao M. sa ocem. M. je nastavio sa prijetnjama i htio je da na silu udje u dvorište, kako bi ubio psa. Radi se o kapiji koju je on pokušao da otvori pomjerajući rezu, vidjevši da mu ne da, zamahivao je sjekirom, odnosno prineo je blizu njega sjekiru, psujući kako bi ga zaplašio, a on ga uhvatio za držalo sjekire i za ruku u kojoj je držao sjekiru. Pokušali su da ga smire, otac ga je stalno povlačio nazad da ide kući. U tom trenutku se pojavio komšija I. V. i pitao je M. šta to radi. Onda se M. okreno ka njemu, zamahnuo je slobodnom rukom u kojoj nije bilo sjekire i rekao mu „Šta ćeš ti ovdje“. Otac ga je ponovo uhvatio, nije čuo da li mu je nešto zaprijetio. Bio je  u tom momentu priseban, nastupio je  prema njemu kao roditelj. On je kod njega izazvao zaprepašćenje i uznemirenost, jer nije bilo razloga za takvu reakciju, ali se nije uplašio. Želi da se M. ne primiče njegovom dvorištu, a i ne bi volio da dolazi po  kćerku u školi, jer njegova žena predaje kćerki optuženog, odnosno da ne ulazi u učionicu, što on do sada nikada nije ni učinio. Tačno je da je optuženi predmetnog dana bio pod dejstvom alkohola, a kada nije pod dejstvom alkohola, on je veoma druželjubljiv i dobar komšija. Na glavnom pretresu dana 22.07.2011. godine je izjavio da je  tačno da je kritičnom prilikom B. M. držeći u rukama sjekiru prijetio  da će ga ubiti, tačnije obratio mu se riječima „ubiću vas, zaklaću vas   i vašeg psa“. Nije bio očevidac dogadjaja kada je B. M. prijetio ocu, a takodje nije bio prisutan kada je prijetio V. I.. A. D. kada se sve ovo dešavalo, uopšte nije bio prisutan.  Medjutim, bio je  prisutan kada se pojavio komšija V. I.,  misli da ga je tada B. M. upitao „Šta je komšijo šta ćeš ti“ , ne može se sjetiti da li je bilo neke polemike izmedju V. i B., misli da mu je rekao „šta ćeš ti, šta je to“. B. M. je  držao sjekiru u ruci, ali povremeno je i spuštao ruku. Nije bio u momentu kada je došla policija niti zna šta se tamo odvijao, odmah je  pošao kući  nakon ovog dogadjaja i nije ovaj dogadjaj prijavio policiji.  U trenutku kada je pošao  kući i optuženi je pošao kući sa ocem. Dogadjaj izmedju njega i B. se dešava ispred njegove kapije, u njegovom dvorištu porodične kuće, tačnije na parkingu. Kao svjedok oštećeni nije se pridružio krivičnom gonjenju i nije postavio imovinsko pravni zahtjev.</span>
</p>
<p class="p2"></p>
<p class="p2">
<span>Svjedok oštećeni R. Z. je u prethodnom postupku izjavio da je dana 16.08.2009 godine, u poslepodnevnim časovima, bio u smjeni na radnim zadacima pozornika u S.. Oko 19,30 časova, od strane dežurne službe su obavješteni da podju, a na okolnosti prijave od strane B. M. iz tog naselja, da ima problema sa sinom. Odmah nakon obavještenja pošli su na lice mjesta, gdje su u dvorište kuće zatekli B. M.- podnosioca prijave i njegovog sina B. M. kojeg poznaje izvidjenja. U tom trenutku B. M. je u ruci držao sjekiru dužine držala oko 50 cm, i sječivo od 10 do 15 cm, odnosno držao je sjekiru u ruci niz tijelo, ali se ne može sada tačno izjasniti u kojoj ruci. Budući da su zatekli takvo stanje odmah  su izdali naredbu da to lice baci orudje odnosno sjekiru. Medjutim, umjesto da postupi po naredbi, B. M. je držeći navedenu sjekiru u ruci, pošao prema njima, istovremeno podižući sjekiru u vazduh u pokretu kao da hoće da zamahne prema njima. Ističe da je istovremeno i psovao govoreći im " šta ćete Vi ovdje, bježite iz mog dvorišta, jebao Vas onaj koji Vas je poslao, jebao Vas M. O. koji Vama svima jebe žene" sa   tim rječima on i dalje ide prema njima, gdje ga je sprečio njegov otac, tako što mu je pritrčao s ledja i uhvatio ga svojim rukama oko ramena i ruku. Medjutim, B. M. i dalje drži sjekiru u ruci i otrže se iz "zagrljaja" svog oca, a potom odlazi u unutrašnjost dvorišta gdje je od njih sa desne strane gledajući, na 5 do 7m, nalazila bijela plastična stolica. Postavio je lijevu ruku na stolicu, zamahnuo sjekirom i rekao im „sada ću Vas sve sasjeći, jebao Vam pas mater i sebe ću ubiti". Njegov otac M., ponovo sa ledja prilazi M. i  sprečava ga da sebe povrijedi. Bilo je očigledno da je M. bio u alkoholisanom stanju. Tom prilikom se na kapiji kuće B. M. nalazio sa kolegom D. O. iz P.. Vidjevši da M. burno reaguje na njihovo prisustvo i da bi spriječili teže posledice udaljili su se i istovremeno obavjestili komandira S. V. o svemu što se prethodno dešavalo u dvorištu kuće B.. Komandir im je dao upustvo da se još više udalje od kuće, pa su mi to učinili i pošli na udaljenost još nekih  15 m. Odatle su mogli čuti kako optuženi i dalje više i nekoga psuje, a povremeno su ga na kratko mogli vidjeti. Nakon nekih 5 do 10 minuta, na lice mjesta došao je  komandir V. S. sa dva inspektora iz PJ B. i to R. D. i M. D.. I u tom momentu se moglo čuti kako optuženi  viče i nekoga psuje pa su odlučili da malo sačekaju dok se isti ne umiri, budući da ga prisustvo policajaca očigledno iritira i može izazvati teže posledice. U medjuvremenu je došla  njegova majka B. B., koja im saopštava da je tog dana optuženi prijetio da će je ubiti jer ga je napustila supruga i odvela sa sobom njihovu djecu. Nakon nekih 20 minuta situacija se u potpunosti mjenja, odnosno se M. više nije čuo, pa su odlučili da podju u dvorište kuće. Vidjeli su B. M., kako je bio naslonjen na ogradi terase prvog sprata kuće, i koji je, pušeći cigaretu, bio potpuno smiren. Pozvali su ga da sidje, isti je postupio bez ikakve negativne reakcije, a potom je nakon što su mu saopštili da  podje sa njima, zbog narušavanja JRMA isti pošao bez ikakvog opiranja, zbog čega nisu morali da primjene bilo kakva sredstva za vezivanje ili fizičku snagu, jer je od tog momenta M. bio potpuno smiren i opušten. Prevezen je sa inspektorima PJBar, do Odeljenja policije u S.. Dakle, u ovom dogadjaju  mu nije bilo svejedno, a pretpostavlja ni kolegi, vidjevši optuženog sa hladnim orudjem u ruci, koji je bio u vidno uzrujanom stanju, odnosno bio je skoro bjesan, nekontrolisano se ponašao, psovao, te se nije moglo pretpostaviti kakve će radnje preduzeti, zbog čega su i morali da se udalje sa lica mjesta. Dakle, uopšte se nije  osjećao sigurno, već naprotiv, kao i svaki drugi čovjek se osjećao ugroženim. Čuo je da je  ocu prijetio, ali se ne može sjetiti njegovih riječi  koje je uputio ocu. Siguran je da je pored toga što je psovao i prijetio ocu B.M., takodje vrijedjao i psovao komšiju A. D., prozivajući ga da je policijski špijun i da mu je psovao majku. Medjutim, nije čuo da mu je upućivao riječi prijetnje u smislu da će ga ubiti i slično. Koliko se sjeća u trenutku kada se nalazio na licu mjesta imena drugih komšija nije pominjao. Medjutim, tačno je da je prijetio njemu  i kolegi D. O. govoreći im da će ih sjekirom koju drži u ruci posjeći i da će potom i sebe povrijediti ili ubiti. Na glavnom pretresu dana 01.12.2011. godine je izjavio da u trenutku kada su on i  kolega D. Obrad došli u porodičnu kuću, tačnije u dvorištu porodične kuće  B., zatekli su B. M. i njegovog oca, tj. i nikog drugog nisu zatekli. Na licu mjesta su došli iz razloga što su prethodno oko 19,30 časova obavješteni od strane dežurne službe da lice B. M. stvara probleme porodici, odnosno ocu, pa su iz tog razloga intervenisali. Kada  su on  i kolega D. stigli na lice mjesta B. M. je odmah počeo da ih psuje, da im prijeti, i tačno je da im je uputio riječi uvrede „ šta hoćete vi, bježite ispred mojih vrata, pičke jedne, jebo vas onaj koji vas je poslao, jebem vas sve u usta, jebo vas M. O., on vam svima jebe ženu“, istovremeno kada je uputio te riječi, držao je sjekiru u rukama, u pitanju je bila mala sjekirica, krenuo je ka njima ponovo im preteći „jebaću vam mater, sada ću vas saseći sjekirom, ako pridjete“. U tom ternutku kada je B. sa sjekirom u ruci izgovarao prijetnje, koje je već naveo, krenuo je ka njima, svo vrijeme je i dalje psovao i prijetio, a takodje ih i vrijedjao do trenutka dok nije prišao njegov otac B. M. koji ga je razdvojio od njih, tačnije hvatajući ga rukama preko njegovih ruku vratio ga je unazad, da ga odbije da B. ne krene prema njima. U tom momentu se B. otrgnuo od oca i trčao je prema plastičnoj bijeloj stolici, stavljajući lijevu ruku na stolicu, svo vrijeme psujući „jebam vam mater, pridjite, ako mi pridjete odseći  ću sebi ruku i ubiću se“. Nakon toga ga digao sa stolice otac, a oni su u medjuvremenu pozvali komandira S., koji im je odmah naredio da se povuču sa kapije B., 10 m unazad, što su i učinili. Čuo je da on vrijedja i psuje  A., a koje riječi je tačno upućivao ne može se sjetiti. Nakon pet minuta naišli su S. i  inspektori i oni su regulisali situaciji, a oni  su se vratili 20 m unazad, a B. M. je nastavio da psuje, nakon čega se potpuno smirio. Dakle, u trenutku kada su i kolega D. stigli u dvorište kod B.a samo su zatekli optuženog i njegovog oca B. M., šta se dešavalo prije nego što su oni stigli ne zna, niti o tome ne može da posjedoči, ali su pozvani da intervenišu zbog narušavanja reda i mira od B. M.. Takodje je naveo da je ponašanje B., njega i kolegu sprečilo da izvrše službenu radnju, jer se isti opirao da ga oni sprovedu. Kao svjedok oštećeni nije se pridružio krivičnom gonjenju i nije postavio imovinsko pravni zahtjev. </span>
</p>
<p class="p2"></p>
<p class="p2">
<span>Svjedok oštećeni A. D. je u prethodnom postupku izjavio da se sjeća da je predmetni dogadjaj  bio 16.08.2009. godine, u poslije podnevnim časovima, oko 18,15, kada je bio u kući u S., u naselju Pod zgradom, u komšiluku   B. M.. Tačnije njihove kuće su udaljene oko 3 m i dijeli ih ograda od dvorišta. U jednom momentu došla je gospođa B. B., majka B. M., sva usplahirena i u panici ga zamolila da izađe na ulicu i pomogne njenom suprugu i sinu koji iz nepoznatog razloga se ponaša neprirodno i opasno. Odmah je izašao na ulicu koja se neposredno nalazi između njegovog dvoriša i dvorišta B. i tu zatekao B. M.a, koji u ruci drži veliku sjeku za drva, i njegovog oca M. koji je pokušavao da ga obuzda i spriječi u namjeri da ide prema kući komšija S.. Stao je iza M. i tada mu je Milanko rukom pokazao da treba da se skloni, shvatio je da M. prisustvo drugih Ijudi iritira, te da ne može u takvoj situaciji ništa da pomogne, te je M. poslušao i sklonio se, odnosno pošao u kuću. Pošao je na terasu gdje je sjeo i počeo da posmatra fudbalsku utakmicu. Sa tog mjesta je mogao sve i da vidi i da čuje šta se dešava na ulici i u dvorištu B.. Tada je jasno čuo kako B. M. viče i prijeti i to govoreći da je on špijun, lopov, ološ, istovremeno psujući njega i njegovu porodicu i to najružnijim riječima "jebem vam mater " prozivajući kako njega tako i suprugu, potom je govorio da će im suditi i da će znati ko je B. M., da će se odseliti odatle itd. Sa mjesta na kojem je sjedio je mogao jasno da vidi da je u to vrijeme B. M. bio u  dvorištu sa ocem, ali da je tada imao manju sjekiru, dok ne zna što se desilo sa većom. Njegov otac M. je pokušavao da ga obuzda i da ga smiri, tačnije konstantno je bio sa njim i sprečavao ga je da nasrne na nekog iz komšiluka. Optuženi je reagovao  na bilo koga koga vidi u okruženju. Čuo je takođe da je prozivao, psovao, prijetio komšijama S. N. i njegovoj surpuzi S., ali tačne riječi ne može da kaže jer je bilo više psovki prijetnji. On i supruga su u više navrata pozivali policiju, a moguće da je njegov otac zvao ili druge komšije. Sve ovo trajalo je nekih sat i po vremena, a nakon što se M. smirio, poznato mu je da je i priveden u stanicu policije B.. Ne može se sjetiti da li je u tom haosu bilo prijetnji prema njegovom ocu M., a B. B. mu, kada je došla da ga pozove da izađe i pomogne M., nije opisala o čemu se tačno radi, odnosno da li je prijetio njoj i njenom suprugu, već mu je samo kazala da M. nije dobro i da treba da pomogne M.  jer se on ne ponaša prisebno i normalno. Ono što je  vidio je da je B. M. bio unezveren i neprirodan, te da mu je lice i pogled bilo izopačeno. Komšije su već 5 godina i za svo to vrijeme M. nije vidio u takvom stanju. Ovako nešto nije moglo da se desi pod dejstvom alkohola, već pretpostavlja da je takvo ponašanje urok nečeg mnogo jačeg, bez ikakve pretpostavke da li je to spolja ili iznutra. Nije u saznanju da je bilo ko povrijeđen prilikom ovog incidenta. Nije vidio kada su službenici policije došli ispred kuće B., niti kako im se M. obratio. Kasnije je saznao od supruge da mu se jednom obratila riječima " M. dijete, šta radiš to" govoreći mu to preko ograde, ali i to je iziritirao M.a te da joj je pokazao sjekiru i psujući je istovremeno pošao prema njoj u kom momentu je ona pobjegla u dvorište komšija V.. Na glavnom pretresu dana 01.12.2011. godine je izjavio da jedino može posvjedočiti o dogadjaju koji se desio dana 16.08.2009.godine oko 18,15 časova, u dvorištu porodične kuće B.a. Naime, tačno je da je nakon što je izašao iz  kuće, u dvorištu B.a, primjetio B. M., koji je prijetio, držeći u rukama sjekiru i krećući se u pravcu kuće S.. Dakle,  nije bio očevidac dogadjaja kada je oštećeni B. prijetio njegovom ocu da će ga ubiti, to nije čuo,  došao je malo kasnije kada je pozvala B. B., majka B. M., rekavši mu da izadje kako bi pomogao njegovom suprugu M. da obuzda sina, koji je vrišteo, prijetio, a svo vrijeme je držao sjekiru u ruci. Tačno je i da je B. M. i njemu prijetio  da je  špijun, ološ, psujući  njega i njegovu porodicu, ali se to desilo nakon dolaska policije. B. M. nije uputio riječi prijetnje „pobiću vas, zaklaću vas“ držeći sjekiru u rukama, kada je sišao u dvorište B.a, njemu B. nije upućivao nikakve riječi prijetnje u smislu da će ga pobiti ili zaklati, on je samo psovao njega i njegovu porodicu i krenuo je da ide u pravcu kuće S.. U trenutku kada je izašao iz  kuće,  B. M. i njegov otac M. su bili na samoj ulici ispred njihovog dvorišta, i osim njih dvojice, u tom momentu  nikoga nije zatekao. Kasnije kada je došla policija već je bio kod kuće, nije izlazio iz kuće i ne zna šta se dešavalo u dvorištu porodične kuće B. u trenutku kada je došla policija, jer se u to vrijeme nalazio  u svojoj kući. Dakle, B. M. mu nije prijetio da će ga ubiti ili zaklati, on je samo psovao i vrijedjao, ali mu nije prijetio da će ga ubiti ili zaklati. Njemu  je od ovog dogadjaja bilo neprijatno , ali nije osjetio ugroženost za život, niti je bio u strahu da će ga B. M. ubiti. Takodje nije bio ni očevidac dogadjaja šta se dešavalo u dvorištu porodične kuće kada je B. M. prijetio  ocu M.. Takodje bi istakao da ni u jednom trenutku nije vidio osim optuženog i njegovog oca da su kritičnom prilikom bili odsutni S. N. i V.I.. Kao svjedok oštećeni nije se pridružio krivičnom gonjenju i nije postavio imovinsko pravni zahtjev. </span>
</p>
<p class="p2"></p>
<p class="p2">
<span>Svjedok oštećeni D. O. je izjavio da se zbog proteka vremana ne može sjetiti tačnog vremena kada su od strane dežurne službe on i  kolega R. Z. pošli da intervenišu u naselju Pod zgradom, u S., u porodičnoj kući B..  Naime, kolega iz dežurne službe ih je obavjestio da je B. M. izbacio porodicu iz kuće, da ih maltretira, da maltretira i komšije i da stvara nered. Došavši na lice mjesta, u dvorištu kuće, zatekli su do tada njemu nepoznato lice B. M., kao i njegovog otac, koji im se predstavio kao njegov otac. Po dolasku zatekli su B. M. kako psuje, prijeti držeći u desnoj ruci sjekiru i mašući sa sjekirom po dvorištu, čuo je kako izgovara riječi prijetnje A. D. kako će ga ubiti, pobiti. U trenutku kada su prišli on i kolega Z. B., M. je držeći u ruci sjekiru psovao „šta hoćete vi , bježite ispred mojih vrata, pičke jedne, jeba vas onaj  ko vas je poslao, jebo vas M. O., on vam svima jebe ženu““ istovremeno držeći sjekiru u rukama preteći im i upućujući im psovke da im jebe mater i u tom trenutku je krenuo da ih napadne sjekirom, medjutim, sprečio ga je njegov otac koji je bio u blizini. U jednom trenutku B. je prišao plastičnoj stolici, stavio lijevu ruku na stolicu i desnom zamahnuo i govorio ako nešto pokušaju da će otkinuti sebi ruku i glavu i da će povrediti samog sebe. U medjuvremenu su naišli kolege S. i još jedan policajac čini mu se M., tada im je rukovodilac S. rekao da se povuču sa lice mjesta, što su on i kolega Z. učinili,  udaljili su se sa lica mjesta. Poslije nekog vremena B. se smirio, inspektori su ga poznavali, ušli su i sa njim su obavili razgovor, nakon toga su ponovo on i kolega Z. po pozivu ušli u dvorište kuće B.a, nakon čega ga  je inspektor Stožinić sproveo u policiju. Kao svjedok oštećeni pridružio se krivičnom gonjenju i postavio imovinsko pravni zahtjev. </span>
</p>
<p class="p2"></p>
<p class="p2">
<span>Svjedok oštećeni V. I. je izjavio da poznaje  B. M.a kao komšiju, s obzirom na to da posjeduje kuću u naselju “P.”, u S., i moguće je da je predmetni dogadjaj bio 16 avgusta 2009.godine. Išao je da baci smeće kada je ugledao optuženog B. kako stoji na putu sa sjekirom sa kojom bukvalno napada komšiju S. N. koji se u tom trenutku nalazi u  dvorištu. Shvatio je iz vike da je u pitanju neko kuče.  Prišao je i uhvatio optuženog B. od pozadi I bukvalno ga sprečio da sjekirom  udari S.. U pitanju je ona mala sjekira. To se smirilo I on je otišao svojim putem. Njemu B. nije prijetio. Nešto je vikao, ali kao da je svima upućivao tu viku, lično se nije osjetio ni na kakav način ugrožen. Rekao mu je “Molim Vas komšija smirite se” i otišao je svojim putem. Nije tu vidio A. D., posle je čuo da je on navodno bio na terasi, ali ga nije vidio. Nije mu poznato ništa o dogadjaju izmedju  B.  I njegovog oca M..  Niti mu je poznato bilo šta o ponašanju B.  prema policiji. Posle je A. zvao policiju, što je shvatio kasnije, jer je on doveo policiju kod njega u kuću I on je dao istu ovakvu izjavu I u policijskoj stanici. Ne osjeća se oštećenim, ne pridružuje se krivičnom gonjenju I ne ističe nikakav imovinskopravni zahtjev prema B..</span>
</p>
<p class="p2"></p>
<p class="p2">
<span>Iz potvrde o privremeno oduzetim predmetima izdata na ime B. M., iz S. proizilazi da je dana 16.08.2009.godine od optuženog B. M. oduzeta sjekira sa drvenom držalicom dužine 50 cm. </span>
</p>
<p class="p2"></p>
<p class="p2">
<span>Iz izvještaja sa podacima iz kaznene evidencije UP PJ B. br. 24-03/3-245/09-6682-2 od 24.08.2009.godine na ime B. M. utvrdjeno je da optuženi B. M. nije osudjivan. </span>
</p>
<p class="p2"></p>
<p class="p2">
<span>Ocjenom izvedenih dokaza odlučeno je kao u  stavu jedan i dva izreke presude. Optuženi B. M. iznoseći svoju odbranu ne priznaje da je učinio krivična djela koja mu se stavljaju na teret. </span>
</p>
<p class="p2"></p>
<p class="p2">
<span>U postupku je na nesumnjiv način utvrđeno da je optuženi dana 16.08.2009.godine oko 18,30 časova, ispred porodične kuće u naselju Podzgradom u S., Opština B., ugrozio sigurnost komšije - oštećenog S. N., prijetnjom da će napasti na život ili tijelo istog, na način što je držeći sjekiru u rukama istom uputio riječi prijetnje „ ubiću vas, zaklaću vas i vašeg psa. Dakle u postuku je utvrđeno da je optuženi postupajući na navedeni način ugrozio sigurnost oštećenog S. N., a ne i V. I. i A. D., kao je to optuženom stavljeno na teret. </span>
</p>
<p class="p2"></p>
<p class="p2">
<span>Naime ,optuženi je u svojoj odbrani, u odnosu na krivično djelo ugrožavanje sigurnosti, kojim djelom su oštećeni S. N., V. I.i A. D., u bitnom naveo da nije prijetio S. i V., već je sa sjekirom u rukama krenuo na psa od S., da je vikao i psovao komšiju A., ali da nikoga nije udario i nikome nije prijetio da će ga zaklati i ubiti. Sud je djelimično prihvatio odbranu optuženog, odnosno nije prihvatio odbranu optuženog u djelu gdje navodi da nije prijetio Simonoviću, kao i da je sa sjekirom u rukama  krenuo na psa od S., sa razloga jer je njegova odbrana u tom djelu demantovana dokazima provedenim na glavnom pretresu, dok je prihvatio odbranu optuženog  u djelu gdje navodi da nije prijetio A. D. i V. I., tj. da je na A. samo vikao i istog psovao, jer je odbrana u tom djelu potvrđena dokazima izvedenim na glavnom pretresu.</span>
</p>
<p class="p2"></p>
<p class="p2">
<span>Utvrđeno činjenično stanje proizilazi iz iskaza svjedoka oštećenog S. N., koji je po ocjeni suda jasno i objektivno predstavio događaj, opisujući radnje koje je optuženi preduzimao.</span><span class="s2"> </span><span>Naime, pomeniti svjedok je u svom iskazu u bitnom naveo da je kritičnog dana začuo lavež psa, da je izašao da vidi šta se dogadja, da je vidio komšiju B. M. kako nosi sjekiru u ruci i kako kreće prema kapiji,a da je za njim  išao i njegov otac, koji je rukama hvatao optuženog  M. s namjerom da ga vrati nazad prema njihovoj kući. Dalje je izjavio da je pitao  M. šta hoće, a onda je on povišenim tonom njega psovao, vrijedjao i prijetio, govoreći „ubiću vas, zaklaću vas i  vašeg psa". Ušao je u  dvorište, zastao kod male kapije, a M. mu je išao u susret. Pas je bio pored njega i lajao je prema M., a onda je psa dodao supruzi. Prišao je kapiji gdje je stajao M. sa ocem. M. je nastavio sa prijetnjama i htio je da na silu udje u dvorište, kako bi ubio psa. Pojasnio je da je optuženi  zamahivao  sjekirom, odnosno prineo je blizu njega sjekiru, psujući kako bi ga zaplašio,  da ga je  on  uhvatio za držalo sjekire i za ruku u kojoj je držao sjekiru. Da se događaj odvijao na način kako je to u svom iskazu opisao svjedok oštećeni S. N., potvrđuje i svjedok oštećeni A. D. koji je u svom iskazu,a  koji iskaz je  sud cijenio kao jasan i iskren, u bitnom naveo da je kritičnog dana čuo kako optuženi proziva, psuje i prijeti komšijama S. N. i njegovoj supruzi S., ali tačno izgovorenih riječi nije  mogao da se sjeti, jer je bilo više psovki, prijetnji, tj.izjavio je da je  primjetio da je B. M., prijetio i da je držao u rukama sjekiru krećući se u pravcu kuće S.. Po ocjeni suda  i svjedok V. I.je djelove događaja kojima je prisustvovao istinito opisao, a koji iskaz je u bitnom saglasan sa iskazom svjedoka oštećenog S. N..Naime isti svjedok je  izjavio da je kritičnog dana ugledao optuženog B. M. kako sa sjekirom stoji na putu, i kako sa istom napada komšiju S. N. koji se u tom trenutku nalazio u dvorištu,kojom prilikom je i on  prišao  i uhvatio optuženog B. od pozadi I bukvalno ga sprečio da sjekirom  udari S.. Iskaz svjedoka oštećenog S. N.a potvrđen je i sadržinom potvrde o privremeno oduzetim predmetima na ime B. M. od 16.08.2009. godine iz koje se utvrđuje da je dana 16.08.2009.godine od optuženog B. M. oduzeta sjekira sa drvenom držalicom dužine 50 cm. Prema tome, dovodeći u vezu odbranu optuženog  koji ne spori da je navedenog dana bio prisutan u vremenu i mjestu kako je to navedeno u tački jedan izreke presude, sa činjeničnim stanjem utvrđenim iz iskaza svjedoka oštećenog S. N.a, koji iskaz je potvrđen iskazima svjedoka V. I. i A. D., te potvrdom o privremeno oduzetim predmetima na ime B. M. od 16.08.2009. godine, sud izvodi nesumnjiv zaključak da je optuženi izvršio krivično djelo ugrožavanje sigurnosti iz čl. 168.st.1. Krivičnog zakonika, učinjenog na štetu S. N.a.</span>
</p>
<p class="p2"></p>
<p class="p2">
<span>Radnja krivičnog djela ugrožavanje sigurnosti je prijetnja da će se napasti na život ili tijelo. Prijetnja se mora odnositi na lišavanje života ili na povredu tjelesnog integriteta. Takva prijetnja mora biti ozbiljna, odnosno podobna da kod onoga kome prijeti izazove osjećaj straha ili uopšte nesigurnosti. Riječi odnosno prijetnja koju je optuženi uputio oštećenom „ubiću vas, zaklaću vas i vašeg psa, pri tom držeći u ruci sjekiru, su bile podobne da kod oštećenog izazovu osjećaj straha i nesigurnosti, što je i sam oštećeni naveo, a pogotovo kada se uzme u vidu i činjenica da je optuženi, kako je to naveo svjedok oštećeni S. N., bio u alkoholisanom stanju. Dakle ,usled ponašanja optuženog  koje je bilo praćeno prijetnjama oštećeni je osjetio ugroženost za svoj život. Radnje optuženog  koji je držeći sjekiru u rukama i prijetnje koje  je uputio oštećenom, imajući u vidu  tok dogadjaja, kao i cjelokupno ponašanje optuženog i u subjektivnom i u objektivnom smislu predstavljaju ozbiljne prijetnje. Optuženi je krivično djelo izvršio postupajući sa direktnim umišljajem.</span>
</p>
<p class="p2"></p>
<p class="p2">
<span>Međutim, u toku postupka niti jednim dokazom nije utvrđeno da je optuženi postupajući na način prethodno opisan ugrozio sigurnost oštećenih V.I. i A. D.. Navodi optuženog da nije prijetio A. D. i V. I., tj. da je na A. samo vikao i istog psovao, potvrđeni su jasnim i iskrenim iskazom svjedoka oštećenih V. I. i A. D., a takođe i iskazom S. N.. Naime, svjedok A. D. je u svom iskazu u bitnom naveo da mu B. M. nije prijetio da će ga ubiti ili zaklati, već da ga je samo psovao i vrijedjao, govoreći mu da je špijun, lopov, ološ, istovremeno psujući njega i njegovu porodicu i to najružnijim riječima "jebem vam mater ",  ali mu nije prijetio da će ga ubiti ili zaklati,i da mu je od ovog dogadjaja bilo neprijatno, ali da nije osjetio ugroženost za život, niti je bio u strahu da će ga B. M. ubiti, dok je svjedok V. I.u  svom iskazu bio decidan da njemu B. nije prijetio,već da je nešto  vikao, ali kao što je  svima vikao,te da se on lično nije osjetio ni na koji način ugroženim, a što je u konačnom potvrdio i svjedok oštećeni S. N. koji je u svom iskazu između ostalog naveo da je u jednom trenutku primjetio komšiju V. I. koji je pitao optuženog M.a šta to radi, kao i da je primjetio da se optuženi B. M. okrenuo ka V. I., zamahnuo slobodnom rukom, u kojoj nije bilo sjekire, upućujući mu riječi “ Šta ćeš ti ovdje“, dok ni u jednom trenutku nije posvjedočio da je optuženi  Vojinović Igoru prijetio na način kako je bliže opisano u optužnom aktu. Dakle, u konkretnom slučaju je imajući u vidu iskaze navednih svjeoka utvrđeno  da je optuženi samo vikao i vrijeđao A. D., kao i da je vikao na V. I..</span>
</p>
<p class="p2"></p>
<p class="p2">
<span>Krivično djelo ugrožavanje sigurnosti čini ko ugrozi sigurnost nekog lica prijetnjom da će napasti na život ili tijelo tog lica ili njemu bliskog lica. Obilježje krivičnog djela jeste da je oštećeni osjetio ugroženost. Prijetnja koja se upućuje mora biti takva da upućene riječi predstavljaju i u subjektivnom i u objektivnom smislu ozbiljne prijetnje. Upućivanjem psovki i uvreda, i vikanje optuženog u konkretnoj situaciji, po mišljenju suda, ni u kojem slučaju ne može predstavljati ozbiljnu prijetnju da će se napasti na život i tijelo drugih lica, tj. psovke, uvrede i vikanje  objektivno nisu podobne da kod drugih stvori osjećaj ugroženosti, a što su potvrdili i svjedoci V. I.i A. D., niti se psovkama, uvredama i vikanjem može stavljati u izgled pričanjavanje nekog zla. Naime, izgovorene riječi u konkretnom slučaju predstavljaju uvredu, a nikako ozbiljnu prijetnju. Oštećeni V. I.i A. D. su izjavili da se nijesu osjećali ugroženim zbog upućenih riječi od starne optuženog ,pa je utvrđeno da je optuženi  nije ugrozio sigurnost odnosno stvorio strah za živote V. I.i A. D.. </span>
</p>
<p class="p2"></p>
<p class="p2">
<span>Nadalje, u toku postupka je utvrđeno da je optuženi dana 16.08.2009. godine, u dvorištu porodične kuće zgradom u S., Opština B., ovlašćena službena lica Područne jedinice B.- R. Z. i D. O., koji su vršili dužnost čuvanja javnog reda i mira, prijetnjom da će upotrijebiti silu, spriječio iste u vršenju služene radnje koju su preduzimali u okviru svojih ovlašćenja, na način što im je uputio riječi uvrede: »Šta hoćete vi, bježite ispred mojih vrata, pičke jedne, jebo vas onaj koji vas je poslao, jebem vas sve u usta, jebo vas M. O., on vam svima jebe žene«, istovremeno držeći sjekiru u rukama i prijeteći im ponovo: »Jebaću vam mater, sad ću vas sasjeći sjekirom ako mi priđete, otkinuću sebi glavu, ubiću se«, nakon čega su se oštećeni povukli sa lica mjesta i zatražili pojačanje Filijale policije u S., kako bi optuženog lišili slobode. Optuženi je u svojoj odbrani, u odnosu na krivično djelo sprečavanje službenog lica u vršenju službene dužnosti, u bitnom naveo da je opsovao policajce, ali da istima nije prijetio da će ih ubiti, i tom prilikom u rukama nije imao sjekiru. Sud odbranu optuženog u ovom djelu nije prihvatio, jer je  ista u cijelosti demantovana  saglasnim iskazima svjedoka oštećenih R. Z. i D. O.,a koje iskaze je sud cijenio kao istinite i objektivne. Iz iskaza pomenutih svjedoka sud je utvrdio da su kritičnog dana, oko 19,30 časova, od strane dežurne službe obavješteni da podju u naselje P., a na okolnosti prijave od strane B. M. iz tog naselja, koji ima problema sa sinom, kao i da su odmah nakon obavještenja pošli na lice mjesta gdje su u dvorište kuće zatekli B. M. - podnosioca prijave i njegovog sina B. M.a koji je u tom trenutku u ruci držao sjekiru. Dalje je utvrđeno da je optuženi, kada su mu prišli, sa sjekirom u rukama počeo da ih psuje govoreći im šta ćete Vi ovdje, bježite iz mog dvorišta, jebao Vas onaj koji Vas je poslao, jebao Vas M. O. koji Vama svima jebe žene", a da je zatim krenuo da ih napadne sa sjekirom, ali da ga  je njegov otac u tome sprečio, da bi im zatim uputio riječi prijetnje sad ću Vas sve sasjeći, jebem Vam mater, i sebe ću ubiti. Konačno je utvrđeno da su se nakon ovakvog ponašanja optuženog, povukli sa lica mjesta i zatražili pojačanje, odnosno da nisu uspjeli da sprovedu službenu radnju.</span>
</p>
<p class="p2"></p>
<p class="p2">
<span>Radnja krivičnog djela koje je optuženom stavljeno na teret se sastoji u sprečavanju službenog lica u vršenju službene radnje. Pod time se podrazumjeva svaka djelatnost kojom se, uz upotrebu sile i prijetnje da će se neposredno upotrebiti sila, službeno lice onemogućuje da preduzme ili dovrši neku radnju iz okvira svog službenog ovlašćenja. Iz iskaza svjedoka R. Z. i D. Obrada izvodi se nesumnjiv zaključak da je optuženi prijetnjom da će neposredno upotrebiti silu iste spriječio u vršenju poslova čuvanja javnog reda i mira to upravo na način kako je opisano u tač.2  izreke presude. Policajci UP PJ B. su radnju preduzeli u okviru svojih ovlašćenja, odnosno u vršenju poslova čuvanja javnog reda i mira, što znači da je radnja koju su preduzili bila zakonita. Optuženi je krivično djelo izvršio postupajući sa umišljajem. Bio je svjestan da sprječava službena lica u vršenju službene radnje, i da radnju sprječavanja vrši upotrebom prijetnje, odnosno bio je svjestan svog djela i htio je njegovo izvršenje. S toga su se u radnjama optuženog stekli svi bitni elementi bića krivičnog djela sprečavanje službenog lica u vršenju službene radnje iz č1.375. st.3. u vezi st.2. i st.1. Krivičnog zakonika.</span>
</p>
<p class="p2"></p>
<p class="p2">
<span>U konačnom, u toku postupka nije dokazano da je optuženi izvršio krivično djelo nasilje u porodici ili porodičnoj zajednici na štetu svoga oca B. M.. Optuženi je u svojoj odbrani, u odnosu na navedeno krivično djelo, negirao izvršenje krivičnog djela koje mu se stavlja na teret, u bitnom navodeći da je kritičnog dana počeo da viče na oca i da istog psuje, da je imao sjekiru u rukama, ali da mu nije prijetio da će ga zaklati i ubiti. </span>
</p>
<p class="p2"></p>
<p class="p2">
<span>U postupku je utvrđeno da je dana 16.08.2009. godine, oko 18,00 časova u dvorištu porodične kuće u naselju P., u S., Opština B., došlo do svađe između ovdje optuženog B. M., i njegovog oca, ovdje oštećenog B. M., tj. utvrđeno je da je optuženi vrijeđao i psovao svoga oca, a takođe je utvrđeno da je kritične prilike optuženi kod sebe imao sjekiru.  </span>
</p>
<p class="p2"></p>
<p class="p2">
<span>Navedeno činjenično stanje utvrđeno je iz odbrane optuženog, iskaza svjedoka R. Z. i D. O., kao i iz potvrde o privremeno oduzetim predmetima na ime B. M. od 16.08.2009. godine. Iz odbrane optuženog utvrđeno je da je kritičnog dana došlo do svađe između njega i njegovog oca, tj. utvrđeno je da je isti vrijeđao i psovao svoga oca, kao i da je kritične prilike imao sjekiru u rukama. Odbrana optuženog u navedom djelu je potvrđena saglasnim iskazma svedoka R. Z. i D. O. koji su u bitnom naveli da su kritičnog dana, obavljajući radne zadatke pozornika, obavješteni od dežurne službe da pođu u naselje pod Zgradom u Sutomore, a po prijavi oštećenog B. M. koji ima problema sa sinom, kojom prilikom su na lice mjesta zatekli optuženog koji je u ruci držao sjekiru i njegovog oca B. M.. Sud je cijenio odbranu optuženog kao iskrenu i istinitu, jer je ista, kako je prethodno navedeno, potvrđena iskazima pomenitih svjedoka i sadržinom potvrde o privremeno oduzetim predmetima, dok sa druge strane niti jednim dokazom ovakva odbrana optuženog  nije opovrgnuta. Naime, svjedoci S. N., A. D. i V. I., u svojim iskazima nisu mogli niti da potvrde, niti da demantuju navode optuženog, pošto su sva trojica izjavili da im nije ništa poznato o događaju između optuženog i njegovog oca, dok svjedoci R. Z. i D. O. u svojim iskazima nisu mogli demantovati odbranu optuženog, pošto je svjedok R. Z. izjavio da je čuo prijetnje koje je optuženi uputio svome ocu, ali da se ne može sjetiti koje riječi mu je uputio, odnosno na glavnom pretresu je izjavio da se ne može izjasniti šta se dešavalo između optuženog i njegovog oca, dok se svjedok D. O. u svom iskazu niti jednom riječju nije osvrnuo na tu okolnost, a oštećeni B. M., koji bi jedini mogao u konkretnoj situaciji da potvrdi ili da demantuje odbranu optuženog, koristio se svojim zakonskim pravom privilegovanog svjedoka i nije svjedočio. Dakle, u toku postupka niti jednim dokazom nije nesporno utvrđeno da je ovdje optuženi, držeći sjekiru u rukama zaprijetio svom ocu, ovdje oštećenom, da će ga ubiti i zaklati. Činjenica da  optuženi u svojoj odbrani na glavnom pretresu  nije isključio mogućnost da je možda u naletu bjesa rekao svom ocu da će ga ubiti i zaklati, po mišljenju suda nije dovoljna da bi se samo na osnovu nje na nesumnjiv način moglo utvrditi da je zaista optuženi uputio navedene prijetnje. Posebno ne kada se ima u vidu da je optuženi u prethodnom postupku, neposredno nakon kritičnog događaja i kada mu je pamćenje bilo sviježije, bio decidan da nije prijetio svome ocu da će ga ubiti i zaklati. Imajući u vidu prednje navedeno, činjenicu da optuženi ne priznaje izvršenje krivičnog djela, kao i nedostatak ostalih dokaza iz kojih bi se utvrdilo da je optuženi izvršio krivično djelo koje mu je stavljeno na teret, sud smatra da činjenica što je optuženi na glavnom pretresu izjavio da je možda u naletu bjesa rekao svome ocu da će ga ubiti i zaklati, nije dovoljna da bi se na osnovu nje na nesumnjiv način optuženi doveo u vezu sa radnjom krivičnog djela koje mu je stavljeno na teret. Po mišljenju suda, ta činjenica upućuje samo na određeni stepen sumnje da je optuženi učinio krivično djelo koje mu je stavljeno na teret, tj. da je uputio riječi prijetnje bliže opisane u stavu dva izreke presude. Stoga je sud u skladu sa čl. 3.st.3. ZKP-a sumnju o postojanju činjenice koje čini obilježje krivičnog djela riješio na način koji je povoljniji za optuženog . Dakle, kako u postupku nije utvrđeno da je optuženi sa sjekirom u rukama zaprijetio svom ocu da će ga ubiti i zaklati,te kako nije ni dokazano da je optuženi, psovajući i vrijeđajući svog oca, ugrozio duševni i tjelesni integritet člana svoje porodice,jer po mišljenju suda psovke i uvrede koje se upute članu svoje porodice, bez upotrebe sile i prijetnje, i koje se ne javljaju kontinuirano, ne mogu biti podobne da dovedu do ugrožavanja duševnog i tjelesnog integriteta člana svoje porodice,to je sud optuženog za krivično djelo nasilje u porodici ili u porodičnoj zajednici iz čl. 220. st.2. u vezi st.1. Krivičnog zakonika,na osnovu  čl. 373. tač. 2. ZKP-a.,oslobodio od optužbe .</span>
</p>
<p class="p2"></p>
<p class="p2">
<span>Sud je precizirao stav jedan izreke presude na način što je iz tačke jedan optužnice izostavio dio da je optuženi ugrozio sigurnost i Vojinović Igora i A. D., jer je u toku postupka utvrđeno da je optuženi ugrozio sigurnost samo S. N., a zatim je promjenio pravnu kvalifikaciju navodeći da je optuženi izvršio krivično djelo ugrožavanje sigurnosti iz čl. 168.st.1. Krivičnog zakonika, a ne krivično djelo ugrožavanje sigurnosti iz čl. 168.st.2. u vezi st.1. Krivičnog zakonika.</span><span class="s2"> </span><span>Ocijenjeno je da izreka presude preciznije predstavlja utvrđeno činjenično stanje, da se navedenim preciziranjem ostaje u okviru istog životnog događaja i da se ne narušava identitet optužnice i presude.</span>
</p>
<p class="p2"></p>
<p class="p2">
<span>Odlučujući se za krivičnu sankciju prema optuženom sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti sud je cijenio porodične prilike jer je optuženi oženjen, otac četvoro djece, kao i raniji život optuženog jer nije osuđivan. Otežavajućih okolnosti na strani optuženog nije bilo. Sud je optuženom na osnovu čl. 48. Krivičnog zakonika za krivično djelo ugrožavanje sigurnosti iz čl. 168. st.1. Krivičnog zakonika, utvrdio kaznu zatvora u trajanju od 2 (dva) mjeseca, a za  krivično djelo  sprečavanje službenog lica u vršenju službene radnje  iz čl. 375. st.3. u vezi st.2 i st. 1 Krivičnog zakonika, utvrdio kaznu zatvora u u trajanju od 6 (šest) mjeseci, nakon čega mu je izrekao jedinstvenu kaznu zatvora u trajanju od 7 (sedam) mjeseci i istovremeno odredio da se kazna neće izvršiti ukoliko optuženi u roku od 2 (dvije) godine, po pravosnažnosti presude, ne učini novo krivično djelo. Cijeneći kvalitet olakšavjaućih okolnosti, a u nedostaku otežavajućih okolnosti, ocjenjeno je da prema optuženom nije potrebno izricanje efektivne kazne zatvora, da će se izricanjem uslovne osude prema optuženom u potpunosti postići svrha izricanja uslovne osude, i na taj način dovoljno uticati da u buduće ne vrši krivičana djela.</span>
</p>
<p class="p5"></p>
<p class="p2">
<span>Shodno čl. 239 st.2. ZKP sud je oštećenog D. Obrada uputio da imovinsko pravni zahtjev može ostvariti u parničnom postupku. Oštećeni je postavio imovinsko pravni zahtjev ali kako podaci krivičnog postupka ne pružaju pouzdan osnov ni za potpuno ni za djelimično presudjenje, a njihovo pribavljanje bi vodilo znatnom odugovlačenju postupka, sud je oštećenog uputio da imovinsko pravni zahtjev u cjelini može ostvariti u parničnom postupku. </span>
</p>
<p class="p2"></p>
<p class="p2">
<span>Kako oštećeni S. N., R. Z., A. D. i V. I.nisu postavili imovinsko pravni zahtjev, to sud  o istom nije ni raspravljao.</span>
</p>
<p class="p2"></p>
<p class="p2">
<span>Odluka o troškovima krivičnog postupka u odnosu na stav I izreke presude zasniva se na odredbi čl. 229 ZKP-a. Dosuđeni iznos se odnosi na troškove rada suda, koji su određeni prema trajanju, složenosti krivičnog postupka i imovinskim prilikama optuženog.</span>
</p>
<p class="p2"></p>
<p class="p2">
<span>Odluka o troškovima krivičnog postupka u odnosu na stav II izreke presude zasniva se na odredbi čl. 230.st.1. ZKP-a, zbog čega troškovi krivičnog postupka padaju na teret budžetskih sredstava suda.</span>
</p>
<p class="p2"></p>
<p class="p2">
<span>Na osnovu izloženog odlučeno je kao u izreci presude.</span>
</p>
<p class="p2"></p>
<p class="p4">
<span>OSNOVNI SUD U BARU</span>
</p>
<p class="p4">
<span>Dana 12.11.2012. godine</span>
</p>
<p class="p4"></p>
<p class="p4"></p>
<p class="p13">
<span>ZAPISNIČAR,	          			                                              S U D I J A</span>
</p>
<p class="p2">
<span>Amira Nikičić 							       Ljiljana Joković</span>
</p>
<p class="p2"></p>
<p class="p2"></p>
<p class="p2">
<span>PRAVNA POUKA:Protiv ove presude može se </span>
</p>
<p class="p2">
<span>izjaviti žalba Višem sudu u Podgorici u roku od</span>
</p>
<p class="p2">
<span>15 (petanaest) dana od dana prijema pismenog otpravka.</span>
</p>
<p class="p2">
<span>Žalba se predaje ovom sudu u dva primjerka.</span>
</p>
<p class="p2"></p>
<p class="p2">
<span>DNA: </span>
</p>
<p class="p2">
<span>-1 x ODT,</span>
</p>
<p class="p2">
<span>-1 x optuženom, </span>
</p>
<p class="p2">
<span>- 1 x oštećenom B. M.</span>
</p>
<p class="p2">
<span>- 1 x oštećenima nakon pravosnažnosti</span>
</p>
<p class="p2">
<span>-1 x spisi</span>
</p>
<p class="p13"></p>
<p class="p14"></p>


</body>
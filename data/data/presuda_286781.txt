<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span class="span1"></span><span class="span1">                                  </span>
</p>
<p style="text-align:right">
<span class="span1">   K. br. 360/15-11</span>
</p>
<p>&nbsp;</p>
<p>
<span class="span1">U IME CRNE GORE</span>
</p>
<p>
<span class="span1">    </span>
</p>
<p>
<span class="span1">OSNOVNI SUD U PODGORICI, kao prvostepeni, krivični, po sutkinji Željki Jovović, uz učešće samostalnog referenta Danijele Rajković kao zapisničarke, u krivičnom predmetu protiv okrivljenog B. N., zbog krivičnog djela teška tjelesna povreda iz čl. 151 st. 1 u vezi čl. 23 Krivičnog zakonika, rješavajući po optužnom predlogu Osnovnog državnog tužilaštva Podgorica Kt. br. 1323/10 od 29. 09. 2011. godine, nakon glavnog i javnog pretresa održanog dana 20. 09. 2017. godine, u prisustvu zastupnice optužbe Jelene Protić i branioca okrivljenog, adv. S. R. iz Podgorice, a u odsustvu okrivljenog, izrekao je i istog dana javno objavio </span>
</p>
<p>&nbsp;</p>
<p>
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">B. N., od oca R. i majke M., rođene Š., rođen xx. xx. 19xx. godine u P., sa prebivalištem u mjestu rođenja, državljanin Crne Gore, oženjen, otac dvoje djece, pismen, završio srednju školu, nezaposlen, srednjeg imovnog stanja, osuđivan presudom Osnovnog suda u Podgorici K. br. 488/92 od 03. 03. 1994. godine, zbog krivičnog djela iz čl. 190 st. 1 u vezi čl. 185 st. 1 KZ RCG - 6 (šest) mjeseci zatvora uslovno na 2 (dvije) godine; Osnovnog suda u Podgorici K. br. 969/92 od 07. 03. 1994. godine, zbog krivičnog djela iz čl. 153 st. 1 tač. 1 KZ RCG - 5 (pet) mjeseci zatvora uslovno na 2 (dvije) godine; Višeg suda u Podgorici K. br. 19/97 od 30. 04. 1999. godine, zbog krivičnog djela iz čl. 30 st. 1 KZ RCG - 13 (trinaest) godina zatvora; Osnovnog suda u Podgorici K. br. 96/13699 od 21. 06. 1999. godine, zbog krivičnog djela iz čl. 217 st. 1 KZ RCG - 4 (četiri) mjeseca zatvora; Osnovnog suda u Podgorici K. br. 99/5190 od 12. 12. 2000. godine, zbog krivičnog djela iz čl. 36 st. 1 KZ RCG - 6 (šest) mjeseci zatvora i Osnovnog suda u Podgorici K. br. 06/135 od 02. 06. 2008. godine, zbog krivičnog djela iz čl. 399 st. 2 u vezi st. 1 KZ - 30 (trideset) dana zatvora, protiv koga se vodi postupak pred nadležnim organima Mađarske.</span>
</p>
<p>&nbsp;</p>
<p>
<span class="span1">Kriv je</span>
</p>
<p>&nbsp;</p>
<p>
<span class="span1">Što je:</span>
</p>
<p>&nbsp;</p>
<p>
<span class="span1">Dana 28. 09. 2010. godine, oko 19:00 časova, u ul. Oktobarske revolucije u Podgorici, zajedno sa P. M. i jednim neidentifikovanim licem, teško tjelesno povrijedio oštećenog Z. R., tako što su ga zajedno više puta udarali pesnicama po glavi, te mu na taj način nanijeli tešku tjelesnu povredu u vidu preloma nosnih kostiju sa dislokacijom i nagnječenja kože u lijevom čeonom predjelu, pri čemu je bio svjestan da može učiniti djelo, pa je na to pristao,</span>
</p>
<p>
<span class="span1">- čime je, kao saizvršilac, izvršio krivično djelo teška tjelesna povreda iz čl. 151 st. 1 u vezi čl. 23 Krivičnog zakonika. </span>
</p>
<p>&nbsp;</p>
<p>
<span class="span1">Pa ga sud na osnovu čl. 4. st. 2, 32, 36, 42 st. 1 Krivičnog zakonika, te čl. 226, 229 i 374 Zakonika o krivičnom postupku, </span>
</p>
<p>&nbsp;</p>
<p>
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na kaznu zatvora u trajanju od 6 (šest) mjeseci, koju kaznu je dužan izdržati nakon pravosnažnosti presude. </span>
</p>
<p>&nbsp;</p>
<p>
<span class="span1">Obavezuje se okrivljeni da plati po osnovu troškova krivičnog postupka iznos od 50,00 eura, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>
<span class="span1">O b r a z l o ž e nj  e</span>
</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva Podgorica Kt. br. 1323/10 od 29. 09. 2011. godine, stavljeno je na teret okrivljenima P. M., B. N. i Z. K. da su kao saizvršioci izvršili krivično djelo nasilničko ponašanje iz čl. 399 Krivičnog zakonika u sticaju sa krivičnim djelom teška tjelesna povreda iz čl. 151 st. 1 u vezi čl. 23 Krivičnog zakonika. </span>
</p>
<p>
<span class="span1">Rješenjem ovog suda K. br. 706/11 od 25. 05. 2015. godine razdvojen je krivični postupak prema okrivljenom B. N. zbog krivičnog djela nasilničko ponašanje iz čl. 399 Krivičnog zakonika u sticaju sa krivičnim djelom teška tjelesna povreda iz čl. 151 st. 1 u vezi čl. 23 Krivičnog zakonika, po optužnom predlogu Osnovnog državnog tužilaštva Podgorica Kt. br. 1323/10 od 29. 09. 2011. godine.</span>
</p>
<p>
<span class="span1">Pravosnažnom presudom ovog suda K. br. 360/15 od 01. 06. 2015. godine okrivljeni P. M. oglašen je krivim da je kao saizvršilac izvršio krivično djelo teška tjelesna povreda iz čl. 151 st. 1 u vezi čl. 23 Krivičnog zakonika, dok je u odnosu na okrivljenog Zdravka Kostića optužba odbijena. </span>
</p>
<p>
<span class="span1">Rješenjem Vijeća ovog suda Kv. br. 9/17 od 11. 01. 2017. godine, usvojen je predlog Osnovnog državnog tužilaštva Podgorica Kt. br. 1323/10 od 30. 12. 2016. godine da se okrivljenom B. N. sudi u odsustvu, po optužnom predlogu Osnovnog državnog tužilaštva Podgorica Kt. br. 1323/10 od 29. 09. 2011. godine, shodno čl. 324 st. 2 Zakonika o krivičnom postupku, obzirom da je isti nedostupan državnim organima, a razlozi cjelishodnosti i pravne zaštite predstavljaju važne razloge da se istom sudi iako je odsutan.</span>
</p>
<p>
<span class="span1">Prije početka glavnog pretresa zastupnica optužbe je odustala od daljeg krivičnog gonjenja okrivljenog B. N. zbog krivičnog djela nasilničko ponašanje iz čl. 399 Krivičnog zakonika, jer se iz dokaza ne može zaključiti da je okrivljeni izvršio to krivično djelo, iz kog razloga je ovaj sud dana 20. 04. 2017. godine donio rješenje K. br. 360/15 kojim je obustavljen postupak prema okrivljenom B. N. u odnosu na krivično djelo nasilničko ponašanje iz čl. 399 Krivičnog zakonika. </span>
</p>
<p>
<span class="span1">Zastupnica optužbe je na glavnom pretresu održanom dana 20. 04. 2017. godine izmijenila optužni predlog na način kako je predstavljen u izreci presude, pri kom izmijenjenom optužnom predlogu je ostala i u završnoj riječi, navodeći da iz provedenih dokaza, prije svega iz iskaza svjedoka oštećenog, te nalaza i mišljenja vještakinje medicinske struke, proizilazi da je okrivljeni B. N. izvršio krivično djelo koje mu se stavlja </span><span class="span1">na teret, iz kog razloga je predložila sudu da okrivljenog oglasi krivim i izrekne krivičnu sankciju zakonom propisanu za ovo krivično djelo.</span>
</p>
<p>
<span class="span1">Kako je okrivljenom B. N. suđeno u odsustvu, to je sud pročitao njegovu odbranu datu u prethodnom postupku u kojoj je negirao izvršenje krivičnog djela koje mu je stavljeno na teret, navodeći da se kritičnom prilikom, negdje oko 19:30 časova, čuo mobilnim telefonom sa P. M. koji prodaje parfeme i sa kojim se povremeno viđao kad bi imao namjeru da kupi parfem. Našli su se ispred kafića „Black and White“, preko puta zgrade Pejton, kada im je prišao njemu nepoznat mladić i započela je svađa između njega i P. M.. Svađa je prerasla u fizički obračun i P. M. je udario stisnutom pesnicom u predjelu glave ovog mladića, pa potom još nekoliko puta, koliko se on sjeća udario ga je ukupno četiri puta. Pomenuti mladić je uzvraćao udarce, ali je siguran da je prvi udarac stisnutom pesnicom zadao P. M.. On nije učestvovao u predmetnom konfliktu, niti je imao potrebu za tim, već je jedino rukom uhvatio za džemper sa leđa ovog njemu nepoznatog mladića i odvojio ga od P. M.. Tu se završio konflikt između njih dvojice, a ovaj mladić je napuštajući lice mjesta govorio „U redu je P., završili smo“. Nije mu jasno zašto je obuhvaćen krivičnom prijavom kada nije uzeo nikakvo učešće u predmetnom konfliktu, već je jedino uticao na to da se njih dvojica razdvoje. </span>
</p>
<p>
<span class="span1">Branilac okrivljenog, advokat S. R., u završnoj riječi je naveo da nije dokazano da je njegov branjenik izvršio krivično djelo na način kako je to navedeno u izmijenjenom optužnom aktu od 20. 04. 2017. godine, te da nijedan saslušani svjedok u ovom predmetu nije potvrdio da je njegov branjenik, B. N., učestvovao u predmetnom događaju, tj. nanio udarac oštećenom R.. U prilog ovakvim tvrdnjama posebno idu iskazi kako saslušanog svjedoka K., tako i neposrednog učesnika događaja, P. M., koji je pred sudom potvrdio da B. N. nije zadao udarac oštećenom, već isključivo on. U pogledu iskaza oštećenog R., odbrana posebno apostrofira to da je oštećeni tri puta mijenjao iskaz i potpuno različito predstavljao događaj, te ovakvom iskazu sud ne može dati vjeru ni u kom slučaju, sa kojih razloga je u konačnom predložio sudu da njegovog branjenika oslobodi krivice.</span>
</p>
<p>
<span class="span1">U dokaznom postupku sud je saslušao svjedoka oštećenog Z. R., pročitao iskaze svjedoka oštećenog date u prethodnom postupku na zapisnicima od 08. 06. 2011. godine, 23. 02. 2012. godine i 19. 06. 2014. godine, izvršio uvid u originalnu medicinsku dokumentaciju na ime oštećenog Z. R., izvještaj Centra za radiološku dijagnostiku od 28. 09. 2010. godine, izvještaj ljekara specijaliste Urgentnog centra, izvještaj ljekara specijaliste ORL, po saglasnom predlogu državne tužiteljke i branioca okrivljenog pročitao nalaz i mišljenje sudske vještakinje medicinske struke prof. dr D. Č. Ki. br. 10/273 od 07. 07. 2011. godine i pojašnjenje nalaza dato na glavnom pretresu na zapisniku od 25. 04. 2013. godine, izvršio uvid u prijavu Uprave policije - Ekspozitura za dežurstvo od 08. 11. 2014. godine, te na saglasan predlog državne tužiteljke i branioca okrivljenog pročitao iskaze svjedoka V. V. dat na zapisniku o glavnom pretresu od 27. 03. 2013. godine, A. M. dat na zapisniku o glavnom pretresu od 27. 03. 2013. godine, T. V. dat na zapisniku o glavnom pretresu od 27. 03. 2013. godine, D. P. zv. Dado dat na zapisniku o glavnom pretresu od 27. 03. 2013. godine, Z. B. dat na zapisniku o glavnom pretresu od 11. 02. 2014. godine, saslušao svjedoke Z. K. i P. M. i pročitao izvještaj Uprave policije PJ Podgorica iz kaznene evidencije na ime okrivljenog B. N. od 11. 10. 2011. godine.</span>
</p>
<p>
<span class="span1">Svjedok oštećeni Z. R. je u svom iskazu u prethodnom postupku naveo da ne zna tačno kojeg septembarskog dana 2010. godine je bio na treningu na brdu Gorica gdje je sreo P. P. M., sa kojim inače nije u dobrim odnosima. Prilikom mimoilaženja na pješačkoj stazi P. M. mu je rekao „Šta me gledaš“. Tada je došlo do verbalne rasprave, kojom prilikom je odgurnuo M. koji se okliznuo o šoder i pao. Nije ga udario, niti on njega, i na tome se završio njihov konflikt. Istog dana poslije nekih sat vremena parkirao </span><span class="span1">je svoje vozilo u ul. Oktobarske Revolucije, preko puta zgrade Pejton, gdje inače živi, i odjednom je primijetio da mu prilazi P. M., koji ga je udario stisnutom pesnicom u predjelu glave. Tada mu je prišlo još nekoliko mladića, među kojima su bili B. N. i Z. K., koji su mu zadali nekoliko udaraca kako stisnutim pesnicama, tako i otvorenim dlanovima šake u predjelu glave i tijela. Pored njih trojice, udarao ga je još jedan mladić koji je bio sa njima u društvu, ali ne zna njegovo ime niti kako izgleda. Prvi udarac stisnutom pesnicom zadao mu je P. M., nakon čega su mu se priključili B. N. i Z. K.. Nekako je uspio da se izmakne sa mjesta događaja, pa je pošao do obližnjeg kafića da se umije, a odatle do Urgentnog centra, gdje mu je ukazana medicinska pomoć. Na glavnom pretresu je pojasnio da mu je, nakon što je parkirao svoje vozilo preko puta Pejtona na ćošku cvijećare i krenuo da trese patosnicu iz auta, prišao M. i počeo da ga udara, kao i još jedno lice, za koje je kasnije saznao da je B. N.. Više puta su ga udarili, a M. je vikao i nazivao ga pogrdnim imenima. Pojasnio je da ga Z. K. nije udarao, a ranije ga je pomenuo jer kada mu je M. prijetio pominjao je njegovo ime, pa je mislio da ga je i on udarao, međutim, ljudi koji su bili tu kada se sve to desilo rekli su da K. nije prilazio, u šta se uvjerio kada ga je vidio. Nije mogao da precizira kojom rukom ga je M. udario, a to je bilo kako je naveo kod istražnog sudije, u predjelu lica sa strane, u bočnom dijelu glave. Od mjesta gdje se parkirao pa do zida cvijećare primio je 4 - 5 udaraca. Zaštitio se rukama po glavi, ali su svi udarci uglavnom bili u predjelu glave. Nije moguće da ga je N. razdvajao od M., jer ga je i on udarao, ali nije bio agresivan kao M., jer se M. drao i histerisao. Pojasnio je da je na Gorici bilo čarki između njega i M., nakon čega su se vratili sa Gorice i to on sam, a M. je došao naknadno. Tom prilikom su se pogurali, M. se teturao ali nije padao. Kad su se rastali, M. mu je prijetio pominjući neka imena, među njima B. N.. Kritičnom prilikom ga je udaralo više lica, od kojih su ga prvo napali P. M. i B. N., u šta je siguran, a kasnije mu se činilo da je bilo više ljudi, ali je bio mrak pa nije mogao sve ni vidjeti. M. i N. su ga udarali u predjelu glave pesnicama, ali nije mogao opredijeliti ko ga je i gdje u glavu udarao. Na zapisniku o glavnom pretresu održanom 10. 05. 2017. godine svjedok oštećeni je dodao da se događaj desio davno i ne može da se izjašnjava povodom istog, već ostaje pri iskazu koji je već dao. Pojasnio je da ga nije udarao K., a M. i N. su ga udarali na način kako je to prethodno objasnio. U trenutku kad se ovaj događaj desio nije poznavao B. N., a dok su bili na Gorici, M. mu je prijetio prezimenima N. i K.. U konačnom, nije se pridružio krivičnom gonjenju i nije postavio imovinskopravni zahtjev.  </span>
</p>
<p>
<span class="span1">Svjedok V. V. je u svom iskazu naveo da se kritičnog dana nalazio u butiku crne garderobe, u ul. Oktobarske revolucije gdje i živi, i vidio je komšiju Z. R., koji je radio nešto oko gepeka svog vozila, na parkingu. Prošao je pored njega i pozdravili su se, da bi se u butiku zadržao nekih 10 - 15 minuta, kada je čuo neku galamu i više glasova. Izašao je iz butika i vidio je Z. R. da pretrčava preko ulice, a tu je bilo još tri ili četiri lica, od kojih je poznavao P. M., koji mu je takođe komšija. Pojasnio je da ne poznaje B. N. i da mu to ime ne znači ništa, a kada je izašao iz butika vidio je tri ili četiri lica, od kojih je K. bio udaljen 10 m. P. je stajao 2 - 2,5 m od njega i tu je bilo još jedno lice koje je stajalo desno, a možda je bilo i četvoro lica, ali nije siguran. Poznato mu je da M. prodaje parfeme, a kada je izašao iz butika tri - četiri lica stajala su na ulici kada je R. pretrčavao ulicu i niko nije trčao za njim, tako da se moglo zaključiti da je tu prethodno bila tuča.</span>
</p>
<p>
<span class="span1">Svjedokinja A. M. je u svom iskazu navela da o predmetnom događaju nema neposredna saznanja jer nije prisustvovala istom. Prije tog događaja istog dana, oko 18:30 - 19:00 časova, šetala je sa P. na Gorici kada su prošla dva momka koja od ranije nije poznavala, od kojih se jedan obratio P. riječima „što si ti pričao za mene“. Mislila je da se poznaju i da je u pitanju neka šala pa je nastavila da šeta, ali kako joj se P. nije pridružio okrenula se i vidjela da ti momci tuku P. i to ga je prvo udario jedan, pa drugi </span><span class="span1">momak. Udarali su ga nogama, rukama, šakama, a u jednom trenutku su ga oborili na zemlju. Vratila se i zamolila ih da prestanu, a nije smjela da priđe jer su bili toliko agresivni da joj se činilo da bi je udarili ukoliko priđe. U jednom trenutku jedan od momaka je rekao drugome, koji je i započeo tuču, da prestanu, nakon čega je prestala tuča i pošli su u suprotnom smjeru od P. i nje, tj. niz Goricu. Pitala je P. je li povrijeđen i on je rekao da ga boli, ali nije imao vidnih povreda. Nastavili su da šetaju kada je P. zazvonio telefon, nakon čega je otišao kući, a pretpostavlja da je pošao jer su ga zvali za parfeme, što nije čula, ali pošto se druži sa njim pet - šest godina zna da ga zovu za parfeme. P. je rekao da ga je napao momak iz kvarta koji mu je komšija, koga zovu Kala. Narednog dana P. joj je ispričao da je poslije tog događaja imao neku tuču sa tim istim licem i pozvao je da pođu u policiju da ispriča šta se desilo toga dana, odnosno šta je vidjela na Gorici.</span>
</p>
<p>
<span class="span1">Svjedokinja T. V. je u svom iskazu navela da joj ništa ne znače imena lica koje je čula u sudnici, a protiv kojih se vodi postupak, te da P. M. poznaje kao P., a poznaje i Kalu, tj. Z. R., samo po nadimku. Kritičnog dana nalazila se u svojoj cvijećari „Oaza“ u ul. Oktobarske revolucije, kada je u jednom trenutku čula galamu i izašla na vrata, a izašle su i komšije iz frizerskog salona i drugih radnji. Kada je čula pretrčavanje pored cvijećare i neku jurnjavu, izašla je ispred i tad nije bilo nikoga. P., kome je ime P. M., poznaje kao korektnog i finog momka, a isti je dolazio u cvijećaru da pakuje parfeme, u zavisnosti od toga koliko je imao posla, i lijepo su sarađivali. Kritičnog dana bila je druga smjena i ne sjeća se da li je P. dolazio da pakuje parfeme dok je bila u smjeni.</span>
</p>
<p>
<span class="span1">Svjedok D. P. zv. D. u svom iskazu naveo je da je kritičnog dana Z. R., koga je poznavao od ranije, ušao u frizerski salon, koji se nalazi u ul. Oktobarske revolucije, dodao mu torbicu i rekao da mu je sačuva, nakon čega je napustio salon. Nakon što je ostavio torbicu na svoje radno mjesto, izašao je iz salona. U jednom trenutku je čuo galamu, ali nije imao pojma šta se događa. Nije mogao da ocijeni odakle dolazi, niti je vidio ljude koji su pravili galamu, pa se vratio u salon, gdje ga je čekala mušterija. Od lica koja je vidio u sudnici poznaje samo Z. R. i P. M., koji su mu komšije jer žive u krugu 500 - 600 metara. Vidio je M. na ulici, ali M. je non stop u okruženju i to mu nije bilo neobično. Ne zna gdje je otišao R. kada je izašao iz salona, a nije obratio pažnju na to. R. se vratio za torbicu poslije nekih sat vremena, a na njemu nije vidio povrede, ništa nije pričao, uzeo je torbicu i pošao. Naredni ili dva dana nakon ovog događaja, pročitao je u novinama da je bila svađa i tuča, kada je i vidio je da se radilo o R.. </span>
</p>
<p>
<span class="span1">Svjedok Z. B. je u svom iskazu datom naveo da je kritičnog dana parkirao svoje vozilo na parkingu ispred P. u ul. Oktobarske revolucije i krenuo u kafić na piće. U prolazu je vidio Z. R., a P. M. i Z. K. je vidio na nekih 20 m. Sve njih je od ranije poznavao, jer R. i M. žive u istom kvartu kao i on, a K. poznaje kao sportistu. R. je sreo dok je išao prema kafiću, a on se vraćao iz pravca kafića i mimoišli su se na nekih 5 m. Dok je prilazio nije primjetio ništa neobično, nije čuo galamu, niti vidio tuču ili svađu i vjerovatno se to odigralo prije nego je došao. Na licu mjesta bilo je 20 - 30 ljudi i od prisutnih je čuo da je bila neka gužva. Osim lica koja je naveo nikog drugog ko je bio tu nije poznavao, a sa R. se mimoišao i nije primijetio povrede na njemu. Sa njim nikada nije pričao o tom događaju, a naredni dan iz novina je pročitao da je bila svađa u ulici u kojoj je prethodno bila gužva. R. je pored njega prošao normalnim hodom, nije trčao i izgledao je potpuno normalno, tj. nije izgledao uzrujano.</span>
</p>
<p>
<span class="span1">Svjedok Z. K. je u svom naveo da je od događaja prošlo puno vremena pa se detalja ne sjeća, ali ono čega se sjeća jeste da se događaj desio negdje predveče, kada se sa P. M. dogovorio da dođe ispred njegove zgrade kako bi uzeo parfem, obzirom da se M. inače bavi prodajom parfema i kod njega je i ranije kupovao. Došao je autom i stajao pored istog na ulici, u blizini frizerskog salona i čekao je M., kada je čuo galamu i odjednom se, na nekih 10 m od njega, stvorila gužva. Sve ovo je trajalo vrlo kratko, a za </span><span class="span1">to vrijeme vidio je da su se neka lica razbježala. U gužvi je vidio troje, četvoro ljudi, ali nikog nije poznavao. Kako je sve trajalo kratko, nije imao vremena da registruje ovaj događaj, a zna da je na licu mjesta vidio P. M. i B. N., koga je poznavao od ranije, ali ne zna da li su oni učestvovali u ovoj gužvi i guranju. Vidio je B. N. na licu mjesta, ali ne zna da li je bio sam ili sa nekim u društvu, nije se mogao sjetiti. Sa P. M. je na licu mjesta razgovarao par sekundi i on je otišao do svog auta kako bi mu donio parfem i ne zna da li je on učestvovao u ovoj gužvi. Nije mogao da se izjasni koliko je ljudi učestvovalo u gužvi, niti da li su se udarali pesnicama, događaj se desio iza njegovih leđa i kad se okrenuo vidio je samo gužvu, a onda trčanje, jer je sve trajalo par sekundi. Nije vidio ni da je neko bio povrijeđen nakon ovog događaja. </span>
</p>
<p>
<span class="span1">Svjedok P. M. je u svom iskazu naveo da je kritičnog dana dobio telefonski poziv od B. N. i dogovorili su se da mu isporuči parfem, jer se inači bavi prodajom parfema, a B. mu je mušterija. Nakon ovog razgovora pošao je na Goricu gdje je imao sukob da Z. R. i M. K., koji su ga i fizički napali. Sa B. N. se dogovorio da se nađu u 19:30 časova, pa je vraćajući se sa G. prošao pored cvijećare u ul. Oktobarske revolucije, gdje inače pakuje parfeme. Sa Z. R. sreo se na čošku zgrade gdje se nalazi cvijećara, sasvim slučajno. Tu je između njih došlo do verbalne rasprave, nakon koje su se i potukli. Sve ovo je trajalo vrlo kratko, nekih 5 - 10 sekundi i zna da im je prišao B. N., koji ih je razdvojio. Kad je dolazio vidio je B. N. na par metara, možda 4 - 5 metara udaljenosti od mjesta gdje se sreo sa Z. R., pri čemu B. N. nije udarao Z. R., niti se miješao, sve dok nije prišao da ih razdvoji. Na licu mjesta je vidio i neke nepoznate momke, za koje nije siguran da li su učestvovali u razdvajanju, ali je siguran da je B. N. razdvajao na način što ga je povukao i time spriječio da dalje razmjenjuju udarce. Vidio je i Z. K. na licu mjesta, ali je bio na par metara iza njih i nije se uopšte miješao u ovaj događaj. Sto posto je siguran da osim njega i R. niko nije učestvovao u razmjeni udaraca, jer je sve trajalo 5 - 10 sekundi i niko nije imao vremena da se miješa.  </span>
</p>
<p>
<span class="span1">Iz medicinske dokumentacije na ime oštećenog, izvještaja Centra za radiološku dijagnostiku od 28. 09. 2010. godine, izvještaja ljekara specijaliste Urgentnog centra, izvještaja ljekara specijaliste ORL i nalaza i mišljenja sudske vještakinje medicinske struke prof. dr D. Č. Ki. br. 10/273 od 07. 07. 2011. godine utvrđeno je da je Z. R. u predmetnom događaju zadobio povrede: nagnječenje kože u lijevom čeonom predjelu, 2 x 3 cm i prelom nosnih kostiju sa dislokacijom. Navedene povrede u vrijeme nanošenja kvalifikuju se kao teška tjelesna povreda, jer se radi o prelomu nosnih kostiju sa dislokacijom, a iste su nastale najmanje dvokratnim djelovanjem tupine zamahnutog mehaničkog oruđa, gdje spada i stisnuta šaka u pesnici i druga tupa sredstva. Na glavnom pretresu dana 25. 04. 2013. godine vještakinja je u cijelosti ostala kod pismeno datog nalaza, a nakon što je izvršila uvid u dva rendgenološka snimka na ime Z. R. koji su urađeni u Urgentnom bloku KC CG Podgorica na dan predmetnog događaja 28. 09. 2010. godine i to oba u 19:40 časova, vještakinja je konstatovala da se na jednom snimku - kraniogram vidi lobanja gdje nema preloma, a na drugom snimku vide se nosne kosti iz dva profila, gdje se vidi prelom nosnih kostiju sa dislokacijom. Pojasnila je da je krvarenje iz nosa moglo nastati zbog preloma sa dislokacijom, ali isto tako krvarenje iz nosa viđa se i u mnogim drugim situacijama gdje ne postoji prelom i povređivanje. U izvještaju ljekara specijaliste ORL, između ostalog, stoji „pregrada bezkrvnih podliva devirana u desno od ranije“ što znači da je nosna pregrada iskrivljena od ranije i to u desno, a ne nosne kosti. To znači da je iskrivljenost nosne pregrade u desno postojala i prije predmetnog događaja od 28. 09. 2010. godine, dok je prelom nosnih kostiju, prema izvještaju ljekara radiologa - svježi prelom, jer je ljekar naveo „vidan prekid kontinuiteta nosne kosti“, a što se vidi i na rendgenološkim snimcima, tako da se pouzdano može reći da se radilo o svježem prelomu nosnih kostiju. Prilikom preloma nosnih kostiju sa dislokacijom u najvećem broju slučajeva radi se repozicija, </span><span class="span1">odnosno namještanje prelomljenih kostiju. Prelom nosnih kostiju sa dislokacijom može nastati i mehanizmom pada na tvrdu podlogu, ali u tim slučajevima obično postoje i povrede drugih djelova tijela, kao što su koljena, laktovi, kao i oguljotine u predjelu jagodica najčešće. Takođe, prilikom pada gotovo nikad ne nastaje utisnuti prelom sa jedne strane i takav prelom je tipičan za mehanizam udarca. Utisnuti prelom nosnih kostiju, u konkretnom slučaju, ne može nastati udarcem dlanom. Povrede Z. R. nastale su najmanje dvokratnim djelovanjem tupine mehaničkog oruđa, pri čemu se misli na dvije povrede i to: nagnječenje u lijevom tjemenom predjelu glave, a druga je prelom nosnih kostiju. Izraz „najmanje dvokratno“ znači da je mehanička sila na povrijeđene djelove glave u konkretnom slučaju mogla djelovati i više puta, u istom mjestu. U medicinskoj dokumentaciji nisu navedene povrede po drugim djelovima tijela, sem onih u predjelu čela i nosa. </span>
</p>
<p>
<span class="span1">Citirani nalaz i mišljenje vještakinje medicinske struke, sa izjašnjenjem sa glavnog pretresa, sud je u potpunosti prihvatio kao stručan, jasan, precizan i zasnovan na pravilima medicinske struke.</span>
</p>
<p>
<span class="span1">U prijavi Uprave policije Ekspoziture za dežurstvo od 08. 11. 2014. godine je konstatovano da je P. M. podnio prijavu protiv Z. R..</span>
</p>
<p>
<span class="span1">Ocjenom provedenih dokaza, kako pojedinačno, tako i u njihovoj međusobnoj vezi i dovodeći ih u vezu sa odbranom okrivljenog, sud je na nesumnjiv način utvrdio da je okrivljeni B. N. dana 28. 09. 2010. godine, oko 19:00 časova, u ul. Oktobarske revolucije u Podgorici, zajedno sa P. M. i jednim neidentifikovanim licem, teško tjelesno povrijedio oštećenog Z. R., tako što su ga zajedno više puta udarali pesnicama po glavi, te mu na taj način nanijeli tešku tjelesnu povredu u vidu preloma nosnih kostiju sa dislokacijom i nagnječenja kože u lijevom čeonom predjelu, pri čemu je bio svjestan da može učiniti djelo, pa je na to pristao, čime je, kao saizvršilac, ostvario sva bitna obilježja bića krivičnog djela teška tjelesna povreda iz čl. 151 st. 1 u vezi čl. 23 Krivičnog zakonika.</span>
</p>
<p>
<span class="span1">Činjenično stanje sud je utvrdio iz iskaza svjedoka oštećenog Z. R., koji je kako u prethodnom postupku, tako i na glavnom pretresu, detaljno objasnio kako je kritičnog dana došlo do kraćeg verbalnog sukoba sa P. M. na Gorici, te da mu je, kada su se rastali, M. prijetio pominjući neka imena, među njima B. N.. Istog dana, poslije nekih sat vremena, parkirao je svoje vozilo u ul. Oktobarske Revolucije, preko puta zgrade Pejton gdje inače živi, kada mu je prišao M. i počeo da ga udara, kao i još jedno lice, za koje je kasnije saznao da je B. N.. Više puta su ga udarili, a M. je vikao i nazivao ga pogrdnim imenima. Kritičnom prilikom ga je udaralo više lica, od kojih su ga prvo napali P. M. i B. N., u šta je siguran, a kasnije mu se činilo da je bilo više ljudi, ali je bio mrak pa nije mogao sve ni vidjeti. M. i N. su ga udarali u predjelu glave pesnicama, ali nije mogao opredijeliti ko ga je i gdje u glavu udarao. Da je oštećeni kritičnom prilikom, usljed udaraca koje mu je zadao okrivljeni zajedno sa P. M. i još jednim neidentifikovanim licem, zadobio povrede u vidu nagnječenja kože u lijevom čeonom predjelu, 2x3 cm i prelom nosnih kostiju sa dislokacijom, koje se kvalifikuju kao teška tjelesna povreda, a nastale su najmanje dvokratnim djelovanjem tupine zamahnutog mehaničkog oruđa, gdje spada i stisnuta šaka u pesnici i druga tupa sredstva, utvrđeno iz nalaza i mišljenja vještakinje medicinske struke prof. dr D. Č. od 07. 07. 2011. godine te medicinske dokumentacije na ime oštećenog, izvještaja Centra za radiološku dijagnostiku od 28. 09. 2010. godine, izvještaja ljekara specijaliste Urgentnog centra i izvještajem ljekara specijaliste ORL. </span>
</p>
<p>
<span class="span1">Okrivljeni je prilikom vršenja naprijed navedenih radnji bio svjestan povezanog zajedničkog djelovanja u prouzrokovanju zabranjene posljedice, odnosno svjestan da zajednički sa P. M. i još jednim neidentifikovanim licem djeluje prema oštećenom, te da, udarajući ga više puta pesnicama po glavi, može povrijediti njegov tjelesni integritet, na </span><span class="span1">šta je, prema činjeničnom stanju utvrđenom u toku postupka, i pristao, pa se njegov psihički odnos prema učinjenom krivičnom djelu manifestuje kao eventualni umišljaj, čime su se, pored objektivnih, stekli i subjektivni elementi bića krivičnog djela teška tjelesna povreda iz čl. 151 st. 1 u vezi čl. 23 Krivičnog zakonika.</span>
</p>
<p>
<span class="span1">Sud je cijenio navode odbrane okrivljenog da se kritičnom prilikom, po prethodnom dogovoru, našao sa P. M. kako bi od njega uzeo parfem, kada je došlo do sukoba između M. i oštećenog Z. R., kojom prilikom je M. udario stisnutom pesnicom u predjelu glave ovog mladića, pa potom još nekoliko puta, ali on nije učestvovao u predmetnom konfliktu, niti je imao potrebu za tim, već je jedino rukom uhvatio za džemper sa leđa oštećenog i odvojio ga od P. M., te s tim u vezi navode svjedoka P. M. da u predmetnom sukobu B. N. nije udarao oštećenog, niti se miješao, sve dok nije prišao da ih razdvoji, na način što ga je povukao i time spriječio da dalje razmjenjuju udarce, ali iste nije prihvatio nalazeći da su upravljeni na izbjegavanje krivice, odnosno olakšavanje krivičnopravnog položaja okrivljenog u predmetnom postupku, a ovo imajući u vidu jasan i određen iskaz oštećenog, koji u toku cijelog postupka na dosledan način pojašnjava da su ga kritičnom prilikom napali P. M. i upravo B. N., udarajući ga pesnicama po glavi, na način što mu je prvi udarac stisnutom pesnicom zadao M., kada se priključio okrivljeni, ističući da nije moguće da ga je okrivljeni razdvajao od M., jer ga je i on udarao, ali nije bio agresivan kao M., jer se M. drao i histerisao. Prednje navedeno nedvosmisleno je potvrđeno medicinskom dokumentacijom na ime oštećenog, te nalazom i mišljenjem vještakinje medicinske struke koji je sud, kako je već rečeno, cijenio kao jasan i tačan, te dat u skladu sa pravilima struke, utvrđujući iz istog težinu i mehanizam nastanka povrede. U tom kontekstu, sud nije prihvatio ni navode branioca da nijedan saslušani svjedok nije potvrdio da je okrivljeni nanio udarac oštećenom R., te da je okrivljeni u toku postupka tri puta mijenjao iskaz i različito prikazao događaj iz kog razloga mu se, prema stanovištu branioca, ne može pokloniti vjera, nalazeći da je provedenim dokazima nesporno utvrđeno da je kritičnom prilikom okrivljeni učestvovao u predmetnom sukobu i nanio povrede oštećenom R., nemajući razloga da ne cijeni iskaz oštećenog kao relevantan, budući da se razlike u njegovom kazivanju odnose na drugog učesnika ovog događaja, Z. K., a ne na okrivljenog u predmetnom postupku, kod činjenice da je, kako je već pojašnjeno, oštećeni, čijem je iskazu sud poklonio punu vjeru, kako u prethodnom postupku, tako i na glavnom pretresu, nedvosmisleno ukazivao da je upravo okrivljeni N. taj koji mu je zajedno sa P. M. kritičnom prilikom zadavao udarce. </span>
</p>
<p>
<span class="span1">Cijeneći iskaz svjedoka V. V., T. V., D. P. zv. D., Z. B. i Zdravka K., sud je našao da su isti bez uticaja na drugačiju odluku suda, obzirom da navedeni svjedoci nemaju saznanja o okolnostima konkretnog događaja, budući da istom nijesu prisustvovali, osim što su uočili da je u jednom trenutku došlo do gužve, a onda i tuče.</span>
</p>
<p>
<span class="span1">Sud je cijenio i iskaz svjedokinje A. M. i prijavu Upravi policije Ekspoziture za dežurstvo od 08. 11. 2014. godine, ali je našao da, obzirom da se iskaz svjedokinje odnosi na događaj koji je prethodio onom koji je predmet ovog postupka, a o predmetnom događaju nema neposrednih saznanja jer istom nije prisustvovala, dok se citirana prijava takođe ne odnosi na predmetni događaj, isti nijesu od značaja za presuđenje u konkretnoj krivičnopravnoj stvari.  </span>
</p>
<p>
<span class="span1">Odlučujući o kazni za okrivljenog sud je, u smislu čl. 42 st. 1 Krivičnog zakonika, cijenio sve okolnosti koje utiču da kazna bude manja ili veća pa je na strani okrivljenog kao olakšavajuće okolnosti cijenio njegove porodične prilike, da je oženjen, otac dvoje djece, kao i činjenicu da se oštećeni nije pridružio krivičnom gonjenju, dok je kao otežavajuću okolnost našao njegovu raniju višestruku osuđivanost, što je utvrđeno uvidom u </span><span class="span1">izvještaj Uprave policije PJ Podgorica iz kaznene evidencije na ime okrivljenog B. N. od 11. 10. 2011. godine</span><span class="span1">, pa je sud, shodno čl. 36 Krivičnog zakonika, </span><span class="span1">okrivljenog osudio na kaznu zatvora u trajanju od 6 (šest) mjeseci, nalazeći da je izrečena kazna adekvatna stepenu krivice okrivljenog i težini učinjenog krivičnog djela, te da će se istom ostvariti svrha kažnjavanja predviđena čl. 32 Krivičnog zakonika i u dovoljnoj mjeri uticati na njega da ubuduće ne vrši ovakva ili slična krivična djela, a u okviru opšte svrhe izricanja krivičnih sankcija iz čl. 4 st. 2 Krivičnog zakonika. </span>
</p>
<p>
<span class="span1">Budući je okrivljeni oglašen krivim, sud ga je obavezao da na ime troškova krivičnog postupka plati iznos od 50,00 eura, koji se odnosi na ime paušala, kao dijela troškova krivičnog postupka, koji je srazmjeran trajanju i složenosti krivičnog postupka i imovinskim prilikama okrivljenog, shodno čl. 226 i 229 Zakonika o krivičnom postupku. </span>
</p>
<p>
<span class="span1">Na osnovu izloženog, primjenom čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, dana 20. 09. 2017. godine</span>
</p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:2.7in;vertical-align:top">
<div>
<span class="span1">ZAPISNIČARKA:</span>
</div>
</td><td style="width:3.75in;vertical-align:top">
<div>
<span class="span1">                                       SUTKINJA:</span>
</div>
</td>
</tr>
<tr style="">
<td style="width:2.7in;vertical-align:top">
<div>
<span class="span1">Danijela Rajković,s.r.</span>
</div>
<p>&nbsp;</p>
</td><td style="width:3.75in;vertical-align:top">
<div>
<span class="span1">                                       Željka Jovović,s.r.</span>
</div>
<p>&nbsp;</p>
</td>
</tr>
</tbody></table>
<p></p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:1.95in;vertical-align:top">
<div>
<span class="span1">PRAVNA POUKA:</span>
</div>
</td><td style="width:3.5in;vertical-align:top">
<div>
<span class="span1">Protiv ove presude dozvoljena je žalba u roku od 15 dana od dana prijema pismenog otpravka iste, preko ovog suda Višem sudu u Podgorici. </span>
</div>
<p>&nbsp;</p>
</td>
</tr>
</tbody></table>
<p></p>
<p>
<span class="span1">ZTO Danijela Rajković</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">ZAPISNIČARKA                                                                                  SUTKINJA</span>
</p>
<p>
<span class="span1">  Danijela Rajković                                                                               Željka Jovović</span>
</p>
<p>&nbsp;</p>
<p>&nbsp;</p>
<p>
<span class="span1">DN-a: Po primjerak presude dostaviti:</span>
</p>
<p>
<span class="span1">- ODT-u Podgorica,</span>
</p>
<p>
<span class="span1">- braniocu, adv. S. R.,  </span>
</p>
<p>
<span class="span1">- okrivljenom na oglasnu tablu,</span>
</p>
<p>
<span class="span1">- a/a.</span>
</p>
<p>
<span class="span1">Postupljeno dana ______________</span>
</p>
<p>
<span class="span1">Radnik suda __________________</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
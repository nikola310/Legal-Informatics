<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span><span class="span1">                                                                               </span>
</p>
<p>&nbsp;</p>
<p style="text-align:right">
<span class="span1">K.br.539/14</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće Vukašinović Valentine, kao zapisničara, u krivičnom predmetu protiv okrivljenog S.P., iz Podgorice,  zbog dva krivična djela nedavanje izdržavanja iz člana 221 st. 1 Krivičnog zakonika Crne Gore, odlučujući po optužnom predlogu ODT-a Podgorica Kt.br. 670/14 od 04.09.2014 godine, kojeg je na glavnom pretresu zastupala Pavličić Biljana, savjetnik na radu kod ODT-a Podgorica, nakon glavnog i javnog pretresa održanog dana 24.05.2016. godine u prisustvu zastupnika optužbe i okrivljenog, donio je, a dana 27.05.2016 godine i javno objavio,</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">S.P., po nadimku "P." , JMBG ..., od oca D. i majke R., rodjene J., rodjen ... godine u Podgorici, sa prebivalištem u Podgorici, ul. ... br..., Crnogorac, razveden, otac dvoje djece, pismen, završio srednju mašinsku školu, sa povremenim zaposlenjem u taksi udruženju "..."iz Podgorice, lošeg imovnog stanja, ranije osudjivan i to presudom Osnovnog suda Podgorica K.br.13/166 od 27.04.2013 godine zbog dva krivična djela </span><span class="span1">nedavanje izdržavanja iz člana 221 st. 1 Krivičnog zakonika na jedinstvenu kaznu zatvora u trajanju od 60 dana uslovno na jednu godinu,</span>
</p>
<p>&nbsp;</p>
<p style="text-align:center;">
<span class="span1">K R I V     J E</span>
</p>
<p>&nbsp;</p>
<p>
<span class="span1">Zato što:</span>
</p>
<p>&nbsp;</p>
<p>
<span class="span1">U periodu za januar i februar 2013. godine i za april, maj, jun i jul 2014. godine, u Podgorici, svjestan svojih djela čija izvršenja je i htio, iako je znao da su njegova djela zabranjena, nije davao izdržavanje za svoju djecu S.M. i S.T., koje je po zakonu dužan da izdržava, a koja obaveza mu je utvrdjena na osnovu izvršne sudske odluke - pravosnažne presude Osnovnog suda u Podgorici P.br.2204/05 od 01.12.2006 godine, u visini od 40% svoje zarade i to na ruke zakonske zastupnice mldb. djece - majke,</span>
</p>
<p>&nbsp;</p>
<p>
<span class="span1">-čime je izvršio dva krivična djela nedavanje izdržavanja iz čl. 221 st. 1 Krivičnog zakonika Crne Gore,</span>
</p>
<p>&nbsp;</p>
<p>
<span class="span1">Pa mu Sud  primjenom citiranog zakonskog propisa, te čl. 3, 4, 5, 13, 15, 32, 36, 42, 48 st. 1  Krivičnog zakonika Crne Gore prethodno utvrdjuje: </span>
</p>
<p>&nbsp;</p>
<p>
<span class="span1">- za krivično djelo nedavanje izdržavanja iz čl. 221 st. 1 Krivičnog zakonika Crne Gore, učinjenog na štetu mldb. oštećenog S.M. kaznu zatvora u trajanju od 3 (tri) mjeseca,</span>
</p>
<p>&nbsp;</p>
<p>
<span class="span1">- za krivično djelo nedavanje izdržavanja iz čl. 221 st. 1 Krivičnog zakonika Crne Gore, učinjenog na štetu mldb. oštećene S.T. kaznu zatvora u trajanju od 3 (tri) mjeseca</span>
</p>
<p>&nbsp;</p>
<p>
<span class="span1">Za ovim Sud, primjenom čl. 48 st. 2 tač. 2, 52, 53 i 54 Krivičnog zakonika Crne Gore, te čl.226, 227, 229, 239 i 374 Zakonika o krivičnom postupku okrivljenom S.P.u i z r i č e,</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu utvrdjuje jedinstvenu kaznu zatvora u trajanju od 5 (pet) mjeseci i istovremeno odredjuje da se ista neće izvršiti, ako okrivljeni u roku od 2 (dvije) godine po pravnosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljeni da na račun budžetskih sredstava Crne Gore uplati iznos od  50,00 € (pedeseteura) na ime sudskog paušala, u roku od 15 (petnaest) dana po pravnosnažnosti presude pod prijetnjom prinudne naplate. </span>
</p>
<p>&nbsp;</p>
<p>
<span class="span1">Mldb. oštećeni S.M. i S.T. se, preko zakonskog zastupnika - majke, upućuju na redovnu gradjansku parnicu radi ostvarivanja imovinsko-pravnog zahtjeva.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>
<span class="span1">Optužnim predlogom ODT-a Podgorica Kt.br. 670/14 od 04.0.2014 godine, kojeg je na glavnom pretresu zastupala Pavličić Biljana,savjetnik na radu kod ODT-a Podgorica, okrivljenom S.P., iz  Podgorice, stavljeno je na teret da je izvršio dva krivična djela nedavanje izdržavanja iz člana 221 st. 1 u vezi čl.23 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Zastupnik optužbe je prije davanja završne riječi izmijenila činjenični opis dispozitiva optužnog akta kao i pravnu kvalifikaciju, na način kao u izreci ove presude , i pri tako izmijenjenom optužnom aktu u svemu ostala do kraja glavnog pretresa; da bi u završnoj riječi u bitnom navela da smatra da je dokazano da je okrivljeni izvršio krivična djela koja su mu stavljena na teret, u periodu kako je to i predstavljeno dispozitivom izmijenjenog optužnog predloga, sa kojih razloga je predložila Sudu da istog oglasi krivim i osudi po Zakonu. </span>
</p>
<p>&nbsp;</p>
<p>
<span class="span1">Okrivljeni S.P. je u navodima odbrane u prethodnom postupku pred Osnovnim državnim tužilaštvom u Podgorici na zapisniku Kt.br.670/14 od 21 avgusta 2014 godine, naveo da se sa suprugom razveo prije nekoliko godina i da su u tom braku dobili dvoje djece. Izjavio je da  se kada mu je prestao radni odnos u policiji, u februaru 2013 godine zaposlio u "..." taksiju kao vozač gdje povremeno radi.Pojasnio je da to nije stalni radni odnos već radi po potrebi, i na tom radnom mjestu nema fiksnu platu, već radi po učinku,odnosno pripada mu 30% od dnevne zarade,i plata mu kada cijelog mjeseca ima posla može iznositi najviše 300-350 eura. Dodao je da nije sporno da je on od strane Ovog suda ranije osudjen zbog nedavanja alimentacije i da je on iznose na koje ga je sud obavezao isplatio na žiro račun bivše supruge,što i ona može reći.Pojasnio je da se sa bivšom suprugom nakon zadnje te uplate dogovorio preko djece , da im od tada ubuduće, obično vikendima daje od 20-30 eura,za potrebe alimentacije i to je tako bilo. Istakao je da je on sve te iznose davao djeci na ruke, a iznosi su varirali zavisno od njegovih trenutnih prihoda, a kupovao je djeci i knjige za školu,odjeću, obuću  a sve na inicijativu bivše supruge. Naglasio je da nema drugu mogućnost da daje novac za izdržavanje jer nema stalni radni odnos,te da će morati nastaviti uplaćivanje novca preko bankarskog računa da ne bi dolazio u ovakve situacije. Dodao je da mu se dok je bio u </span><span class="span1">stalnom radnom odnosu tih 40% odbijalo od zarade sve do prestanka radnog odnosa od kada nema stalno zaposlenje i stalni izvor prihoda. Pojasnio je da u medjuvremenu nije tražio izmjenu odluke o visini izdržavanja jer sa tim nije bio upoznat.</span>
</p>
<p>&nbsp;</p>
<p>
<span class="span1">Okrivljeni je na glavnom pretresu u svemu ponovio navode iz prethodnog postupka pred ODT-om Podgorica i dodao da je djeci kada dodju kod njega vikendom davao i više nego što je obavezan, kao i to da je u "..." taksiju povremeno zaposlen nekih dvije godine. Odgovarajući na pitanja suda naveo je da nije predavao papire na Biro jer je u policiji po godinama starosti ostvario pravo na penziju,kao i to da stanuje privatno i živi od toga što zaradi kao taksi vozač.Pojasnio je i to da je u 2013 godini i 2014 godini radio kod drugog čovjeka u "..." taksiju, na isti način kao i kod V.I., i nikada u "..." taksiju nije bio stalno zaposlen, već je "uskakao" kada je neko od stalnih radnika bio odsutan.</span>
</p>
<p>&nbsp;</p>
<p>
<span class="span1">U završnoj riječi okrivljeni je ostao pri navodima odbrane i dodao da nije kriv za to što mu se stavlja na teret, kao i to da nije neodgovoran roditelj već izuzetno vodi računa o svojoj djeci.</span>
</p>
<p>&nbsp;</p>
<p>
<span class="span1">Sud je u dokaznom postupku: saslušao zakonsku zastupnicu mldb. oštećenih S.M.1, svjedoka V.I., pročitao pravnosnažnu presudu Osnovnog suda u Podgorici P.br.2204/05 od 01.12.2006 godine, pročitao pravnosnažnu presudu Osnovnog suda u Podgorici K.br.13/166 od 09.04.2013 godine,pročitao rješenje Ministarstva finansija br.01-564 od 24.01.2012 godine, pročitao rješenje Ministarstva finansija 01 broj 119/11-49243 od 26.12.2012 godine,pročitao izvod iz Societe Generale Banke montenegro na ime S.M.1 od 30.03.2014 i 11.07.2014 godine,pročitao izvod iz registra kaznenih evidencija za okrivljenog izdat od Ministarstva pravde Crne Gore br.0203/11265 od 20.11.2014 godine,pročitao dopis  "..."taksija od 28.03.2016 godine.</span>
</p>
<p>&nbsp;</p>
<p>
<span class="span1">Slijedeći provedeni dokazni postupak, te izvore saznanja o odlučnim činjenicama sadržane u istom, Ovaj sud zaključuje da su se u naprijed preduzetim radnjama okrivljenog stekli svi subjektivni i objektivni elementi upitne inkriminacije, sa kojih razloga je Sud prvenstveno utvrdio krivicu okrivljenog, a potom, vrednujući karakter, prirodu, te medjusobni odnos otežavajućih i olakšavajućih okolnosti koje stoje na strani okrivljenog, ocijenio da će se jedinstvenom kaznom zatvora i rokom provjere za okrivljenog na način i u trajanju kao u izreci presude ostvariti svrha izricanja uslovne osude iz čl.52 Krivičnog zakonika Crne Gore, a u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika Crne Gore. </span>
</p>
<p>&nbsp;</p>
<p>
<span class="span1">Zakonski zastupnik mldb. oštećenih S.M.1 je u prethodnom postupku pred ODT-om Podgorica na zapisniku Kt.br.670/14 od 10.jula 2014 godine izjavila da je sa S.P. bila u braku od 2001 do 2006 godine, iz kog braka su dobili dvoje djece i to sina M. i kćerku T. Presudom Osnovnog suda utvrdjena je obaveza bivšeg supruga da doprinosi izdržavanju njihove djece u iznosu od 40% zarade  koju je ostvarivao  obzirom da je bio zaposlen u policiji, i koji iznos mu se odbijao od plate, pa joj on nije davao novac na ruke već je za te potrebe otvorila račun kod Podgoričke banke krajem 2006 godine,na njeno ime, gdje su joj prebacivana sredstva za alimentaciju.Navela je da je S.P. krajem 2011 godine prestao da radi u policiji,i to na njegov zahtjev, tj.nije dobio otkaz. Pojasnila je da je zbog nedavanja izdržavanja a po njenoj prijavi isti presudom Osnovnog suda u Podgorici oglašen krivim i izrečena mu je uslovna osuda i ista se odnosila na neplaćanje izdržavanja za period od 01.01.2012 do 3112.2012 godine. Istakla je da je P. u medjuvremenu od donošenja te presude izvršio sledeće uplate na taj njen bankarski račun i to:20.03.2013 godine iznos od 120 eura,22.04.2013 iznos od 50 eura, </span><span class="span1">27.05.2013 iznos od 50 eura,24.06.2013 godine iznos od 50 eura, 26.07.2013 iznos od 50 eura,29.08.2013 iznos od 50 eura,28.09.2013 iznos od 50 eura,01.11.2013 iznos od 50 eura, 16.12.2013 iznos od 50 eura i dana 06.02.214 godine iznos od 50 eura, što ukupnpo iznosi 570,00 eura. Istakla je da iz toga proizilazi da bivši suprug nije na ime izdržavanja platio iznose za januar i februar 2013 godine, kao i za period od marta 2014 godine do dana davanja izjave kod tužioca. Pojasnila je da što se iznosa tiče uglavnom se radilo o iznosima od 50 eura,a presudom o razvodu braka mu je naznačeno da plaća 40% od plate, a to je bio izveden prosjek od zarade dok je radio u policiji negdje oko 180 eura, tako da je to bio najbliži iznos onom procentu na koji ga je sud obavezao presudom o razvodu braka.</span>
</p>
<p>
<span class="span1">Na glavnom pretresu je u svemu ponovila kazivanje iz prethodnog postupka, i dodala da joj ni do glavnog pretresa okrivljeni nije ništa platio na ime izdržavanja zajedničke djece. U ime maloljetne djece pridružila se krivičnom gonjenju okrivljenog i postavila odštetni zahtjev u iznosu nedatih izdržavanja.</span>
</p>
<p>&nbsp;</p>
<p>
<span class="span1">Svjedok V.I., saslušan na glavnom pretresu je izjavio da u okviru "..." taksija,koji je nevladina organizacija, on ima dva vozila, od kojih za jedno ima čovjeka koji je stalno radno zaposlen a drugo vozilo on vozi. Pojasnio je da se dešava da on ime nekada obaveze van Podgorice,pa vožnjom tog drugog vozila on po nekoliko dana zaduži S.P. koji nije njegov stalno zaposleni radnik. Za te usluge koje mu čini, on S.P.u daje 30% te dnevne zarade, a to u prosjeku bude nekih 10-15 eura dnevno.Dodao je da ta njegova i S.P. saradnja traje nekih godinu dana, a u 2013. i 2014. godini S. za njega nije obavljao tu djelatnost.Pojasnio je da samim tim što je to nevladina organizacija  on ne može ta "primanja" S. za tih nekoliko dana u nedjelji da nigdje evidentira, već se to svodi na neku njihovu saradnju u povjerenju. Napomenuo je i to da kada S. završi taj jedan radni dan on uzme tih 30%od zaradjenog pazara, tako da mu on to ne daje mjesečno i ne obračunava.</span>
</p>
<p>&nbsp;</p>
<p>
<span class="span1">Iz pravnosnažne presude Osnovnog suda u Podgorici P.br.2204/05 od 01.12.2006 godine,proizilazi da je istom razveden brak izmedju S.P. i S.M.1, i da su njihova mldb.djeca, sin M. rodjen ... godine i kćer T. koja je rodjena ... godine povjerena majci na dalji odgoj, čuvanje i vaspitanje, uz obavezu oca da svakomjesečno doprinosi njihovom izdržavanju počev od 01.12.2006 godine, na način što će isplaćivati iznos koji čini 40% njegovih neto ličnih  mjesečnih primanja, na ruke zakonskoj zastupnici mldb.djece-majci, sve dok za to budu postojali zakonski razlozi.</span>
</p>
<p>&nbsp;</p>
<p>
<span class="span1">Iz pravnosnažne presude Osnovnog suda u Podgorici K.br.13/166 od 09.04.2013 godine proizilazi da je okrivljeni S.P. istom oglašen krivim i osudjen </span><span class="span1">zbog dva krivična djela </span><span class="span1">nedavanje izdržavanja iz člana 221 st. 1 Krivičnog zakonika na jedinstvenu kaznu zatvora u trajanju od 60 dana uslovno na jednu godinu,i to za period od januara 2012 godine  do 31.12.2012 godine.</span>
</p>
<p>&nbsp;</p>
<p>
<span class="span1">Iz rješenja Ministarstva finansija br.01-564 od 24.01.2012 godine,proizilazi da se S.P.u, službeniku Uprave policije, zbog prestanka radnog odnosa, na osnovu sporazuma utvrdjenog rješenjem Direktora Uprave policije br.119/11-49243 od 26.12.2011 godine, priznaje pravo na isplatu otpremnine u visini od 12 bruto zarada, što ukupno iznosi 6.192,96 eura.</span>
</p>
<p>&nbsp;</p>
<p>
<span class="span1">Iz rješenja Uprave policije 01 broj 119/11-49243 od 26.12.2012 godine, proizilazi da S.P., službeniku Uprave policije sporazumno prestaje radni odnos uz isplatu otpremnine dana 31.12.2011 godine.</span>
</p>
<p>
<span class="span1"></span>
</p>
<p>
<span class="span1">Iz izvoda iz "Societe Generale Banke Montenegro" na ime S.M.1 od 30.03.2014 i 11.07.2014 godine,proizilazi da je na ovaj žiro račun a na ime alimentacije uplaćivani sledeći iznosi u sledeće dane: 20.03.2013 godine iznos od 120 eura, 22.04.2013 iznos od 50 eura, 27.05.2013 iznos od 50 eura, 24.06.2013 godine iznos od 50 eura, 26.07.2013 iznos od 50 eura, 29.08.2013 iznos od 50 eura, 28.09.2013 iznos od 50 eura, 01.11.2013 iznos od 50 eura, 16.12.2013 iznos od 50 eura i dana 06.02.214 godine iznos od 50 eura, dok u periodima - mjesecima iz dispozitiva optužnog akta nema uplata za alimentaciju.</span>
</p>
<p>&nbsp;</p>
<p>
<span class="span1">Iz izvoda iz registra kaznenih evidencija za okrivljenog izdatog od Ministarstva pravde Crne Gore br.0203/11265 od 20.11.2014 godine, proizilazi da isti nije evidentiran kao osudjivano lice u ovom Ministarstvu.</span>
</p>
<p>&nbsp;</p>
<p>
<span class="span1">Iz dopisa "..." taksija od 28.03.2016 godine proizilazi da je "..." taksi udruženje taksista i ujedno nevladina organizacija koja nema ni jednog zaposlenog i nije DOO firma. dalje proizilazi da su u udruženju taksisti-preduzetnici koji su svaki za sebe odgovorni po pravnom osnovu, pa sa tih razloga ne mogu odgovoriti da li izvjesni S.P. radi kod nekog taksiste- preduzetnika, jer nemaju uvid u te podatke, te da svaki taksista-preduzetnik u Podgorici ima svoj PIB , i svaki je sam za sebe pravno lice.</span>
</p>
<p>&nbsp;</p>
<p>
<span class="span1">Okrivljeni S.P., tokom cijelog postupka decidno iznosi tvrdnju da on jeste davao izdržavanje za svoju maloljetnu djecu, nakon presude kojom je ranije oglašen krivim zbog nedavanja alimentacije i to najprije uplatama na žiro račun svoje bivše supruge, a potom po dogovoru sa istom, na ruke njihovoj zajedničkoj djeci kada bi vikendom dolazila kod njega, i to u iznosima od 20-30 eura, ovisno o mogućnostima. Ove i ovakve navode odbrane okrivljenog sud cijeni smišljenim i naknadno pripremljenim sve radi ublažavanja svog položaja u ovoj krivično pravnoj stvari. To najprije sa razloga jer je kazivanje okrivljenog u svemu opovrgnuto kontinuiranim svjedočenjem zakonske zastupnice mldb. oštećenih - njihove majke S.M.1 koja je  navela da je zbog nedavanja izdržavanja a po njenoj prijavi S.P. presudom Osnovnog suda u Podgorici oglašen krivim i izrečena mu je uslovna osuda i ista se odnosila na neplaćanje izdržavanja za period od 01.01.2012 do 31.12.2012 godine, te da je S.P. u medjuvremenu od donošenja te presude izvršio sledeće uplate na njen bankarski račun i to: 20.03.2013 godine iznos od 120 eura, 22.04.2013 iznos od 50 eura, 27.05.2013 iznos od 50 eura, 24.06.2013 godine iznos od 50 eura, 26.07.2013 iznos od 50 eura,29.08.2013 iznos od 50 eura, 28.09.2013 iznos od 50 eura, 01.11.2013 iznos od 50 eura, 16.12.2013 iznos od 50 eura i dana 06.02.214 godine iznos od 50 eura. Bila je istrajna u tvrdnji da okrivljeni nije na ime izdržavanja platio iznose za januar i februar 2013 godine, kao i za period od marta 2014 godine pa do davanja njenog iskaza. Navela je i to da dok je okrivljeni radio u policiji tih 40% zarade su joj uplaćivana sve do trenutka kada je okrivljeni sporazumno prekinuo radni odnos u policiji, odnosno isti nije otpušten sa posla već je to dobrovoljno učinio.Kazivanje zakonske zastupnice oštećenih je potkrijepljeno i materijalnim dokaznim sredstvima provedenim u dokaznom postupku u vidu  rješenja Ministarstva finansija br.01-564 od 24.01.2012 godine, iz kog je utvrdjeno da se S.P., službeniku Uprave policije, zbog prestanka radnog odnosa,na osnovu sporazuma utvrdjenog rješenjem direktora Uprave policije br.119/11-49243 od 26.12.2011 godine,priznaje pravo na isplatu otpremnine u visini od 12 bruto zarada, što ukupno iznosi 6.192,96 eura, kao i iz rješenja Uprave policije 01 broj 119/11-49243 od 26.12.2012 godine iz kog je utvrdjeno da S.P.u, službeniku Uprave policije sporazumno prestaje radni odnos uz isplatu otpremnine dana 31.12.2011 godine. Da je okrivljeni </span><span class="span1">jedino u periodu koji je navela zakonska zastupnica uplaćivao izdržavanje a nakon donošenja presude kojom je zbog nedavanja alimentacije pravnosnažno osudjen utvrđeno je iz izvoda iz Societe Generale Banke Montenegro na ime S.M.1 od 30.03.2014 i 11.07.2014 godine. Sa svega navedenog kao istinit, objektivan i saglastan cjelokupnoj dokaznoj gradji, Ovaj sud je cijenio kazivanje zakonske zastupnice mldb.oštećenih u cjelosti ga prihvativši.</span>
</p>
<p>&nbsp;</p>
<p>
<span class="span1">Obaveza okrivljenog da izdržava svoju maloljetnu djecu utvrdjena je iz pravnosnažne i izvršne presude Osnovnog suda u Podgorici P.br.2204/05 od 01.12.2006 godine iz koje se utvrdjuje da je isti dužan da za mldb.zajedničku djecu sina M. rodjenog ... godine i kćer T. rodjenu ... godine svakomjesečno doprinosi njihovom izdržavanju počev od ... godine, na način što će isplaćivati iznos koji čini 40% njegovih ličnih  mjesečnih primanja, na ruke zakonskoj zastupnici mldb.djece-majci, sve dok za to budu postojali zakonski razlozi.Dakle, ne stoje ni navodi odbrane okrivljenog da je kako je kad mogao svojoj djeci, a po dogovoru sa njihovom majkom, na ruke, kada bi vikendom dolazili kod njega davao odredjene svote novca. Ovo sa razloga jer pravnosnažnom i izvršnom sudskom presudom isti nije obavezan da djeci na ruke daje novac za izdržavanje, već se u citiranoj izvršnoj sudskoj odluci navodi da to davanje treba činiti na ruke zakonske zastupnice zajedničke djece lično.U krajnjem ni zakonska zastupnica koja je dva puta saslušavana na navedene okolnosti, i pred ODT-om Podgorica i na glavnom prestresu pred ovim sudom, ni jednom riječju ne pominje nekakav dogovor izmedju nje i bivšeg supruga da alimentaciju daje djeci na ruke. Jer da je to zaista tako, izvodi se logičan zaključak, onda okrivljeni ne bi ni bio krivičnom prijavom od strane okrivljene označen kao taj koji ne ispunjava svoju zakonsku obavezu, pa samim tim ni dalje procesuiran kao osumnjičeni odnosno okrivljeni u ovom postupku.</span>
</p>
<p>&nbsp;</p>
<p>
<span class="span1">Cijenio je Ovaj sud i okolnost koja proizilazi iz svjedočenja V.I., u koje sud nije imao razloga sumnjati, već ga je kao istinito kazivanje prihvatio,kao i sadržinu dopisa taksi udruženja "...", i našao da to što okrivljeni povremeno radi kao taksi vozač, bez stalnog radnog odnosa i bez utvrdjene fiksne plate, i što je sa tih razloga za ovaj sud neutvrdivo koliko je to 40% njegove zarade za period od mjesec dana,i našao da isti nijesu od uticaja na drugačije zaključivanje Ovog suda. Ovo sa razloga, jer je evidentno da je okrivljeni radno sposobno lice, koje privrjedjuje i  zaradjuje,i koje je ranije uplaćivalo mjesečne iznose uglavnom od po 50 eura, što je zakonska zastupnica u svemu prihvatila kao alimentaciju, sve shodno mogućnostima okrivljenog u datom vremenskom intervalu,pa za Ovaj sud nema nikakve dileme da je okrivljeni mogao nastaviti sa davanjem na ruke majci zajedničke mldb. djece svakog mjeseca onoliko novca koliko su mu to mogućnosti dozvoljavale.</span>
</p>
<p>&nbsp;</p>
<p>
<span class="span1">Sud je stanovišta da izdržavanje predstavlja imovinsko pravo, koje se zasniva na pravnoj vezi izmedju članova porodice, u konkretnom slučaju roditelja - okrivljenog S.P. da, radi obezbjedjenja egzistencijalnih potreba doprinosi izdržavanju svoje djece, dok god za to budu postojali zakonski uslovi. Sud takodje ocjenjuje da se izdržavanje kao institut porodičnog prava najprije obezbjedjuje kroz gradjansko - pravnu, a ukoliko ona iz bilo kog razloga izostane tada se gradjansko - pravnoj pridružuje i krivično - pravna zaštita kao neki vid prinudne mjere s ciljem realizacije i ostvarenja prava na izdržavanje. </span>
</p>
<p>
<span class="span1">U suštini, cilj i jednog i drugog postupka jeste obaveza najprije roditelja, a potom i države, da svakom djetetu obezbijedi osnovne egzistencijalne uslove koji su neophodni za pravilan rast, razvoj i funkcionisanje svakog djeteta. U tom kontekstu dužnost okrivljenog da izvršava svoju obavezu izdržavanja prema svojoj mldb. djeci S.M. i S.T., nesumnjivo proizilazi iz pravnosnažne i izvršne presude Ovog suda, a navodi odbrane </span><span class="span1">okrivljenog kojim se pravdao savjesnošću roditelja kroz kupovinu knjiga, obuće i odjeće Sud cijeni njegovim poklonima djeci,a nikako vidom i načinom izmirenja obaveze izdržavanja, koji način je izričito propisan citiranom izvršnom presudom.</span>
</p>
<p>
<span class="span1">Činjenica je da je opomena izražena kroz presudu Osnovnog suda u Podgorici K.br.13/166 od 09.04.2013 godine kojom je okrivljeni oglašen krivim zbog izvršenja dva krivična djela nedavanje izdržavanja na kratko uticala na njegovu svijest i savjest da preduzme sve ono što je neophodno, kako bi svojoj maloljetnoj djeci omogućio kroz ispunjenje svoje obaveze normalnu egzistenciju. Medjutim valja ukazati da djeca uživaju dvostruku zaštitu i to u prvom redu svojih roditelja, a ukoliko ta zaštita ipak iz nekog razloga izostane, tada je obaveza države da preko svojih institucija, odnosno nadležnih organa kroz  ustanovljenu i zakonom propisanu proceduru učini sve kako bi se u svakoj situaciji pružila apsolutna egzistencijalna i socijalna zaštita svakog djeteta. </span>
</p>
<p>&nbsp;</p>
<p>
<span class="span1">Rezimirajući činjenične i pravne aspekte predmetne krivično - pravne stvari, Ovaj sud zaključuje da su se u naprijed opisanim radnjama okrivljenog S.P. ostvarili svi subjektivni i objektivni elementi bića dva krivična djela nedavanje izdržavanje iz čl. 221 st. 1 Krivičnog zakonika Crne Gore, pa je okrivljeni na subjektivnom planu, postupao sa direktnim umišljajem kao oblikom krivice, budući da je bio svjestan svojih djela i htio njihova izvršenja. </span>
</p>
<p>&nbsp;</p>
<p>
<span class="span1">Vrjednujući sve okolnosti iz čl. 42 Krivičnog zakonika  Crne Gore,   koje utiču da kazna bude manja ili veća (olakšavajuće i otežavajuće okolnosti), Sud je, od otežavajućih okolnosti na strani okrivljenog cijenio njegovu raniju osudjivanost, za istovrsno krivično djelo utvrdjeno uvidom u pravnosnažnu presudu </span><span class="span1">Osnovnog suda u Podgorici K.br.13/166 od 09.04.2013 godine</span><span class="span1">,dok je od olakšavajućih okolnosti cijenio njegove porodične prilike, odnosno okolnost da se radi o ocu dvoje maloljetne djece, njegove imovinske prilike, odnosno okolnost da se radi o licu lošeg imovnog stanja, pa je Sud, imajući u vidu uz navedeno i stepen krivice okrivljenog, primjenom čl. 48 st. 1 Krivičnog zakonika Crne Gore, istom prethodno za krivično djelo nedavanje izdržavanja iz čl. 221 st. 1 Krivičnog zakonika Crne Gore učinjenog na štetu mldb. S.M., utvrdio kaznu zatvora u trajanju od 3 mjeseca, a za krivično djelo nedavanje izdržavanja iz čl. 221 st. 1 Krivičnog zakonika Crne Gore učinjenog na štetu mldb. S.T., utvrdio kaznu zatvora u trajanju od 3 mjeseca, a potom je Sud primjenom čl. 48 st. 2 tač.2 Krivičnog zakonika Crne Gore, okrivljenom utvrdio jedinstvenu kaznu zatvora u trajanju od 5 mjeseci, a zatim primjenom čl.52, 53 i 54 Krivičnog zakonika Crne Gore istu uslovio rokom probacije u trajanju od dvije godine.</span>
</p>
<p>
<span class="span1">Sud je uvjerenja da se upravo ovako odmjerenom krivičnom sankcijom, može postići svrha izricanja uslovne osude propisana čl.52 Krivičnog zakonika Crne Gore, a u okviru opšte svrhe izricanja i propisivanja krivičnih sankcija iz čl. 4 st. 2 Krivičnog zakonika Crne Gore. Sud cijeni da će mjerom upozorenja kao u izreci presude omogućiti, odnosno djelovati na okrivljenog da prevashodno izmiri svoje obaveze prema maloljetnoj djeci, te da ubuduće uredno daje izdržavanje. </span>
</p>
<p>&nbsp;</p>
<p>
<span class="span1">Sud je primjenom čl. 239 Zakonika o krivičnom postupku m</span><span class="span1">ldb.oštećene S.M. i S.T., preko zakonskog zastupnika-majke uputio na redovnu gradjansku parnicu radi ostvarivanja imovinsko-pravnog zahtjeva, ovo sa razloga jer dokazi provedeni u ovom postupku nijesu pružili pouzdan osnov za utvrdjivanje visine istog, a pribavljanje drugih dokaza bi vodilo bespotrebnom odugovlačenju postupka.</span>
</p>
<p>&nbsp;</p>
<p>
<span class="span1">Sud je okrivljenog obavezao, u smislu čl. 226, 227 i 229 Zakonika o krivičnom postupku da na ime sudskog paušala uplati na račun budžetskih sredstava Crne Gore iznos od </span><span class="span1">50,00 eura, a koji je odmjeren shodno trajanju, složenosti postupka i imovinskim prilikama okrivljenog.</span>
</p>
<p>&nbsp;</p>
<p>
<span class="span1">Na osnovu izloženog, a shodno članu 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana, 27.05.2016  godine</span>
</p>
<p>
<span class="span1"></span>
</p>
<p>
<span class="span1">    ZAPISNIČAR</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">       SUDIJA</span>
</p>
<p>
<span class="span1">Valentina Vukašinović</span><span class="span1"></span><span class="span1"></span><span class="span1">                      Larisa Mijušković Stamatović</span>
</p>
<p>&nbsp;</p>
<p>&nbsp;</p>
<p>&nbsp;</p>
<li>
<span class="span2">Primjerak presude dostaviti:</span>
</li>
<li>
<span class="span2">- ODT-u Podgorica</span>
</li>
<li>
<span class="span2">- Okrivljenom</span>
</li>
<li>
<span class="span2">- Zakonskoj zastupnici mldb. oštećenih nakon pravnosnažnosti</span>
</li>
<li>
<span class="span2">     S u d i j a, </span>
</li>
<li>
<span class="span2">___________________</span>
</li>
<li>
<span class="span2">Postupljeno dana______________</span>
</li>
<li>
<span class="span2">Namještenik__________________</span>
</li>
<p>&nbsp;</p>
<p>
<span class="span1">Pravna pouka:</span>
</p>
<p>
<span class="span1">Protiv ove presude može se izjaviti žalba </span>
</p>
<p>
<span class="span1">u roku od 8 (osam) dana od dana prijema </span>
</p>
<p>
<span class="span1">pismenog otpravka, Višem sudu u Podgorici, </span>
</p>
<p>
<span class="span1">a preko Ovog suda.</span>
</p>
<p>
<span class="span1">                                                                                </span>
</p>
<p style="text-align:center;">
<span class="span1">ZTO: Valentina Vukašinović</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';text-decoration:underline}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:center;">
<span class="span1"></span>
</p>
<p>
<span class="span1">                                                                                              </span><span class="span1"> Posl.br.K. 269/14/14</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE  </span>
</p>
<p>&nbsp;</p>
<p>
<span class="span1">Osnovni sud u Kotoru, kao nadležni prvostepeni krivični sud, po sudiji Momirki Tešić kao sudiji pojedincu, uz učešće zapisničara Ana-Marije Petković, u predmetu protiv okrivljenog Stanić Miška, zbog krivičnog djela ugrožavanja javnog saobraćaja iz čl. 339. st. 1. Krivičnog zakonika CG, koji se vodi po optužnom predlogu ODT-a Kotor Kt.br. 173/14 od 28.08.2014 godine, nakon održanog glavnog i javnog pretresa dana, 04.06.2015. godine, u prisustvu savjetnika ODT-a Kotor Ivana Abramovića, u odsustvu uredno pozvanog okrivljenog Stanić Miška, koji je prethodno ispitan shodno čl. 457. ZKP-a, donio je i istog dana javno objavio  sledeću</span>
</p>
<p>&nbsp;</p>
<p style="text-align:center;">
<span class="span1">P R E S U D U </span>
</p>
<p>&nbsp;</p>
<p>
<span class="span1">Okrivljeni Stanić Miško JMBG 2607985210291 od oca Zorana i majke Lidije, rođene Milonjić, rođenog 26.07.1985 godine u Podgorici, stalno nastanjen u Podgorici, Botun bb, državljanina CG, sa završenom SSS, po zanimanju privatnik, neoženjen, bez djece, srednjeg imovnog stanja, osuđivan presudom Osnovnog suda u Podgorici K.09/1165 od 19.02.2010.g zbog krivičnog djela iz čl. 263 stav 3 u vezi stava 2  KZ, na kaznu zatvora u trajanju od 1 (jedne) godine uslovno na 2 (dvije) godine, protiv koga se navodno ne vodi krivični postupak za neko drugo krivično djelo.</span>
</p>
<p>&nbsp;</p>
<p style="text-align:center;">
<span class="span1">K r i v    j e</span>
</p>
<p>&nbsp;</p>
<p>
<span class="span1"></span><span class="span1">Što je dana, 21.03.2014 godine oko 20,45 časova, na magistralnom putu Budva - Cetinje, u mjestu Košljun, upravljajući, u pripitom stanju pri koncentraciji od 1,16%o apsolutnog alkohola u krvi, putničkim motornim vozilom marke "Mercedes 320 CDI" reg. oznake PG GE 967, suprotno odredbi čl. 45. st. 1. i čl. 182. st. 4. u vezi st. 2. Zakona o bezbjednosti saobraćaja na putevima, iako je bio svjestan da svojom radnjom može učiniti krivično djelo, pa je na to pristao, ugrozio saobraćaj i doveo u opasnost život oštećenog Latković Aleksandra iz Kotora, na način što prilikom mimoilaženja sa svoje lijeve strane nije ostavio dovoljno rastojanja između svog vozila i vozila sa kojim se mimoilazio, niti je vozilo pomjerio ka desnoj ivici kolovoza, tako da se mimoilaženje u krivini sa PMV marke "Golf V 1.9 TDI", reg. oznake KO AG 742 koje se kretalo iz suprotnog smjera, a kojim je upravljao Latković Aleksandar iz Kotora, nije moglo izvršiti na bezbjedan način koji je podrazumijevao bezbjedni razamak od oko 1,83 m, već je u desnoj krivini na sredini kolovoza, odnosno na srednjoj punoj liniji prednjom lijevom stranom vozila ostvario kontakt sa zadnjim lijevim dijelom vozila "Golf V 1.9 TDI", kojom prilikom su se vozila međusobno odbila tako da je vozilo "Golf V 1,9 TDI" horizontalno rotiralo za 180 stepeni i zaustavilo se </span><span class="span1">sa desne strane kolovoza na zemljanom proširenju za svoj smjer kretanja, dok se vozilo "Mercedes 320 CDI", PG GE 967 odbilo u lijevo za svoj smjer kretanja i zaustavilo na lijevoj kolovoznoj traci, kojom prilikom je oštećeni Latković Aleksandar, vozač vozila "Golf V 1,9 TDI" zadobio laku tjelesnu povredu i to dvije ogrebotine /crtaste oguljotine/ kože u predjelu prednje strane desne podlaktice, ukoso postavljene, međusobno paralelne, dužine po 3 cm, sa otokom u predjelu navedenih ogrebotina promjera 4x4 i crvenilo kože sa otokom u predjelu unutrašnje strane desne podlaktice promjera 5x4 cm.</span>
</p>
<p>&nbsp;</p>
<p>
<span class="span1">- čime je učinio krivično djelo ugrožavanja javnog saobraćaja iz čl. 339. st. 1. Krivičnog zakonika CG.</span>
</p>
<p>&nbsp;</p>
<p>
<span class="span1">-pa mu sud na osnovu naprijed navedene krivičnopravne odredbe te odredbi čl. 3, 5, 8, 13, 1</span><span class="span1">5</span><span class="span1">, 36, 42, 52, 53. i 54. KZ-a CG i čl. 368. i 374. ZKP-a izriče</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom utvrđuje kaznu zatvora u trajanju od 3 (tri) mjeseca i istovremeno određuje da se kazna neće izvršiti ukoliko okrivljeni za vrijeme od 1 (jedne) godine od dana pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span class="span1">Dužan je okrivljeni na ime sudskog paušala uplatiti iznos od 50,00 eura, i na ime troškova krivičnog postupka iznos od 154,00 eura, u korist budžeta Crne Gore, na žiro račun broj 832-16-52 u roku od mjesec dana od dana pravosnažnosti presude i dokaz o uplati dostaviti ovom sudu s pozivom na broj K. 269/14/14.</span>
</p>
<p>&nbsp;</p>
<p>
<span class="span1">Oštećeni Latković Aleksandar se sa imovinsko pravnim zahtjevom upućuje na parnicu.</span>
</p>
<p>&nbsp;</p>
<p style="text-align:center;">
<span class="span1">O b r a  z l o ž e n j e </span>
</p>
<p>&nbsp;</p>
<p>
<span class="span1">ODT Kotor aktom Kt. br. 173/14 od 04.06.2014. godine optužilo je Stanić Miška zbog krivičnog djela ugrožavanja saobraćaja iz čl. 339. st. 1. Krivičnog zakonika CG.</span>
</p>
<p>&nbsp;</p>
<p>
<span class="span1">Okrivljeni Stanić Miško je u svojoj odbrani pred ODT-om izjavio da se dana, 21.03.2014. godine negdje oko 21:00 čas vraćao sa svoja dva druga iz Budve prema Podgorici preko Cetinja. Upravljao je pmw marke "Mercedes E-320", reg. ozn. PG. Kada se nalazio u jednoj oštroj krivini na desno i neposredno prije nego što su se isped njega pojavile tri trake, na njega je iz suprotnog smjera naletjelo jedno vozilo marke "Golf V" koje je prešlo u njegovu kolovoznu traku i zadnjim lijevim dijelom ostvario kontakt sa prednjim lijevim dijelom njegovog vozila. Dakle, isti je ušao u njegovu putanju kretanja, odnosno presjekao ga u krivini. S toga, smatra da nije kriv za predmetnu saobraćajnu nezgodu. Nije se kretao brzinom većom od 40 km/h, tog dana je pio alkohol, a poznato mu je da je imao 1,14 promila alkohola u krvi, to zna jer je morao da "duva" prilikom vršenja uviđaja. Od siline udara iskrivljen mu je točak i završio je u drugu kolovoznu traku. Kontakt je bio u samoj krivini prije nego što su počele tri trake i to bliže bijeloj crti koja razdvaja dvije kolovozne trake. Vozila su zaustavljena upravo na taj način kako je to predstavljeno skicom lica mjesta. Nije vidio da je vozač "Golfa V" bio povrijeđen, i ne zna ko je zvao policiju, a misli da je to </span><span class="span1">bio vozač tog vozila i oni se nisu udaljavali sa lica mjesta. Sa njim u vozilu na mjestu suvozača nalazio se Nenad Parezanović, dok je Slobodan za kojeg ne zna kako se preziva i koji radi za Nenada sjedao pozadi iza suvozača. </span>
</p>
<p>&nbsp;</p>
<p>
<span class="span1">Sud je u dokaznom postupku koji je proveden radi utvrđivanja činjeničnog stanja i krivice okrivljenog, proveo sledeće dokaze i to: pročitao</span><span class="span1"> </span><span class="span1">iskaz svjedoka oštećenog Latković Aleksandra sa zapisnika pred ODT-om Kotor od 16.05.2014.g., izvršio uvid u zapisnik o uvidjaju UP CB Budva br. 40/14 od 24.03.2014.g., i u skicu lica mjesta, izvještaj o prisustvu alkohola u krvi KCCG 341 i 343 od 07.04.2014.g., izvještaj ljekara Jedinice za HMP u Budvi na ime Latković Aleksandra, pročitao nalaz i mišljenje vještaka medicinske struke dr Krsta Nikolića od 21.07.2014.g., pročitao nalaz i mišljenje vještaka saobraćajne struke Đorđija Vučeljića od 27.05.2015.g., i izvršio uvid u uvjerenje Ministarstva pravde od 08.08.2014.g. na ime Stanić Miška.</span>
</p>
<p>&nbsp;</p>
<p>
<span class="span1">Oštećeni svjedok Latković Aleksandar u svojoj izjavi pred ODT-om Kotor izjavio je da se kritične prilike kretao sam iz pravca Cetinja prema Budvi, upravljao je pmv marke "Golf V", a sa njim u vozilu se nalazilo još tri djevojke i to Bojana Latković, Vesna Kontić i Ivana Martinović. Sjeća se da je na jednoj dionici puta bliže Budvi taman krenuo da izlazi iz tri trake i neposredno prije jedne oštre krivine na lijevo, iz suprotnog smjera je na njega velikom brzinom naletjelo drugo vozilo, a do samog kontakta je došlo na bijeloj liniji koja je razdvajala dvije kolovozne trake. Precizira da je to lice bukvalno ispalo iz krivine, i na njega naletjelo i isti je prednjim dijelom vozila zakačio njegov zadnji lijevi dio vozila. Kako se to vozilo kretalo velikom brzinom, a on se kretao nekih 50 km/h, to je od siline udara njegovo vozilo odbačeno i isto se zarotiralo. Vozila su nakon saobraćajne nezgode bila u tom položaju kako je na skici predstavljeno, a prikazani tragovi potiču od vozila koje je njega udarilo. Ispravno su navedena oštećenja na njegovom vozilu koja su konstatovana na zapisnik o uviđaju saobraćajne nezgode. Kritične prilike je povrijeđen i obratio se HMP u Budvi. Nije se pridružio krivičnom gonjenju niti postavio imovinsko-pravni zahtijev. </span>
</p>
<p>&nbsp;</p>
<p>
<span class="span1">Uvidom u zapisnik o uviđaju UP CB Budva br. 40/14 od 24.03.2014.g. utvrđeno je da se saobraćajna nezgoda desila dana, 21.03.2014.g. oko 20,45 časova na putu M-2.3-Cetinje-Budva, bliže mjesto Košljun, u kojoj su učestvovali Stanić Miško koji je upravljao vozilom marke Mercedes 320 CDI reg. oznake PG GE 967 i Latković Aleksandar koji je uravljao vozilom marke Volkswagen, Golf V 1.9 TDI reg. oznake KO AG 742, a kojom prilikom je konstatovano stanje na putu kao i oštećenja na vozilima. Uvidom u skicu lica mjesta prikazan je položaj vozila nakon kontakta, trag gume i fiksna tačka. </span>
</p>
<p>&nbsp;</p>
<p>
<span class="span1">Uvidom u izvještaj o prisutstvu alkohola u krvi KCCG 341 od 07.04.2014.g. na ime Stanić Miška, utvrđeno je da je isti dana, 22.03.2014. godine u 00,00 časova imao 1,16 pro mille apsolutnog alkohola u krvi, a na osnovu izvještaja istog centra broj 343 na ime Latković Aleksandra utvrđeno je da je Latković Akleksandar dana, 21.03.2014. godine u 22,55 časova imao 0,00 pro mille apsolutnog alkohola u krvi.</span>
</p>
<p>&nbsp;</p>
<p>
<span class="span1">Uvidom u izvještaj ljekara Jedinice za HMP u Budvi na ime Latković Aleksandra utvrđeno je da se isti dana 21.3.2014 godine javio u ovu zdravstvenu ustanovu radi ukazivanja medicinske pomoći zbog tjelesnih povreda zadobijenih u saobraćajnoj nezgodi, kojom prilikom su iste konstatovane i određena terapija.</span>
</p>
<p>&nbsp;</p>
<p>
<span class="span1">Na osnovu nalaza i mišljenja vještaka medicinske struke Dr Krsta Nikolića od 21.07.2014.g. utvrđeno je da je oštećeni Latković Aleksandar kritične prilike zadobio sledeće povrede, i to dvije ogrebotine (crtaste oguljotine) kože u predjelu prednje strane desne podlaktice, ukoso postavljene, međusobno paralelne, dužine po 3 cm, sa otokom u predjelu navedenih ogrebotina promjera 4x4 cm i crvenilo kože sa otokom u predjelu unutrašnje strane desne podlaktice promjera 5x4 cm, koje opvrede predstavljaju u vrijeme nanošenja, procijenjeno kako pojedinačno tako i u svom ukupnom djelovanju, laku tjelesnu povredu.</span>
</p>
<p>&nbsp;</p>
<p>
<span class="span1">Na osnovu nalaza i mišljenja vještaka saobraćajne struke Đorđija Vučeljića od 27.05.2015 g. kojim je prikazana vremensko prostorna analiza toka saobraćajne nezgode, utvrđeno da je do kontakta došlo gledano po uzdužnoj osi magistralnog puta, u desnoj krivini, na oko 23 m poslije fiksne tačke, gledano iz pravca Budve u pravcu Cetinja ( smjer kretanja vozila "Mercedes 320 CDI") a gledano po poprečnoj osi magistralnog puta na sredini kolovoza, iznad srednje pune linije,. Do kontakta je došlo između prednjeg lijevog dijela vozila "Mercedes 320 CDI", PG GE967 i zadnjeg lijevog dijela vozila "Golf V 1.9" TDI, KO AG742, koje se kretalo iz suprotnog smjera. Nakon kontakta, vozila su se međusobno odbila tako da je vozilo "Golf V 1.9" TDI, KO AG742 horizontalno rotiralo za 180 stepeni i zaustavilo se sa desne strane kolovoza na zemljanom proširenju za svoj smjer kretanja, dok se vozilo "Mercedes 320 CDI", PG GE967 odbilo ulijevo za svoj smjer kretanja i zaustavilo na lijevoj kolovoznoj traci. Iz prostorno vremenske analize toka saobraćajne nezgode utvrđeno je da je zaustavni put vozila "Mercedes 320 CDI", reg. oznaka PG GE967 iznosio oko 37,28 m, a vrijeme zaustavljanja trajalo bi oko 3,64 sekunde. Zaustavni put vozila "Golf V 1.9 TDI" reg. oznaka KO AG742 iznosi oko 23,62 m, a vrijeme zaustavljanja trajalo bi oko 2,95 sekundi. Tehničke mogućnosti izbjegavanja nezgode od strane vozača vozila "Golf V 1.9 TDI" postojale su u dijelu da je trebao upravljati vozilom desnom stranom desne kolovozne trake, jer bi na taj način lijevi bok ovog vozila bio udaljen od lijevog boka vozila iz suprotnog smjera oko 1,83 m, od strane vozača vozila "Mercedes 320 CDI" postojale su u dijelu da je trebao upravljati vozilom desnom stranom kolovozne trake, jer bi na taj način lijevi bok ovog vozila bio udaljen od lijevog boka vozila iz suprotnog smjera oko 1,83 m. Brzine kretanja oba vozila nisu u uzročnoj vezi sa nastankom nezgode. Osnovni uzročni propusti oba vozača nalaze se u činjenici da se ni jedno vozilo nije kretalo na bezbijedan način desnom stranom kolovoza za svoj smjer kretanja. Do kontakta je došlo na desnoj kolovoznoj traci za smjer kretanja vozila "Mercedes 320 CDI", neposredno uz srednju punu liniju. Vještak je mišljenja da je opasna situacija pretvorena u saobraćajnu nezgodu nastala na način što se nijedno vozilo nije kretalo desnom stranom kolovoza za svoj smjer kretanja, tako da se njihovo mimoilaženje u krivini nije moglo izvršiti na bezbijedan način koji je podrazumjevao bezbijedni razmak (rastojanje lijevih bočnih strana) od oko 1,83 m. Način upravljanja vozilima od strane oba vozača poslijedica je greške u upravljanju u dijelu nepoštvanja obaveze da se moraju kretati desnom stranom, kolovoza za svoj smjer kretanja, što nije bio slučaj, a što predstavlja osnovne uzročne propuste predmetne saobraćajne nezgode.</span>
</p>
<p>&nbsp;</p>
<p>
<span class="span1">Uvidom u uvjerenje Ministarstva pravde od 08.08.2014.g. na ime Stanić Miška je utvrđeno da je isti </span><span class="span1">osuđivan presudom Osnovnog suda u Podgorici K.09/1165 od 19.02.2010.g. zbog krivičnog djela iz čl. 263 u vezi stava 3. i 2. KZ,</span><span class="span2"> </span><span class="span1">na kaznu zatvora u trajanju od 1 (jedne) godine uslovno na 2 (dvije) godine.</span>
</p>
<p>&nbsp;</p>
<p>
<span class="span1">Cijeneći sve provedene dokaze, kako pojedinačno tako i u uzajamnoj povezanosti kao i u odnosu na odbranu okrivljenog, sud je utvrdio činjenično stanje opisano u izreci odluke. </span><span class="span1">Krivično pravno ocjenjujući ovako utvrđeno činjenično stanje, sud je našao da je okrivljeni  stanić Miško učinio krivično djelo ugrožavanje javnog saobraćaja iz čl. 339 st.1. Krivičnog zakonika.</span>
</p>
<p>&nbsp;</p>
<p>
<span class="span1"> Iz zapisnika o uviđaju utvrđeno je vrijeme i mjesto gdje se desila predmetna nezgoda kao i lica i vozila koja su u istoj učestvovali te stanje na putu, oštećenja na vozilu, a iz skice lica mjesta i položaj vozila nakon nezgode, fiksna tačka, a koje dokaze je vještak saobraćajne struke koristio prilikom izrade nalaza i mišljenja. Iz zapisnika o uviđaju i odbrane okrivljenog, proizilazi da je okrivljeni upravljao vozilom </span><span class="span1">"Mercedes 320 CDI", reg. oznaka PG GE967</span><span class="span1">, a oštećeni Latković Aleksandar </span><span class="span1">vozilom "Golf V 1.9 TDI" reg. oznaka KO AG742</span><span class="span1">. </span>
</p>
<p>&nbsp;</p>
<p>
<span class="span1">Iz nalaza i mišljenja vještaka medicinske struke dr Krsta Nikolića, a koji nalaz je sud prihvatio kao jasan i stručan, utvrđeno je da je oštećeni Latković Aleksandar kritične prilike zadobio skupno procjenjeno laku tjelesnu povredu, a koje povrede su bliže pobrojane u izreci.</span>
</p>
<p>&nbsp;</p>
<p>
<span class="span1">Iz </span><span class="span1">izvještaja o prisutstvu alkohola u krvi KCCG 341 na ime okrivljenog, utvrđeno je da je isti </span><span class="span1">bio u pripitom stanju, tj. kod istog je konstavano prisustvo 1,16 pro mille apsolutnog alkohola u krvi i to u vrijeme vađenja krvi dana 22.3.2014 godine u 00.00 časova, a na osnovu izvještaja iste ustanove 343 na ime oštećenog utvrđeno je da je isti bio u trijeznom stanju tj. kod istog je konstatovano 0,00 pro mille apsolutnog alkohola u krvi tog dana u 22,55 časova.</span>
</p>
<p>&nbsp;</p>
<p>
<span class="span1">Iz nalaza i mišljenja vještaka saobraćajne struke dr Đorđija Vučeljića, a koji nalaz je sud prihvatio kao jasan i stručan, utvrđeno je da je opasna situacija pretvorena u saobraćajnu nezgodu nastala na način što su oba vozača pričinila propust, na način što se</span><span class="span1"> ni jedno vozilo nije kretalo desnom stranom kolovoza za svoj smjer kretanja, tako da se njihovo mimoilaženje u krivini nije moglo izvršiti na bezbijedan način, koji je podrazumjevao bezbijedni razmak od oko 1,83 m. Dalje je utvrđeno i da je do kontakta došlo gledano po uzdužnoj osi magistralnog puta, u desnoj krivini, na oko 23 m poslije fiksne tačke, gledano iz pravca Budve u pravcu Cetinja ( smjer kretanja vozila "Mercedes 320 CDI") a gledano po poprečnoj osi magistralnog puta na sredini kolovoza, iznad srednje pune linije, i to između prednjeg lijevog dijela vozila okrivljenog "Mercedes 320 CDI" PG GE967, i zadnjeg lijevog dijela vozila oštećenog "Golf V 1.9 TDI" KO AG742 koje se kretalo iz suprotnog smjera, te da su se nakon kontakta, vozila međusobno odbila tako da je vozilo "Golf V 1.9" TDI, KO AG742 horizontalno rotiralo za 180 stepeni i zaustavilo se sa desne strane kolovoza na zemljanom proširenju za svoj smjer kretanja, dok se vozilo "Mercedes 320 CDI", PG GE967 odbilo ulijevo za svoj smjer kretanja i zaustavilo na lijevoj kolovoznoj traci. Vještak saobraćajne struke je pojasnio i da su tehničke mogućnosti izbjegavanja nezgode od strane vozača vozila "Mercedes 320 CDI" postojale u dijelu da je trebao upravljati vozilom desnom stranom kolovozne trake, jer bi na taj način lijevi bok ovog vozila bio udaljen od lijevog boka vozila iz suprotnog smjera oko 1,83 m, a od strane vozača vozila "Golf V 1.9 TDI" postojale su u dijelu da je trebao upravljati vozilom desnom stranom desne kolovozne trake, jer bi na taj način lijevi bok ovog vozila bio udaljen od lijevog boka vozila iz suprotnog smjera oko 1,83 m. Način upravljanja vozilima od strane oba vozača poslijedica je greške u </span><span class="span1">upravljanju u dijelu nepoštvanja obaveze da se moraju kretati desnom stranom kolovoza za svoj smjer kretanja, što nije bio slučaj, a što predstavlja osnovne uzročne propuste predmetne saobraćajne nezgode.</span>
</p>
<p>&nbsp;</p>
<li>
<span class="span1">Naime odredbom člana 45. stav 1. Zakona o bezbjednosti saobraćaja na putevima propisano je da prilikom mimoilaženja vozač je dužan da sa svoje lijeve strane ostavi dovoljno rastojanja između svog vozila i vozila sa kojim se mimoilazi, a po potrebi i da vozilo pomjeri ka desnoj ivici kolovoza, </span><span class="span1">dok je odredbom čl. 182. st. 4. u vezi sa st. 2. istog zakona propisano da je pod dejstvom psihoaktivnih supstanci lice za koje se ispitivanjem pomoću odgovarajućih sredstava i metoda (test za utvrđivanje prisustva psihoaktivnih supstanci) utvrdi prisustvo ovih supstanci u organizmu, te da vozač koji je u tolikoj mjeri umoran ili bolestan ili je u takvom zdravstveno stanju da je nesposoban za bezbjedno upravljanje vozilom, kao i vozač koji je pod dejstvom opojnih droga, drugih psihoaktivnih supstanci ili je pod dejstvom alkohola ne smije upravljati vozilom u saobraćaju na putu.</span>
</li>
<p>&nbsp;</p>
<p>
<span class="span1">Dakle sud je utvrdio da je okrivljeni postupao suprotno naprijed navedenim odredbama ZOBS-a, na način što se nije </span><span class="span1">kretao na bezbijedan način i to desnom stranom kolovoza za svoj smjer kretanja, a kako bi ostavio bezbijedni razmak oko 1,83 m, između svog vozila i vozila sa kojim se mimoilazi. Takođe, na osnovu izvještaja o prisutstvu alkohola u krvi KCCG 341 i 342 </span><span class="span1">utvrdjeno je da se okrivljeni u vrijeme predmetne nezgode nalazio u pripitom stanju sa koncentarcijom apsolutnog alkohola u krvi od 1,16 pro milla. Svi ovi propusti su u uzročno-posledičnoj vezi sa nastalom nezgodom u kojoj je oštećeni Latković Aleksandar zadobio laku tjelesnu povredu bliže opisanu u izreci.</span>
</p>
<p>&nbsp;</p>
<p>
<span class="span1">Okrivljeni je u svojoj odbrani naveo da jeste prije nego što se dogodila saobraćajna nezgoda konzumirao alkohol, i da se kritičnog dana oko 21,00 časa, upravljajući sa pmv "Mercedes E-320" PG reg. oznake PG, vraćao iz Budve prema Podgorici preko Cetinja, i kada se nalazio u jednoj oštroj krivini na desno na njega je iz suprotnog smjera naletjelo vozilo marke "Golf V" koje je prešlo u njegovu kolovoznu traku i zadnjim lijevim dijelom ostvarilo kontakt sa prednjim lijevim dijelom njegovog vozila. Tvrdio je da je to vozilo ušlo u njegovu putanju kretanja, odnosno presjeklo ga u krivinu. </span>
</p>
<p>&nbsp;</p>
<p>
<span class="span1">Sud odbranu okrivljenog da je do saobraćajne nezgode došlo iz razloga što je vozilo iz suprotnog smjera ušlo u njegovu putanju kretanja i presjeklo ga u krivinu nije prihvatio jer je ista u suprotnosti sa nalazom i mišljenjem vještaka saobraćajne struke, koji nalaz i mišljenje je sud prihvatio, a na osnovu kojeg je utvrđeno da je do predmetne saobraćajne nezgode došlo na način što su oba vozača pričinila propust, na način što se</span><span class="span1"> ni jedno vozilo nije kretalo desnom stranom kolovoza za svoj smjer kretanja, tako da se njihovo mimoilaženje u krivini nije moglo izvršiti na bezbijedan način, koji je podrazumjevao bezbijedni razmak od oko 1,83 m.</span><span class="span1"> Dakle, u konkretnom slučaju sud nalazi i da je Latković Aleksandar koji je upravljao vozilom  Golf V 1.9 TDI, reg .oznaka KO AG 742, takođe napravio propust kritične prilike a što je utvrđeno na osnovu nalaza i mišljenja vještaka saobraćajne stuke, međutim kako je izostala posledica njegovih radnji,a pri tom je zadobio laku tjelesnu povredu, to je sud prihvatio stav optužbe da je isti oštećen u predmetnoj saobraćajnoj nezgodi. </span>
</p>
<p>&nbsp;</p>
<p>
<span class="span1">Okrivljeni je bio svjestan da upravljanjem vozilom pod dejstvom alkohola može prouzrkovati saobraćajnu nezgodu tj. da u pripitom stanju nije sposoban za bezbjednu vožnju, pa samim tim što je upravljao vozilom kritične prilike, nakon čega je došlo do saobraćajne nezbode usled njegovih propusta, to je na taj način pristao na izvršenje krivičnog djela. </span>
</p>
<p>&nbsp;</p>
<p>
<span class="span1"></span><span class="span1">Prilikom odluke o vrsti i visini krivične sankcije koju okrivljenom Stanić Mišku treba izreći sud je pošao od toga da je za krivično djelo ugrožavanje javnog saobraćaja iz čl. 339. st. 1. Krivičnog zakonika CG zakonom zaprijećeno  kaznom zatvora do tri godine. U smislu člana 42. Krivičnog zakonika sud je na strani okrivljenog kao otežavajuću okolnost cijenio to što je isti ranije osuđivan. Kao olakšavajuću okolnost sud je cijenio to što se oštećeni nije pridružio krivičnom gonjenju. Imajući u vidu sve napred navedeno, sud smatra da su se stekli uslovi za izricanje uslovne osude, te da će se upozorenjem uz prijetnju kaznom dovoljno uticati na okrivljenog da ubuduće ne vrši krivična djela, pa mu je shodno tome izrekao uslovnu osudu kojom mu je utvrdio kaznu zatvora od tri (3) mjeseca i istovremeno odredio da se kazna neće izvršiti ukoliko okrivljeni za vrijeme od jedne godine, od dana pravosnažnosti presude ne učini novo krivično djelo. Sud smatra da je izrečena krivična sankcija adekvatna ličnosti okrivljenog, težini učinjenog krivičnog djela i okolnostima pod kojima je ovo djelo učinjeno, kao i da na strani oštećenog Latkovića postoji takođe propusti u upravljau vozilom kritične prilike.</span>
</p>
<p>&nbsp;</p>
<p>
<span class="span1">Shodno napred navedenom, te primjenom odredbi člana</span><span class="span1"> 3, 5, 8, 13, 1</span><span class="span1">5</span><span class="span1">, 36, 42, 52, 53. i 54. KZ-a CG i čl. 368. i 374. ZKP-a, odlučeno je kao u izreci presude.</span>
</p>
<p>&nbsp;</p>
<p>
<span class="span1">Sud je okrivljenog obavezao da na ime sudskog paušala uplatiti iznos od 50,00 eura, i na ime troškova krivičnog postupka iznos od 154,00 eura, i to na ime troškova vještačenja po vještaku medicinske struke iznos od 49,50 eura i na ime vještačenja po vještaku saobraćajne struke iznos od 104,50 eura u korist budžeta Crne Gore, na žiro račun broj 832-16-52 u roku od mjesec dana od dana pravosnažnosti presude i dokaz o uplati dostaviti ovom sudu s pozivom na broj K. 269/14/14.</span>
</p>
<p>&nbsp;</p>
<p>
<span class="span1">Shodno članu 236. stav 3. ZKP-a, sud je oštećenog Latković Aleksandra radi ostvarivanja imovnsko-pravnog zahtjeva uputio na parniči postupak, obzirom da isti do okončanja glavnog pretresa nije određeno označio svoj zahtjev niti podnio dokaze za isti.</span>
</p>
<p>&nbsp;</p>
<p>
<span class="span1">Na gore iznijetim razlozima sud je zasnovao svoju odluku.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U KOTORU</span>
</p>
<p style="text-align:center;">
<span class="span1">Dana, 04.06.2015. godine</span>
</p>
<p>&nbsp;</p>
<p>
<span class="span1">Zapisničar</span><span class="span1">                                                                                Sudija </span>
</p>
<p>
<span class="span1">Ana-Marija Petković                                  </span><span class="span1">                    Momirka Tešić</span>
</p>
<p>&nbsp;</p>
<p>
<span class="span1">PRAVNA POUKA: Protiv ove presude ima se pravo žalbe u roku od 8 dana od dana prijema Višem sudu u Podgorici, a preko ovog suda.</span>
</p>
<p>&nbsp;</p>
</div>
</div>


</body>
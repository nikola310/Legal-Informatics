<div style="text-align: right">
	K.br. 39/10</div>
<div style="text-align: justify">
	&nbsp;</div>
<div style="text-align: center">
	U IME CRNE GORE</div>
<div style="text-align: justify">
	&nbsp;<br>
	OSNOVNI SUD U DANILOVGRADU kao krivični, po sudiji Vladimiru Novoviću, kao pojedincu, uz učešće Ane Ivanović kao zapisničara, u krivičnom predmetu protiv okrivljenog R.B. iz Danilovgrada, koga brani V.D.R. advokat iz P., zbog krivičnog djela nedozvoljeno držanje oružja i eksplozivnih materija iz čl.403 st.2 KZ, odlučujući po optužnici Osnovnog državnog tužilaštva iz Podgorice Kt.br.21/10 od 26.05.2010.godine, koju je na glavnom pretresu zastupala Snežana Šišević, zamjenik ODT-a iz Podgorice, nakon održanog glavnog i javnog pretresa dana 13.12.2011.godine u prisustvu zastupnika optužbe, okrivljenog i njegovog branioca, donio je dana 13.12.2011.godine, a dana 15.12.2011.godine javno objavio<br>
	&nbsp;</div>
<div style="text-align: center">
	PRESUDU</div>
<div style="text-align: justify">
	&nbsp;<br>
	Okrivljeni R.B., JMB ..., zvani B., od oca B2. i majke Lj., rodjene P2., rodjen ...godine u Đ., na K.,&nbsp; sa mjestom prebivališta u selu Ć. - opština D., državljanin Crne Gore, razveden, otac troje djece, pismen, završio srednju školu, vojsku služio u Mostaru 1982.godine, lošeg imovnog stanja, neosudjivan.<br>
	&nbsp;</div>
<div style="text-align: center">
	Kriv je</div>
<div style="text-align: justify">
	&nbsp;<br>
	Što je:<br>
	&nbsp;<br>
	Dana 11.12.2009.godine, u pomoćnom objektu svoje kuće, u selu Ć., opština D., neovlašćeno držao vatreno oružje - automatsku pušku marke "Zastava" kal.7,62 mm, fabričkog broja 38808, sa okvirom u kojem se nalazilo 30 metaka za istu, čije držanje je, shodno čl.12 Zakona o oružju ("Sl.list RCG", br.49/2004 i "Sl.list CG" br.49/2008) gradjanima zabranjeno,<br>
	&nbsp;<br>
	- čime je počinio krivično djelo nedozvoljeno držanje oružja i eksplozivnih materija iz čl.403 st.2 KZ.<br>
	&nbsp;<br>
	Pa sud okrivljenog primjenom citiranih zakonskih propisa, te čl. 4, 5, 13, 15, 32, 41, 42 i 51 KZ i čl.226, 229 i 374 ZKP-a,<br>
	&nbsp;</div>
<div style="text-align: center">
	O S U Đ U J E</div>
<div style="text-align: justify">
	&nbsp;<br>
	Na kaznu rad u javnom interesu u trajanju od 80 (osamdeset) časova, a koji se ima izvršiti za vrijeme od 2 mjeseca, s tim što kazna ne može biti duža od 60 časova u toku jednog mjeseca.<br>
	&nbsp;<br>
	Okrivljenom se u izrečenu kaznu rad u javnom interesu ima uračunati 8 časova rada u javnom interesu, obzirom da je okrivljeni bio zadržan od strane Uprave policije Ispostava Danilovgrad od 11.12.2009.godine do 12.12.2009.godine.<br>
	&nbsp;<br>
	Ukoliko okrivljeni ne vrši rad u javnom interesu, ova kazna će se zamijeniti kaznom zatvora, tako što će se&nbsp; svakih započetih 60 časova rada u javnom interesu zamijeniti kaznom zatvora u trajanju od jednog mjeseca.<br>
	&nbsp;<br>
	Dužan je okrivljeni da na ime troškova krivičnog postupka uplati ovom sudu iznos od 62,50 eura, kao i na ime sudskog paušala iznos od 30,00 eura, a sve u roku od 15 dana po pravosnažnosti presude.<br>
	&nbsp;<br>
	Na osnovu čl.75 st.1 KZ od okrivljenog R.B. se trajno oduzima automatska puška marke "Zastava" kal.7,62 mm, fabričkog broja 38808, sa okvirom u kojem se nalazi 30 metaka za istu.<br>
	&nbsp;<br>
	&nbsp;</div>
<div style="text-align: center">
	O b r a z l o ž e nj e</div>
<div style="text-align: justify">
	&nbsp;<br>
	Optužnicom ODT Podgorica Kt.br.21/10 od 26.05.2010.godine, okrivljenom R.B. stavljeno je na teret izvršenje krivičnog djela nedozvoljeno držanje oružja i eksplozivnih materija iz čl.403 st.2 KZ. Zastupnik optužbe je na glavnom pretresu u završnoj riječi precizirao činjenični opis krivičnog djela iz optužnice, na način određen kao u izreci presude, dok je pravna kvalifikacija ostala ista. Predložio je da sud okrivljenog oglasi krivim i osudi na kaznu u zakonom propisanim granicama.<br>
	&nbsp;<br>
	Okrivljeni R.B. u odbrani datoj u pretkrivičnom postupku na zapisniku o saslušanju osumnjičenog Ku.br.92/09 od 11.12.2009.godine sačinjenom kod Uprave policije Ispostava Danilovgrad u bitnom je naveo da je do prije pet godina bio zaposlen pri vojsci, u kasarni „M.Š.“ u D., kao mehaničar pješadijskog naoružanja. Tvrdio je da se preko deset godina, kod njega u njegovom pomoćnom objektu-radionici, nalazila automatska puška M 70 sa pet okvira municije. Nije se mogao sjetiti ko je kod njega donio predmetnu pušku, a zna da je ista donijeta na popravku, obzirom na posao kojim se bavio. Kako to lice nije dolazilo za automatsku pušku, ista je ostala u radionici. Nije je koristio što se može vidjeti iz toga što je pušku zahvatila korozija.<br>
	&nbsp;<br>
	Okrivljeni R.B. u odbrani datoj u istražnom postupku u bitnom je ponovio odbranu datu u pretkrivičnom postupku, s tim što je pojasnio da priznaje da je u pomoćnom objektu držao navedeno oružje i municiju.<br>
	Okrivljeni R.B. u odbrani datoj na glavnom pretresu u bitnom je naveo da je od 1995.godine do 2005.godine radio kao civilno lice u kasarni u D., na poslovima mehaničara pješadijskog naoružanja. Njegova radna obaveza bila je da popravlja i održava oružje. Tvrdi da je u to vrijeme imao usmenu saglasnost da vojna lica mogu da mu donose oružje i kući i da u kući doneseno oružje popravlja. Nije znao za automatsku pušku i municiju u njegovoj garaži u selu Ć., u D., a naveo je da je moguće da je neko oružje donio na popravku ili da ga je pak neko od vojnih lica ostavio kod njega za vrijeme bombardovanja Crne Gore, obzirom da je vojska bila raspoređena u blizini njegove kuće. Pojasnio je da su ovlašćeni policijski službenici predmetnu pušku i RAP, u kojem su se nalazili okviri i municija, pronašli u jednoj fioci. Od 2005.godine iz Ć. se preselio u stambeni objekat u centru D., a zbog lošeg zdravstvenog stanja njegove supruge. Poslije preseljenja u objektu, u Ć., je oko mjesec dana kao podstanar stanovao B.M.. Istakao je da je vlasnik objekta u kojem je pronađeno oružje i municija. Dodao je i da je pravilo bilo, kada je vršio popravke oružja u kasarni, da se uz oružje donese i rap, u kojem se nalazila municija, okviri, sredstva za čišćenje i sl. Prihvatio je da mu sud izrekne kaznu rada u javnom interesu za slučaj da bude oglašen krivim za krivično djelo stavljeno mu na teret.<br>
	&nbsp;<br>
	Okrivljeni R.B. u završnoj riječi je kazao da prihvata završnu riječ svoga branioca.&nbsp; &nbsp;<br>
	&nbsp;<br>
	Branilac okrivljenog R.B., adv. R. D. V. u završnoj riječi je zastupao tezu da kod njegovog branjenika nije postojao umišljaj zbog čega je predložio da ga sud oslobodi od optužbe. Istovremeno je ukazao i to, da za slučaj da njegov branjenik bude oglašen krivim, da je sud dužan da uzme u obzir brojne olakšavajuće okolnosti koje skupa opravdavaju primjenu blaže krivične sankcije.<br>
	&nbsp;<br>
	Sud je na glavnom pretresu u dokaznom postupku pročitao potvrdu o privremeno oduzetim predmetima Uprave policije Kri.br.173/09 od 11.12.2009.godine, izdatu na ime okrivljenog R.B., pročitao zapisnik o pretresanju stana i drugih prostorija Uprave policije Ispostava Danilovgrad Kri.br.173/09 od 11.12.2009.godine, pročitao Rješenje Vojne pošte 4695 Danilovgrad INT.br.2637-1 od 02.08.1995.godine, pročitao Rješenje Vojne pošte 4695 Danilovgrad br.1952-1 od 25.04.2005.godine, pročitao izvještaj o balističkom vještačenju Uprave policije Forenzički centar br.2233/11 i pročitao izvod iz kaznene evidencije Ministarstva unutrašnjih poslova Republike Srbije 04-2 Str.pov.br.235-4719/11 od 09.05.2011.godine.<br>
	&nbsp;<br>
	Iz zapisnika o pretresanju stana i drugih prostorija Uprave policije Ispostava Danilovgrad Kri.br.173/09 od 11.12.2009.godine i potvrde o privremeno oduzetim predmetima Uprave policije Kri.br.173/09 od 11.12.2009.godine, izdate na ime okrivljenog R.B. utvrđuje se da su dana 11.12.2009.godine, ovlašćeni policijski službenici Ispostave Danilovgrad, po naredbi istražnog sudije Osnovnog suda u Danilovgradu, izvršili pretres kuće, pomoćnog objekta-radionice i štale okrivljenog R.B. u selu Ć.. Tom prilikom u pomoćnom objektu-radionici na radnom stolu pronađeni su i od okrivljenog oduzeti predmeti i to: automatska puška M 70 AB2 kal.7,62 mm, fab.br.38808, pet okvira sa 132 metka, redenik sa 10 metaka i torbica RAP-a sa priborom.<br>
	&nbsp;<br>
	Iz Rješenja Vojne pošte 4695 Danilovgrad INT.br.2637-1 od 02.08.1995.godine utvrđuje se da je okrivljeni od 01.08.1995.godine primljen kao civilno lice u službu u Vojsci Jugoslavije, te da je raspoređen na radno mjesto mehaničara za pješadijsko naoružanje u&nbsp; VP 4695 Danilovgrad.<br>
	&nbsp;<br>
	Iz Rješenja Vojne pošte 4695 Danilovgrad br.1952-1 od 25.04.2005.godine utvrđuje se da je dana 31.05.2005.godine okrivljenom prestala služba u Vojsci SCG zbog ukidanja radnog mjesta VKV mehaničar za pješadijsko naoružanje u VP 4695 Danilovgrad.<br>
	&nbsp;<br>
	Iz izvještaja o balističkom vještačenju Uprave policije Forenzički centar br.2233/11 urađenom od strane balističara B.B. i M.M. utvrđuje se da je na vještačenje dostavljena automatska puška »Zastava« kal.7,62 mm, fab.br.38808, sa okvirom u kojem se nalazilo 30 metaka. Vizuelnim pregledom i praktičnom provjerom utvrđeno je da je dostavljeno oružje funkcionalno, da se na automatskoj pušci uočava jako dejstvo površinske korozije, koja je nastupila usljed atmosferskih padavina, te da je iz dostavljenog oružja pucano nakon čega cijev nije čišćena.<br>
	&nbsp;<br>
	Sud je cijenio ovaj izvještaj o vještačenju, pa je isti prihvatio kao jasan, stručan i objektivan i dat prema pravilima struke i nauke.<br>
	&nbsp;<br>
	Iz izvoda iz kaznene evidencije Ministarstva unutrašnjih poslova Republike Srbije 04-2 Str.pov.br.235-4719/11 od 09.05.2011.godine, utvrđuje se da okrivljeni R.B. nije osuđivan.<br>
	&nbsp;<br>
	Na osnovu naprijed izložene činjenične gradje, koja proizilazi iz sadržine dokaza provedenih na glavnom pretresu, ovaj sud je nesumnjivo zaključio, da su se u radnjama okrivljenog R.B. stekla sva obilježja bića krivičnog djela nedozvoljeno držanje oružja i eksplozivnih materija iz čl.403 st.2 KZ. Naime, okrivljeni je dana 11.12.2009.godine, u pomoćnom objektu svoje kuće, u selu Ć., opština D., neovlašćeno držao vatreno oružje - automatsku pušku marke "Zastava" kal.7,62 mm, fabričkog broja 38808, sa okvirom u kojem se nalazilo 30 metaka za istu, čije držanje je, shodno čl.12 Zakona o oružju ("Sl.list RCG", br.49/2004 i "Sl.list CG" br.49/2008) gradjanima zabranjeno.<br>
	&nbsp;<br>
	Navedeno činjenično stanje utvrdjeno je iz zapisnika o pretresanju stana i drugih prostorija Uprave policije Ispostava Danilovgrad Kri.br.173/09 od 11.12.2009.godine, potvrde o privremeno oduzetim predmetima Uprave policije Kri.br.173/09 od 11.12.2009.godine, izdate na ime okrivljenog R.B. i izvještaja o balističkom vještačenju Uprave policije Forenzički centar br.2233/11. Iz ovih dokaza utvrđuje se da je dana 11.12.2009.godine, prilikom izvršenog pretresa kuće, pomoćnog objekta-radionice i štale okrivljenog R.B. u selu Ć., koje pripada opštini D., u pomoćnom objektu na radnom stolu, između ostalih stvari, pronađena i od okrivljenog oduzeta automatska puška marke »Zastava« kal.7,62 mm, fab.br.38808, koja je bila u ispravnom stanju sa okvirom u kojem se nalazilo 30 metaka za istu.<br>
	&nbsp;<br>
	Okrivljeni je u odbrani datoj u pretkrivičnom i istražnom postupku tvrdio da se preko deset godina, kod njega u pomoćnom objektu-radionici, nalazila predmetna automatska puška i municija, da je bila donijeta na popravku, pa kako lice koje je donijelo nije dolazilo, ista je ostala u radionici, ne sporeći na taj način da je znao da drži to oružje i municiju, a držao ga je i nakon prestanka civilne službe u Vojsci, obzirom da mu je služba prestala 31.05.2005.godine, što se utvrdjuje iz Rješenja Vojne pošte 4695 Danilovgrad br.1952-1 od 25.04.2005.godine.<br>
	&nbsp;<br>
	Međutim, sud nije prihvatio odbranu okrivljenog sa glavnog pretresa u dijelu u kojem je naveo da nije znao za postojanje automatske puške i municije u pomoćnom objektu, te da su ove stvari&nbsp; pretresom pronađene u jednoj fioci i istu je cijenio kao neistinitu i sračunato datu u cilju izbjegavanja krivično-pravne odgovornosti. Ovo stoga što je okrivljeni u odbrani datoj u pretkrivičnom i istražnom postupku tvrdio da je znao za postojanje tog oružja i municije, a uz to su ove stvari pronađene pretresom u pomoćnom objektu, koji je vlasništvo okrivljenog, na radnom stolu, dakle vidljivom mjestu što proizilazi iz zapisnika o pretresanju pretresanju stana i drugih prostorija Uprave policije Ispostava Danilovgrad Kri.br.173/09 od 11.12.2009.godine.<br>
	&nbsp;<br>
	Članom 12 Zakona o oružju ("Sl.list RCG" br.49/2004 i "Sl.list CG" br.49/2008)&nbsp; propisano je da je zabranjena nabavka, držanje, nošenje, proizvodnja, popravljanje i prepravljanje, promet i prevoz oružja i municije, ako ovim zakonom nije drugačije odredjeno i to svih vrsta automatskog oružja, drugog poluautomatskog oružja sa kapacitetom magacina većim od 5 metaka, osim pušaka kalibra 22 LR, svih vrsta oružja sa integralnim prigušivačem, prigušivača namijenjenih oružju i djelova za prigušivače, teleskopskih nišana sa svjetlosnim snopom ili sa uredjajem za elektronsko pojačavanje svjetlosti ili infracrvenih uredjaja, oružja koje je namijenjeno izbacivanju eksplozivnih projektila, oružja koje ima oblik predmeta druge namjene, tako da po svom spoljnom izgledu nije prepoznatljivo kao oružje, rasprskavajućeg oružja, municije čija je osnovna namjena probijanje oklopa, municije sa eksplozivnim, zapaljivim ili otrovnim projektilima, municije za koju nije pribavljeno odobrenje za stavljanje u promet prema odredbama posebnih propisa, bodeža, skakavca, čije se sječivo nalazi pod pritiskom sabijene opruge, a iz drške iskače pritiskom na dugme ili polugu, boksera i metalnih zvjezdica (šuriken za bacanje). U konkretnom slučaju, okrivljeni je držao vatreno oružje - automatsku pušku marke "Zastava" kal.7,62 mm, fabričkog broja 38808, sa okvirom u kojem se nalazilo 30 metaka za istu.<br>
	&nbsp;<br>
	Krivično djelo nedozvoljeno držanje oružja i eksplozivnih materija iz čl.403 st.2 KZ, čini onaj ko neovlašćeno drži, nosi, izradjuje, popravlja, preradjuje, prodaje, nabavlja, vrši razmjenu, prevozi ili na drugi način stavlja u promet vatreno oružje, municiju, eksplozivne materije, rasprskavajuće ili gasno oružje, čije držanje je gradjanima zabranjeno. Zbog toga su se u radnjama okrivljenog, imajući u vidu da je držao vatreno oružje - automatsku pušku marke "Zastava" kal.7,62 mm, fabričkog broja 38808, sa okvirom u kojem se nalazilo 30 metaka, čije je držanje gradjanima zabranjeno čl.12 Zakona o oružju ("Sl.list RCG" br.49/2004 i "Sl.list CG" br.49/2008), stekla sva bitna obilježja bića krivičnog djela nedozvoljeno držanje oružja i eksplozivnih materija iz čl.403 st.2 KZ.<br>
	&nbsp;<br>
	Cijeneći psihički odnos okrivljenog prema izvršenom krivičnom djelu, a kod naprijed navedenog činjeničnog utvrdjenja, sud nalazi da je isti postupao sa direktnim umišljajem, jer je bio svjestan da drži oružje, čije je držanje gradjanima zabranjeno, pa je to i htio.<br>
	&nbsp;<br>
	Sud je cijenio i druge dokaze provedene na glavnom pretresu, pa je našao da su bez uticaja na drugačije presudjenje u ovoj krivičnoj stvari.&nbsp;<br>
	&nbsp;<br>
	Nakon što je zastupnik optužbe odustao od dokaznog predloga čitanja izvještaja o balističkom vještačenju Uprave policije Forenzički centar br.21500-27771/09 od 16.04.2010.godine, koji je urađen po naredbi Ispostave Danilovgrad, sud je odlučio da se takav dokaz ne izvodi.<br>
	&nbsp;<br>
	Sud je prilikom odlučivanja o kazni imao u vidu sve okolnosti na strani okrivljenog u smislu čl. 42 KZ, pa je od olakšavajućih okolnosti na strani okrivljenog našao da je neosudjivan, što je utvrdjeno iz citiranog izvoda iz kaznene evidencije, te da&nbsp; je otac troje djece, dok otežavajućih okolnosti nije bilo, pa je kod takvih olakšavajućih okolnosti, a imajući u vidu da je okrivljeni pristao na izricanje kazne rad u javnom interesu, na osnovu čl. 41 KZ, okrivljenom izrekao kaznu rad u javnom interesu u trajanju od 80 (osamdeset) časova, a koji se ima izvršiti za vrijeme od 2 (dva) mjeseca, s tim što kazna ne može biti duža od 60 časova u toku jednog mjeseca, nalazeći da će se ovakvom kaznom postići svrha kažnjavanja iz čl.32 KZ i na taj način dovoljno uticati na okrivljenog da ubuduće ne vrši ista ili slična krivična djela, a u okviru opšte svrhe propisivanja i izricanja krivičnih sankcija iz čl.4 st.2 KZ.<br>
	&nbsp;<br>
	Ukoliko okrivljeni ne bude vršio rad u javnom interesu, na osnovu čl.41 st.6 KZ, ova kazna će se zamijeniti kaznom zatvora, tako što će se svakih započetih 60 časova rada u javnom interesu zamijeniti kaznom zatvora u trajanju od jednog mjeseca.&nbsp;<br>
	&nbsp;<br>
	Na osnovu čl.51 KZ okrivljenom se u izrečenu kaznu rad u javnom interesu ima uračunati 8 časova rada u javnom interesu, obzirom da je okrivljeni bio zadržan od strane Uprave policije Ispostava Danilovgrad od 11.12.2009.godine do 12.12.2009.godine.<br>
	&nbsp;<br>
	O troškovima krivičnog postupka odlučeno je na osnovu čl.226 i 229 ZKP-a, pa kako je okrivljeni oglašen krivim obavezan je da na ime troškova krivičnog postupka uplati ovom sudu iznos od 62,50 eura, a koji troškovi se odnose na nagradu odmjerenu braniocu po službenoj dužnosti okrivljenog u pretkrivičnom postupku adv.R.S., kao i iznos od 30,00 eura na ime sudskog paušala, koji paušal je odredjen shodno složenosti i trajanju postupka uz ocjenu imovinskih prilika okrivljenog, a sve prednje u roku od 15 dana po pravosnažnosti presude.<br>
	&nbsp;<br>
	Mjera bezbjednosti oduzimanja predmeta od okrivljenog i to automatske puške marke "Zastava" kal.7,62 mm, fabričkog broja 38808, sa okvirom u kojem se nalazi 30 metaka za istu, izrečena je na osnovu čl.75 st.1 KZ, jer se radi o predmetima upotrijebljenim za izvršenje krivičnog djela.&nbsp;<br>
	&nbsp;<br>
	Na osnovu izloženog, a primjenom čl.374 ZKP-a odlučeno je kao u izreci ove presude.<br>
	&nbsp;<br>
	&nbsp;<br>
	ZAPISNIČAR&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; S U D I J A<br>
	Ana Ivanović, s.r&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vladimir Novović, s.r<br>
	&nbsp;<br>
	&nbsp;<br>
	&nbsp;<br>
	<u>PRAVNA POUKA</u>: Protiv ove presude može se izjaviti žalba Višem sudu u Podgorici u roku od 8 dana od dana prijema&nbsp; pismenog otpravka, a preko ovog suda.<br>
	&nbsp;</div>

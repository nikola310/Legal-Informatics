<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{color:#000000;font-size:12pt;font-family:'Arial'}
.span3{;font-size:14pt;font-family:'Times New Roman'}
.span4{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1">K.br. 141/2013</span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">VIŠI SUD U PODGORICI, kao prvostepeni krivični </span><span class="span1">u vijeću sastavljenom od sudije Tabaš Predraga, kao predsjednika vijeća i sudija Ljiljane Šoškić i Mirjane Popović, kao članova vijeća</span><span class="span1">, uz učešće Novčić Slobodanke, kao zapisničara, u predmetu protiv optuženog M. N., koga brani Đ. D., advokat iz Podgorice, zbog krivičnog djela ubistvo u pokušaju iz čl. 143. u vezi čl. 20. Krivičnog zakonika Crne Gore, odlučujući po optužnici VDT u Podgorici Kt.br. 131/13</span><span class="span1"> od 31.10.2013. godine</span><span class="span1">, </span><span class="span1">koju je na glavnom pretresu zastupala Suzana Milić-zamjenik VDT u Podgorici, nakon održanog glavnog i javnog pretresa, dana 21.10.2015. godine, u prisustvu zastupnika optužbe, optuženog i njegovog branioca, nakon tajnog vijećanja i glasanja dana 06.11.2015. godine, donio je i istog dana  javno objavio </span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1"></span>
</p>
<p>
<span class="span1">Optuženi: M. N., JMBG ..., zvani "Dž.", od oca B. i majke S., rodjene V., rodjen 06.12.1989. godine u K..., sa prebivalištem u H... N...-ul. S... i M... br. ..., državljanin Crne Gore, po zanimanju konobar, završio osnovnu školu, nezaposlen, srednjeg imovnog stanja, neoženjen, bez djece, neosudjivan.</span>
</p>
<p>&nbsp;</p>
<p style="text-align:center;">
<span class="span1">KRIV JE</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 13.08.2013. godine, u Igalu, Opština Herceg Novi, oko 03,30 časova, u ulazu u lokal "Cassa", umišljajno pokušao lišiti života oštećenog V. N., na način što se tokom kraće prepirke sa oštećenim mašio noža sječiva dužine oko 7-8 cm i uboo ga u predjelu grudnog koša po desnoj strani, svjestan da ga na taj način može lišiti života, pa je to i htio, kojom prilikom mu je nanio tešku tjelesnu povredu opasnu po život u vidu rane ubodine u predjelu desne polovine prednje strane grudnog koša, pored grudne kosti sa desne strane u nivou linije dojkine bradavice, praćenu šokom usljed iskrvavljenja zbog povrede zida medjurebarne arterije i zida desne unutrašnje dojkine arterije, nakon čega je pobjegao sa lica mjesta, </span>
</p>
<p>&nbsp;</p>
<p>
<span class="span1">             - čime je izvršio krivično djelo ubistvo u pokušaju iz čl. 143. u vezi čl. 20. Krivičnog zakonika Crne Gore.</span>
</p>
<p>
<span class="span1">Pa ga sud primjenom, citirane zakonske odredbe, te odredbe čl. 4,5,6,7,8,14,15,32,36,42,45,46. i 51. Krivičnog zakonika Crne Gore, te odredbi čl. 226, 229. i 374. Zakonika o krivičnom postupku</span>
</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na kaznu zatvora u trajanju od 2 (dvije) godine, u koju kaznu mu se uračunava vrijeme provedeno u pritvoru počev od 04.09.2013. godine od 13,30 časova do 25.12.2013. godine. </span>
</p>
<p>&nbsp;</p>
<p>
<span class="span1">Dužan je optuženi da na ime troškova krivičnog postupka-sudskog paušala plati ovom sudu novčani iznos od 150,00 eura, te da na ime troškova krivičnog postupka medicinskog vještačenja po vještaku dr. K. N., plati novčani iznos od 291,5 eura, sve u roku od 15 dana po pravosnažnosti presude, pod prijetnjom prinudne naplate,</span><span class="span1"> dok će o ostalim troškovima krivičnog postupka, Sud odlučiti naknadno, posebnim rješenjem, po pribavljanju podataka o njihovoj visini</span><span class="span1">.</span>
</p>
<p>&nbsp;</p>
<li style="text-align:center;">
<span class="span1">O b r a z l o ž e nj e</span>
</li>
<p>&nbsp;</p>
<li>
<span class="span1">Optužnicom Višeg državnog tužilaštva u Podgorici Kt.br.131/13 od 31.10.2013. godine, optuženom M. N. stavljeno je na teret da je izvršio krivično djelo ubistvo u pokušaju iz čl. 143. u vezi sa članom 20. Krivičnog zakonika Crne Gore, pri kojoj optužnici je njen zastupnik u cjelosti ostao predlažući sudu u završnoj riječi da optuženog oglasi krivim i osudi na kaznu po zakonu.</span>
</li>
<p>&nbsp;</p>
<p>
<span></span><span class="span1">Optuženi M. N. u svojoj odbrani u prethodnom postupku je naveo,  da se sa drugom Ž. J. dogovorio da podju u lokal „Casa“. Po dogovoru oko 02.00 časa, došao je u navedeni lokal u kom ga je Ž. J. čekao sa B. B., kojeg je poznavao samo iz viđenja. U lokalu su se zadržali oko jedan i po sat, zbog problema koje je imao sa lijevom nogom, jer nije mogao dugo da stoji, pa su oko 03.30-03.40 časova, krenuli kući. Pojasnio je da je lijevu nogu povrijedio prilikom pada sa motora, pa je zbog toga praktično bio nepokretan tri godine i devet mjeseci u kom periodu su mu izvršene tri operacije zbog čega mu je lijevoj nozi ugrađena šipka. Zbog toga, što mu ta šipka pritiska nerv, često gubi ravnotežu i „dolazi“ u situaciju da padne. Izašao je ispred lokala na terasu i sjeo na jednu stolicu, dok su Ž. i B. ostali unutra, da bi ga nakon nekog vremena Ž. koji je izlazio iz toaleta primijetio na terasi i pozvao da se vrate u lokal i popiju piće, nakon čega su obojica krenuli da ulaze u lokal. Prilikom ulaska u lokal vidio je, da im u susret idu dva-tri momka koji su izlazilia iz lokala i smješkala se. Objasnio je, da mu se Ž. u tom trenutku nalazio sa desne strane i kada su došli do sredine ulaza, odnosno prolaza, vidio je u tom prolazu, da jedan od tih momaka i to najkrupniji, odnosno najdeblji među njima, namjerno skreće prema njima, iako je imao dovoljno prostora da prođe sa njegove lijeve strane. To lice se uputilo i prošlo između njega i Ž.. Prilikom prolaska zadalo mu je udarac laktom desne ruke u predjelu ispod desnog ramena. Pokušao je da taj udarac izbjegne i iskrećući se, ali se tom prilikom oslonio na bolesnu nogu i zbog bola koji je osjetio, pao. Dalje je naveo i objasnio, da je nakon pada jauknuo „Aj, sjebao sam nogu“, a zatim krenuo da ustane, kada je osjetio da ga neko drži desnom rukom za vrat. Čuo je da mu je to lice, a za koje je kasnije saznao da je povrijeđeno, reklo „Što se foliras jado jadni, ustani se“. U prvom momentu pomislio je da ga drži J. Ž., ali je prilikom okreta vidio da ga drži lice koje je kasnije povrijedio, koje ga je jako stezalo. J. Ž. je pokušao da mu priđe i pomogne, ali je to lice Ž. uhvatio lijevom šakom za lice i odgurnuo ga, nakon čega je Ž. ustuknuo i podigao ruke kao znak da neće više da prilazi. U tom trenutku uspio je da izvadi nož, makne ruku oštećenom sa njegovog vrata, nakon čega je nož usmjerio u pravcu oštećenog i istom kazao „Makse od mene, imam </span><span class="span1">problem sa nogom“. Nakon toga, to lice se povuklo jedan korak unazad i podiglo ruke. Odmakao se od tog lica i dalje držeći nož u ruci, sa namjerom da se negdje skloni. Dok se povlačio, oštećeni se zaletio prema njemu i počeo da mu psuje majku i govori „Ubodi me jado, ubodi me pičko“, a zatim zmahnuo da ga udari, zbog čega je podigao obije ruke, pokušavajući da utrči u diskoteku, ali je osjetio da je oštećenog zakačio u predjelu ramena lijeve ruke, nakon čega je istog odgurnuo sa obije ruke i utrčao u diskoteku. Nije znao da je oštećenog zakačio-odnosno uboo nožem koji je i dalje držao u desnoj ruci. Vratio se u diskoteku do stola gdje se nalazio B. B., i nakon minut ili dva, kada je vidio da u diskoteku ne ulazi Ž. J., ponovo izašao da vidi gdje je Ž. i tom prilikom vidio, da se Ž. nalazi blizu šetališta na kraju terase. Pitao je jednog nepoznatog momka  šta se desilo sa momcima koje je sreo na ulazu u diskoteku, i taj momak mu je rekao, da je jednog momka neko izboo nožem i da je slučaj prijavljen policiji. Pošto se bojao policije, najprije je otišao kući gdje se zadržao 2-3 sata, nakon toga pošao u jednu staru napuštenu kuću, gdje je čekao vijesti o stanju oštećenog kojeg je uboo nožem, pomišljajući da se i on ubije ukoliko oštećeni ne preživi. Objasnio je, da su mu nož, mobilni telefon i novac koji je imao kod sebe, prilikom bježanja ispali, da se radilo o nožu na rasklapanje, šarene drške, sječiva dužine oko 6-7cm, koji mu je služo za pravljenje ukrasa od drveta i koji nije nosio sa sobom, osim toga dana kada ga je ponio slučajno. Dalje je naveo i objasnio, da je ulaz u lokal "Casa" gdje se odigrao dogadjaj širok toliko da istovremeno mogu proći tri-četiri osobe, te da oštećenog V. N., B. B. i D. Lj. nepoznaje, te da s njima ranije nije imao sukob. </span>
</p>
<p>&nbsp;</p>
<p>
<span class="span1">Na glavnom pretresu optuženi je ponovio svoju odbranu iz prethodnog postupka, s tim što je objasnio, da se kritičnom prilikom nalazio u polučučećem položaju u momentu kada je nož izvadio iz džepa farmerica, oslonjen na desnu nogu, koja je bila savijena u koljenu, a lijeva-povrijeđena noga ispružena, jer tu nogu nije mogao normalno da savije, dok mu je gornji dio tijela bio povijen ka podu. Objasnio je da je nož držao u desnoj ruci sa sječivom okrenutim od njega i to od palca ka naprijed, dok mu je desna ruka bila savijena u lakat, te da je nož držao u visini stomaka, sa nadlakticom desne ruke uz gornji dio tijela. Dalje je naveo i objasnio, da je u momentu kada je oštećeni nasrnuo na njega i zamahnuo da ga udari, lijevu ruku koja mu je bila slobodna, podigao u vis kako bi zaštitio glavu, dok je desnu ruku u kojoj je držao nož, ispružio ispred sebe i uboo oštećenog. Nije zamahivao i svo vrijeme se povlačio unazad sve do stakla, iz kog razloga nije mogao izaći iz diskoteke, jer su na ulazu stajala dva momka, drugovi oštećenog, koji  nijesu kretali prema njemu, već su stamo stajali i razgovarali.  </span>
</p>
<p>&nbsp;</p>
<li>
<span class="span1">Branilac optuženog je u završnoj riječi naveo, da provedenim dokazima nije utvrdjeno da je optuženi izvršio krivično djelo koje mu je stavljeno na teret, te da se u postupanju optuženog kritičnom prilikom radi o nužnoj odbrani, pa je predložio sudu da ga primjenom navedenog instituta oslobodi od optužbe. </span>
</li>
<p>&nbsp;</p>
<li>
<span class="span1">Optuženi je u cjelosti prihvatio završnu riječ svog branioca.</span>
</li>
<p>&nbsp;</p>
<p>
<span class="span1">Sud je u dokaznom postupku proveo sljedeće dokaze: saslušao svjedoka oštećenog V. N., svjedoke S. D., Ž. J., D. Lj., te na saglasan predlog stranaka pročitao iskaz svjedoka B. B. iz prethodnog postupka, nalaz i mišljenje sudskog vještaka medicinske struke dr K. N. od 26.10.2013. godine, dopunu istog od 09.06.2014. godine te neposredno saslušao vještaka na glavnom pretresu, zapisnik </span><span class="span1">o uviđaju Uprave policije-Jedinica za suzbijanje opšteg kriminaliteta Herceg Novi 74-03 br.240/13-4023/2 od 13.08.2013. godine, izvršio uvid u fotodokumentaciju Uprave policije CB Herceg Novi br.343/13 od 13.08.2013. godine, pročitao službenu zabilješku Uprave policije CB Herceg Novi 74-03/1 br. 240/13-4023 od 13.08.2013. godine, sačinjenu od stane ovlašćenog službenika policije T. M., izvještaj o uzrokovanju tragova sa lica mjesta CB Herceg Novi od 13.08.2013. godine, broj knjige uviđaja 343/13, službenu zabilješku Uprave policije Herceg Novi br. 240/13-4025/4 od 13.08.2013. godine, sačinjenu od stane ovlašćenog službenika policije J. I., zapisnik o pretresanju stana i drugih prostorija koje koristi optuženi M. N., Uprava policije CB Herceg Novi od 14.08.2013. godine, potvrdu o privremeno oduzetima predmetima Uprave policije CB Herceg Novi od 14.08.2013. godine, istoriju bolesti Opšte bolnice Meljine, Odjeljenje za hirurgiju broj protokola 2336/2013/546 i izvršio uvid u otpusnu listu navedne bolnice od 26.08.2013.godine, na ime V. N., izvještaj Forezničkog centra Danilovgrad o DNK vještačenju br.2581/13 i izvršio uvid u fotodokumentaciju koja je sastavni dio izvještaja, izvod iz KE za optuženog Uprave policije OB Kotor od 25.09.2013. godine.</span>
</p>
<p>&nbsp;</p>
<p>
<span class="span1">Svjedok oštećeni V. N. je u svom iskazu u prethodnom postupku naveo, da je dana 12/13.08.2013. godine, sa drugovima D. Lj. i B. B., došao u Igalo, u noćni klub „Casa“, gdje su B. B. i on popili su flašu viskija, dok D. Lj. nije pio obzirom da je vozio, da su se u klubu zadržali do oko 03,30 časova, nakon čega su krenuli da idu. Prilikom izlaska iz lokala, ulaznim vratima, pojavila su se dva momka, od kojih se jedan „zakačio“ ramenom o rame sa D. Lj., jer su ulazna vrata bila prilično dosta uska. Vidio je da je D. nastavio da ide vani iz lokala, dok je taj drugi momak nešto govorio u pravcu D., ali nije mogao da čuje šta, zbog glasne muzike, s tim što je po izrazu lica tog momka ocijenio, da je izrevoltiran i da se nešto buni. Dalje je naveo i objasnio, da je iz lokala izlazio poslednji i vidjevši što se dogodilo, prišao je tom momku u namjeri, da mu kaže da je sve u redu, da su malo popili, ali je taj momak odmah izvadio nož, stavio mu ga pod grlo i prijetio da će da ga zakolje. Zbog toga je iskoračio unazad koliko je mogao, kako bi se odmakao od noža i tog momka, ali se iza njega nalazilo staklo. Tada je momak koji je držao nož iskoračio u njegovom pravcu, zamahujući desnom rukom u kojoj je držao nož, kao da će da ga udari "krošeom", a zatim ga i uboo nožem u predjelu desne strane ispod dojke u predjelu rebara, nakon čega je ušao u lokal i izgubio se u masi. Vidio je da je drugi momak koji je bio u društvu sa momkom koji ga je uboo samo zbunjeno stajao i gledao. Nakon nekog vremena u lokal su se vratili njegovi  drugovi D. i B.. Objasnio je, da je čitav dogadjaj trajao veoma kratko, najduže 15 sekundi. Kako je krvario, drugovi su ga odmah izveli iz lokala, pozvali taksi, koji ih je prevezao do hitne službe, s tim što su na putu sreli patrolu policije, kojoj su saopštili što se dogodilo. Iz hitne je zbog zadobijenih povreda, iz hitne odmah prevežen u bolnicu u Meljinama, gdje je zadržan na liječenju 13 dana. Dalje je naveo i objasnio, da lice koje da je ubolo ložem nikada ranije u životu nije vidio, a da su mu kasnije u policiji saopštili da se radi o M. N., kojeg je kasnije prepoznao na fotografiji. </span>
</p>
<p>&nbsp;</p>
<p>
<span class="span2">Na glavnom pretresu svjedok oštećeni je ponovio svoj iskaz iz prethodnog postupka, s tim što je dodao i objasnio, da su prilikom izlaska iz lokala  “Casa” ispred njega bili D. i B., da je otpuženom prišao da mu se izvini, te da su on i optuženi u tom trenutku bili okrenuti licem u lice. Objasnio je, da ni jednog trenutka nije nasrtao na optuženog, niti mu upućivao bilo kakve uvredljive riječi, da nije vidio trenutak kada je optuženi izvadio nož, sve do trenutka dok mu taj nož nije stavio pod grlo, ali se nije </span><span class="span2">mogao izjasniti kako je nož izgledao. Dalje je naveo, da u tom trenutku nije vidio momka koji je bio sa optuženi u društvu. Kao oštećeni nije se pridružio krivičnom gonjenju protiv optuženog, niti je u odnosu na njega postavio imovinsko pravni zahtjev.</span>
</p>
<p>&nbsp;</p>
<p>
<span class="span1">Svjedok S. D. je u svom iskazu u prethodnom postupku naveo, da je kritične večeri sa drugom K. D. zv. „G.“, bio u noćnom klubu „Casa“ u Igalu u kojem klubu su popili po 3-4 pića i negdje oko 03,00-03,30 časova, napustili klub i pošli kući. Po izlasku iz kluba, G. se sjetio da nije platio posljednji račun za piće, pa su krenuli da se vrate kako bi račun platili. Pri povratku, dok su se nalazili na terasi kluba, na udaljenosti oko 2 metra,  iz lokala su izlazila dva nepoznata momka od kojih je jedan u prolazu ramenom “zakačio“ M. N., koji se nalazio tačno na ulazu u klub sa lijeve strane vrata posmatrano iz njegovog pravca, i bio mu je okrenut leđima, dok se sa N. desne strane, nalazio Ž. J.. Vidio je da je M. N., nakon što ga je ovaj momak pri izlasku iz kluba „zakačio“ ramenom, pokleknuo i pao i to na lijevu nogu, koju je N. po njegovom saznanju operisao par puta. Čuo je da je N. uzviknuo „aj noga“, i kada je jauknuo, vidio je da se prethodno pomenuta dva momka smiju. U kom trenutku je iz lokala izašao i treći momak, koji je izgledao jako snažno, i koji je N. odmah pri izlazu uhvatio za rame. U tom trenutku je u Nikolinoj desnoj ruci vidio nož, nakon čega je ovaj krupni momak zastao i raširio ruke zbog čega je pomislio da će se sve mirno završiti, ali je taj krupni momak krenuo prema N. govoreći mu "Ubodi pičko, jebem ti mater, ubodi“, na što mu je N. odgovorio da ne prilazi, ali je taj momak nastavio kretanje, a zatim u jednom trenutku i desnom ruku zamahnuo prema N., kada je vidio, da je N. nožem koji je držao u desnoj ruci uboo ovog momka u prednji gornji dio tijela. Objasnio je, da je sve to posmatrao sa dva mera iza N. ledja, ali su se u jednom trenutku N. i taj momak pomjerili, tako da je vidio trenutak kada je taj momak uboden nožem u gornji dio tijela iznad struka, nakon čega je sa G. taksijem napustio lice mjesta, jer nije želio da prisustvuje obračunu tih lica. Objasnio je, da je nakon dogadjaja odlazio u posjetu N. majci, jer se druži sa njegovim bratom i da je bio prisutan kada je policija dolazila da pretresa stan.</span>
</p>
<p>&nbsp;</p>
<p>
<span class="span1">Na glavnom pretresu ovaj </span><span class="span2">svjedok je uglavnom ponovio svoj iskaz iz prethodnog postupka, s tim što je dodao i objasnio, da u momentu kada je optuženi uboo nožem oštećenog, jedan drugom su bili okrenuti licem u lice i nalazili su se na samom ulazu lokala, dok se on nalazio 3-4 metra ispred ulaznih vrata lokala. Objasnio je, da je optuženi držao nož u desnoj ruci, koja je bila savijena u laktu, sa sječivom noža u visini kuka i nadlakticom pripijenom uz tijelo, te da je optuženi uboo oštećenog na način, što je ruku u kojoj je držao nož ispružio ispred sebe u pravcu oštećenog, bez zamahivanja sa strane. Svjedok se nije mogao izjasniti, gdje su se u tom trenutku nalazili Ž. J. i drugovi optuženog. </span>
</p>
<p>&nbsp;</p>
<p>
<span class="span1">Svjedok B. B. je u svom iskazu naveo, da je dana 12.08.2013 godine, sa drugovima V. N. i D. Lj. oko ponoći iz Kotora došao u lokal „Cassa“, koji se nalazi u Igalu, gdje su do oko 01:00 časova, najprije sjedjeli su na terasi lokala, nakon čega su prešli u unutrašnjost i smjestili se za jedan sto, gdje su se zadržali do oko 03:30 časova, nakon čega su krenuli kuci. Pri izlaku iz diskoteke Lj. je išao prvi, zatim on, a iza njega V. N.. Nakon što je izašao iz diskoteke, par metara primijetio je da nema D. i V., pa se okrenuo prema ulaznim vratima, gdje postoji jedan mali hodnik, gdje je vidio Vrbica nikolu, kako razgovara sa dvojicom nepoznatih mladića. Krenuo je u njihovom pravcu i kada je prišao, vidio je da jedan od ova dva nepoznata mladića </span><span class="span1">drži nož ispod N. vrata. Prišao je tom momku i uhvatio ga za ruku u kojoj je držao nož, kako bi ga spriječio da povrijedi V. i pritom čuo, kako je to lice V. uputilo prijetnje u smislu "prerezaću ti vrat" ili slično tome, dok je drugi momak stajao po strani i nije se miješao. U jednom trenutku momak sa nožem se odmakao od njih korak-dva, a zatim prišao V. N. i nožem koji je držao u ruci uboo N. u predjelu desne strane grudi. Dalje je naveo, da misli da je taj momak u rukama držao nož zvani "skakavac", čija dužina sječiva je bila oko 7-8 cm. Nakon što je V. povrijedjen, zajedno sa D. je pritrčao, uhvatio V. pod ruku, a zatim ga odveli do jednog taksi vozila, s kojim su se zaputili u hitnu pomoć, s tim što su suput sreli patrolu policije kojoj su prijavili dogadjaj</span>
</p>
<p>&nbsp;</p>
<p>
<span class="span1">Svjedok D. Lj. je u svom iskazu u prethodnom postupku naveo, da je dana 12.08.2013 godine, sa drugovima V. N. i B. B., oko ponoći iz Kotora došao u lokal „Cassa“ koji se nalazi u Igalu, gdje su do 01:00 časova, najprije sjedjeli na terasi lokala, nakon čega su prešli u unutrašnjost lokala i smjestili se za jedan sto. U lokalu su ostali do oko 03:30 časova, nakon čega su krenuli da napuste lokal. Pri izlasku iz lokala je prvo išao on, a za njim V. i B.. Na izlazku iz lokala, na prostoru koji se nalazi medjuhol, izmedju terase i ulaznog dijela lokala, susreo se sa dva mladica koja su ulazila u lokal. Tom prilikom su ga oba mladića, prolaskom pored njega zakačila ramenima u predjelu njegovih ramena, na šta on nije reagovao, samo je nastavio dalje, ali je u prolazu, iza leđa, čuo neku priču. Okrenuo se i vidio kako se N. raspravlja, odnosno razgovara sa tim mladićima, pa se vratio par koraka nazad. Kada im je prišao, vidio je da jedan od njih drži nož N. na vratu i u tom trenutku od tog lica začuo prijetnje upućene V. N., u smislu „srce ću ti iščupat“. Vidio je da je tada B. B. uhvatio momka koji je držao nož prislonjen na N. vrat za ruku u kojoj je držao nož, kako bi ga spriječio da povrijedi N.. Drugi momak koji je bio u društvu sa momkom koji je držao nož, takođe je je pokušavao da smiri situaciju, govoreći da nema potrebe da se svađaju. Uspjeli su da se razdvoje od  ta dva mladića oko pola metra, kada je primijetio krv na N. majici koji je odmah potom povikao "uboo me", ali nije vidio trenutak kada je N. uboden. Odmah su on i B. B., N. smjestili u jedan taksi i krenuli u pravcu Hitne pomoći, s tim što su na putu sreli patrolu policije kojoj su prijavili slučaj. </span>
</p>
<p>&nbsp;</p>
<p>
<span class="span1">Na glavnom pretresu ovaj </span><span class="span2">svjedok je uglavnom ponovio svoj iskaz iz prethodnog postupka, s tim što je dodao i objasnio, da u momentu kada se okrenuo i ugledao V. N. i optuženog kako razgovaraju, isti su se nalazili na ulaznim vratima diskoteke, u uspravnom stojećem položaju, okrenuti licem u lice jedan prema drugome, da je optuženi nož držao u desnoj ruci, s tim što se nije mogao izjasniti o kakvom se nožu radilo, ali po njegovoj procjeni bio je veličine od 10-15 cm. Dalje je naveo i objasnio, da ni u jednom trenutku nije vidio, da je optuženi M. padao, niti da je bio u nekom povijenom položaju, u trenutku kada se oštećeni V. nalazio naspram njega, pojašnjavajući, da je prostor na ulazu u diskoteku prilično mali.</span>
</p>
<p>&nbsp;</p>
<p>
<span class="span1">Svjedok Ž. J. je u svom iskazu kako u prethodnom postupku, tako i na glavnom pretresu naveo, da je 13. avgusta 2014. godine, sa svojim drugom B. B. oko 01.00 časova, došao u diskoteku „Casa“ u Igalu, gdje im se oko 01.45 časova pridružio M. N.. U jednom trenutku otišao je do toaleta i po povratku za stolom nije zatekao M. N., pa je pitao B. gdje je N., kada mu je B. rekao, da je N. izašao na terasu lokala. Uputio se ka terasi, gdje je zatekao M., koji mu je rekao, da zbog bola u nozi mora da sjedne. Na njegov nagovor M. je sa njim krenuo da se vrati u </span><span class="span1">diskoteku, kako bi popili piće koje im je ostalo. U diskoteku su krenuli da udju jedan pored drugog i dok su ulazili, primijetio je da iz diskoteke izlaze dva nepoznata momka, a korak ili dva još jedan momak, s tim što u tom trenutku nije znao da su oni zajedno, s tim što je jedan od ta dva momka koja su prva nailazila, nižim rastom krupan, u jednom momentu zastao, pogledao ih i krenuo prema njima, kao da će da prodje izmedju njega i M. i prilikom prolaska zakačio rukom M. N. u predjelu ramena i grudi, zbog čega se M. zarotirao, kleknuo na lijevu nogu, pao na pod i jauknuo "joj noga". Dalje je naveo, da je taj momak i njega zakačio, ali da on nije pao, već se prislonio uz staklo. Nakon toga, ta dva momka su pogledala u njih i počeli da im se smiju. U tom trenutku naišao je i treći momak, koji je bio najkrupniji i najvisočiji, koji je prišao M. N., uhvatio ga za vrat, a zatim počeo da viče na njega, govoreći mu "ustaj jado, što se foliraš, nije ti ništa", na što mu je M. odgovorio da ga pusti, jer ga boli noga. Tada je i on prišao tom momku, u namjeri da mu objasni, da M. ima problema sa nogom, ali ga je taj momak otvorenim dlanom udario preko usta, zbog čega se ponovo pribio uz staklo. Dalje je naveo i objasnio, da za svo to vrijeme druga dva momka su stajala na ulazu lokala. U jednom trenutku N. je uspio da se pridigne i uspravi, nakon čega je čuo kao je uputio riječi tom momku "odmakni se, odmakni se, boli me noga" i tada je vidio da M. N. drži nož u desnoj ruci u visini desnog struka s laktom naslonjenim na bok i kako se odmiče od tog momka, govoreći mu "ne prilazi, ne prilazi". Nakon toga taj momak je nasrnuo na M. N., vičući na njega "koga ćeš ti da ubodeš majku ti jebem, ubodi me pičko", a zatim sa podignutim rukama krenuo ka M., kao da hoće da ga udari šakom. Objasnio je, da su u tom trenutku jedan drugom bili okrenuti licem u lice i to bočno u odnosu na njega, kada je vidio, da je M. u jednom trenutku ispuružio ruku u kojoj je držao nož, a lijevu stavio preko lica, nakon čega je odgurnuo tog momka i ušao u diskoteku. Krenuo je za M. N., da bi nakon minut-dva izašli ispred diskoteke da vide što je sa momkom, ali ih tamo nijesu zatekli. Tu se i rastao sa M. N. i otišao svojoj kući. Objasnio je, da nije vidio odakle je M. N. izvadio nož, da nije jasno ni vidio nož, osim pokrete M. N., te da mu je M. N. po izlasku iz diskoteke rekao, da mora da vidi da li je onaj momak dobro. Primijetio je da je N. bio jako uplašen.</span>
</p>
<p>&nbsp;</p>
<p>
<span class="span1">Iz sadržine Zapisnika o uviđaju Uprave policije-Jedinica za suzbijanje opšteg kriminaliteta Herceg Novi 74-03 br.240/13-4023/2 od 13.08.2013. godine, proizilazi da je isti sačinjen dana 13.08.2013. godine, povodom obavještenja ovlašćenog policijskog službenika da je tokom obavljanja redovnih službenih aktivnosti dežurnog starješine, u blizini bivše zgrade RK „N..“pristupilo lice V. N. iz K... i prijavilo da je istog dana oko 03,40 časova, na izlazu iz noćnog kluba „Casa“ u Igalu, napadnut od strane nepoznatog lica koje mu je nakon kraće verbalbe rasprave nožem nanijelio ubodnu ranu u predjelu grudnog koša. Lice mjesta je otoreni prostor lociran na stajalištu u Igalu, obala N... K... ispred ugostiteljskog objekta- noćnog kluba „Casa". Ulaz u objekat je sa južne strane, sa dvoje vrata i u staklu ograđenom prostoru širine 1.5m i dužine 2.5m. Ispred ulaznih vrata se prostire otvorena terasa kluba sa šankom koji nije bio u funkciji, zbog radnog vremena. Vizulenim pregledom nijesu uočeni tragovi, dok je daljim pregledom šireg lica mjesta na betonskoj površini šetališta, u neposrednoj blizini noćnog kluba „Casa“u pravcu PC Galeb, a preko ulaznih vrata susjednog ugostiteljskog objekta „A1 posto giusto“ zatečene, pravolinijski raspoređene kapljice tečnosti, boje nalik na krv.Tragovi zatečeni na licu mjesta fiksirani su i izuzeti sa lica mjesta. Izgled lica mjesta, te pozicije pronađenog tragova sa lica mjesta, prikazani su fotodokumentacijom Uprave policije CB Herceg Novi br.343/13 od 13.08.2013.godine, u koju je sud izvršio uvid na glavnom pretresu.</span>
</p>
<p>&nbsp;</p>
<p>
<span class="span1">Iz sadržine Izvještaja o uzrokovanju tragova sa lica mjesta CB Herceg Novi od 13.08.2013. godine, broj knjige uviđaja 343/13 proizilazi, da su kriminalističkim pregledom lica mjesta pronađeni tragovi-mrlje crvene boje nalik na krv (dva uzorka), koje su od strane krim tehničara izuzeti sa lica mjesta i upućeni na vještačenje.</span>
</p>
<p>&nbsp;</p>
<p>
<span class="span1">Iz sadržine Službene zabilješke Uprave policije CB Herceg Novi 74-03/1 br. 240/13-4023 od 13.08.2013. godine, sačinjene od stane ovlašćenog službenika policije T. M. proizilazi, da je navedenog dana u prostorijama hirurškog odjeljenja Opšte bolnice Meljine, smješten V. N., sa povredama prednje desne strane grudnog koša. </span>
</p>
<p>&nbsp;</p>
<p>
<span class="span1">Iz sadržine Službene zabilješke Uprave policije Herceg Novi br. 240/13-4025/4 od 13.08.2013.godine, sačinjene od stane ovlašćenog službenika policije J. I. proizilazi, da je taj službenik kao dežurni starješina CB HN vršio kontrolu vozila i lica na poziciji kod robne kuće „N...“u periodu 12-13.08.2013. godine, u vremenu od 23-07 časa, kada su oko 03.45h, iz taksi vozila izašla tri momka i prijavila, da je njihovog druga V. N. iz K..., uboo nožem nepoznati momak u predjelu grudnog koša. </span>
</p>
<p>&nbsp;</p>
<p>
<span class="span1">Iz sadržine Zapisnika o pretresanju stana i drugih prostorija koje koristi optuženi M. N., Uprave policije CB Herceg Novi od 14.08.2013. godine, i potvrde o privremeno oduzetima predmetima Uprave policije CB Herceg Novi od 14.08.2013. godine, proizilazi, da je pretresom stana pronađeno i oduzeto 75 metaka kalibra 7,62mm- 67 (pet kutija), nož „baterflaj“ od bijelog metala prekolopni, nož „Minsheng“ preklopni, pištolj EKOL, Aras Magnum, kal.9mm, bez municije, drvena bejzbol palica, lična karta br. 805443008 na ime V. J. iz Podgorice, lančić metalni žute boje (deblji), metalni lančić bijele boje, sa privjeskom u obliku krsta (deblji),  dva ugovora o kupoprodaji nepokretnosti između P. D. i i M. S. od 24.03.2011. godine, ugovor o kuporodaji nepokretnosti između P. D. i M. G. od 24.03.2011. godine, tri primjerka neovjerenih priznanica, P. M. i M. S., dvije priznanice br. Ovl.-I- 2312/11 od 24.04.2011.godine, i br. 2311/11 od 24.03.2011.godine.</span>
</p>
<p>&nbsp;</p>
<p>
<span class="span1">Iz istorije bolesti Opšte bolnice Meljine, Odjeljenje za hirurgiju broj protokola 2336/2013/546, te otpusne liste listu navedne bolnice od 26.08.2013.  godine, na ime V. N., utvrđuje se da je V. N. dana 13.08.2011. godine, primljen na hirurško odjeljenje kao hitan slučaj zbog povrede desnog hemitoraksa hladnim oružjem od strane nepoznatog lica. Prilikom prijema svjestan, komunikativan, orošen hladinim znojem u hemoragijskom šoku, prisutna ubodna rana parastrenalno desno veličine cca 3cm koja se tangencijalno pruža put desnog rebarnog luka sa lezijom grudne duplje, prema rtg snimku pluća pleuralni izliv desno do nivoa prednjeg okrajka drugog rebra, nakon čega je urađena torokalna drenaža desno, dobijeno preko 3 litre svježe krvi. Nakon kratkotrajne reanimacije urađena hitna hirurška intervencija, nađena lezija interkostalne arterije. Pacijent je otpušten 26.08.2013. godine,</span><span class="span3"> </span><span class="span1">a postoperativni tok protekao je uredno.</span>
</p>
<p>&nbsp;</p>
<p>
<span class="span1">Iz sadržine Izvještaja Forezničkog centra Danilovgrad o DNK vještačenju br.2581/13 i  prateće  fotodokumentacije utvrđeno je, da su na vještačenje dostavljeni tragovi nalik na krv izuzeti sa lica mjesta, kao i dva noža marke „Baterflaj“, sivi metani, sa drškom sačinjenom od dva kraka na kojima su dva ovalna ispupčenja, dužine sječiva od osnove do vrha oko 10cm i dužine drške oko 10.3cm i preklopni </span><span class="span1">nož „Min. Sheng“, sa braon žutim koricama drške, u osnovi lijeve strane sječiva, ukupne dužine oko 20cm, od čega sječivo najkraća dužina oko 8.5cm, a drška najduža dužina oko 11,5cm, pronađena prilikom pretresa stana M. N.. Na osnovu seroloških i DNK analiza, provjera podudarnosti DNK profila i biostatičkog proračuna, utvrdjeno je da tragovi crvene boje, nalik na krv, izuzeti sa lica mjesta, predstavljaju tragove krvi ljudskog porijekla, pri čemu rezultat DNK analize daje ekstremno jaku podršku hipotezi, da ista potiče od oštećenog V. N., dok na izuzetim noževima nije utvrdjeno prisustvo biološkog materijala oštećenog. </span>
</p>
<p>&nbsp;</p>
<p>
<span class="span1">Sud je izvještaj o DNK vještačenju cijenio kao stručan, jasan, zasnovan na pravilima struke i nauke, pa je isti u cjelosti prihvatio.</span>
</p>
<p>&nbsp;</p>
<p>
<span class="span1">Iz sadržine Nalaza i mišljenja sudskog vještaka medicinske struke dr K. N. od 26.10.2013. godine, koji nalaz je dat na osnovu medicinske dokumentacije o liječenju V. N. utvrđuje se da je u predmetnom događaju oštećeni V. N. zadobio ubodinu čiji je ulazni otvor 3cm i koji ulazni otvor se nalazio u predjelu desne polovine prednje strane grudnog koša, pored grudne kosti i sa desne strane grudne kosti, u nivou linije dojkine bradavice. Ulazni otvor ubodine se produžavao kroz podkožno meko tkivo, mišiće i kroz zid grudnog koša u predjelu desne polovine prenje strane grudnog koša zahvatajući zid međurebarne arterije kroz desnu grudnu duplju zahvatajući i zid desne unutrašnje dojkine arterije. Pravac ubodine bio je od naprijed ka nazad, od spolja put unutra i odozgo naniže, a povreda je bila praćena šokom usljed iskrvavljenja. Navedenu povredu kod oštećenog u vrijeme nanošenja vještak je kvalifikovao kao tešku tjelesnu povredu opasnu po život. Iz nalaza i mišljenja takođe se utvrđuje, da je povreda nastala dejstvom šiljka zamahnutog mehaničkog oruđa, odnosno nanešena je najvjerovatnije ubadanjem nožem i mogla je nastati nekoliko časova prije nego što je V. N. primljen na Hirurško odjeljenje privatne zdravstvene ustanove- opšte bolnice Meljine, gdje je primljen dana 13.08.2013.godine, oko 04.00 časova.</span>
</p>
<p>&nbsp;</p>
<p>
<span class="span1">Na glavnom pretresu vještak je u cjelosti ostao pri pisanom nalazu i mišljenju, s tim što je pojasnio da imajući u vidu pravac prodora ubodine koju je zadobio oštećeni on i lice koje mu je nanijelo povredu bili su okrenuti licem u lice jedan prema drugom, najvjerovatnije su obojica bili u nekom od uspravnih položaja, s obzirom na visinu oštećenog (1.88cm) i lica koje je povredu nanijelo (1.82cm). Lice koje je povredu nanijelo povredu nož je držalo u desnoj stisnutoj šaci sa sječivom koje se nalazi iza šake, jer pravac prodor ubodine je bio od naprijed ka nazad, od spolja put unutra i odozgo naniže. Pojasnio je da u slučaju da je lice koje je držalo nož sa sječivom ispred stisnute desne šake sa sječivom od palca ka gore i napravilo zamah u vidu bokserskog „krošea“ i na taj način povrijedilo oštećenog, pravac kanala ubodine ne bi bio od spolja put unutra i teško da bi u toj varijanti pravac mogao biti odozgo naniže, osim u specijalnom završetku tog „krošea“ sa završnim savijanjem stisnute pesnice put dolje. Intezitet sile koji je djelovao bio je vrlo jak. Dalje, u slučaju da se nož nalazio u stisnutoj desnoj šaci sa sječivom iza iste, navedena povreda nikako ne bi mogla nastati zamahom desne ruke u vidu bokserskog udarca „krošea“, već je sasvim izvjesno da je nastala klasičnim zamahom odozgo nadolje ispred sebe. Isključio je mogućnost da je lice koje je nanijelo povredu oštećenom bilo iza ili sa lijeve strane oštećenog, a s obzirom na pravac prodora ubodine mogao se nalaziti i nešto udesno od oštećenog, gledano iz pravca oštećenog. Sječivo noža je šiljasto, oštro i tvrdo i bez obzira na čvrstinu tkiva ljudskog organizma uvijek pravi pravolinijski </span><span class="span1">prodor, pa je nemoguće da je do povrede došlo ubadanjem noža koji se nalazio u desnoj stisnutoj ruci napadača sa sječivom ispred iste, odnosno ispred palca iste i prostim horizontalnim pružanjem ruke put oštećenog, imajući u vidu pravac prodora ubodine, koji je prema anamnezi i nalazu iz istorije bolesti bolnice Meljine dr M. S. od spolja ka unutra. Druga dva pravca, od naprijed ka nazad i odozgo naniže, nesporna su, jer se prodor pružao put rebarnog luka koji je uvije ispod dojkine bradavice. Vještak je takođe pojasnio da ni u slučaju da se oštećeni nalazio u nekom naprijed polusavijenom požaju, sa naprijed stegnutim gornjim dijelom tijela, nije moglo doći do povređivanja, na način da je okrivljeni držao nož u desnoj ruci sa sječivom ispred šake, odnosno ispred palca desne ruke i učinio pokret put naprijed, odnosno put tijela oštećenog. Nastanak povrede zamahom desne ruke u vidu tzv. „bokserskog udarca krošea“ sa nožem u stisnutoj desnoj šaci optuženog, s obzirom na loklaizaciju ulaznog otvora ubodine i pravac prodora ubodine, faktički je nemoguć. Obojica su bili u nekom od stojećih položaja, dakle, okrivljeni je mogao biti polusavijen sa gornjim dijelom tijela savijenim prema naprijed i prema podu, s potpuno ispruženom lijevom nogom, te sa težištem oslonca na desnoj nozi, koja je uslijed toga bila donekle presavijena u desnom koljenu i u toj vraijanti optuženi je mogao zadati navedenu povredu oštećenom samo u slučaju  da je nož držao u stisnutoj šaci sa sječivom iza šake i sa klasičnim zamahom odozgo put naprijed i na dolje, a takav položaj sasvim sigurno smanjuje visinu na kojoj se nalazi tijelo optuženog pa i početnu visinu noža, a što uz visinsku razliku od 6cm u korist oštećenog dodatno uslovljava, da bi iz tog položaja pokret ruke  nožem, u slučaju da je isti držan u desnoj šaci sa sječivom ispred šake, morao biti ne samo put naprijed nego i put naviše, a s obzirom na lokalizaciju ubodine, s tim što sam pravac prodora ubodine isključuje tu mogućnost.</span>
</p>
<p>&nbsp;</p>
<p>
<span class="span1">Iz dopune nalaza i  mišljenja istog vještaka od 09.06.2014. godine, proizilazi da je vještak na osnovu dostavljene medicinske dokumentacije o liječenju M. N. i to otpusne liste sa ekspertizom JZU Specijalne bolnice za ortopediju neurohirurgiju i neurologiju „Vaso Ćuković“- Risan (I ortopedsko odjeljenje) mat.br. istorije bolesti 1885 od 28.12.2009.godine, ljekarskog izvještaja ambulante za fizikalnu medicinu i rehabilitaciju „Golubović medic“ Novi Sad broj 286/11 od 12.05.2011. godine i izvještaja ljekara specijaliste ortopeda ZU Specijalne bolnice za ortopediju, neurohirurgiju i neurologiju „Vaso Ćuković“ Risan broj protokola 14143 od 24.12.2013. godine, utvrđeno je da kod okrivljenog M. N. kao posljedica povređivanja 2009. godine, prilikom pada sa motora, postoji umanjena pokretljivost lijevog zgloba koljena srednjeg stepena, hipotrofija- smanjenost mišićne mase lijeve nadkoljenice u odnosu na mišićnu masu desne nadkoljenice, te otežan hod u srednjem stepenu. Preostale motoričke-fizičke sposobnosti M. N. u vrijeme kritičnog događaja dana 13.08.2013. godine, bile su sasvim dovoljne da isti nanese ubodnu ranu oštećenom na način kako je to  vještak na glavnom pretresu naveo. Takođe je utvrđeno da u vrijeme nanošenja predmetne ubodine oštećenom, okrivljeni se nalazio u nekom od uspravnih položaja svog tijela (moguće sa lako presavijenim trupom prema naprijed i nadolje) i nalazio se okrenut licem u lice prema oštećenom (moguće lako sa desne strane oštećenog) i zadao je ubodnu ranu snažnim zamahom nožem koji se nalazio u njegovoj desnoj ruci sječivom koje se nalazilo iza desne šake okrivljenog, a koji zamah je bio u vidu tzv“Čekića“, odozgo nadolje i slijeva lako udesno. Na glavnom pretresu pojasnio je da je neposrednim pregledom okrivljenog konstatovao da su amplitude pokreta u lijevom koljenu okrivljenog smanjene toliko da je savijanje lijeve potkoljenice moguće samo do 90 stepeni u odnosu na lijevu natkoljenicu, pa je okrivljeni mogao i može da bude u čučećem položaju pogotovo na način kako je </span><span class="span1">naveo u svom izjašnjenju da je oslonac na podlogu u tako čučećem položaju dominantno u „zdravoj“ desnoj nozi, te da je lijeva bila ispravljena u koljenu. Stanje „zgrčenosti“ lijevog koljena uslovljava pojavu bola u koljenu kod pokušaja zauzimanja položaja koljena van granica omogućenih samim kretanjem koljena, dakle, kod bilo kog pokušaja da se koljeno savije više od 90 stepeni dolazi do pojave bola.</span>
</p>
<p>&nbsp;</p>
<p>
<span class="span1">Sud je nalaz i mišljenje, dopunu te usmena izjašnjenja vještaka medicinske struke, cijenio kao stručana, jasna, odredjena, zasnovana na pravilima struke i nauke, pa je ista u cjelosti prihvatio.</span>
</p>
<p>&nbsp;</p>
<p>
<span class="span1">Iz izvoda iz kaznene evidencije za optuženog Uprave policije OB Kotor od 25.09.2013. godine, utvrđuje se da optuženi M. N., ranije nije osuđivan.</span>
</p>
<p>&nbsp;</p>
<li>
<span class="span2">Cijeneći navode optužbe, odbranu optuženog, te sve provedene dokaze, kako pojedinačno, tako i u njihovoj međusobnoj vezi, ovaj sud nalazi, da je optuženi M. N. izvršio krivično djelo ubistvo  pokušaju iz čl. 143. u vezi čl. 20. Krivičnog zakonika Crne Gore, na način, mjesto i u vrijeme, kako je to bliže predstavljeno izrekom presude.</span>
</li>
<p>
<span class="span2">Naime, u postupku je nesumnjivo utvrdjeno, da je optuženi dana 13.08.2013. godine, u Igalu, Opština Herceg Novi, oko 03,30 časova, na ulazu u lokal-diskoteka „Cassa“, nakon kraće prepirke sa oštećenim, nožem koji je imao kod sebe dužine sječiva 7-8 cm, uboo oštećenog V. u predjelu grudnog koša po desnoj strani, kojom prilikom mu je nanio tešku tjelesnu povredu opasnu po život u vidu rane ubodine u predjelu desne polovine prednje strane grudnog koša, pored grudne kosti sa desne strane univou linije dojkine bradavice, praćenu šokom, usljed iskrvavljenja zbog povrede zida medjurebarne arterije i zida desne unutrašnje dojkine arterije, nakon čega je pobjegao sa lica mjesta. </span>
</p>
<p>&nbsp;</p>
<p>
<span class="span2">Naprijed utvrdjeno činjenično stanje, ovaj sud je nesumnjivo utvrdio, na osnovu  detaljnog, jasnog, određenog i dosljednog kazivanja oštećenog V. N., čiji iskaz je ovaj sud u potpunosti prihvatio, kao istinit, obzirom, da je oštećeni objektivno prikazao sve činjenice i okolnosti, pod kojima se kritični dogadjaj odigrao. </span>
</p>
<p>&nbsp;</p>
<p>
<span class="span2">Naime, oštećeni je u svom iskazu kako u prethodnom postupku, tako i na glavnom pretresu naveo, da </span><span class="span2">je kritične noći sa drugovima D. Lj. i B. B. bio u noćnom klubu "Casa", gdje su se zadržali do oko 03,30 časova, kada su krenuli kući, da su se prilikom izlaska iz lokala, na ulaznim vratima sreli sa dva momka, od kojih je jedan zakačio ramenom o rame D. Lj., obzirom da su ulazna vrata bila uska, nakon čega je vidio, da je taj momak tj. optuženi M. N. uputio neke riječi u pravcu D. koje nije čuo zbog glasne muzike, ali je zaključio, da je optuženi izrevoltiran i da se nešto buni, pa kako je zadnji izlazio iz lokala, a vidjevši što se prethodno dogodilo, prišao je optuženom, u namjeri da mu se izvini i kaže da je sve u redu, da su malo popili, ali je on odmah izvadio nož, stavio mu ga pod grlo, prijeteći da će da ga zakolje, zbog čega je on iskoračio unazad koliko je mogao, obzirom da se iza njega nalazilo staklo, kada je optuženi iskoračio u njegovom pravcu, zamahujući desnom rukom ukojoj je držao nož, a zatim ga uboo nožem u predjelu desne strane ispod dojke u predjelu rebara i uzgubio se u masi u unutrašnjosti diskoteke. </span>
</p>
<p>&nbsp;</p>
<p>
<span class="span2">Iskaz svjedoka oštećenog V. N., u pogledu odlučnih činjenica, potvrdjen je i iskazima svjedoka B. B. i D. Lj.. </span>
</p>
<p>&nbsp;</p>
<p>
<span class="span2">Naime, svjedok B. B. je u svom iskazu naveo, da je kritične noći krenuo da izlazi iz diskoteke "Casa" sa svojim drugovima V. N. i D. Lj., da se on kretao ispred njih i nakon što je izašao iz diskoteke primijetio je, da nema N. i Lj., a zatim čuo neku priču iza svojih ledja, zbog čega se okrenuo i vidio V. N., kako razgovara sa dvojicom nepoznatih mladića, nakon čega je krenuo u njihovom pravcu i kada je prišao vidio je, da jedan od tih dvojice mladića drži nož ispod N. vrata i kako mu to lice upućuje prijetnje u smislu "prerezaću ti vrat" i slično, dok je drugi momak stajao po strani i nije se miješao, pa je prišao tom momku koji je držao nož i uhvatio ga za ruku u kojoj je nož držao, kada bi ga eventualno spriječio da pomogne V., da bi se u jednom trenutku, taj momak odmakao korak-dva od njih, a zatim ponovo prišao V. N. i nožem koji je držao u ruci uboo V. u predjelu desne strane grudi. </span>
</p>
<p>&nbsp;</p>
<p>
<span class="span1">I svjedok D. Lj. je u svom iskazu posvjedočio, da ga je prilikom izlaska iz diskoteke "Casa", jedan od dva nepoznata mladića koja su ulazila u lokal, zakačio ramenom u predjelu njegovog ramena, na što nije reagovao i to na prostoru koji se nalazi izmedju terase i ulaznog dijela lokala, da bi potom čuo neku priču iza svojih ledja, zbog čega se okrenuo i vidio, kako se V. N. raspravlja, odnosno razgovara sa ta dva mladića, zbog čega se vratio par koraka unazad, prišao im i vidio, da jedan od njih drži nož N. na vratu, a zatim i čuo kako mu to lice upućuje prijetnje u smislu "srce ću ti iščupati" itd, nakon čega je B. B. uhvatio tog momka za ruku u kojoj je držao nož, kako bi ga spriječio da povrijedi N., da bi u jednom trenutku i uspjeli da ih razdvoje, kada je primijetio da je majica na V. N. krvava i kada je V. rekao "uboo me". </span>
</p>
<p>&nbsp;</p>
<p>
<span class="span1">I</span><span class="span2">skaze navedenih svjedoka sud je prihvatio, iz razloga, što su navedeni svjedoci saglasno predstavili sve odlučne činjenice vezane za nastanak predmetnog dogadjaja i njegovo odbijanje, a čiji iskazi nijesu dovedeni u sumnju, ni ostalim dokazima provedenim u postupku.</span>
</p>
<p>&nbsp;</p>
<p>
<span class="span2">Iskazi navedenih svjedoka potvrđeni su i materijalnim dokazima provedenim tokom postupka i to, sadržinom zapisnika o uviđaju UP-Jedinica za suzbijanje opšteg kriminaliteta Herceg Novi 74-03 br. 240/13-4023/2 od 13.08.2013.godine, službenom zabilješkom UP CB Herceg Novi 74-03 br. 240/13-4023 od 13.08.2013. godine,  službenom zabilješkom UP CB Herceg Novi 74-03 br. 240/13-4025/4 od 13.08.2013. godine, izvještajem o uzrokovanju tragova sa lica mjesta CB HN od 13.08.2013. godine, sadžinom medicinske dokumentacije na ime oštećenog, te stručnim i objektivnim izvještajem o DNK vještačenju Forezničkog centra u Danilovgradu br.2581/13, nalazom i mišljenjem, dopunom nalaza sudskog vještaka medicinske struke dr K. N. i njegovim usmenim izjašnjenjem na glavnom pretresu.</span>
</p>
<p>&nbsp;</p>
<p>
<span class="span2">Naime, iz sadržine zapisnika o uvidjaju, izvještaja o uzrokovanju tragova sa lica mjesta, nesumnjivo proizilazi, da su ovlašćeni policijski službenici CB Herceg Novi, neposrednim zapažanjem šireg lica mjesta diskoteke "Casa", pronašli i izuzeli kapljičaste tragove nalik na krv, za koje je DNK vještačenjem utvrdjeno, da potiču od oštećenog V. N.. Nadalje, iz sadržine službene zabilješke Uprave policije CB Herceg Novi od 13.08.2013. godine, sačinjene od strane policijskog službenika J. I., proizilazi, da je u noći izmedju 12/13.08.2013. godine, oko 03,45 časova, dok je vršio kontrolu vozila i lica kod robne kuće "Novljanka", zautavilo taksi vozilo, iz kojeg su izašla tri momka i prijavila, da je V. N. iz Kotora uboo nožem nepoznati momak u predjelu grudnog koša, koji je istog dana oko 04.00 časa, primljen u Opštu bolnicu </span><span class="span2">Meljine, kako to proizilazi iz sadržine službene zabilješke Uprave policije CB Herceg Novi sačinjene od strane policijskog službenika T. M.. Konačno i sam optuženi u navodima svoje odbrane nije sporio činjenicu, da je kritičnom prilikom, sječivom noža koji je imao kod sebe, zadao udarac oštećenom V. N.. </span>
</p>
<p>&nbsp;</p>
<p>
<span class="span2">Vrstu, težinu i mehanizam nastanka tjelesnih povreda kod oštećenog V. N. sud je na nesumnjivo utvrdio, iz stručnog i objektivnog nalaza i mišljenja, dopune istog, te usmenog izjašnjenja vještaka medicinske struke dr. K. N., iz kojeg nesumnjivo proizlazi, </span><span class="span1">da je oštećeni V. N. u predmetnom događaju zadobio </span><span class="span1">ubodinu čiji je ulazni otvor 3cm i koji ulazni otvor se nalazio u predjelu desne polovine prednje strane grudnog koša, pored grudne kosti i sa desne strane grudne kosti, u nivou linije dojkine bradavice, da se ulazni otvor ubodine produžavao kroz potkožno meko tkivo, mišiće i kroz zid grudnog koša u predjelu desne polovine prenje strane grudnog koša zahvatajući zid međurebarne arterije kroz desnu grudnu duplju zahvatajući i zid desne unutrašnje dojkine arterije, da je pravac ubodine bio od naprijed ka nazad, od spolja put unutra i odozgo naniže, a da je povreda bila praćena šokom usljed iskrvavljenja, te da se navedena povreda u vrijeme nanošenja kvalifikuje kao teška tjelesna povreda opasna po život. Iz nalaza i mišljenja istog vještaka nesumnjivo se utvrđuje, da je naprijed opisana povreda nastala dejstvom šiljka jako zamahnutog mehaničkog oruđa, odnosno, nanešena je najvjerovatnije ubadanjem nožem i mogla je nastati nekoliko časova prije nego što je oštećeni V. N. primljen na Hirurško odjeljenje privatne zdravstvene ustanove-opšte bolnice Meljine, dana 13.08.2013.godine, oko 04.00 časova. Saslušan na glavnom pretresu vještak je objasnio, </span><span class="span2">da </span><span class="span1">je rana ubodina, locirana u predjelu desne polovine prednje strane grudnog koša oštećenog, pored grudne kosti i sa desne strane grudne kosti u nivou linije dojkine bradavice, nanijeta u momentu kada su se oštećeni i optuženi nalazili okrenuti licem u lice jedan prema drugome, a s obzirom na visinu oštećenog (1.88cm) i optuženog (1.82cm), a najvjerovatnije u nekom od uspravnih položaja, pa je i ovakvom konstatacijom pomenutog vještaka u potpunosti potvrđeno kazivanje oštećenog vezano za predmetni događaj. Ovo tim prije, što je vještak isključio svaku mogućnost, da je do povredjivanja oštećenog došlo na način, kako je to optuženi M. N. pokazao u svojoj odbrani, a što je potvrdio i svjedok Ž. J., da je optuženi odručio ispred sebe ruku i uboo oštećenog, pa imajući u vidu intezitet sile koji je bio veoma jak, što pretpostavlja zamah, te prostiranje kanala rane ubodine koji je bio  odozgo naniže. </span>
</p>
<p>&nbsp;</p>
<p>
<span class="span1">Kod ovakog utvrdjenog činjeničnog stanja, sud je navode odbrane optuženog M. N. cijenio kao neosnovane i sračunate na izbjegavanje krivice. Naime, optuženi se branio, da ga je dana 13.08.2013. godine, prilikom ulaska u diskoteku sa svjedokom Ž. J., momak koji je izlazio iz diskoteke, svjedok D. Lj. laktom udario u predjelu desnog ramena, zbog čega se zarotirao, oslonio na bolesnu nogu i pao na pod, tako što mu je desna noga bila savijena u koljenu, a lijeva povrijedjena ispružena, da bi u trenutku kada je krenuo da ustane, osjetio da ga je neko uhvatio za vrat, govoreći mu "šta se foliraš jado jadni, ustani se", navodeći da ga je to lice jako stezalo, da je u tom trenutku prišao i Ž. J. pokušavajući da mu pomogne, ali da ga je to lice, odnosno oštećeni V. odgurnuo, kada je izvadio nož i oštećenom saopštio da se odmakne od njega, jer ima problem sa nogom, da bi u jednom trenutku oštećeni pokušao da ga udari, tako što je podigao obje ruke i krenuo prema njemu, zbog čega se on povukao dva koraka unazad sa podignutim rukama vis, držeći nož u desnoj ruci, pokušavajući da utrči u diskoteku, kojom prilikom je osjetio da je po ramenu desne ruke zakačio </span><span class="span1">oštećenog, kojeg je potom sa obje ruke odgurnuo od sebe i ušao u diskoteku. Citirana odbrana optuženog je za sud nelogična, neuvjerljiva, pa samim tim i neprihvatljiva. Po nalaženju suda, imajući u vidu činjenicu, da su optuženi i oštećeni približno iste visine, optuženi je visok 182 cm, a oštećeni 188 cm, nije logično, da optuženi ukoliko je podigao obje ruke uvis, kako je to proizilazi iz njegove odbrane, nanese povredu oštećenom u predjelu desne strane grudnog koša, obzirom, da je podignuta ruka u kojoj se nalazio nož znatno visočija od visine grudnog koša oštećenog, pa i njegovog ramena, koje je tom prilikom optuženi zakačio, kako to navodi u svojoj odbrani. Nadalje, navodi odbrane optuženog u pogledu načina nanošenja povrede oštećenom, opovrgnuti su nalazom i mišljenjem vješaka medicinske struke dr. K. N., koji je ustvrdio, da je povreda nastala klasičnim zamahom odozgo nadolje u vidu tzv. "čekića" sa sječivo ispod šake, a na što upućuje pravac prodora ubodine i isključuje svaku mogućnost, da je do povredjivanja došlo na način, kako je to optuženi naveo u svojoj odbrani. Navodi odbrane optuženog da ga je oštećeni držao za vrat, odnosno, da ga je oštećeni kritičnom prilikom bez razloga napao, opovrgnuti su jasnim, detaljnim, dosljednim i saglasnim kazivanjima kako svjedoka oštećenog V. N., tako iskazima svjedoka D. Lj. i B. B., čije iskaze je sud u cjelosti prihvatio, o čemu se prethodno izjasnio na glavnom pretresu. Po ocjeni suda, takvi navodi odbrane optuženog sračunati su na izbjegavanje krivice, odnosno pozivanje na nužnu odbranu, iz kog razloga sud nije ni mogao prihvatiti stav odbrane, da je optuženi u izvršenju djela postupao u nužnoj odbrani.</span>
</p>
<p>
<span class="span1">Sud je cijenio i iskaze svjedoka Ž. J., koji je svojim svjedočkim iskazom potvrdio odbranu optuženog, pa njegov iskaz sud nije mogao prihvatiti, cijeneći ga kao usmjeren na olakšanje krivično pravnog položaja optuženog, imajući u vidu činjenicu, da je svjedok drug optuženom, sa kojim se nalazio u društvu u vrijeme kritičnog dešavanja, a čiji iskaz sud cijeni i kao nelogičan, obzirom da je ovaj svjedok do detalja objašnjavao, na koji način je navodno oštećeni držao za vrat optuženog M., način na koji je njega oštećeni odgurnuo u trenutku kada je pokušao da pridje i pomogne optuženom,  te način na koji je optuženi držao nož u desnoj ruci, što očigledno upućuje na to, da svjedok svojim iskazom hoće da predoči, da je u konkretnom slučaju postojao protivpravni napad na optuženog i njega od strane oštećenog, te da se optuženi tom prilikom samo branio, a da pri tome nije mogao da objasni način na koji je optuženi zadao udarac nožem oštećenom, navodeći, da je samo vidio da je u jednom trenutku optuženi M. odgurnuo oštećenog, koja činjenica po ocjeni suda, najasnije govori, da je iskaz ovog svjedoka sračunat na pomoć optuženom u izbjegavanju krivice. Sa istih razloga sud kao objektivan nije mogao prihvatiti ni iskaz svjedoka S. D., obzirom da je ovaj svjedok po sopstvenom kazivanju dobar drug sa bratom optužnog, te da je nakon dogadjaja posjećivao njegovu majku i bio prisutan kada je policija vršila pretres stana, pa je njegov iskaz takodje cijenio kao sračunat naj pomoć optuženom, kako bi ovaj izbjegao krivicu.</span>
</p>
<p>
<span class="span1">Sud je cijenio i ostale dokaze provedene u postupku, pa je našao da one nijesu od uticaja za drugačije presudjenje u ovoj krivično pravnoj stvari.</span>
</p>
<p>
<span class="span1">Cijeneći naprijed utvrdjeno činjenično stanje ovaj sud nalazi, da su se u radnjama  optuženog M. N. stekli svi bitni elementi bića krivičnog djela ubistvo u pokušaju iz čl. 143. u vezi čl. 20. Krivičnog zakonika Crne Gore, obzirom da je u postupku nesumnjivo utvrdjeno, da je optuženi, dana 13.08.2013. godine oko 03,30 časova, u Igalu, Opština Herceg Novi, na ulazu u lokal "Casa", pokušao da liši života oštećenog V. N., na način, što je nakon kraće prepirke sa oštećenim, nožem sječiva </span><span class="span1">dužine oko 7,8 cm uboo oštećenog u predjelu grudnog koša po desnoj strani, kojom prilikom mu je nanio tešku tjelesnu povredu opasnu po život, u vidu rane ubodine u predjelu desne polovine prednje strane grudnog koša, pored grudne kosti sa desne strane, u nivou linije dojkine bradavice, praćene šokom usljed iskrvavljenja, zbog povrede zida medjurebarne arterije i iza desne unutrašnje dojkine arterije. Sve okolnosti konkretnog slučaja doveli su ovaj sud do nesumnjivog zaključka, da je optuženi predmetno krivično djelo izvršio sa direktnim umišljajem. Optuženi je bio svjestan da zamahujući oštricom noža u pravcu grudnog koša oštećenog, istog može lišiti života, pa je to i htio, a na šta upućuju okolnosti konkretnog slučaja, tj. činjenica da je optuženi u konkretnom slučaju jako zamahnuo nožem i uboo oštećenog u dio tijela, gdje se nalaze vitalni organi, čime je konkretno bio ugrožen život oštećenog usljed iskrvavljenja zbog povrede zida medjurebarne arterije i unutrašnje dojkine arterije, kako je to sud utvrdio iz nalaza i mišljenja vještaka medicinske struke, dok se odsustvo posljedice predmetnog krivičnog djela (lišenje života oštećenog) ne može pripisati volji i htjenju optuženog, već sticaju drugih okolnosti. </span>
</p>
<li>
<span class="span4">Odlučujući o kazni za optuženog, sud je u smislu čl.42. Krivičnog zakonika, cijenio sve okolnosti od kojih zavisi da kazna  bude veća ili manja (otežavajuće i olakšavajuće okolnosti), pa je od olakšavajući okolnosti na strani optuženog našao njegove lične prilike, da se radi o mladjem licu, koje je u vrijeme izvršenja krivičnog djela imalo navršenih 22 godine života, da se radi o invalidnom licu, a što je sud utvrdio iz nalaza i mišljenja vještaka medicinske struke, njegov raniji život, tj. neosudjivanost, a što je sud utvrdio iz izvoda iz KE za optuženog, odnos optuženog prema oštećenom nakon izvršenja krivičnog djela, koji se ogleda u činjenici, da se oštećeni V. N. nije pridružio krivičnom gonjenju prema optuženom, dok otežavajućih okolnosti nije bilo, pa je sud naprijed navedene olakšavajuće okolnosti, a posebno činjenicu, da je krivično djelo ostalo u pokušaju, a da za pokušaj krivičnog djela, učinilac može blaže kazniti, shodno čl. 20. st. 3. Krivičnog zakonika Crne Gore, navedene olakšavajuće okolnosti cijenio kao naročito olakšavajuće i optuženom primjenom odredbi čl. 45. i 46. Krivičnog zakonika Crne Gore, ublažio kaznu ispod zakonom propisanog minimuma za predmetno krivično djelo, osudivši ga na kaznu zatvora u trajanju od 2 (dvije) godine, nalazeći da će se i tako ublaženom kaznom ostvariti svrha kažnjavanja iz čl. 32. Krivičnog zakonika, da optuženi ubuduće ne vrši krivična djela, u okviru opšte svrhe propisivanja i izricanja krivičnih sankcija iz čl. 4. st. 2. Krivičnog zakonika Crne Gore.</span>
</li>
<li>
<span class="span4">Na osnovu čl. 51. Krivičnog zakonika Crne Gore, sud je optuženom M. N. u izrečenu kaznu zatvora uračunao i vrijeme provedeno u pritvoru, počev od 04.09.2013. godine, od 13.30 časova do 25.12.2013. godine.</span>
</li>
<li>
<span class="span4">Kako je sud optuženog oglasio krivim, to ga je shodno čl. 226. i 229. Zakonika o krivičnom postupku, obavezao na plaćanje troškova krivičnog postupka-sudskog paušala u iznosu od 150,00 eura, koji paušal je odredjen srazmjerno složenosti postupka, dužini njegovog trajanja, te imovinskim prilikama optuženog, te da na ime troškova koje je sud imao po osnovu medicinskog vještačenja po vještaku dr. K. N. plati novčani iznos od 291.50 eura, sve u roku od 15 dana po pravosnažnosti presude, pod prijetnjom prinudne naplate, dok će o ostalim troškovima krivičnog postupka sud odlučiti naknadno, posebnim rješenjem, po pribavljanju podataka o njihovoj visini.</span>
</li>
<p>&nbsp;</p>
<p>&nbsp;</p>
<li>
<span class="span1">Na osnovu izloženog, a primjenom čl. 374. Zakonika o krivičnom postupku, odlučeno je kao u izreci presude.</span>
</li>
<p>&nbsp;</p>
<li style="text-align:center;">
<span class="span1">VIŠI SUD U PODGORICI</span>
</li>
<li style="text-align:center;">
<span class="span1">Dana, 06.11.2015. godine</span>
</li>
<p>&nbsp;</p>
<p>&nbsp;</p>
<p>
<span class="span1">Zapisničar                                   </span><span class="span1">                            </span><span class="span1">   PREDSJEDNIK VIJEĆA-SUDIJA</span>
</p>
<p>
<span class="span1">Novčić Slobodanka</span><span class="span1">                                                                      Tabaš Predrag</span>
</p>
<p>&nbsp;</p>
<li>
<span class="span1">DN-a, po primjerak:</span>
</li>
<li>
<span class="span1">1. VDT Podgorica,</span>
</li>
<li>
<span class="span1">2. Optuženom,</span>
</li>
<li>
<span class="span1">3. Braniocu optuženog,</span>
</li>
<li>
<span class="span1">4. A/A.</span>
</li>
<p>&nbsp;</p>
<li>
<span class="span1">Postupljeno, dana _____________ godine</span>
</li>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
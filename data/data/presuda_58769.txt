<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{font-size:14pt;font-weight:bold;}
.s3{font-style:italic;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Times New Roman;font-size:14pt;}
.p3{text-align:start;hyphenate:auto;font-family:Times New Roman;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{text-indent:0.5in;text-align:center;hyphenate:auto;font-family:Arial;font-size:12pt;}
</style>
<meta content="marija.cupic" name="author">
</head>
<body class="b1 b2">
<p class="p1">
<span class="s1">                                                                                                               </span>
</p>
<p class="p1">
<span>                                                         </span>
<!--Image link to '0.jpg' can be here-->
</p>
<p class="p1"></p>
<p class="p2">
<span class="s1">                                   U    I M E   C R N E    G O R E</span>
</p>
<p class="p1"></p>
<p class="p3">
<span class="s1">                                                                                                            </span><span class="s2">Posl.br.K.156/12</span><span class="s1">                           </span><span class="s2">                                      </span>
</p>
<p class="p4"></p>
<p class="p5">
<span class="s1">            OSNOVNI SUD U CETINJU</span><span>,  kao prvostepeni, po sudiji  Ćupić M., uz učešće Lipovina Olge , kao zapisničara , u krivičnom predmetu okr. R. M.  iz Cetinja, zbog krivičnog djela krađa  iz člana 239.stav 1 . Krivičnog zakonika, izvršenog u sticaju sa krivičnim djelo skidanje i povreda službenog pečata i znaka iz člana  381.st.1KZ-a, a u vezi čl.48.st.1. Krivičnog zakonika,   a po Optužnom predlogu Osnovnog Državnog Tužilaštva u Cetinju,  Kt.br.94/11 od 05.07.2012.godine, nakon održanog glavnog i javnog   pretresa , u prisustvu savjetnika ODT-a u Cetinju, Đ. M., okrivljenog R. M., donio je dana  25.09.2012.godine i javno objavio, ovu</span>
</p>
<p class="p4"></p>
<p class="p5">
<span>	                     </span><span class="s1">P R E S U D U</span>
</p>
<p class="p4"></p>
<p class="p6">
<span class="s1">Okr.  R. M.</span><span>, od oca  Š. i majke  D., rođene V., rođen .........godine u Cetinju, gdje i prebiva, ul.,,Nj.,, br.49, državljanin Crne Gore,  nezaposlen, oženjen, otac jednog djeteta, pismen, sa završenom Osnovnom školom, vojsku služio 1979.godine u Zagrebu, vodi se u Vojnoj evidenciji u Cetinju, lošeg imovnog stanja, neosuđivan,</span>
</p>
<p class="p5"></p>
<p class="p4"></p>
<p class="p4">
<span>	</span><span class="s1">                K r i  v   j e :</span>
</p>
<p class="p4"></p>
<p class="p4">
<span class="s1">Što je :</span>
</p>
<p class="p5"></p>
<p class="p5">
<span>     U vremenskom periodu od  14. novembra 2010.godine do 14.februara 2011.godine u zakupljenom stanu, lociranom u ul.,,Nj.,, br.49, u Cetinju, u namjeri da sebi pribavi protivpravnu imovinsku korist preko 150,00 eura, protivpravno oduzeo i prisvojio električnu energiju, vlasništvo oštećene  ,,E. Crne Gore A.D.Nikšić-E. Cetinje, u količini od  3.931,92 Kwh, ukupne  novčane vrijednosti  od  141,10 eura, na način što je  sa električnog brojila marke ,,Iskra,, br. 7395052, skinuo naponsku klemu, tako da se utrošena električna energija na brojilu,na jednoj fazi, nije mogla registrovati, prilikom kojih radnji je ujedno skinuo  službeni pečat- elektrodistributivnu plombu oznake ,,2005/9,, koja je postavljena od strane ovlašćenih službenih lica E. Cetinje, radi osiguranja tačnosti i ispravnosti mjerenja utrošene električne energije,</span>
</p>
<p class="p5"></p>
<p class="p5">
<span>- čime je izvršio krivično djelo  krađa iz člana 239.stav 1.Krivičnog zakonika, u sticaju sa krivičnim djelom skidanje i povreda službenog pečata i znaka iz člana 381.stav 1.Krivičnog zakonika, a u vezi člana 48.stav 1.Krivičnog zakonika</span>
</p>
<p class="p4"></p>
<p class="p6">
<span class="s3">-pa mu Sud prethodno shodno čl. 48. st. 1. KZ-a utvrdjuje za krivično djelo kradja iz čl.239 st.1.Krivičnog zakonika kaznu zatvora u trajanju od 30 dana ,a za krivično djelo  skidanje i povreda službenog pečata i znaka iz čl. 381.st.1. KZ-a,  kaznu zatvora  u trajanju od 30 dana  </span>
</p>
<p class="p6"></p>
<p class="p6">
<span>-pa mu primjenom citiranih zakonskih propisa i primjenom čl. 4, 5, 13,15,  42, 48, st. 2. tač. 2., 52, 53, 54 KZ  i čl. 226 – 229 i 374 ZKP-a izriče</span>
</p>
<p class="p7"></p>
<p class="p7">
<span class="s1">USLOVNU  OSUDU</span>
</p>
<p class="p6"></p>
<p class="p6">
<span>Kojom okrivljenom  utvrdjuje jedinstvenu kaznu zatvora u trajanju od 45 dana i istovremeno odredjuje da se navedena kazna neće izvršiti ukoliko okrivljeni u vremenskom periodu od jedne godine od  dana pravosnažnosti presude ne počini novo krivično djelo .</span>
</p>
<p class="p6">
<span>	</span>
</p>
<p class="p6">
<span>Obavezuje se okrivljeni da na ime troškova krivičnog postupka uplati iznos od 71,50 eura  , te na ime paušala iznos od 30,00 eura, na blagajni ovog suda u roku od 15 dana po pravosnažnosti presude  pod prijetnjom prinudnog izvršenja. </span>
</p>
<p class="p6"></p>
<p class="p5">
<span>	</span><span class="s1">           O b r a z l o ž e n j e</span>
</p>
<p class="p5"></p>
<p class="p5">
<span class="s1">          </span><span>Osnovno državno Tužilaštvo  u Cetinju</span><span class="s1"> </span><span> podnijelo je ovom sudu Optužni predlog Kt.br.94/11 od 05.07.2012.godine protiv okrivljenog R. M. iz Cetinja, zbog krivičnog djela krađa iz člana 239.st.1.KZ-a, u sticaju sa krivičnim  djelom  skidanje i povreda službenog pečata i znaka iz člana 381.stav 1.Krivičnog zakonika, a u vezi člana 48.stav 1.Krivičnog zakonika. U završnoj riječi  na glavnom pretresu zastupnik optužbe je istakao da ostaje pri  podnijetom Optužnom predlogu i predložio sudu da okrivljenog oglasi krivim za djela stavljena mu na teret i osudi po zakonu.</span>
</p>
<p class="p5"></p>
<p class="p5">
<span class="s1">         </span><span>Okrivljeni R. M. u svojoj </span><span class="s1"> </span><span> odbrani  je u cjelosti negirao izvršenje krivičnog djela stavljenog mu na tert.Pojasnio je da koristi u  ul.,,Nj.,, br.49, stambeni prostor koji se vodi  na njegovo  ime u površini od 11 m2 ,a da sat koji koji se vodi na njegovo ime je u potpunosti u ispravnom stanju, kao i  da  posjeduje zapisnik o kontroli mjernog mjesta  od 14.02.2011.godine,  koji je potpisan od strane ovlašćenih predstavnika E. Cetinje, da je  brojilo ispravno . U istoj zgradi je uzeo pod zakup jednu sobu površine 22m2 da bi je koristio zajedno sa svojom  suprugom, a svoje dijete osllobodio da ima jedan normalan život u prostoru u kojem su ranije svi živjeli. Ovu površinu od 22m2, odnosno sobu uzeo je pod zakup od  B. Z., a navedeni prostor ima svoj sat koji uredno mjeri utrošak električne energije, a i redovno je izmirivao račune i nikada nije obraćao pažnju na sat koji je namijenjen toj sobi. Dalje je naveo da su radnici E. Cetinje  redovno dolazili i mjerili potrošnju električne energije, i  da je  sve bilo ispravno. Dana kada je vršena kontrola u njegovoj sobi i  u sobi koju je zakupio, radnici su  konstatovali da je on skinuo plombu i naponsku klemu, ali on to nije uradio, niti se ikada bavio takvom vrstom posla, a što se desilo sa satom,  nije mu poznato.Tog dana kada je vršena kontrola bio je prisutan jer su ga zvali službenici E. Cetinje, i  on im je isto to i  ponovio.Na kraju je istakao da se satovi nalaze u hodniku, gdje su zajedničke prostorije, i da  je on imao težih problema u zdravstvenom smislu. Istakao je da ovaj prostor u kojem su nađene nepravilnosti koristi već nekih osam godina.</span>
</p>
<p class="p5">
<span>           Radi razjašnjenja ove krivično pravne stvari, sud je u dokaznom postupku na glavnom pretresu proveo sledeće dokaze: na saglasan  predlog stranaka umjesto neposrednog saslušanja svjedoka  K. V.  pročitao njegov iskaz dat na zapisniku od 09.05.2011.godine kod istražnog sudije ovog suda,  kao i iskaz svjedoka P. Č. dat na zapisnik od 29.06.2011.godine, pročitao iskaz ovlašćenog predstavnika E. Cetinje, A. R. dat na zapisniku od 29.09.2011.godine, pročitao zapisnike o kontroli mjernog mjesta E. Crne Gore A.D.Nikšić, E. Cetinje, br.6 od  19.04.2007.godine i br.033100 od 14.02.2011.godine, pročitao nalaz i mišljenje sudskog vještaka elektrotehničke struke M. B. od 15.06.2011.godine, pročitao izvod MUP-a, Filijale za upravne unutrašnje poslove Cetinje, br.66 za 2002.godinu za pok.B. Z., pročitao izvještaj UP Ispostave Cetinje, br.02-245/249 od 30.01.2012.godine iz KE za okrivljenog R. M..</span>
</p>
<p class="p5"></p>
<p class="p5">
<span> Iz iskaza svjedoka  K. V.</span><span class="s1"> </span><span>proizilazi  da je dana 14.02.2011.godine zajedno sa svojim kolegom P. Č. bio u kontroli kod potrošača R. M., u ul.,,Nj.br.49.Tom prilikom su konstatovali da ne postoji plomba  na brojilu oznake ,,Iskra,, br.7395051, koja je postavljena radi tačnosti i ispravnosti mjerenja utroška električne energije, a takođe su na istom brojilu pronašli skinutu naponsku klemu, tako da se utrošak električne energije po jednoj fazi nije registrovao. Nakon pregleda brojila, izvršili su isključenje potrošača sa elektrodistributivne mreže.Prilikom ove kontrole bio je  prisutan potrošač R. M. koji je potpisao zapisnik o izvšenoj kontroli.Što se tiče načina na koji je skinuta plomba, kao i o njenoj vrsti i oznaci, nijesu se mogli izjasniti, jer istu nijesu pronašli kada su bili u kontroli.Brojilo se nalazilo u posebnoj prostoriji u hodniku zgrade u kojoj se nalaze sva brojila stanara, a ormar u kojem se nalazilo brojilo je bio otključan i dostupan većem broju lica.</span>
</p>
<p class="p5">
<span> </span>
</p>
<p class="p5">
<span>Iz iskaza svjedoka P. Č.</span><span class="s1">, </span><span>proizilazi da je dana  14.02.2011.godine zajedno sa svojim kolegom K. V. vršio kontrolu kod potrošača R. M. u ul.,,Nj.,, br.49.Tom prikikom su zatekli da ne postoji plomba na mjernom mjestu potrošača, te da je skinuta naponska klema, pa se utrošak elektične energije nije mogao registrovati po jednoj fazi.Nakon toga su potrošača isključili sa elektrodistributivne mreže.Toj kontroli je bio prisutan potrošač R. M., koji je  potrisao zapisnik o izvršenoj kontroli.Kako je skinuta plomba i  kako  je ista izgledala nije se mogao izjasniti jer tu plombu nijesu ni zatekli kad su vršili predmetnu kontrolu.Brojilo se nalazilo u hodniku zgrade, a ormar u kom stoji brojilo je bio otključan i dostupan većem broju lica.</span>
</p>
<p class="p5"></p>
<p class="p5">
<span>Iz iskaza ovlašćenog predstavnika ,,E. Cetinje,, A.R.</span><span class="s1">, </span><span>proizilazi  da je kod prijavljenog potrošača dana 14.02.2011.godine vršena kontrola mjernog mjesta, kojom prilikom je konstatovano da  na brojilu koje koristi prijavljeni  R. M. oznake ,,Iskra,, br.7395052 nedostaje elektrodistributivna plomba ,a koja se postavlja radi mjerenja tačnosti i ispravnosti utroška električne eenergije , te da je na istom skinuta jedna naponska klema, tako da se utrošak električne energije po jednoj fazi nigdje nije registrovao. Nakon izvršene kontrole , od strane radnika E. Cetinje, potrošač je isklučen sa elektrodistributivne mreže. Izvršenje ovih krivičnih djela su  otkrili  K. V. i P. Č., radnici E. Cetinje, i sve navedeno konstatovali na zapisniku br.4201-1958 od 14.02.2011.godine. Obračun protivpravno oduzete elekktrične energije izvršen je na osnovu člana 58 i 59. Pravila za snabdijevanje električnom energijom sl.list RCG. 54/09 ,na ukupan iznos od 929,59 eura. Prema podacima iz baze OJ Snabdijevanje, prethodna kontrola kod potrošača vršena je 19.04.2007.godine kojom prilikom je na brojilu nađena plomba ED  br.8, a nakon te kontrole postavljena je plomba 2005/9. Pridružila se krivičnom gonjenju protiv okrivljenog,dok je   vezano za odštetni zahtjev  istakla da su podnijeli predlog za izvršenje na osnovu vjerodostojne isprave aktom br.5014 od 20.04.2011.godine Osnovnom sudu Cetinje.</span>
</p>
<p class="p5"></p>
<p class="p5">
<span>Iz  zapisnika o kontroli  mjernog mjesta   ,,E. Crne Gore,, A.D. Nikšić, E. Cetinje ,br.6 , od  19.04.2007.godine proizilazi da su radnici E. Cetinje, vršeći kontrolu kod potrošača B. Z. zatekli ED plombu  br.8, a nakon izvršene kontrole su postavili ED plombu  br.2005/9. Konstatovali su da je mjerno mjesto ispravno i plombirano.</span>
</p>
<p class="p5"></p>
<p class="p5">
<span>Iz  zapisnika o kontroli mjernog mjesta ,,E. Crne Gore,, A.D. Nikšić, ,,E.,, Cetinje, br.4201-1958 od 14.02.2011.godine proizilazi da</span><span class="s1">  </span><span>je navedenog dana vršena kontrola kod potrošača -korisnika R. M., kojom prilikom je utvrđeno da na brojilu koje koristi prijavljeni R. M., oznake ,,Iskra,, br.7395052 nedostaje ED plomba, a zatim da je na istom skinuta jedna naponska klema, tako da se utrošak električne energije po jednoj fazi nije mogao registrovati.Nakon izvršene kontrole prijavljeni potrošač je isključen sa ED mreže.</span>
</p>
<p class="p5">
<span>Potrošač je prisustvovao kontroli i zapisnik je svojeručno potpisao.</span>
</p>
<p class="p5">
<span>Iz nalaza i mišljenja  sudskog vještaka elektrotehničke struke M. B. od 15.06.2011.godine proizilazi  da su  prema Zakonu o energetici i drugim pozitivnim propisima iz ove oblasti potrošači  dužni da posjeduju uredno plombiran mjerni uređaj i da Isporučiocu  nakon očitavanja i ispostavljanja fakture plaćaju preuzetu električnu energiju. Polazeći od snage 8,800 kw prezentirane u obračunskom listu Isporučioca, prosječnog dnevnog vremena korišćenja od 5 h, uz primjenu cijene više tarife isporuke električne energije dolazi se do dnevnog novčanog ekvivalenta od 1,34 eura što na mjesečnom nivou iznosi 40,48 eura, tj. 485,84 eura na godišnjem nivou. U skladu sa  članom 59 Pravila za snabdijevanje električnom energijom (sl.list CG br.54/09), okrivljeni je mogao nelegalno oduzeti iz mreže Isporučioca za naznačeni period od  tri mjeseca 3931,92 kwh električne  energije što odgovara novčanom ekvivalentu od 141,10 eura sa PDV-om.</span>
</p>
<p class="p5"></p>
<p class="p5">
<span>Iz  izvoda MUP-a Filijale za upravne unutrašnje poslove Cetinje, br.66 za 2002.god. za pok.B. Z.</span><span class="s1">, </span><span>proizilazi da je ista preminula</span><span class="s1"> </span><span>30.12.2001.godine u Podgorici.</span>
</p>
<p class="p5"></p>
<p class="p5">
<span>Iz izvještaja iz KE UP Ispostave Cetinje br. 02-245/249 od 30.01.2012.godine proizilazi da R. M. nije upisanu kaznenu evidenciju Ispostave Cetinje.</span>
</p>
<p class="p5">
<span>       </span>
</p>
<p class="p5">
<span>       Analizirajući činjenično stanje u spisima predmeta, u sklopu sa odbranom okrivljenog sud je utvrdio da je okr.R. M. počinio krivično djelo krađa iz čl.239.st.1. Krivičnog zakonika, u sticaju sa krivičnim djelom skidanje i povreda službenog pečata i znaka iz čl.381.st.1. Krivičnog zakonika ,a u vezi čl.48.st.1.Krivičnog zakonika činjenično i pravno opisano u dispozitivu ove presude, a ovo iz sledećih razloga: </span>
</p>
<p class="p5">
<span>                </span>
</p>
<p class="p5">
<span>              Utvrđujući činjenice radi pravilnog određenja materijalnopravnog odnosa u  datoj krivično pravnoj stvari, sud je nesumnjivo utvrdio da je okrivljeni u vremenskom periodu od 14.novembra 2010.godine do 14.februara 2011.godine u zakupljenom stanu, lociranom u ul.Nj.,, br.49, u Cetinju, u namjeri da sebi pribavi protivpravnu imovinsku korist,preko 150,00 protivpravno oduzeo i prisvojio električnu energiju, vlasništvo oštećene ,,E. Crne Gore,,A.D Nikšić, E. Cetinje, u količini od 3.931,92 kwh, ukupne novčane vrijednosti od 141,10 eura, na način što je  sa električnog brojila marke ,,Iskra,, br.7395052, skinuo naponsku klemu, tako da se utrošak električne energije na brojilu, na jednoj fazi, nije mogao registrovati, prilikom kojih radnji je ujedno skinuo službeni pečat- elektrodistributivnu plombu oznake ,,2005/9,, koja je  postavljena od strane ovlašćenih službenih lica E. Cetinje radi osiguranja tačnosti i ispravnosti mjerenja utrošene električne energije.</span>
</p>
<p class="p5"></p>
<p class="p5">
<span>U ovakvim se radnjama okrivljenog koje se sastoje u oduzimanju tuđe pokretne stvari – električne energije u vrijednosti od 141,10 eura i nastupjelim posledicama uz jasnu namjeru koja je postojala kod okrivljenog da oduzimanjem električne energije, kao potrošač iste, pribavi sebi protivpravnu imovinsku korist, (preko 150,00 eura) stiču sva zakonska obilježja bića krivičnog djela kradja iz čl. 239. st. 1. KZ-a , pri čemu je sud utvrdjujući subjektivan odnos okrivljenog prema izvršenom krivičnom djelu utvrdio direktan umišljaj, jer je isti bio svjesan svog djela i svih njegovih obilježja i htjeo je njegovo izvršenje (isti je bio svjesan da je time što je skinuo naponsku klemu omogućio da se  utrošena električna energija nije mogla registrovati na jednoj fazi,na navedenom električnom brojilu, dok je njegov umišljaj po mišljenju suda bio usmjeren na protivpravno oduzimanje električne energije ,sve dok bude u mogućnosti da to čini, a u namjeri da sebi pribavi protivpravnu imovinsku korist,preko 150,00 eura).</span>
</p>
<p class="p5"></p>
<p class="p6">
<span>Dalje, obzirom da je okrivljeni bio svjestan da predmet koji je skinuo pečat –elektrodistributivna  plomba predstavlja službeni pečat koji je stavljen radi osiguranja tačnosti i ispravnosti mjerenja utrošene električene energije, u njegovim se radnjama (skidanju službenog pečata, elektrodistributivne plombe) stiču sva kako subjektivna tako i objektivna obilježja bića krivičnog djela skidanje i povreda službenog pečata i znaka iz čl. 381. st. 1.KZ-a , pri čemu je Sud utvrdjujući subjektivan odnos okrivljenog  prema izvršenom krivičnom djelu utvrdio direktan umišljaj , jer je isti bio svjestan svog djela i svih njegovih obilježja i htjeo njegovo izvršenje. </span>
</p>
<p class="p4"></p>
<p class="p5">
<span>        Zbog svega, sud je kao jasne i istinite prihvatio saglasne iskaze svjedoka P. Č. i K. V. koji su po mišljenju suda objektivno prikazali zatečeno stanje na licu mjesta kod okrivljenog, koje su zapisnički konstatovali,  a koji zapisnik,  nalaz i mišljenje vještaka elektrotehničke struke je sud u sklopu sa njihovim iskazima takođe prihvatio nalazeći da su od presudne važnosti za razrešenje date krivičnopravne stvari.</span>
</p>
<p class="p5"></p>
<p class="p5">
<span>Takođe sud je prihvatio i zapisnik o kontroli mjernog mjesta "E. Crne Gore" A.D.Nikšić,ED Cetinje br.6 od 19.04.2007.godine i izvod MUP-a Filijale za upravne unutrašnje poslove Cetinje br.66 za 2002.godinu,za pok.B. Z.,te i iskaz ovlašćenog predstavnika oštećene,koji je zasnovan na zapisnički konstatovanom stanju.</span>
</p>
<p class="p5"></p>
<p class="p6">
<span>            Odbranu okrivljenog sud je odbacio kao sračunatu na izbjegavanje krivičnopravne odgovornosti. Naime,  navodi okrivljenikove odbrane nijesu  niti jednim provedenim dokazom potvrđeni, odn. isti su u potpunoj suprotnosti sa ostalim provedenim dokazima, što sve po mišljenju suda implicira na zaključak  da je interes okrivljenog bio usmjeren na sticanje koristi, obzirom da zatečeno stanje upravo ukazuje da je u konkretnom slučaju onemogućeno uredno registrovanje utroška električne energije (imajući u vidu  da je okrivljeni korisnik  zakupljenog stana i električnog brojila ,po njegovim navodima skoro osam godina,a da prilikom kontrole dana 19.04.2007.godine mjerno mjesto je bilo bez nepravilnosti,pa samim tim što je , kako je to u postupku nesumnjivo utvrđeno skinuo naponsku klemu  to se preuzeta električna energija nije registrovala na jednoj fazi, pritom prethodno skinuvši  distributivnu plombu,kao jedini način da se dođe do naponske kleme  , to mu je po objektivnom stanju stvari moralo biti poznato da protivpravno oduzima električnu energiju,tj.da je protivpravno  skinuo službeni pečat). Sa iznijetih razloga stajalište odbrane je za sud bilo neprihvatljivo.</span>
</p>
<p class="p5"></p>
<p class="p5">
<span>        Dakle, u nedostatku elemenata koji bi umanjili ili isključili sposobnost okrivljenog da shvati značaj svojih postupaka i da njima upravlja, Sud ga nalazi krivično odgovornim i oglašava krivim.</span>
</p>
<p class="p4"></p>
<p class="p5">
<span>          Sud je odustao od provođenja dokaza saslušanjem svjedoka R. J., imajući u vidu da je predmetna krivičnopravna stvar u dovoljnoj mjeri rasvijetljena za donošenje meritorne odluke, odnosno da bi saslušanje ovog svjedoka vodilo samo odugovlačenju postupka, a ne bi uticalo na donošenje drugačije odluke.</span>
</p>
<p class="p5"></p>
<p class="p5">
<span>       Prilikom odmjeravanja vrste i visine krivične sankcije  koju će Sud izreći okrivljenom cijenjene su okolnosti iz čl. 42. KZ –a, pa je Sud od olakšavajućih okolnosti na strani okrivljenog utvrdio da se radi o porodičnom čovjeku, nezaposlenom, neosuđivanom,lošeg zdravstvenog stanja, dok  otežavajućih okolnosti van bitnih  elemenata krivičnih djela u pitanju  nije bilo, pa je Sud cijeneći tako utvrdjene okolnosti i imajući u vidu svrhu kažnjavanja okrivljenom shodno čl. 48. st. 1. KZ-a, prethodno utvrdio kazne zatvora i to za  krivično djelo krađa  iz čl.239.st.1.KZ-a kaznu zatvora u trajanju od 30 dana,a za krivično djelo skidanje i povreda službenog pečata i znaka  iz čl.381.st.1.KZ-a , kaznu zatvora u trajanju od 30 dana , te osnovom čl. 48 st.2. tačka 2. KZ-a  na osnovu prethodno utvrdjenih kazni okrivljenom utvrdio jedinstvenu kaznu zatvora u trajanju od 45 dana, i istovremeno našao da su ispunjeni uslovi za izricanje uslovne osude , propisani čl. 54. KZ-a, odredjujući da se izrečena kazna neće izvršiti ukoliko okrivljeni u vremenskom periodu od jedne godine od dana pravosnažnosti presude ne počini novo krivično djelo , uz uvjerenje Suda da će se u konkretnom slučaju, a uzimajući u obzir prednje navedene razloge i sa tako utvrdjenom kaznom postići svrha njenog izricanja predvidjena čl.52 KZ-a.</span>
</p>
<p class="p5"></p>
<p class="p6">
<span>Prilikom izricanja uslovne osude Sud je vodeći računa o svrsi iste posebno uzeo u obzir da se radi o osobi narušenog zdravstvenog stanja u šta se sud uvjerio neposredno na pretresu.</span>
</p>
<p class="p6"></p>
<p class="p5">
<span>                        Odluka o troškovima krivičnog postupka temelji se na odredbi čl. 226 – 229 ZKP-a, a isti se odnose na troškove vještačenja po vještaku elektrotehničke  struke u iznosu od 71,50 eura, dok je paušal u iznosu od 30,00 eura, odredjen srazmjerno dužini trajanja krivičnog postupka i složenosti predmeta.</span>
</p>
<p class="p5"></p>
<p class="p5">
<span>        Sa svega  izloženog, a na osnovu čl.374. ZKP-a, odlučeno je kao u izreci.</span>
</p>
<p class="p5"></p>
<p class="p4">
<span>	   </span><span class="s1">OSNOVNI SUD U CETINJU</span>
</p>
<p class="p4">
<span class="s1">                                    Dana  25.09.2012.godine.</span>
</p>
<p class="p4">
<span class="s1">	           S u d i j a,</span>
</p>
<p class="p4">
<span class="s1">Zapisničar,</span>
</p>
<p class="p4">
<span class="s1">Olga Lipovina                                                                           M. Ćupić  s.r.</span>
</p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4">
<span class="s1">PRAVNA POUKA:</span>
</p>
<p class="p4">
<span class="s1"> </span><span>Protiv ove presude može se izjaviti žalba</span>
</p>
<p class="p4">
<span> Višem sudu u Podgorici u roku od 8 dana</span>
</p>
<p class="p4">
<span> od dana prijema, a preko ovog suda.</span>
</p>
<p class="p4"></p>
<p class="p4"></p>
<p class="p4"></p>
<p class="p3"></p>


</body>
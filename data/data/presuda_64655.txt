<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.625in 1.0in 1.25in;}
.p1{text-align:center;hyphenate:auto;font-family:Arial;font-size:12pt;}
.p2{margin-bottom:0.083333336in;text-align:center;hyphenate:auto;font-family:Arial;font-size:12pt;}
.p3{text-indent:0.5in;margin-left:4.0in;text-align:start;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:center;hyphenate:auto;keep-with-next.within-page:always;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
.p8{text-align:justify;hyphenate:auto;font-family:Arial;font-size:12pt;}
.p9{margin-left:0.5in;text-align:justify;hyphenate:auto;font-family:Arial;font-size:12pt;}
.p10{margin-bottom:0.083333336in;text-align:justify;hyphenate:auto;font-family:Arial;font-size:14pt;}
.p11{text-indent:0.5in;margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p12{text-indent:0.375in;text-align:justify;hyphenate:auto;font-family:Arial;font-size:12pt;}
.p13{text-indent:0.375in;margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p14{text-indent:0.5in;text-align:start;hyphenate:auto;keep-with-next.within-page:always;font-family:Arial;font-size:12pt;}
.s1{font-weight:bold;}
</style>
<meta content="rahmo.banda" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span class="s1">U IME CRNE GORE</span>
</p>
<p class="p3">
<span class="s1">K.br. 35/2013</span>
</p>
<p class="p4"></p>
<p class="p5">
<span class="s1">OSNOVNI SUD U BIJELOM POLJU</span><span> kao prvostepeni krivični, i to sudija Rahmo Banda, kao sudija pojedinac, uz učešće namještenika suda Ljiljane Popović, kao zapisničara, u krivičnom predmetu protiv optuženog B.B.a iz Nikšića, zbog krivičnog djela izdavanje čeka i sredstava bezgotovinskog plaćanja bez pokrića iz čl. 263. st. 3. u vezi st. 2. Krivičnog Zakonika i Privrednog društva DOO ZA PROIZVODNJU, PROMET I USLUGE, EXPORT-IMPORT ‘’A.’’ iz Nikšića, zbog krivičnog djela izdavanje čeka i sredstava bezgotovinskog plaćanja bez pokrića iz čl. 263. st. 3. u vezi st. 2. Krivičnog Zakonika, u vezi čl. 5. Zakona o odgovornosti pravnih lica za krivična djela, po Optužnici ODT iz B.Polja Kt.br. 385/12, 275/12 i KTI.br. 5/12, od 29.01.2013.godine, nakon održanog, usmenog, glavnog i javnog pretresa u prisustvu zamjenika ODT-a iz Bijelog Polja Zvrko Denisa, optuženog B.B.a, koji je istovremeno izvršni direktor DOO ZA PROIZVODNJU, PROMET I USLUGE, EXPORT-IMPORT ‘’A.’’ iz Nikšića, branioca optuženih M. V.e adv. iz Nikšića i ovlašćenog predstavnika oštećenog AD ‘’ B.R.’’ iz Bijelog Polja – izvršnog direktora Obradović Veselina, donio je i javno objavio dana 09.05.2013. godine:</span>
</p>
<p class="p5">
<span> </span>
</p>
<p class="p5"></p>
<p class="p6">
<span class="s1">P R E S U D U</span>
</p>
<p class="p7"></p>
<p class="p5"></p>
<p class="p5">
<span class="s1">1.Optuženi B.B.O zv. B.,</span><span> od oca R. i majke M. rodjene V., rodjen 25.04.1973.godine u Nikšiću, živi u mjestu rodjenja – Ul. VI Crnogorske .., državljanin Crne Gore, pismen, završio VSS, privatnik, razveden, otac dvoje maloljetne djece, srednjeg imovnog stanja, ne osudjivan. </span>
</p>
<p class="p8"></p>
<p class="p5">
<span class="s1">2. Optuženi DOO ZA PROIZVODNJU, PROMET I USLUGE, EXPORT-IMPORT ‘’A.’’ iz Nikšića,</span><span> registarski broj: - 5-0591995/002, matični broj:-02811545. </span>
</p>
<p class="p5"></p>
<p class="p5"></p>
<p class="p1">
<span class="s1">K r i v i   s u</span>
</p>
<p class="p5"></p>
<p class="p5">
<span class="s1">Što su:</span>
</p>
<p class="p5"></p>
<p class="p5">
<span>- dana 30.07.2012.godine u Bijelom Polju B.B.o, kao odgovorno lice – izvršni direktor DOO za proizvodnju, promet i usluge, export-import ‘’ A.’’ iz Nikšića, djelujući u ime istog u okviru svojih ovlašćenja, u namjeri da za to pravno lice ostvari korist, izdao mjenicu serijskog broja AA1055050, na iznos od 8.664,38 eura, za robu koju je u periodu od 11.05.2012.godine do 21.06.2012.godine po osnovu ugovora o kupoprodaji br. 02-481 od 11.05.2012.godine, preuzeo od oštećene AD ‘’B.R.’’ iz Bijelog Polja, iako je znao da na računu njegove firme nije bilo pokrića i time za svoje preduzeće, a na štetu oštećenog pribavio protivpravnu imovinsku korist u iznosu od 8.664,38 eura, </span>
</p>
<p class="p8"></p>
<p class="p5">
<span>- čime su izvršili i to:- B.B.o izdavanje čeka i sredstava bezgotovinskog plaćanja bez pokrića iz čl. 263. st. 3. u vezi st. 2. Krivičnog Zakonika, a pravno lice DOO ZA PROIZVODNJU, PROMET I USLUGE, EXPORT-IMPORT ‘’A.’’ iz Nikšića, zbog krivičnog djela izdavanje čeka i sredstava bezgotovinskog plaćanja bez pokrića iz čl. 263. st. 3. u vezi st. 2. Krivičnog Zakonika, u vezi čl. 5. Zakona o odgovornosti pravnih lica za krivična djela</span>
</p>
<p class="p5"></p>
<p class="p5">
<span>- pa im Sud primjenom  zakonskog propisa i čl. 2, 4, 5, 13, 15, 32, 36, 39, 42,52,53 i 54. Krivičnog zakonika, te čl. 226,229,239 i 374.  Zakonika o krivičnom postupku ZKP-a, </span><span class="s1">i z r i č e:</span>
</p>
<p class="p9"></p>
<p class="p8"></p>
<p class="p1">
<span class="s1">USLOVNU OSUDU</span>
</p>
<p class="p1"></p>
<p class="p5"></p>
<p class="p5">
<span>Kojom optuženom B.B.u, utvrdjuje kaznu zatvora u trajanju od 1.(jedne) godine, i istovremeno odredjuje da se ista kazna neće izvršiti pod uslovom da optuženi u roku od 2. (dvije) godine, po pravosnažnosti presude, ne izvrši neko novo krivično djelo. </span>
</p>
<p class="p8"></p>
<p class="p5">
<span>A optuženom pravnom licu DOO ZA PROIZVODNJU, PROMET I USLUGE, EXPORT-IMPORT ‘’A.’’ iz Nikšića, registarski broj: - 5-0591995/002, matični broj:-02811545, utvrdjuje novčanu kaznu u iznosu od 18.000,00 € ( osamnaest  hiljada eura), i istovremeno odredjuje da se kazna neće izvršiti ukoliko isto u roku od 3.(tri) godine, po pravosnažnosti presude ne učini novo krivično djelo, u smislu čl. 5. Zakona o odgovornosti pravnih lica za krivična djela.</span>
</p>
<p class="p8"></p>
<p class="p8">
<span>	Optuženi se obavezuju na plaćanje paušala u iznosu od po 40 € /četrdeset eura/, kao i na ime troškova krivičnog postupka solidarno u iznosu od 126,50€ /stotinu dvadeset šest eura i pedeset centi/ u roku od 15 dana po pravosnažnosti presude, a sve prednje Budžetu CG,  na račun Depozita novčanih kazni, troškova postupka i paušala.</span>
</p>
<p class="p10"></p>
<p class="p11">
<span>Oštećena AD ‘’B.R.’’ iz Bijelog Polja, radi ostvarivanja imovinsko -  pravnog zahtjeva upućuju se na parnicu.</span>
</p>
<p class="p11"></p>
<p class="p4"></p>
<p class="p1">
<span class="s1">O b r a z l o ž e nj e</span>
</p>
<p class="p1"></p>
<p class="p5"></p>
<p class="p5">
<span>Optužnicom Osnovnog državnog tužilaštva iz B.Polja Kt.br. 385/12, 275/12 i KTI.br. 5/12, od 29.01.2013.godine, optuženom B.B.u iz Nikšića, stavljeno je na teret izvršenje krivičnog djela izdavanje čeka i sredstava bezgotovinskog plaćanja bez pokrića iz čl. 263. st. 3. u vezi st. 2. Krivičnog Zakonika i DOO ZA PROIZVODNJU, PROMET I USLUGE, EXPORT-IMPORT ‘’A.’’ iz Nikšića, kao pravnom licu, krivično djelo izdavanje čeka i sredstava bezgotovinskog plaćanja bez pokrića iz čl. 263. st. 3. u vezi st. 2. Krivičnog Zakonika, u vezi čl. 5. Zakona o odgovornosti pravnih lica za krivična djela.</span>
</p>
<p class="p5"></p>
<p class="p12">
<span>Zamjenik ODT-a Z. D. u završnoj riječi je izjavio, da izvedenim dokazima na glavnom pretresu utvrdjeno je da je okrivljeni počinio kriv.djelo koje mu je stavljeno na teret optužnicom, te da je pri tom postupao kao odgovorno lice u pravnom licu DOO ‘’A.’’ iz Nikšića, pa je samim tim dokazana odgovornost i pravnog lica. Predložio je da sud izrekne uslovnu osudu i optuženom i pravnom licu DOO ‘’ A.’’ iz Nikšića, uz duži rok provjeravanja i da pritom uzme u obzir optuženom B.B.u olakšavajuće okolnosti koje mu idu u prilog i to činjenicu da je čovjek srednje životne dobi, porodičan, otac dvoje djece, u obavezi izdažavanja djece i da do sada nije osudjivan.</span>
</p>
<p class="p5"></p>
<p class="p12">
<span>Ovlašćeni predstavnik oštećenog AD ‘’ B.R.’’ iz Bijelog Polja – izvršni direktor Obradović Veselin u završnoj riječi je izjavio, da se ne pridružuje krivičnom gonjenju protiv optuženog a postavlja imovinsko pravni zahtjev koji će ostvarivati u parnici.</span>
</p>
<p class="p12"></p>
<p class="p8">
<span>  	Optuženi B.B.o, je u svojoj odbrani datoj na zapisniku kod ODT u Nikšiću od 25.12.2012.godine naveo, da priznaje krivično djelo, i da je vlasnik preduzeća DOO ''A.'' koje je kupio u martu mjesecu 2012.godine. Kao vlasnik ovog preduzeća on je sa preduzećem AD ''B.R.'' iz Bijelog Polja zaključio ugovor o zastupništvu za teritoriju Opštine Nikšić i po ugovoru dobio da za svakog novog kupca da 20. paketa staklene kisjele vode gratis. Naime, tačno je da je on dana 30.07.2012.godine izdao mjenicu na ime mjeničnog dužnika DOO ''A.'' i dao mjenično ovlašćenje na ime mjeničnog povjerioca AD ''B.R.'', na iznos od 8.664,00 eura. U momentu izdavanja ove mjenice nije bilo sredstava na računu ovog preduzeća ali to su ovlašćena lica iz preduzeća AD ''B.R.'' znala, tačnije bila su upoznata sa činjenicom da u momentu izdavanja mjenice nije bilo sredstava na računu. Na ovoj mjenici nije bio označen rok dospjeća, tačnije radilo se o bjanko mjenici. Takodje ni u momentu dospjeća ove mjenice nije bilo sredstava na računu. Napomenuo je i to, da smatra da preduzeće AD ''B.R.'' ni u kom slučaju nije moglo podnijeti krivičnu prijavu protiv njega već jedino protiv firme sa kojom je sklopljen ugovor. Istakao je i to, da su ovlašćena lica ''B.R.'' bila upoznata sa činjenicom da u momentu izdavanja predmetne mjenice nema sredstava na računu preduzeća ''A.'' i da su imajući u vidu tu činjenicu i pristali da takvu mjenicu izda. Kazao je i to, da je on tu mjenicu izdao dva mjeseca nakon zaključenja ugovora a za to ima svjedoke na koje će se pozvati u toku postupka pred sudom. </span>
</p>
<p class="p4"></p>
<p class="p5">
<span>Na glavnom pretresu od 09.05.2013.godine je izjavio, da ostaje u svemu pri odbrani datoj na zapisniku kod ODT u Nikšiću od 25.12.2012.godine, stim što dodaje, da dana kada je davao odbranu kod ODT u Nikšiću bio je teško bolestan zbog ‘’hroničnog hepatitis C’’ od koje bolesti boluje 10.godina,a pa je ispustio da kaže, da se prilikom sklapanja ugovora sa T. L. koja je komercijalni direktor AD B.R. dogovorio da istoj napravi proboj na Nikšićkom tržištu zbog velikog broja kafića u kojima se nije trošila kisjela voda R.. Što se tiče načina plaćanja nikakvog posebnog dogovora nije bilo, posebno nije tražila mjenicu kao obezbjedjenje. Naprotiv tražila je da plaćenje izvrši kompenzacijom tako što će on za njenu firmu nabaviti viljuškar, prikolicu ili suncobrane reklamne. Inače, gosp.L. je prijatelj sa velikim brojem ljudi iz njegovog društva, sa kojima je takodje ugovarala i poslovno saradjivala. Posebno je istakao, da je nudio da vrati dug i to preko firme ‘’G.’’, tako što bi on dugovao Firmi ‘’G.’’, a ‘’G.’’ da isplati AD Bjelasica Radi, a zašto nijesu pristali njemu nije poznato. U vrijeme kada je bio na liječenju u Beogradu vozač B.R., čije ime nezna, a kojeg je poslala Milijana Gorašević, došao je u njegovu firmu i uzeo blanko mjenicu od N. S.a.  Istakao je i to da je u to vrijeme B.R. dala odnosno isporučila K. L. tj. Firmi DOO ‘’L.’’, kisjelu vodu po 0,20 centi, a njemu fakturisala po 0,23 centa. Nakon što je saznao da je data mjenica L. T.a mu je rekla da ne brine, te da neće aktivirati mjenicu jer zna da nije prevarant. Ponovo je nepomenuo, da je spreman da nadoknadi štetu AD B.R., ali u iznosu koji je stvarno dužan, a taj iznos za preuzetu robu uz gratis koji mu je odobren po njegovoj procjeni ne prelazi 3.000 €. </span>
</p>
<p class="p4"></p>
<p class="p5">
<span>Upozoren na razlike u kazaivanju na zapisniku kod ODT u Nikšiću i  pred sudom, okrivljeni je kazao, razlog je njegovo zdravstveno stanje, jer je tada želio da što prije napusti prostoriju ODT-a u Nikšiću.</span>
</p>
<p class="p12">
<span>  </span>
</p>
<p class="p5">
<span>Branilac optuženih adv. M. V.a u završnoj riječi je izjavila, da moli sud da njenog branjenika oslobodi od krivične odgovornosti da je izvršio krivično djelo stavljeno mu na teret Optužnim aktom, a ovo iz razloga što ne postoji subjektivni elemenat u njegovom ponašanju tj.nema elementa umišljaja. Sav životni dogadjaj, proizilazi iz ličnog poznanstva optuženog i komercijalnog direktora oštećene AD B.R., T.e L., koja je znala za činjenicu da je optuženi neposredno prije ulaska u poslovni aranžman sa oštećenim preduzećem, kupio firmu, da firma nema sredstava i da postoji samo mogućnost naplate dugova prema firmi A.. Naime,  cilj komercijalnog direktora oštećene AD B.R. je bio da preko preduzeća A. Nikšić, udje na tržište u Nikšiću u kome je roba B.R. bila beznačajno zastupljena. Oštećeni nije dokazao da je iznos duga preduzeća A. prema B.R., veći od duga koji optuženi priznaje i koji će vratiti na miran način. Firma A. nije stekla imovinsku korist. Sva roba koja je preuzeta i dalje se nalazi u skladištima firme i dijelu robe je istekao rok. Predložila je da se oslobodi i pravno lice, obzirom da ne stoji odgovorno lice u pravnom licu.</span>
</p>
<p class="p4"></p>
<p class="p8">
<span>	Optuženi  B.B.o, koji je istovremeno izvršni direktor DOO ZA PROIZVODNJU, PROMET I USLUGE, EXPORT-IMPORT ‘’A.’’ iz Nikšića, u završnoj riječi je izjavio, da prihvata završnu riječ svog branioca i dodao, da će izmiriti dug koji on smatra da je stvarno dužan, a koji će u komunikaciji sa AD B.R., tačnije T. L. utvrditi i taj dug će brzo izmiriti. Posebno je istakao, da je on bolestan čovjek duži vremenski period, 6.godina se liječio u Beogradu od </span><span class="s1">hepatitisa C</span><span>, fibrozno stanje jetre, hipertenzija u više navrata, mali i veći udari, i trenutno je pod terapijom, razveden je, otac dvoje maloljetno djece, u obavezi izdržavanja  porodice. </span>
</p>
<p class="p4"></p>
<p class="p5">
<span> Sud je radi utvrdjivanja odlučnih činjenica i krivice optuženih u dokaznom postupku na saglasni predlog stranaka pročitao nalaz i mišljenje sudskog vještaka ekonomsko – finansijske struke D. Ć.a od 28.01.2013.godine, saslušao istog vještaka na glavnom pretresu od 09.05.2013.godine, izvršio uvid u mjenicu serije AA–1055050 izdate dana 30.07.2012.godine sa danom dospjeća 31.07.2012.godine, pročitao mjenično ovlašćenje za mjeničnog dužnika DOO ‘’A.’’ iz Nikšića, izvršio uvid u finansijske kartice AD ‘’B.R.’’ za kupca AD ‘’A.’’ iz Nikšića, izvršio uvid u debitni nalog od 31.07.2012.godine, izvršio uvid u obavještenje ATLAS banke br. 998 od 01.08.2012.godine i izvršio uvid u izvod iz KE na ime optuženog B.B.a, izdat od strane Uprave Policije - PJ Nikšić od 07.03.2013.godine.</span>
</p>
<p class="p5"></p>
<p class="p13">
<span>Cijeneći izvedene dokaze pojedinačno i u medjusobnoj vezi, pa ih dovodeći u vezi sa iznešenom odbranom optuženog i u ime pravnog lica, shodno čl. 370. st. 3.ZKP-a, sud je utvrdio činjenično stanje kao u izreci presude.</span>
</p>
<p class="p13">
<span>Naime, odbranu optuženog B.B.a i u ime pravnog lica datu na zapisniku kod ODT u Nikšiću a na način kako je iznešena i u kojoj je naveo, da priznaje krivično djelo ističući, da je vlasnik preduzeća DOO '' A.'', da je kao vlasnik istog sa preduzećem AD B.R. iz Bijelog Polja, zaključio ugovor o zastupništvu za teritoriju Opštine Nikšić. Da je tačno da je dana 30.07.2012.godine izdao mjenicu na ime mjeničnog dužnika DOO A., i dao mjenično ovlašćenje na ime mjeničnog povjerioca AD B.R., na iznos od 8.664,00 eura. Da u momentu izdavanja ove mjenice nije bilo sredstava na računu. Te da je tu mjenicu izdao 2.mjeseca nakon zaključenja ugovora. Ovaj sud je prihvatio i cijenio da ista odbrana nije usmjerena u cilju izbjegavanja sopstvene krivice kao i krivice preduzeća, već kao podpuno priznanje izvršenja djela. </span>
</p>
<p class="p13">
<span>Medjutim, odbranu optuženog u dijelu koja je data na glavnom pretresu u kojoj je izmedju ostalog istakao, da prilikom sklapanja ugovora sa T. L. koja je komercijalni direktor AD B.R. iz Bijelog Polja, se dogovorio da istoj napravi proboj na Nikšićkom tržištu i da se plaćanje izvrši konpenzacijom, tako što posebnog dogovora nije bilo oko načina plaćanja i da ista nije tražila mjenicu kao obezbjedjenje uz naglašavanje da je nudio da vrati dug i to preko firme G., tako što bi on dugovao toj firmi. A firma G., da isplati AD B.R., a zašto nijesu pristali nije mu poznato. Te činjenice da je AD B.R. isporučila firmi DOO Laković kisjelu vodu po cijeni 0,20 centi a njemu fakturisala po cijeni 0,23 centa, i da je njemu L. T.a rekla da neće aktivirati datu mjenicu jer zna da nije prevarant, i da je on spreman da naknadi štetu u iznosu koji je stvarno dužan i koji ne prelazi po njegovoj procjeni 3.000 eura, pa je za ovakvu odbranu cijenio da je ista usmjerena u cilju umanjenja krivice. </span>
</p>
<p class="p13">
<span>Pored toga takva odbrana je opovrgnuta izvedenim dokazima. </span>
</p>
<p class="p13">
<span>Tako se iz pisanih dokaza – mjenice serije AA–1055050 izdate dana 30.07.2012.godine sa danom dospjeća 31.07.2012.godine, mjeničnog ovlašćenja za mjeničnog dužnika DOO ‘’A.’’ iz Nikšića, finansijske kartice AD ‘’B.R.’’ za kupca AD ‘’A.’’ iz Nikšića, debitnog naloga od 31.07.2012.godine i obavještenja ATLAS banke br. 998 od 01.08.2012.godine, te datog nalaza vještaka ekonomske struke D.Ć.a od 28.01.2013.godine i na osnovu iste dokumentacije se utvrdjuje, - da su preduzeće DOO A. iz Nikšića i preduzeće AD B.R. iz Bijelog Polja, dana 11.05.2012.godine podpisali ugovor br. 02-481 o kupoprodaji proizvoda AD B.R. iz Bijelog Polja. Uvidom u taj ugovor se utvrdjuje da su se kupac robe i prodavac dogovorili da je rok plaćanja preuzete robe 30.dana od dana isporuke robe. A takodje tim ugovorom kupac se obavezao da prodavcu pored ostalog izda i mjenicu sa mjeničnim ovlašćenjem. </span>
</p>
<p class="p13">
<span>Na osnovu uvida u mjenicu ser.br.AA1055050 se utvrdjuje, da je kupac DOO A. iz Nikšića, dana 30.07.2012.godine izdao mjenicu prodavcu AD B.R. iz Bijelog Polja, na iznos od 8.664,38 eura, sa danom dospjeća za naplatu 31.07.2012.godine, i uz mjenicu postoji mjenično ovlašćenje podpisano od strane prodavca kao povjerioca i kupca kao dužnika. Uvidom u mjenično ovlašćenje utvrdjuje se da na istom nije naznačen ni dan izdavanja mjenice niti dan dospjeća mjenice, niti iznos za naplatu po izdatoj mjenici, već da je mjenični dužnik ovlastio mjeničnog povjerioca da izdatu mjenicu može popuniti sa datumom izdavanja i datum dospjeća po sopstvenom nahodjenju i volji.</span>
</p>
<p class="p13">
<span>Uvidom u dopis koji je zaveden kod mjeničnog povjerioca pod brojem 03-881 od 31.07.2012.godine utvrdjuje se, da je mjenični vlasnik istu mjenicu podnio na naplatu kod Atlas Banke – filijala u Bijelom Polju dana 31.07.2012.godine, a na iznos od 8.664,38 eura, sa debitnim nalogom za prenos. Da je Atlas Banka – filijala u B.Polju dopisom br. 998 od 01.08.2012.godine mjeničnom povjeriocu povratila mjenicu serijskog broja AA 1055050, mjenično ovlašćenje i debitni nalog iz razloga što mjenični dužnik nije imao sredstava na svom računu. Što znači da mjenica nije realizovana jer na žiro računu preduzeća na dan podnošenja mjenice na realizaciju nije bilo sredstava u iznosu naznačenom na mjenicu. Iz dokumentacije – analitičke kartice AD B.R. iz B.Polja, preduzeće DOO A. iz Nikšića kao kupac, utvrdjuje se, da je izdavalac mjenice u periodu od 11.05.2012.godine, kada je podpisan ugovor o kupoprodaji pa zaključno sa 21.06.2012.godine od prodavca preuzeo robe u vrijednosti od 8.664,38 eura, a po osnovu šest računa. </span>
</p>
<p class="p13">
<span>A iz dokumentacije – izvod br. 1 od 30.07.2012.godine sa žiro računa preduzeća DOO A. iz Nikšića se utvrdjuje, da je stanje na žiro računu preduzeća izdavaoca mjenice na dan izdavanja te mjenice 30.07.2012.godine bilo 0,0 eura. A iz izvoda br. 2, od 31.07.2012.godine sa žiro računa preduzeća DOO A. iz Nikšića, se utvrdjuje, da je stanje na žiro računu preduzeća izdavaoca mjenice na dan dospjeća mjenice 31.07.2012.godine, takodje bilo 0,0 eura. Nadalje se iz nalaza utvrdjuje, da su preduzeće DOO A. iz Nikšića i preduzeće AD B.R. B.Polje bili u kupoprodajnom odnosu na način što je preduzeće AD B.R. iz B.Polja iz svog proizvodnog programa prodavalo robu preduzeću DOO A. iz Nikšića i da je vrijednost kupoprodajne robe 8.664,38 eura. Izdavanjem mjenice pričinjena je šteta AD B.R. iz B.Polja, a preduzeću DOO A. iz Nikšića korist u iznosu od 8.664,38 eura, jer na dan naplate mjenice nije bilo sredstava kako bi se ista mjenica realizovala, te dato konačno </span><span class="s1">mišljenje, -</span><span> da na žiro računu preduzeća DOO A. iz Nikšića na dan izdavanja mjenice i na dan dospjeća mjenice nije bilo novčanih sredstava. Da je okrivljeni izdavanjem mjenice pričinio štetu preduzeću AD B.R. iz Bijelog Polja, a svom preduzeću pribavio imovinsku korist u iznosu od 8.664,38 eura, jer nije obezbijedio sredstva na svom žiro računu, da ista bude realizovana. </span>
</p>
<p class="p13">
<span>Neposredno na glavnom pretresu od 09.05.2013.godine, ovaj vještak je razjasnio sva sporna pitanja, pa na pitanje branioca okrivljenog, vještak je kazao, da prilikom izrade nalaza on nije gledao ni račune niti odpremnice, već analitičku karticu a ovo iz razloga obzirom na naredbu koju je imao da se izjasni na izdavanje mjenice bez pokrića. Ovakav način izdavanja mjenice je neuobičajen, to što u momentu izdavanja mjenice je postojalo povjerenje izmedju dužnika i povjerioca, smatra da je trebalo da postoji i do kraja poslovnog odnosa, on stvarno nije ulazio u visinu utvrdjivanja duga izmedju ugovorenih stranaka, ističući i to, da ni tada prijavljeni sada okrivljeni nije u izjavi sporio iznos duga. </span>
</p>
<p class="p13">
<span>Nakon što je od strane predstavnika oštećenog AD ‘’B.R.’’ iz Bijelog Polja Obradović Veselina dostavljena predložena – tražena dokumentacija, vještak se izjasnio, da su sve fotokopije računa koji su proknjiženi u finansijskoj kartici priloženi i na glavnom pretresu, i da se iz njih može utvrditi da se finansijski slažu sa iznosima koji su proknjiženi u finansijskoj kartici ali se ovaj vještak nije mogao izjasniti da li je optuženi robu po naznačenim fakturama primio i da li su podpisi na odpremnicama njegovi. Inače nalaz ovog vještaka kao i njegovo pojašnjenje sud je cijenio kao objektivno i stručno dat, te da nakon pojašnjenja istom nije prigovoreno od strane optuženog. </span>
</p>
<p class="p12">
<span>Dakle, imajući u vidu sve predhodno izloženo od strane ovog suda je utvrdjeno da su optuženi B.B.o i pravno lice DOO ZA PROIZVODNJU, PROMET I USLUGE, EXPORT-IMPORT ‘’A.’’ iz Nikšića, dana 30.07.2012.godine u Bijelom Polju B.B.o, kao odgovorno lice – izvršni direktor DOO za proizvodnju, promet i usluge, export-import ‘’ A.’’ iz Nikšića, djelujući u ime istog u okviru svojih ovlašćenja, u namjeri da za to pravno lice ostvari korist, izdao mjenicu serijskog broja AA1055050, na iznos od 8.664,38 eura, za robu koju je u periodu od 11.05.2012.godine do 21.06.2012.godine po osnovu ugovora o kupoprodaji br. 02-481 od 11.05.2012.godine, preuzeo od oštećene AD ‘’B.R.’’ iz Bijelog Polja, iako je znao da na računu njegove firme nije bilo pokrića i time za svoje preduzeće, a na štetu oštećenog pribavio protivpravnu imovinsku korist u iznosu od 8.664,38 eura, a što znači da su u radnjama optuženih i postupanju na opisani način, stekla se sva bitna obeležja bića navedenog  krivičnog djela, i to za optuženog B.B.a izdavanje čeka i sredstava bezgotovinskog plaćanja bez pokrića iz čl. 263. st. 3. u vezi st. 2. Krivičnog Zakonika, a za optuženo pravno lice DOO ZA PROIZVODNJU, PROMET I USLUGE, EXPORT-IMPORT ‘’A.’’ iz Nikšića, krivično djelo izdavanje čeka i sredstava bezgotovinskog plaćanja bez pokrića iz čl. 263. st. 3. u vezi st. 2. Krivičnog Zakonika, u vezi čl. 5. Zakona o odgovornosti pravnih lica za krivična djela. U konkretnom slučaju B.B.o je postupao s umišljajem, jer je bio svjestan da nije bilo dovoljno sredstava na računu njegove firme za realizaciju mjenice, koju je izdao kao sredstvo plaćanja. </span>
</p>
<p class="p8">
<span class="s1"> </span>
</p>
<p class="p5">
<span>Za konkretno krivično djelo u Krivičnom Zakoniku propisano je - da će se učinilac kazniti zatvorom do 1.  do 8. godina. </span>
</p>
<p class="p5"></p>
<p class="p5">
<span>Prilikom odlučivanja o vrsti i visini krivične sankcije, sud je cijenio sve okolnosti iz čl. 42 Krivičnog zakonika, koje utiču na to da kazna bude veća ili manja, pa je na strani optuženog B.B.a našao olakšavajuće okolnosti da se radi o porodičnom licu, ocu dvoje maloljetno djece, u obavezi izdržavanja porodice, da je isti bolestan  (od Hepatitisa C), njegovo korektno držanje tokom glavnog pretresa, da je djelimično priznao krivicu, te njegovu raniju neosudjivanost, što ukazuje da do sada nije dolazio u sukob sa Zakonom, kao i okolnost ne pridruživanja oštećenog krivičnom gonjenju, da je izrazio spremnost da nadoknadi štetu oštećenom, dok otežavajućih okolnosti nije bilo. Imajući u vidu predhodno utvrdjene olakšavajuće okolnosti sud je optuženom utvrdio kaznu zatvora u trajanju od 1.godine, s tim da se ista neće izvršiti ukoliko u roku od 2.godine, po pravosnažnosti presude ne izvrši neko novo krivično djelo. Sud je uslovnu osudu izrekao shodno čl. 52,53, i 54 KZ, smatrajući da će se sa uslovnom osudom ostvariti svrha izricanja krivičnih sankcija i dovoljno uticati da isti ubuduće ne vrši ovakva i slična krivična djela, shodno čl. 4. st. 2. i čl. 32 KZ. Istovremeno optuženom je ukazano na značaj uslovne osude i mogućnost njenog opoziva.  </span>
</p>
<p class="p5"></p>
<p class="p5">
<span>Ovaj sud je imajući u vidu uslove odgovornosti u smislu čl. 5. Zakona o odgovornosti pravnih lica za krivična djela a u vezi čl. 24 st. 1. i 2. istog Zakona, pravnom licu DOO ZA PROIZVODNJU, PROMET I USLUGE, EXPORT-IMPORT ‘’A.’’ iz Nikšića, registarski broj: - 5-0591995/002, matični broj:-02811545, izrekao uslovnu osudu kojom mu je utvrdio novčanu kaznu u iznosu od 18.000,00 € (osamnaest hiljada eura), i istovremeno odredio da se ta kazna neće izvršiti ukoliko isto u roku od 3.godine po pravosnažnosti presude ne učini novo krivično djelo (u smislu čl. 5. Zakona o odgovornosti pravnih lica za krivična djela). </span>
</p>
<p class="p5"></p>
<p class="p5">
<span>Ovdje treba istaći da u sadržajnom smislu uslovna osuda je utvrdjivanje novčane kazne zbog izvršenog krivičnog djela čije se izvršenje odlaže za odredjeno vrijeme pod odredjenim uslovima  ( teorijski rok kušnje) koji ne može biti kraći od 1.godine ni duži od 3.godine, i može se odrediti ( odložiti) izvršenjem samo ako utvrdjena novčana kazna nije veća od 100.000,00 eura. A obavezan uslov koji prati uslovnu osudu je da osudjeni (osudjeno pravno lice) za vrijeme provjeravanja ne izvrši novo krivično djelo za koje je odgovorno pravno lice. Tj.ne smije učiniti krivično djelo koje je, pod uslovima iz čl. 5.ovog Zakona osnov za krivičnu odgovornost pravnog lica, a u vezi čl. 53. st. 1. KZ.</span>
</p>
<p class="p5"></p>
<p class="p5">
<span>Po stanovištu ovog suda u konkretnom slučaju imalo je mjesta izricanju uslovne osude, kod činjenice da Zakon predvidja mogućnost da se ona izrekne pravnom licu, tj.opravdanje da se odloži izvršenje utvrdjene novčane kazne i istovremeno ocijenio da bi se pristupanju izvršenju iste i suviše represivno djelovalo na optuženo pravno lice - nego da će samo upozorenje uz prijetnju kaznom u toku provjeravanja 3.godine dovoljno uticati na isto da ubuduće ne vrši ovakva krivična djela i da će se ostvariti svrha izricanja krivičnih sankcija. A posebno imajući u vidu okolnost opoziva uslovne osude shodno čl. 25. Zakona o odgovornosti pravnih lica za krivična djela. </span>
</p>
<p class="p8"></p>
<p class="p5">
<span>Sud je obavezao optužene na plaćanje paušala u iznosu od po 40 €, koji troškovi paušala su određeni obzirom na složenost i trajanje postupka, shodno odredbi čl. 226. ZKP. Takodje, Sud je obavezao optužene na plaćanje troškova krivičnog postupka solidarno u iznosu od 126,50 € koji troškovi se odnose na ime naknade za izvršeno vještačenje od strane vještaka ekonomske struke tokom postupka, shodno čl.229.ZKP-a.</span>
</p>
<p class="p5"></p>
<p class="p5">
<span> Oštećena AD ‘’B.R.’’ iz Bijelog Polja, radi ostvarivanja imovinsko pravnog zahtjeva upućuje se na parnicu, shodno čl. 239. ZKP-a. Ovo kod činjenice da se predstavnik oštećene izričito izjasnio da će imovinsko pravni zahtjev ostvarivati u parnici.  </span>
</p>
<p class="p5"></p>
<p class="p5">
<span>Sa iznijetih razloga odlučeno je kao u izreci presude, a na osnovu čl. 374. ZKP-a. </span>
</p>
<p class="p5">
<span> </span>
</p>
<p class="p5"></p>
<p class="p6">
<span class="s1">OSNOVNI SUD U BIJELOM POLJU</span>
</p>
<p class="p14">
<span class="s1">                                       Dana:09.05.2013. godine</span>
</p>
<p class="p7"></p>
<p class="p8">
<span class="s1">Zapisničar,						                           S u d i j a,</span>
</p>
<p class="p8">
<span class="s1"> Ljiljana Popović s.r.   			                                 Rahmo Banda s.r.</span>
</p>


</body>
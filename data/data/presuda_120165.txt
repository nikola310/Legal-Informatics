<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{color:#0000FF;font-family:'Arial'}
.span2{;font-family:'Arial'}
.span3{;font-family:'Arial';font-weight:800}
.span4{;font-size:9pt;font-family:'Arial';text-decoration:underline}
.span5{;font-size:9pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:center;">
<span class="span1"></span>
</p>
<p>&nbsp;</p>
<p style="text-align:center;">
<span class="span2"> U IME CRNE GORE!</span>
</p>
<p style="text-align:right">
<span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">Posl.br. K.br.20/15</span>
</p>
<p>&nbsp;</p>
<p>
<span class="span2">OSNOVNI SUD U HERCEG NOVOM, po sudiji Leković Branislavu, uz učešće zapisničara Milović Tereze, u krivičnom predmetu protiv okrivljene </span><span class="span2">K.N.</span><span class="span2">, zbog krivičnog djela teško djelo protiv bezbjednosti javnog saobraćaja iz čl.348 st.4 u vezi čl.339 st.3 u vezi st.1 KZ CG, povodom optužnice ODT Herceg Novi Kt.br.317/14 od 06.02.2015. godine, nakon održanog glavnog i javnog pretresa od 10.03.2015. godine, u prisustvu zamjenika ODT Herceg Novi Samardžić Nikole, okrivljene </span><span class="span2">K.N.</span><span class="span2"> i njenog branioca adv.</span><span class="span2">B.B.</span><span class="span2">, donio je i javno objavio sljedeću</span>
</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>
<span class="span2"> Okrivljena </span><span class="span2">K.N.</span><span class="span2">, JMB </span><span class="span2">...</span><span class="span2">, od oca </span><span class="span2">Z.</span><span class="span2"> i majke </span><span class="span2">S.</span><span class="span2">, rođ. </span><span class="span2">A.</span><span class="span2">, rođene </span><span class="span2">..</span><span class="span2">. godine u </span><span class="span2">K.</span><span class="span2">, nastanjene u </span><span class="span2">B.</span><span class="span2">, </span><span class="span2">...</span><span class="span2">, student fakulteta za pomorski menadžment, neudata, bez djece, nezaposlena, državljanka CG, neosuđivana,</span>
</p>
<p>&nbsp;</p>
<p>&nbsp;</p>
<p>
<span class="span2">                                                 K r i v a  j e</span>
</p>
<p>&nbsp;</p>
<p>
<span class="span2">Što je :</span>
</p>
<p>
<span class="span2"></span>
</p>
<p>
<span class="span2">dana 15. novembra 2014 godine oko 15:30 časova, na dijelu Jadranske magistrale u mjestu Baošići-opština Herceg Novi, ne pridržavajući se saobraćajnih propisa iz čl.26 st.2 ZOBS-a na putevima, ugrozila saobraćaj i dovela u opasnost život i tijelo ljudi tako što je, upravljajući putničkim motornim vozilom marke "Volkswagen", tip "Polo", reg.oznake HN </span><span class="span2">...</span><span class="span2"> i krećući se iz pravca Bijele, otpočela radnju skretanja ulijevo sa namjerom da skrene na sporedni put a da se predhodno nije uvjerila da to može učiniti na bezbjedan način, iako je bila svjesna da svojom radnjom može izazvati sudar sa vozilima koja nailaze iz suprotnog smjera ali je olako držala da do toga neće doći ili da će to moći da spriječi, pa je prešla u suprotnu kolovoznu traku i time stvorila fizičku prepreku na putanji motocikla marke "Suzuki", reg.oznake HN </span><span class="span2">...</span><span class="span2">, kojim je upravljao oštećeni </span><span class="span2">P.P.</span><span class="span2"> i koji se kretao iz suprotnog smjera zadržavajući svoj pravac kretanja, usljed čega je došlo do udara prednjeg dijela motora u bočni desni dio automobila okrivljene, od kojeg udara je oštećeni Popović zadobio povrede u vidu preloma II do VII rebra sa desne strane u lopatičnoj liniji sa cijepanjem porebrice od strane polomljenih okrajaka i prelom desne lopatice, od kojih povreda je preminuo u KBC Podgorica dana 21. novembra 2014 godine,</span>
</p>
<p>&nbsp;</p>
<p>
<span class="span2">- čime je izvršila krivično djelo teško djelo protiv bezbjednosti javnog saobraćaja iz čl.348 stav 4 u vezi čl.339 stav 3 u vezi stava 1 Krivičnog zakonika Crne Gore,</span>
</p>
<p>&nbsp;</p>
<p>
<span class="span2">pa joj sud, na osnovu citiranih zakonskih propisa i primjenom čl. 4, 32, 36, 42, 52, 53, 54 KZ CG te čl.374 i 229 stav 1 ZKP-a izriče</span>
</p>
<p>&nbsp;</p>
<p style="text-align:center;">
<span class="span2">USLOVNU OSUDU</span>
</p>
<p>&nbsp;</p>
<p>
<span class="span2">Kojom joj utvrđuje kaznu zatvora u trajanju od 1 (jedne) godine i istovremeno određuje da se ista neće izvršiti ukoliko u roku od 3 (tri) godine od pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span class="span2">Okrivljena se obavezuje da plati troškove krivičnog postupka u iznosu od 280,50 eura, kao i da plati troškove krivičnog postupka u paušalnom iznosu od 50,oo eura, sve u korist budžeta Crne Gore na žiro račun 832-158-14 u roku od 15 dana od pravosnažnosti presude.</span>
</p>
<p>
<span class="span2"> </span>
</p>
<p style="text-align:center;">
<span class="span2">O b r a z l o ž e n j e</span>
</p>
<p>&nbsp;</p>
<p>
<span class="span2">           Osnovni državni tužilac Herceg Novi podnio je optužnicu Kt.br.317/14 od 06.02.2015. godine protiv okrivljene </span><span class="span2">K.N.</span><span class="span2">, zbog krivičnog djela teško djelo protiv bezbjednosti javnog saobraćaja iz čl.348 st.4 u vezi čl.339 st.3 u vezi st.1 KZCG. Na glavnom pretresu je ostao pri optužnici i predložio sudu da okrivljenu oglasi krivom i osudi na kaznu po zakonu, imajući pri tom u vidu olakšavajuće okolnosti na njenoj strani.</span>
</p>
<p>
<span class="span2"></span>
</p>
<p>
<span class="span2">Okrivljena </span><span class="span2">K.N.</span><span class="span2"> je u svojoj odbrani navela da je dana 15.11.2014. godine oko 15,20 časova krenula iz svoje kuće u Bijeloj prema Baošićima gdje inače svakodnevno čuva jedno dijete. Navela je da je upravljala vozilom "WVagen Polo" reg.oznaka HN </span><span class="span2">...</span><span class="span2"> i da je bila sama u vozilu, a kada je došla u blizini raskrsnice kod diskoteke "Babilon" dala je lijevi žmigavac kako bi skrenula i prestrojila se bliže srednjoj liniji na kolovozu, te je zaustavila auto i pogledala u pravcu Herceg Novog i kada se uvjerila da nema vozila iz drugog smjera započela je radnju skretanja. Dalje je navela da je, kada je bila pri izlasku iz suprotne kolovozne trake preko koje je prelazila, kraičkom oka primjetila kako iz pravca Herceg Novog nailazi nešto crno, te je pogledala i vidjela kako joj se velikom brzinom približava motor. Navela je da se sve to dogodilo u trenutku i da je motor udario u desnu bočnu stranu njenog auta koje je od siline udarca izbačeno sa kolovoza na sporedni put na koji je i namjeravala da skrene. Poslije udarca se slabo sjeća šta se događalo jer je i sama bila povrijeđena, te je kroz vrata vozača nekako izašla napolje i legla na asvalt gdje je ležala dok nisu došli da joj ukažu pomoć. Nakon što je vidjela fotodokumentaciju koja je sačinjena prilikom vršenja uviđaja, pojasnila je da je na slikama prikazano mjesto na kojem se automobil zaustavio poslije udesa i da ništa nije pomjerano. Nakon nesreće je prebačena u bolnicu u Risnu gdje su joj konstatovane povrede vratne kičme, grudnog koša i leđa zbog kojih se otežano kreće, da ne može samostalno da stoji i da mora na liječenje u Beograd. Takođe je izjavila da se na mjestu gdje je započela sa radnjom skretanja nalazi isprekidana središnja linija, a dalje u pravcu Herceg Novog se nalazi i pješački prelaz. Dodala je da je njen otac išao kod oštećene porodice na saučešće, a da ona nije bila u mogućnosti zbog povreda, kao i da su u dobrim odnosima.</span>
</p>
<p>&nbsp;</p>
<p>
<span class="span2">U dokaznom postupku sud je proveo dokaze saslušanjem svjedoka-oštećene </span><span class="span2">P.M.</span><span class="span2">, te su na saglasan predlog stranaka pročitani nalaz i mišljenje vještaka saobraćajne struke </span><span class="span2">P.Č.</span><span class="span2"> od 24.12.2014. godine i obdukcioni zapisnik Kliničkog centra br.250/14 od 03.12.2014. godine izrađen od strane ljekara obducenta dr </span><span class="span2">N.R.</span><span class="span2">, te čitanjem zapisnika o uviđaju ODT Herceg Novi od 15.11.2014. godine, uvidom u fotoelaborat UP CB Herceg Novi sa skicom lica mjesta i uvidom u izvještaj ovog suda iz kaznene evidencije za okrivljenu.</span>
</p>
<p>&nbsp;</p>
<p>
<span class="span2">Nakon tako provedenih dokaza, ocjenom svakog pojedinačno i u njihovoj međusobnoj vezi, te dovodeći ih u vezu sa odbranom okrivljene, sud je utvrdio da su navodi optužbe osnovani, pa je okrivljenu oglasio krivom zbog krivičnog djela teško djelo protiv </span><span class="span2">bezbjednosti javnog saobraćaja iz čl.348.st.4. u vezi čl.339.st.3. u vezi st.1. Krivičnog Zakonika CG.</span>
</p>
<p>&nbsp;</p>
<p>
<span class="span2">Predstavnik oštećene porodice </span><span class="span2">P.M.</span><span class="span2"> je u svom iskazu navela da se ne pridružuje krivičnom gonjenju protiv okrivljene i da ne postavlja imovinsko pravni zahtjev.</span>
</p>
<p>
<span class="span2">  </span>
</p>
<p>
<span class="span2">Iz obdukcionog zapisnika Kliničkog centra, ljekara obducenta dr </span><span class="span2">N.R.</span><span class="span2">, od 03.12.2014. godine, za oštećenog </span><span class="span2">P.P.</span><span class="span2">, proizilazi da je vještak ustavnovio prelom II do VII rebra sa desne strane u lopatičnoj liniji, na kojim mjestima prelomljeni okrajci cijepaju porebricu i štrče u grudnu duplju za do 2cm, prelom desne lopatice, te da je meko tkivo oko svih preloma krvlju prožeto, mrkocrvene boje. Zaključak vještaka je da je smrt nasilna i da je nastupila usljed zadobijenih povreda pluća zbog preloma kostiju grudnog koša i nastupjelih komplikacija. Takođe proizilazi da povrede pluća, prelomi kostiju, kao i druge spoljašnje i unutrašnje povrede su posljedica dejstva tupine mehaničke sile.</span>
</p>
<p>
<span class="span2">Sud je prihvatio navedeni izvještaj ljakara obducenta dr </span><span class="span2">N.R.</span><span class="span2">, jer je isti sačinjen od strane stučnog lica koji je svoje mišljenje iznio nepristrasno </span><span class="span2">i u skladu sa pravilima nauke, utvrđujući i razjašnjavajući sve važne činjenice.</span>
</p>
<p>&nbsp;</p>
<p>
<span class="span2">Iz zapisnika o uviđaju Osnovnog državnog tužilaštva Herceg Novi od 15.11.2014. godine, fotodokumentacije i skice lica mjesta nezgode sačinjene od strane CB Herceg Novi proizilazi da se predmetna saobraćajna nezgoda dogodila dana 15.11.2014. godine oko 15,30 časova na Jadranskoj magistrali u naseju Baošići, u neposrednoj blizini diskoteke "Babilon". U nezgodi su učestvovali </span><span class="span2">K.N.</span><span class="span2">, koja je upravljala sa pmv marke "Volkswagen" tip "Polo" reg. oznake HN </span><span class="span2">...</span><span class="span2">, i </span><span class="span2">P.P.</span><span class="span2"> koji je upravljao motociklom marke "Suzuki" model "GSX R 1000" reg. oznake HN </span><span class="span2">...</span><span class="span2">. Na mjestu saobraćajne nezgode kolovoz je asfaltni i prostire se u pravcu sa blagim skretanjem ulijevo nakon mjesta udesa, gledano iz pravca Herceg Novog u pravcu Bijele (OP), bez vidljivih oštećenja, uzdužno podijeljen na dvije kolovzne trake bijelom isprekidanom linijom, koja se neposredno, nakon skretanja sa desne strane na donji put i mjesta na kojem je zatečeno pmv, nastaljva u punu središnju liniju u pravcu Bijele. Sa desne strane kolovoza, gledano iz OP, nalazi se skretanje na donji put u Baošićima koje se penje vrlo blagom uzbrdicom u odnosu na magistralu. Sa lijeve strane magistrale, gledano iz OP, nalazi se trotoar iza kojeg je potporni zid visine oko pola metra iza kojeg se nastavlja zemljani nasip sa vegetacijom. U vrijeme uviđaja kolovoz je suv, širina obje kolovozne trake na mjestu udesa iznosi 6,50 metara, vidljivost je dobra budućei da se uviđaj vršio u dnevnim uslovima, a na dijelu magistrale na kojem se nesreća dogodila brzina kretanja vozila je saobraćajnim znakom ograničena na 50 km/h. Vozilo marke "Volkswagen" tip "Polo 1,9 D" reg oznake HN </span><span class="span2">...</span><span class="span2"> je zatečeno van magistrale, sa desne strane, gledano iz OP (desna ivica magistralnog puta gledano z pravca Herceg Novog u pravcu Bijele), na dijelu koji je namijenjen za uključivanje sa donjeg puta na magistralu, prednjim dijelom okrenuto prema Herceg Novom. Prednji desni točak je udaljen 1,4 m od OP i 17,4 m od OT na OP, a prednji lijevi točak vozila udajen je 2,3 m od OP i 16,1 m od OT na OP. Na vozilu je zatečen upaljen lijevi far, a vidljiva su brojna oštećenja na vozilu i to u vidu velikih deformiteta od udara u predjelu prednjih i zadnjih desnih vrata, polomljen desni retrovizor i polomljeno staklo na prednjim desnim vratima, probušena zadnja desna guma a u unutrašnjosti vidljivi dijelovi rasutog stakla. Motocikl marke "Suzuki" model "GSX R 1000" reg oznake HN </span><span class="span2">...</span><span class="span2"> zatečen je na lijevoj kolovoznoj traci gledano iz OP, desnim bokom položen na asfaltnu podlog, zadnji točak se nalzi na 5,6m od OP i 23,7 m od OT na OP a prednji na 5,7m od OP i 25,4 m od OT na OP. Na motoru je zatečen upaljen desni žmigavac i zadnje štop svijetlo, i u potpunosti je uništen prednji dio. Na desnoj kolovoznoj traci gledano iz OP, prije mjesta udesa zatečen je jedan trag kočenja u dužini od 13,8m, početak traga kočenja je na 1,8m od OP i na 1,2m od OT na OP, a završetak na 1,9m od OP i 15,0 m od OT na OP. </span><span class="span2">Kaciga žuto crne boje zatečena je na desnoj kolovoznoj traci gledano iz OP, na udaljenosti od 19m od OT na OP, a na tom dijelu kolovozne trake, kao i na dijelu lijeve trake i na dijelu sa desne strane kolovza zatečeni su brojni rasuti komadi stakla i plastike koji potiču od motocikla i vozila, uz mrlje od ulja na desnoj koloznoj traci.Lice mjesta je fotografisano i skicirano od strane krim. tehničara </span><span class="span2">M.LJ.</span><span class="span2">, pa fotoelaborat i skica lica mjesta čine sasatvni dio zapisnika.</span>
</p>
<p>
<span class="span2">Sud je prihvatio navedene pismene dokaze kao vjerodostojne, jer su sačinjeni od strane nadležnih organa u zakonitoj proceduri.</span>
</p>
<p>
<span class="span2"> </span>
</p>
<p>
<span class="span2">Iz pismenog nalaza i mišljenja vještaka saobraćajne struke </span><span class="span2">P.Č.</span><span class="span2"> od 24.12.2014. godine proizilazi da se predmetna saobraćajna nezgoda dogodila dana 15.11.2014. godine oko 15,35 časova na magistralnom putu Kamenari - Herceg Novi, u mjestu Baošići na mjestu skretanja za donji put, a da je u nezgodi učestvovalo vozilo - motocikl marke "Suzuki" reg oznake HN </span><span class="span2">...</span><span class="span2">, kojim je upravljao vozač </span><span class="span2">P.P.</span><span class="span2">, koje vozilo se kretalo iz pravca Herceg Novog u pravcu Kamenara i putničko vozilo marke VW "Polo" tip 1,9 D, kojim je upravljao vozač </span><span class="span2">K.N.</span><span class="span2">, a koji je na kritičnom mjestu krećući se iz suprotnog smjera u odnosu na motociklistu, izvodila sa svojim vozilom radnju skretanja ulijevo. Na mjestu nezgode, kolovoz je sa asfaltnim zastorom, eksploatacione širine 6,50m sa izvučenom horizontalnom signalizacijom u vidu pune uzdužne linije osim na mjestu skretanja, kolovoz je namjenjen za odvijanje dvosmjernog mješovitog saobraćaja, u vrijeme nastanka nezgode je bio suv. Brzina kretanja vozila na tom potezu je ograničena na 50km/h. Na mjestu nezgode na kolovozu je uočen trag kočenja iza vozila motocikl i to u dužini od 13,80 m, čiji početak je udaljen od desne ivice kolovoza za 1,8m, a završava se na udaljenosti od iste ivice za 1,90m. Nakon nezgode, putničko vozilo se zaustavilo na pristupnom putu koji se nalazi sa desne strane gledano iz smjera kretanja motocikliste zadnjim dijelom usmjereno prema naselju Baošići, a prednjim dijelom usmjereno prema magistrali. Motocikl se zaustavio na lijevoj kolovoznoj traci, prevrnut na desni bok, zadnjim točkom udaljen od desne ivice kolovoza za 5,60m a zadnjim točkom za 5,70m i prednjim točkom usmjeren ka Kamenarima. Podužno gledano po OP, udaljenost između vozila je iznosila oko 6,30m. Usled međusobnog kontakta vozila na istim je došlo do nastanka deformacija jakog intenziteta koje su kod pmv locirane po bočnoj desnoj strani, više u predjelu zadnjeg desnog točka, dok su deformacije kod motocikla izražene posebno u prednjem dijelu ali i po čitavoj zadnjoj desnoj bočnoj strani a kod motocikla je došlo do značajnih deformacija na prednjoj viljuški, prednjim farovima, prednjem blatobranu, rezervoar deklo motora. U ovoj nezgodi vozač motocikla je zadobio povrede u predjelu grudnog koša. Vještak navodi da se u trenutku nastanka opasne saobraćajne situacije motocilista kretao brzinom od oko 87,6 km/h, dok je brzina kretanja vozila Polo bila relativno mala, što proističe iz dinamičkog toka nezgode, odnosno ona iz tehničkih razloga nije mogla biti relativno velika obzirom da je vozač ovog vozila izvodio radnju skretanja ulijevo i to ne bi mogao izvesti pri većoj brzini a da na kolovozu ne ostanu tragovi zanošenja i prije kontakta sa motociklom, tako da po nalazu brzina kretanja ovog vozila u trenutku kontakta nije prelazila granicu od 20 km/h. Dakle, vozač vozila POLO se kretao brzinom od oko 20km/h, dok se motociklista nije kretao brzinom manjom od 80,5 km/h, a neposredno prije nezgode vozač motocikla se nije kretao pravilnom putanjom (što je uobičajeno kada vozač motocikla započne naglo - intenzivno kočenje imajući u vidu konstruktivne karakteristike motocikla - vozilo na dva točka i labilne ravnoteže), ali taj propust nije bio od uticaja na nastanak nezgode. Kod načina kretanja vozila POLO nisu uočene nepravilnosti. Do kontakta vozila je došlo na desnoj polovini kolovoza gledano iz smjera kretanja motocikla i to na udaljenosti od 2,0 do 2,5m od desne ivice kolovoza gledano iz smjera kretanja motocikla i neposredno ispred završetka traga kočenja ovog vozila. U konkretnom slučaju, vozači su se kretali jedan drugom u susret, a da bi izbjegli nezgodu, osnovni uslov je bio da mogu da se međusobno blagovremeno uoče.  </span><span class="span2">Vještak je mišljenja da, ako podužna preglednost na mjestu nezgode iznosi najmanje 36,2m, onda je vozač vozila POLO, prije nego je započeo sa skretanjem ulijevo, imao u vidnom polju motociklistu, što znači da je imao saobraćajno tehničkih mogućnosti i da izbjegne nezgodu. Po proračunu vještaka u konkretnoj saobraćajnoj situaciji, vozač motocikla se mogao zaustaviti prije mjesta kontakta sa vozilom POLO pod uslovom da se neosredno prije nezgode nije kretao brzinom većom od 54km/h, ali obzirom na brzinu kojom se kretao, nije imao prostorno vremenskih mogućnosti da izbjegne nezgodu. Zaključak vještaka je da je do saobraćajne nezgode došlo usled toga što je vozač vozila POLO započeo sa skretanjem ulijevo u trenutku kada se motociklista kretao iz suprotnog smjera i nalazio se na udaljenosti tako da vozač vozila POLO nije mogao da blagovremeno završi započetu radnju, kojim postupkom je vozač vozila POLO presjekao putanju kretanja motociklisti i svoje vozilo doveo u fazu fizičke prepreke na putanji kretanja motocikliste, koju prepreku motociklista nije mogao izbjeći u datoj saobraćajnoj situaciji, a to imajući u vidu brzinu kojom se u tom trenutku kretao. Vještak zaključuje da je vozač motocikla, obzirom na brzinu kojom se kretao, doprinio nastanku nezgode, jer je istu mogao izbjeći pod uslovom da se kretao propisanom brzinom (50km/h), a posebno je doprinio visini posljedica nezgode jer brzina ima posebno negativan uticaj na posljedice nezgode kroz intenzitet povreda kod učesnika u nezgodi i jačine deformacija na vozilima.</span>
</p>
<p>&nbsp;</p>
<p>
<span class="span2">Sud je prihvatio navedeni nalaz i mišljenje vještaka saobraćajne struke </span><span class="span2">P.Č.</span><span class="span2">, jer je vještak argumentovano, uvjerljivo i bazirano na materijalnim dokazima u spisima, dao nalaz i mišljenje prema pravilima struke i nauke.</span>
</p>
<p>
<span class="span2"> </span>
</p>
<p>
<span class="span2">Iz izvoda iz kaznene evidencije za okrivljenu </span><span class="span2">K.N.</span><span class="span2">, proizilazi da  ista ranije nije osuđivana od strane ovog suda.</span>
</p>
<p>&nbsp;</p>
<p>
<span class="span2">Sud nije prihvatio odbranu okrivljene </span><span class="span2">K.N.</span><span class="span2"> u dijelu gdje je istakla da je započela radnju skretanja tek kada se uvjerila da nema vozila iz drugog smjera, jer je u ovom dijelu njena odbrana suprotna provedenim dokazima kojima je sud poklonio vjeru iz naprijed navedenih razloga - a posebno nalazu vještaka saobraćajne struke, koji je našao da podužna preglednost na mjestu nezgode iznosi najmanje 36,2m, pa je vozač vozila POLO, prije nego je započeo sa skretanjem ulijevo, imao u vidnom polju motociklistu, što znači da je imao saobraćajno tehničkih mogućnosti i da izbjegne nezgodu. Sud je prihvatio odbranu okrivljene u ostalom dijelu, jer u ostalom dijelu njena odbrana nije u suprotnosti sa provedenim dokazima.</span>
</p>
<p>&nbsp;</p>
<p>
<span class="span3"> </span><span class="span2">Ocjenom provedenih dokaza, svakog pojedinačno i u međusobnoj vezi, te dovođenjem istih u vezu sa odbranom okrivljene, sud je utvrdio činjenično stanje kao u izreci ove presude.</span>
</p>
<p>
<span class="span2">Takvo činjenično stanje je </span><span class="span2">utvrđeno iz zapisnika o uviđaju saobraćajne nezgode ODT Herceg Novi, skice lica mjesta i fotoelaborata, nalaza i mišljenja vještaka saobraćajne struke </span><span class="span2">P.Č.</span><span class="span2"> i </span><span class="span2">obdukcionog zapisnika Kliničkog centra,kao i odbrane okrivljene </span><span class="span2">K.N.</span><span class="span2"> u prihvaćenom dijelu.</span>
</p>
<p>
<span class="span2">Naime provedenim saobraćajnim vještačenjem nesumnjivo je utvrđeno da je okrivljena svojim radnjama prouzrokovala saobraćajnu nezgodu, jer je započela sa skretanjem ulijevo u trenutku kada se oštećeni motociklista kretao iz suprotnog smjera i nalazio se na udaljenosti tako da okrivljena nije mogla da blagovremeno završi započetu radnju, kojim postupkom je presjekla putanju kretanja oštećenom stvarajući svojim vozilom prepreku na njegovoj putanji kretanja. Oštećeni motociklista je doprinio nastanku nezgode obzirom na brzinu kojom se kretao (ne manje od 80,5 km/h),a posebno je doprinio visini posljedica nezgode . Iz odbrane okrivljene u prihvaćenom dijelu je utvrđeno da je ista </span><span class="span2">kritičnom prilikom upravljala vozilom "Polo" reg. HN </span><span class="span2">...</span><span class="span2">, da se kretala iz pravca Bijele,te da je preduzela radnju skretanja u lijevo sa namjerom da skrene na sporedni put i tom prilikom vozilom prešla u suprotnu kolovoznu traku,a to u momentu kada je iz suprotnog smjera motociklom se kretao oštećeni </span><span class="span2">P.P.</span><span class="span2"> . U predmetnoj nezgodi oštećeni je zadobio povrede </span><span class="span2">u vidu preloma II do VII rebra sa desne strane u lopatičnoj liniji sa cijepanjem porebrice od strane polomljenih okrajaka i prelom desne lopatice, od kojih povreda je preminuo u KBC Podgorica dana 21. novembra 2014 godine. Iz obdukcionog zapisnika je utvrđeno da je smrt oštećenog nasilna i da je nastupila usljed opisanih povreda ,koje su posljedica djejstva tupine mehaničke sile.</span>
</p>
<p>&nbsp;</p>
<li>
<span class="span2">Upravljajući vozilom na način, vrijeme i mjesto kako je to bliže opisano izrekom ove presude okrivljena se nije pridržavala odredbe iz čl. 26. st.2 ZOBS-a na putevima, kojom je propisano da v</span><span class="span2">ozаč koji nаmjerаvа dа pomjeri vozilo udesno ili ulijevo, promijeni sаobrаćаjnu trаku, pretiče, obilаzi, zаustаvi, skrene, okrene se polukružno, vozi unаzаd, prestroji se ili da izvrši drugu sličnu radnju, tаkvu rаdnju može dа otpočne sаmo аko se uvjerio dа to može dа učini nа bezbjedаn nаčin.</span><span class="span2"> U konkretnoj saobraćajnoj situaciji okrivljena je započela radnju skretanja ulijevo sa namjerom da skrene na sporedni put, a da se predhodno nije uvjerila da to može učiniti na bezbjedan način, pa je prešla u suprotnu kolovoznu traku i time stvorila fizičku prepreku na putanji kretanja motocikla marke "Suzuki" reg.oznake HN </span><span class="span2">...</span><span class="span2">.</span>
</li>
<p>&nbsp;</p>
<li>
<span class="span2">Kod takvog utvrđenog činjeničnog stanja, u naprijed opisanim radnjama okrivljene </span><span class="span2">K.N.</span><span class="span2">, sud je našao sva obilježja krivičnog djela teško djelo protiv bezbjednosti saobraćaja iz čl.348 st.4 u vezi čl.339 st.3 u vezi st.1 KZ CG , jer se okrivljena nije pridržavala saobraćajnih propisa - odredbi čl.26 st.2 ZOBS-a na putevima i time tako ugrozila saobraćaj </span><span class="span2">da je dovela u opasnost život ljudi</span><span class="span2">, usljed čega je izazvala saobraćajnu nezgodu u kojoj je oštećeni zadobio tešku i po život opasnu povredu, od koje je kasnije i preminuo.</span>
</li>
<p>
<span class="span2">Sud nalazi da se vinost okrivljene  pri izvršenju ovog krivičnog djela, i to kako u odnosu na radnju izvršenja – nepridržavanje saobraćajnih propisa, tako i odnosu na nastupjelu posljedicu - dovođenje u opasnost života i tijela ljudi i smrt oštećenog, sastoji u nehatu, jer je okrivljena bila svjesna da svojim radnjama, opisanim naprijed, kao vozač može ugroziti javni saobraćaj i dovesti u opasnost živote i tijelo ljudi, te da usljed toga može doći do provrjeđivanja i smrti nekog lica, ali je olako držala da do toga neće doći ili da će to moći spriječiti.</span>
</p>
<p>&nbsp;</p>
<p>
<span class="span2">Odlučujući o vrsti i visini krivične sankcije koju okrivljenoj treba izreći za počinjeno krivično djelo, sud je cijenio sve okolnosti iz čl.42 KZ CG, pa joj je od olakšavajućih okolnosti cijenio raniju neosuđivanost, okolnost da se predstavnik oštećene porodice nije pridružila krivičnom gonjenju ,te utvrđeni doprinos oštećenog nastanku saobraćajne nezgode i visini posljedica nezgode (što se ogleda u brzini kojom se kretao koja nije bila manja od 80,5 km/h,dok je dozvoljena brzina kretanja 50km/h na dionici puta gdje se dogodila nezgoda,a nezgodu je mogao izbjeći da se kretao propisanom brzinom od 50km/h). Nasuprot tome, otežavajućih okolnosti na strani okrivljene nije bilo.  </span><span class="span2">Cijeneći navedene okolnosti, sud je na stanovištu da će se opšta svrha izricanja krivičnih sankcija predviđena čl.4 KZCG ostvariti i uslovnom osudom, te da će upozorenje uz prijetnju kazne na okrivljenu dovoljno uticati da ubuduće ne čini ovakva, a niti druga krivična djela. Obzirom na prednje ,sud je okrivljenoj izrekao uslovnu osudu kojom joj je utvrdio kaznu zatvora u trajanju od 1 (jedne) godine i istovremeno odložio njeno izvršenje na period provjeravanja od 3 (tri) godine. Ovako izrečena uslovna osuda je adekvatna težini počinjenog krivičnog djela i stepenu krivice okrivljene kao počinioca, a po ocjeni ovog suda istom će se ostvariti svrha izricanja uslovne osude predviđena čl.52 KZ CG.</span>
</p>
<p>&nbsp;</p>
<p>
<span class="span2">Odluka o troškovima krivičnog postupka zasniva se na odredbi čl.229. st.1.ZKP-a, pa kako je okrivljena oglašena krivom, to je obavezana da plati troškove krivičnog postupka u ukupnom iznosu od 330,50 eura, a koji troškovi se odnose na troškove provedenog saobraćajnog i medicinskog vještačenja, kao i paušalni iznos od 50,oo eura, koji je odmjeren u skladu sa složenosti i dužinom trajanja krivičnog postupka i imovnim stanjem okrivljene .</span>
</p>
<p>&nbsp;</p>
<p style="text-align:center;">
<span class="span2">OSNOVNI SUD U HERCEG NOVOM</span>
</p>
<p style="text-align:center;">
<span class="span2">Dana 10.03.2015. godine.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2">    Zapisničar</span><span class="span2"></span><span class="span2"></span><span class="span2"></span><span class="span2"></span><span class="span2">                                           SUDIJA </span><span class="span2"> </span>
</p>
<p>
<span class="span2">    Milović Tereza</span><span class="span2"></span><span class="span2"></span><span class="span2"></span><span class="span2"></span><span class="span2">                          Branislav Leković</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2">Pravna pouka:</span>
</p>
<p>
<span class="span2">Protiv ove presude dozvoljena je žalba </span>
</p>
<p>
<span class="span2">u roku od 15 dana od dana prijema, </span>
</p>
<p>
<span class="span2">Višem sudu u Podgorici, a preko ovog suda.</span>
</p>
<p>
<span class="span2">okolnost da se predstavnik oštećene porodice nije pridružila krivičnom gonjenju</span>
</p>
<p>&nbsp;</p>
<p>
<span class="span4">D-NA:</span>
</p>
<p>
<span class="span5">- ODT H.Novi</span>
</p>
<p>
<span class="span5">- okrivljenoj, </span>
</p>
<p>
<span class="span5">- braniocu adv.B.</span><span class="span5">B.</span><span class="span5">,</span>
</p>
<p>
<span class="span5">- u spise</span>
</p>
<p>&nbsp;</p>
</div>
</div>


</body>
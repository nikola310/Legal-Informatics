<div style="text-align: justify">
	OSNOVNI SUD U PLAVU<br>
	K.br.16/2011<br>
	<br>
	<br>
	OSNOVNI SUD U PLAVU,&nbsp; u vijeću sastavljenom od sudije Elice Pantović, kao predsjednika vijeća i sudija porotnika&nbsp; Bašuljević Omera i Dješević Šaćira, kao članova vijeća, uz sudjelovanje zapisničara Nermine Nikočević u krivičnom predmetu optuženog B. A. iz P., zbog krivičnog djela nedozvoljeno držanje oružja i eksplozivnih materija iz člana 403 stav3 u vezi čl.1 Krivičnog zakonika Crne Gore,&nbsp; po optužniciOsnovnog državnog tužilaštva u Plavu KT.br.2/11 od 20.01.2011 godine, po održanom usmenom , glavnom i javnom pretresu u prisustvu&nbsp; ODT u Plavu, Feratović Erdana, optuženog B. A., njegovog branioca L. D., advokat iz Berana, donio je i javno&nbsp; objavio&nbsp; dana 02.02.2011 godine,<br>
	&nbsp;</div>
<div style="text-align: center">
	P R E S U D U</div>
<div style="text-align: justify">
	<br>
	Optuženi B.A.,od oca Z. i majke Š., rodj.D., rodjen … godine u B., sa prebivalištem u selo M., opština P., državljani Crne Gore,nezposlen, oženjen, otac osmoro djece, pismen, završio srednju školu, vojsku služio&nbsp; 86-87 god.u Nikšiću, vodi se u VE u Palvu, lošeg imovnog stanja , osudjivan, presudom Osnovnog suda u Plavu K.br.7/10&nbsp; od&nbsp; 20.04.2010godine, zbog krivičnog djela iz čl. 326 a&nbsp; Zakona o izmjenama i dopunama&nbsp; KZ CG , gradnju objekta bez dozvole, na kaznu zatvora 30 dana, uslovno za jednu godinu dana,&nbsp;<br>
	<br>
	&nbsp;</div>
<div style="text-align: center">
	K r i v&nbsp;&nbsp; j e</div>
<div style="text-align: justify">
	<br>
	Što je:<br>
	<br>
	u periodu od neutvrdjenog datuma do 11.01.2011 godine u svojim porodičnim kućama u selu M., opština P., neovlašćeno nabavio i držao vatreno oružje: pušku M48 kalibra 7,9mm, fabrički broj 7037, pištolj marke TT kalibra 7,62 fabrički broj C 13881, gasni pištolj marke CZ kalibra 6,35mm fabrički broj ET8111416 koji je preradjen na pištoljske metke, automatsku pušku&nbsp; fabrički broj IO238075, pušku M48 kalibra 7,9mm fabrički broj 59529 i sedam bojevih metaka za pištolj kalibra 7,62 mm i ako je shodno članu 12.st.1 tač. 1 Zakona o oružju (Sl. list RCG br. 49/04 ) znao da je zabranjena nabavka , nošenje i držanje navedene automatske puške kao fizičko lice i da je shodno čl.15. i 27 stav 1 Zakona o oružju (Sl.list RCG br.49/04) znao da za ostalo navedeno oružje nema oružne listove koji su neophodni za nabavku i držanje istog oružja,<br>
	<br>
	-čime je izvršio krivično djelo nedozvoljeno držanje oružja i eksplozivnih materija iz člana 403.stav3 u vezi stava 1 Krivičnog zakonika Crne Gore.<br>
	<br>
	Pa ga sud&nbsp; za izvršeno krivično djelo na osnovu&nbsp; navedenog zakonskog propisa te primjenom čl.4, 32, 36, 42, 45, 46 i 51 KZ CG i čl. 364 ZKP-a<br>
	&nbsp;</div>
<div style="text-align: center">
	O S U D J U J E</div>
<div style="text-align: justify">
	<br>
	Na kaznu zatvora u trajanju od 4 (četiri ) mjeseca, u koju mu se ima uračunati&nbsp; vrijeme provedeno&nbsp; u pritvoru od 11.01.2011 god. do 02.02.2011 godine.<br>
	<br>
	Optuženi se bavezuje da naknadi troškove krivičnog postupka-paušala&nbsp; u iznosu od 30,00 (trideset) eura, u roku od 15 dana po pravosnažnosti presude pod prijetnjom prinudnog izvršenja.<br>
	<br>
	Prema okrivljenom se shodno čl.67 st.7 i 75&nbsp; st.1 KZ CG. i z r i č e<br>
	&nbsp;</div>
<div style="text-align: center">
	MJERA BJEZBJEDNOSTI</div>
<div style="text-align: justify">
	<br>
	Oduzimanje predmeta, te se od okrivljenog oduzima puška M48 kalibra 7,9mm, fabrički broj 7037, pištolj marke TT, kalibra 7,62&nbsp; fabrički broj C13881, gasni pištolj&nbsp; marke CZ kalibra 6,35mm, fabrički broj ET 8111416, koji je preradjen na pištoljske metke, automatsku pušku&nbsp; fabrički broj IO238075, pušku M48 kalibra 7,9mm, fabrički broj 59529 i sedam bojevih mataka za pištolj kalibra 7,62mm, kao predmeta koji su upotrijebljeni za izvršenje krivičnog djela.<br>
	&nbsp;</div>
<div style="text-align: center">
	O b r a z l o ž e n j e</div>
<div style="text-align: justify">
	<br>
	Osnovno državno&nbsp; tužilaštvo u Plavu , optužnicom&nbsp; KT.br.2/11 od 20.01.2011 godine optužilo je B.A. iz P.,&nbsp; za krivično djelo nedozvoljeno držanje oružja i eksplozivnih materija iz čl.403 stav.3 u vezi stava 1 KZ CG.<br>
	<br>
	U završnoj rijeći ODT u Plavu , Feratović Erdan&nbsp; je precizirao podnesenu optužnicu u njenom činjeničnom opisu , pa je pri tako preciziranoj ptužnici ostao u svemu i predložio sudu ga&nbsp; optuženog B.A.&nbsp; oglasi krivim za navedeno krivično djelo i kazni ga po zakonu.<br>
	<br>
	Izjašnjavajući se o optužnici ODT u Plavu, optuženi B.A. je u odbranama iz prethodnog postupka i sa glavnog pretresa&nbsp; priznao da je u kući nedozvoljeno držao pušku M48i dva pištolja , te samim tim i priznaje svoju krivicu za držanje ovog oružja , dok negirao je da zna ko je vlasnik automatske puške&nbsp; kao i puške M48, fabrički broj 59529 koji su službenici Uprave policije pronašli u njihovoj staroj porodičnoj kući,&nbsp; niti zna ko ih je tamo sakrio, pa samim tim ni&nbsp; izvršenje krivičnog djela koje mu je javnom optužbom stavljeno na teret, u tom djelu. U svoju odbranu naveo je&nbsp;&nbsp; da je tačno da je u porodičnoj kući u kojoj živi sa svojom porodicom i majkom , a koja se i dalje vodi na njegovog oca&nbsp; Z., bez odobrenja držao&nbsp; vatreno oružje i to : puška M48, kalibra 7,9 mm , fabrički broj 7037, pištolj marke TT, kalibra 7,62mm , fabrički broj C13881 sa 7 metaka u okviru i pištolj marke CZ kalibra 6,35 mm, fabrički broj ET8111416, koji je preradjen za pištoljske metke i da su ovo oružje prilikom pretresa njegove kuće&nbsp; dana 11.01.2011 godine pronašli službenici Uprave policije. Pušku je držao ispod kauča u dječjoj sobi i radi se o neispravnoj pušci dok je dva pištolja držao uvitrini koja se nalazila u dnevnoj sobi. Pušku i pištolj TTje nasledio od svog oca Z., ali za iste nema odobrenje obzirom da je on još prije desetak godina podnio zahtjev Ispostavi pilicije&nbsp; Plav da mu izdaju odobrenje za to oružje&nbsp; ali od tada po tom njegovom zahtjevu nije odlučeno. Što se tiće gasnog pištolja koji je takodje pronadjen u njegovoj kući&nbsp; dobio ga je od nekog čovjeka iz G., za kojeg zna da se zove B., i to na ime duga za ovcu koju mu je optuženi prodao. Naime, o n je tom čovjeku prodao ovcu na poček za 100,00 eura, i pošto mu taj čovjek poslije dužeg vremena nije mogao platiti ovaj iznos to mu je po osnovu tog duga dao gasni pištolj koji je bio prepravljen da koristi pištoljske metke. Kao što je i naprijed navedeno , što se tiće automatske puške kao i puške M48, fabrički br.59529, kojeg su službenici Uprave policije pronašli u njihovoj staroj poroodičnoj kući, nezna ko je vlasnik ovih pušaka niti ko je iste sakrio u toj kući. Naveo je da se radi o staroj napuštenoj porodičnoj kući koja je od nove muće udaljena oko 1,5km i u kojoj već 11 godina niko ne živi. Ta kuća nije zaključana i to kako prizemlje kuće koje je nekad služilo kao štala tako i spratni dio kuće u kojoj su oni živjeli. Nije znao za postojanje tih pušaka jer je u ovoj kući veoma rijetko svraćao i to uglavnom u spratnom dijelu kuće. Obzirom da&nbsp; oružje , pronadjeno u staroj kući nije njegovo vlasništvo , niti zna za nihovo postojanje ne priznaje krivicu za njihovo držanje. Nije mu poznato ni da li je ove dvije puške njegov pokojni otac držao&nbsp; odnosno znao za njih, jer mu o tome nije nikad pričao. Dodao je je policiji&nbsp; pri pretresu njegove porodične kuće u kojoj živi sam prijavio da ima gasni pištolj, da je stara porodična kuća vlasništvo njegovog pok. oca Z. udaljena od magistrale oko 100 m i u istoj su boravili&nbsp; Makedonci, radnici&nbsp; na benzinskoj pumpi ,&nbsp; isti su boravili desetak noći prije 3-4 godine, a tu&nbsp; su boravili uz njegovu saglasnost jer ga je G. R. pitao za odobrenje , da ovi radnici budu u toj kući. Ovi radnici boravili su na spratu kuće, gdje su postojala 2-3 kauča od namještaja , i tu im je bilo bolje obzirom da je donji dio te kuće izba. Još jedanput na glavnom pretresu je negirao da mu je išta poznato za postojanje oružja pronadjeno u toj staroj porodičnoj kući, da je lovački karabin M48 kalibra 7,9mm fabrički broj 7037 već 25 godina u kvaru , čak je i za života njegov otac od SUP-a tražio da&nbsp; je pošalju na pravku i pokušano je dase istapopravi ali bez uspjeha&nbsp; jer je pokvaren mehanizam za ubacivanje metka u cijev. A gasni pištolj nabavio prije 5.6 mjeseci kako je i naveo od nepoznatog lica, da taj pištolj imao je okvir za metke ali izgleda nije original kao da je tu nešto popravljeno, čak ne liči na pištolj. Živi u porodićnom domaćinstvu sa nesposobnom sestrom&nbsp; i majkom , koja je bolesna u kolicima , a ima još dva brata i četiri sestre i da mu braća žive u inostranstvu.U završnoj rijećei je&nbsp; je u potpunosti prihvatio završnu riječ svog branioca&nbsp; i još jednom&nbsp; negirao da je izvršio predmetno krivično djelo.<br>
	<br>
	Branilac optuženog , advokat L. D.,&nbsp; je u završnoj riječi&nbsp; istakao da&nbsp; Optuženi nije počinio krivično djelo koje mu se stavlja na teret. danas izvedenim dokazima na glavnom pretresu utvrdjeno je da je optuženi u svojoj porodičnoj kući posjedovao oružje i to pušku M48 kalibra 7,9 mm i pištolj marke TT kalibar 7,62 kao i gasnipištolj kalibra 6,35 preradjen za upotrebu na pištoljske metke kako to stoji u optužnici.Medjutim okrivljeni je nakon smrti pok.oca koji je bio vlasnik oružja puške m 48 i pištolja TT kalibra 7,62 za koje je posjedovao i uredno odobrenje , pokrenuo ostavinski postupak pred ovim sudom i nakon okončanja istog oglašen za naslednika na tim pokretnim stvarima koje je sada predmet optužbe. Optuženi je nakon toga podnio zahtjev kako bi predmetno oružje preveo na svoje ime odnosno dobio uredno odobrenje na svoje ime.Medjutim ni nakon 10.godine optuženom nije odgovoreno i isti je smatrajući da postoji ostavinsko rješenje iz kojeg se vidi ko je raniji vlasnik držao oružje i isto nije nosio niti upotrebljavao od smrti svog oca.Što se tiče pištolja kalibra6,35 marke CZ optuženi je tokom istrage i danas objavsnio kako i na koji način došao u posjed istog ali je isto tako bio do kraja jasan da oružje niti je upotrebljavao niti je ikada provjeravao da li je isto u funkciji. To da je okrivljeni držao oružje u kući nesmatrajući da time čini krivično djelo govori i iskaz saslušanih radnika-službenika Uprave policije koji su do kraja potvrdili iskaz okrivljenog da je oružje sam predao odnosno da je po njegovom kazivanju isto i nadjeno u kući gdje živi sa svojom suprugom i osmoro djece. te je na taj način i otklonio dilemu da li je kod istog postojala namjera da držanjem tog oružja u svojoj kući čini krivično djelo. Što se tiče oružja koje je nadjeno u staroj kući za koju i danas termenološki upotrebljavamo izraz porodična što i jeste ali u kojoj optuženi ne živi već više od 20.godina i koja je napuštena od lica i stvari duži vremenski period . Ta kuća je otvorena a sama činjenica da na gornjem spratu iste povremeno borave i lica u ranijem periodu koja su se na toj lokaciji bavila na gradjeviskim radovima znači da je u svakom trenutku to oružje koje je nadjeno u donjem spratu moglo biti ostavljeno i od drugih lica što danas i nebi elaborilali iz razloga je ne posjedujemo informaciju koja bi to lica bila .prostorija u kojoj je pronadjeno oružje i po kazivanju službenika koji je vršio pretres nije bila zatvorena odnosno za istu nije bio potreban ključ radi ulaska već je običnom žicom zatvoren dio koji se zove baglama i koje može otvoriti svako lice jednim potezom.Mjesto gdje su nadjene puške je takodje po kazivanju svjedoka radnika Uprave policije M. bilo relativno lako naći što znači da se ne radi o skrivanju istog oružja od strane optuženog jer lokično je da je to htio da učini uradio bi to na potpuno drugačiji način i na skrovitije mjesto.To su sve razlozi zbog kojih odbrana smatra da optuženi nije počinio krivično djelo koje mu se stavlja nateret te predlažemo da sud istoga oslobodi od optužbe.No u svakom slučaju ako sud zauzme suprotno stanovište od stanovišta odbrane istoga molimo da prilikom odmjeravanja vrste i visine kazne uzme u obzir da okrivljeni teško živi , da je porodičan čovjek ,otac osmoro djece, i da mu je isključivo jedino zanimanje poljoprivreda.<br>
	Sud je cijenio&nbsp; odbranu&nbsp; optuženog B.A., u dijelu gdje priznaje&nbsp; da je u kući nedozvoljeno držao pušku M48i dva pištolja , te samim tim i svoju krivicu za držanje ovog oružja ,&nbsp; pa je našao da je ista jasna, logična i u skladu sa&nbsp; ostalim izvedenim dokazima, te ju je kao takvu i prihvatio . Medjutim , njegovu odbranu u dijelu nezna ko je vlasnik automatske puške&nbsp; kao i puške M48, fabrički broj 59529 koje su službenici Uprave policije pronašli u njihovoj staroj porodičnoj kući,&nbsp; niti zna ko ih je tamo sakrio, sud nije mogao&nbsp; prihvatiti, već ju je kao suprotnu ostalim izvedenim dokazima u cjelosti odbacio.<br>
	<br>
	Naime, sud je radi provjere odbrane optuženog u dijelu&nbsp; u kojem negira izvršenje krivičnog djela koje mu je stavljeno na teret u dokaznom postupku izveo sledeće dokaze: saslušao svjedoke M. D., H. R.,&nbsp; B. S. i L. S., pročitao potvrdu Uprave policije-Područne jedinice Berane-ispostave Plav&nbsp; o privremeno oduzetim predmetima bez broja od 11.01.2011.godine, zapisnik Uprave policije-PJ Berane broj 1101-240-SL od 11.01.2011.godine o pretresanju stana i drugih prostorija,&nbsp; pravosnažno rješenje Osnovnog suda u Plavu O.br.39/98 od 03.04.1998.godine, izvršio uvid u fotodokumentaciju Uprave policije-PJ Berane-Ispostave Plav br.3/11 od 11.01.2011.godine, uvid u oružani list na ime Z. B. OB-Plav broj evidencije 927 od 28.12.1982.godine i oružani list OB-Plav broj evidencije 926 od 28.12.1982.godine takodje na ime Z. B., uvid u izvod iz KE za okrivljenog od Uprave policije-PJ Berane br.03-304 od 02.02.2011.godine, pa je svestranom ocjenom izvedenih dokaza i njihovim uporedjivanjem sa navodima javne optužbe i odbranom optuženog našao da su činjenice iz činjeničnog opisa izreke presude u svemu dokazane i da je okrivljeni počinio&nbsp; krivično djelo&nbsp; nedozvoljeno držanje oružja i eksplozivnih materija iz čl.403 stav 3 u vezi stava 1 Krivičnog zakonika Crne Gore.<br>
	<br>
	U toku krivičnog postupka je nesporno utvrdjeno, kako na osnovu odbrane optuženog B.A. tako i na osnovu&nbsp; saslušanih svjedoka, da je dana 11.02.2011 godine&nbsp; u njegovim&nbsp;&nbsp; porodičnim kućama u selu M., opština P., pronadjeno vatreno oružje: pušku&nbsp;&nbsp; pušku M48 kalibra 77,9mm, fabrički broj 7037, pištolj marke TT kalibra 7,62 fabrički broj C 13881, gasni pištolj&nbsp; marke CZ&nbsp; kalibra 6,35mm fabrički broj ET8111416 koji je preradjen na pištoljske metke, automatsku pušku&nbsp; fabrički broj IO238075, pušku M48 kalibra 7,9mm fabrički broj 59529 i sedam bojevih metaka za pištolj kalibra 7,62 mm.&nbsp; Na osnovu odbrane&nbsp; optuženog&nbsp; i iskaza saslušanih svjedoka je dalje nesporno&nbsp; utvrdjeno&nbsp; da je&nbsp; u porodičnoj kući optuženog&nbsp; u kojoj živi&nbsp; pronadjeno vatreno oružje i to: pušku M48 kalibra 77,9mm, fabrički broj 7037, pištolj marke TT kalibra 7,62 fabrički broj C 13881, gasni pištolj marke CZ kalibra 6,35mm fabrički broj ET8111416 koji je preradjen na pištoljske metke, a u staroj porodičnoj kući automatsku pušku&nbsp; fabrički broj IO238075, pušku M48 kalibra 7,9mm fabrički broj 59529 i sedam bojevih metaka za pištolj kalibra 7,62 mm, i da je nesporno da je&nbsp;&nbsp; kako vatreno oružje pronadjeno u njegovoj porodičnoj kući u kojoj živi tako i vatreno oružje pronadjeno u staroj porodičnoj kući&nbsp; oduzeto od strane&nbsp; ovlašćenog policijskog službenika&nbsp; prilikom ulaska i pretresanja&nbsp; ovih kuća.<br>
	<br>
	Medjutim obzirom da je optuženi B.A.&nbsp; negirao&nbsp; da&nbsp; zna ko je vlasnik automatske puške&nbsp; kao i puške M48, fabrički broj 59529 koji su službenici Uprave policije pronašli u njihovoj staroj porodičnoj kući,&nbsp; niti zna ko ih je tamo sakrio, pa samim tim ni&nbsp; izvršenje krivičnog djela koje mu je javnom optužbom stavljeno na teret, u tom djelu, to su samim tim u toku krivičnog postupka bile sporne ove činjenice pa ih je kao takve trebalo nesumnjivo utvrditi tj. dokazati.<br>
	<br>
	Da bi provjerio osnovanost odbrane optuženog u pogledu ovih činjenica a samim tim i utvrdio pravo stanje stvari , sud je kao što je već navedeno , saslušao optuženog i izveo sve potrebne dokaze pa je&nbsp; njihovom uporednom analizom i ocjenom nesumnjivo utvrdio&nbsp; da je odbrana optuženog u ovom dijelu neosnovana.<br>
	<br>
	Tako su svjedoci H. R.,&nbsp; inspektor za borbu protiv droge i krijumčarenja Uprave policije-PJ Berane i njegov kolega M. D. u potpunosti su obezvrijedili odbranu okrivljenog u dijelu u kojem negira izvršenje krivičnog djela koje mu je stavljeno na teret&nbsp; saglasno istakavši a su&nbsp; po nalogu istražnog sudije Višeg suda u Bijelom Polju, izvršili pretresporodičnih kuća i pomoćnih prosrorija optuženog B.A. koji se nalaze u&nbsp; selu M. opština P. Prilikom vršenja ovog pretresa asistenciju su im pružili&nbsp; i službenici Ispostave Palv, B. S. i L. S.. Obzirom da su od kolega iz Plava upoznati da optuženi posjeduje tri kuće odlučili su da prvo izvrše pretres kuće u kojoj&nbsp; isti živi sa svojom porodicom.Prije pretresa uručili su optuženom naredbu o pretresu i upoznali ga o&nbsp; svojim zakonskim pravima prilikom pretresa. Pritom je optuženi odbio da se pretres vrši u prisustvu svjedoka, zbog svoje porodice, a da službenik Ispostave policije u Plavu Bojović Slavoljug , kojeg dobro poznaje može biti svjedok pretresa. Njprije su pretresli dječju sobu&nbsp; i ispod kreveta pronašli pušku-karabin marke M-48, koja nije imala zatvarač. Nakon toga optuženi im je priznao da posjeduje još dva pištolja i pokazao im mjesto u ormaru u dnevnoj sovi gdje je ove pištolje držao., a radilo se o pištoljima marke TT kalibra 7,62 mm i&nbsp; o gasnom pištolju prepravljenom za pištoljsku municiju kalibra 6,35mm , a u okviru pištolja marke TT pronašli su sedam metaka, čime je potvrdjeno priznanje optuženog u&nbsp; tom dijelu.<br>
	&nbsp;&nbsp;<br>
	Nakon&nbsp; toga pristupili su pretresu&nbsp; novoizgrađene kuće optuženog u selu D. u kojoj nije pronadjeno ništa.Na kraju su izvršili pretres stare napuštene porodične kuće koja je od kuće u kojoj optuženi živi sa svojom porodicom&nbsp; udaljena oko 2 km, a koju&nbsp; kuću&nbsp; po kazivanju svjedoka Mališić Darka optuženi koristi tokom ljeta&nbsp; prilikom ispaše stoke. Pretresli su stambeni dio ove kuće i u njemu nijesu pronašli ništa. Prilikom pretresa&nbsp; štale tj. izbe , koja je u sastavu ove kuće, na ulazu u ovoj izbi postojala je drvena vrata koja su bila zatvorena i na kojima je postojala metalna reza, ali na toj rezi katanca nije bilo, odnosno nije bila zaključana, sa spoljašne strane bila su vezana kanapom.U dijelu plafona štale na na dvijema letvama između drvenih greda postojao je drveni lim, u kojem su pronašli dvije puške od kojih je&nbsp; jedna&nbsp; bila automatska, a druga M-48. Puške su bile umotane u debeli poštanski papir koji je bio oblijepljen providnom selotejp trakom. Po kazivanju svjedoka Rejhana radilo se o sveže napravljenom zamotuljku. Svo pronadjeno oružje su oduzeli od osumnjičenog uz uredno izdatu mu potvrdu. Optuženi im tom prilikom kazao da su puška&nbsp; i pištolj marke TT nasliedje od pokojnog oca&nbsp; a da je gasni pištolj dobio na ime duga za jednu ovcu od nekog lica iz Gusinja , kojem&nbsp; se ne može sjetiti imena, a čini mu se da se radi o B. D.. Ašto se tiće pušaka pronadjenih u staroj&nbsp; napuštenoj kući, po kazivanju svjedoka Rejhana, optuženi je u početku&nbsp; negirao da su puške njegove i da mu nije bilo poznato da su sakrivene na tom mjestu , da bi kasnije priznao da su mu ove puške&nbsp; ostale od oca i od brata, a po kazivanju svjedoka Darka&nbsp; nakon što je optuženi negirao da zna odakle ove puške na tom jestu i istakao da postoji mogućnost da su iste vlasništvo njegovog brata.&nbsp; Svjedok Darko je na glavnom pretresu dodao da&nbsp; dolaskom&nbsp; u dvorištu&nbsp; porodične kuće optuženog, istog su&nbsp;&nbsp; upoznali sa predmetom pretresa kuće pa optuženi na samom početku pretresa nije im kazao da posjeduje oružje, pa kada su pristupili pretresu kuće odmah im je pokazao da od oca pušku i pištolj te i da posjeduje gasni pištolj, pojašnjavajući im da je to uzeo&nbsp; od nekog lica, zbog nekog duga&nbsp; radi kompenzacije.&nbsp;<br>
	<br>
	Odbranu optuženog B.A. u dijelu u kojem negira izvršenje krivinog djela koje&nbsp; mu je stavljeno na teret u potpunosti su obezvrijedili i svjedoci&nbsp; Bojović Slavoljub i Lalić Slavomir, službenici u Ispostavi policije u Plavu&nbsp; saglasno istakavši da su&nbsp; po nalogu dežurnog starješine,&nbsp; vršili obezbjedjenja pretresa porodičnih kuća&nbsp; i pomoćnih objekata optuženog B.A.,&nbsp; koji pretres su vršili Inspektori PJ Berane, Mališić Darko i Hadžialijagić Rejhan, po nalogu istražnog sudije u Bijelom Polju. Svjedok Lalić Slavomir je tom prilikom obezbjedjivao je ulaz i izlaz kuće u kojoj su ovi inspektori zajedno sa njegovim kolegom Bojovićem vršili pretres. P rilikom pretresa porodične kuće u kojoj optuženi živi sa svojom porodicom pronašli su&nbsp; jednu pušku marke M-48, kalibra 7,9mm koja je bila neispravna koja nije imala zatvarač. U vitrini&nbsp; su pronašli dva pištolja od kojih jedan marke TT, kalibra 7,62mm u čijem okviru je bilo 7 metaka istog kalibra i gasno pištolj koji je bio prepravljen za pištoljsku municiju, kalibra 6,35mm., u okviru ovog pištolja nije bilo metaka. Nakon pretresa novoizgradjene kuće optuženog u kojoj njesu našli ništa pristupili su pretresu stare&nbsp; napuštene porodične kuće optuženog , udaljena oko 1,5km od kuće u kojoj sa porodicom živi optuženi. Svjedok Lalić Slavomir je&nbsp; tom prilikom&nbsp; ostao da obezbedjuje spoljašnost&nbsp; ove&nbsp; kuće. Nakon što su&nbsp;&nbsp; gore pomenuti kolege izvršili pretres stambenog dijela ove kuće , u kojem nijesu pronašli ništa,&nbsp;&nbsp; pristupili su pretresu podrumskog dijela kuće koji je služio&nbsp; kao štala-izba. Po kazivanju svjedoka Bojovića&nbsp; a potvrdjeno iskazom svjedoka Laića, na plafonskom dijelu izbe&nbsp; izmedju drvenih greda , na savijenom dijelu lima , inspektor Mališić Darko je pronašao njima sumnjive predmete koji su bili umotani u debeli poštanski papir i sa krajeva oblijepljen selotejpom. O tome su odmah obavijestili dežurnu službu i rukovodioce Ispostave Plav nakon čega su sačekali da na lice mjesta dodje krim. tehničar koji je izvršio fotografisanje mjesta na kojem su pronašli ovaj zamotuljak. Kasnije&nbsp; je krim tehničar&nbsp; vani otvorio ovaj zamotuljak i tada su utvrdili da se u istom nalaze dvije puške od kojih je jedna bila automatska sa drvenim kundakom i bajonetom na cijevi, dok je druga&nbsp; bila marke M-48, kalibar 7,9 mm. Napomenuo je&nbsp; da su vrata od izbe na staroj napustenoj kući bila drvena i da su bila samo zatvorena rezom na kojoj nije bilo katanca , što znači da ista nijesu bila zaključana i obezbijedjena.&nbsp; Što se tiče ulaznih vrata na ovoj kući ista su takodje bila pritvorena i nezaključana jer ih je optuženi&nbsp; A.na njihov zahtjev otvorio malo jačim guranjem.<br>
	<br>
	Za ove dvije puške osumnjičeni B.A. je negirao da su njegove i da je znao za njihovo postojanje. Što se tiče neispravne puške M-48 i pištolja marke "TT" koji su pronadjeni u njegovoj kući u kojoj živi sa porodicom, obavijestio ih je da je njih nasledio od svog oca i da se oružni listovi na ime oca nalaze u Ispostavi policije Plav , gdje ih je predao prije više godina radi prenosa prava vlasništva na njega , dok im je za prepravljeni gasni pištolj kazao da ne posjeduje oružni list i da je isti dobio od nekog lica na ime konpezacije duga obzirom da je istom prodao ovcu te da ovaj nije imao kasnije da mu ovu ovcu isplati u novcu.<br>
	<br>
	Na osnovu zapisnika o pretresanju stana i drugih prostorija&nbsp; Uprave policije-Područne jedinice Berane broj 1101-240-SLod 11.01.2011 godine o pretresanju stana i drugih prostorija sa forodokumentacijom&nbsp; iste uprave broj 3/11 od 11.01.2011 godine utvrdjeno je da su ovlašćeni policijski službenici&nbsp; ove jedinice, pretresom porodične kuće , kuhinje, dnevnog boravka , podruma, 3 spavaće sobe, nove&nbsp; i stare kuće sa 4 sobe i kupatilom, izbe i&nbsp; pomoćne objekte,&nbsp; u selu M., opština P., B.A. , pronašli i oduzeli , pušku karabin u porodičnoj kući ispod dječijeg kreveta, tetejac od oca ,,, 7,62, pištolj 6mm na vitrini u dječjoj sobi, u izbi stare porodične kuće AK ...&nbsp; fabrički broj 10238075, M48 59629 kao i pušku M48 bez zatvarača, čime su potvrdjeni navodi&nbsp; javne optužbe&nbsp; o broju i vrsti oružja i municije koje je pronadjeno u&nbsp; navedenim objektima.&nbsp;<br>
	<br>
	Na osnovu potvrde Uprave policije Područne jedinice Berane-Ispostave Plav o privremeno oduzetim predmetima bez broja od 11.01.2011 godine&nbsp; utvrdjeno je da je ovlaščeni policijski službenik ove jedinice, navedenog dana od optuženog B.A., oduzeo&nbsp; pušku M48 kalibra 7,9mm, fabrički broj 7037, pištolj marke TT kalibra 7,62 fabrički broj C 13881, gasni pištolj marke CZ kalibra 6,35mm fabrički broj ET8111416 koji je preradjen na pištoljske metke, automatsku pušku&nbsp; fabrički broj IO238075, pušku M48 kalibra 7,9mm fabrički broj 59529 i sedam bojevih metaka za pištolj kalibra 7,62 mm, čime su potvrdjeni navodi iz izreke presude, kako u pogledu&nbsp; broja tako i u pogledu vrste oružja i municije koje je optuženi Agron neovlašćeno&nbsp; nabavio i držao.<br>
	<br>
	Iz pravosnažnog rješenja Osnovnog suda u Plavu O.br.39/98 od 03.04.1998 godine utvrdjeno je da je&nbsp; u postupku raspravljanja zaoštavštine iza smrti&nbsp; B. Z., oca optuženog A. utvrdjeno da&nbsp; se zaostavština sastoji&nbsp; od lovačkog karabina marke"Zastava" fabrički broj 337, kalibra 7,9mm br. evidencije 927 kod SUP-a Plav od 28.12.1982 godine i pištolj marke "Zastava" fabrički broj 13881 kalibra 7,62mm broj evidencije 926 po oružnom listu SUP-a Plav od 8.12.1982 godine&nbsp; i za zakonskog naslednika oglašen optuženi B.A., čime&nbsp; je negirana odbrana optuženog u dijelu da je nadjeno oružje u porodičnoj kući&nbsp; i to .... nasledio od svog oca i da za iste posjeduje oružni list kojeg je predao u Policiji radi prenosa na sebe.<br>
	<br>
	Konačno, na osnovu oružnog lista&nbsp; OB&nbsp; Plav broj evidencije 926 od 28.12.1982 godine na ime B. Z.&nbsp; je utvrdjeno da je važnost ovog oružnog lista istekla još28.12.1994 godine, čime su potvrdjeni navodi iz izreke presude i u pogledu činjenice da&nbsp; važnost oružnog lista nije produžavao od navedenog datuma i pored toga što je znao da tako nešto mora učiniti.<br>
	<br>
	&nbsp; Kako iz svega izloženog proizilazi da u pogledu utvrdjivanja krivičnog djela koje je optužnicom ODT u Plavu, stavljeno na teret okrivljenom B.A., nije bila sporna nijedna činjenica, sud je stao na stanovište da su činjenice iz činjeničnog opisa izreke presude u svemu dokazane i da&nbsp; je optuženi počinio predmetno krivično djelo.<br>
	<br>
	Ocjenjujući pravno utvrdjeno činjenično stanje, sud nalazi da su u radnjama&nbsp; optuženog sadržana sva bitna obilježja, subjektivna i objektivna, krivičnog djela nedozvoljeno držanje oružja i eksplozivnih materija iz čl. 403 stav 3 u vezi stava 1 Krivičnog zakonika Crne Gore, pa mu je za izvršeno krivično djelo i izrekao&nbsp; krivičnu sankciju bliže opisanu u izreci presude. Kako krivično djelo, nedozvoljeno držanje oružja i eksplozivnih materija, predstavlja krivično djelo sa blanketnom dispozicijom odnosno djelo koje svojim sadržajem upućuje na posebne zakone koji se moraju poštovati, to se&nbsp; optuženi&nbsp; B.A. konkretno u predmetnom slučaju nije pridržavao odredbi čl. 15 i 27, Zakona o oružju koje predviđaju da&nbsp; vatreno oružje može se nabavljati isključivo na snovu odobrenja, koje odobrenje na zahtjev podnosioca izdaje organ uprave nadležan za poslove oružja, te da se za držanje oružja izdaje oružni list, odnosno da je zabranjena nabavka i držanje,&nbsp; svih vrsta automatskog oružja.<br>
	<br>
	Znači, optuženi B.A., u predmetnom&nbsp; slučaju ne samo da&nbsp;&nbsp;&nbsp; za predmetno oružje nije imao oružni list već isto nije nabavio na osnovu odobrenja, odnosno&nbsp; držao je i oružje čija nabavka, nošenje i držanje je zabranjena fizičkim licima, pa je takvim svojim radnjama i ostvario sva zakonska obilježja krivičnog djela koje mu je stavljeno na teret.<br>
	<br>
	Sud je cijenio i vinost odnosno psihički odnos optuženog u odnosu na radnju izvršenja predmetnog krivičnog djela, pa je našao da je isti prilikom izvršenja ovog djela postupao sa umišljajem.&nbsp; Optuženi je bio svjestan, ne samo činjenice da za predmetno vatreno oružje, pušku M48 kalibra 7,9mm, fabrički broj 7037, pištolj marke TT kalibra 7,62 fabrički broj C 13881, gasni pištolj marke CZ kalibra 6,35mm fabrički broj ET8111416 koji je preradjen na pištoljske metke, pušku M48 kalibra 7,9mm fabrički broj 59529 i sedam bojevih metaka za pištolj kalibra 7,62 mm nema odobrenje tj.oružni list&nbsp; već i da je zabranjena nabavka&nbsp; i držanje automatske puške&nbsp; fabrički broj IO238075,&nbsp; pa je i pored toga&nbsp; nabavio i držao&nbsp; takvu vrstu oružja i u toj količini&nbsp; koja nije dozvoljena gradjanima u svojim porodičnim kućama, čime je i manifestvovao svoje htjenje za izvršenje krivičnog djela.<br>
	<br>
	Prilikom izbora vrste i visine krivične sankcije koju treba primijeniti prema optuženom za izvršeno krivično djelo, sud je pored težine, načina izvršenja i društvene opasnosti krivičnog djela uzeo u obzir i stepen krivične odgovornosti optuženog, kao i sve ostale okolnosti koje su relevantne u tom pogledu. Tako je od olakšavajućih okolnosti sud optuženom B.A., cijenio i uzeo u obzir: da je&nbsp; porodičan čovjek, otac osmoro djece, nezaposlen, jedini hranilac porodice&nbsp; da je lošeg imovnog stanja,&nbsp; dok mu je kao otežavajuću okolnost uzeo njegovu raniju osudivanost.<br>
	<br>
	Medjutim&nbsp; i pored činjenice što je optuženi ranije&nbsp; osudjivan,&nbsp;&nbsp; sud je našao da u konkretnom slučaju, s obzirom na navedene olakšavajuće okolnosti&nbsp; koje je cijenio kao osobito olakšavajućeg karaktera, to je našao da u konkretnom slučaju ima mjesta primjeni&nbsp; kazne ispod zakonskog minimuma propisanog za predmetno krivično djelo, pa mu je shodno čl.45 i 46 KZ CG izrekao kaznu zatvora u trajanju od 4(četiri) mjeseci&nbsp; iako je zakonski minimum za ovo krivično djelo 1(jedna) godina.<br>
	&nbsp;&nbsp;&nbsp;&nbsp;&nbsp;&nbsp;<br>
	Sud je uvjerenja da je izrečena kazna srazmjerna težini izvršenog krivičnog djela i stepenu krivične odgovornosti te da će se jedino sa ovom vrstom i visinom&nbsp; krivične sankcije u okviru opšte svrhe&nbsp; izricanja krivičnih sankcija predvidjene čl.4 st.2 KZ CG,&nbsp; postići svrha kažnjavanja propisana čl.32 istog zakona. Osnovano se može očekivati da će izrečena kazna pozitivno djelovati na prevaspitanje optuženog i da će ista uticati na njega da ubuduće ne vrši krivična djela.<br>
	<br>
	Odluka o troškovima krivičnog postupka&nbsp; je zasnovana na odredbi&nbsp; člana 202 stav 1Zakonika o krivičnom postupku. Troškovi krivičnog postupka-paušala u iznosu od 30,00 eura je odmjerena s obzirom na složenost i trajanje postupka te&nbsp; obzirom&nbsp; na imovno stanje optuženog shodno čl.199 stav&nbsp; 3ZKP-a.<br>
	<br>
	Odluka o izricanju mjere bezbjednosti oduzimanja predmeta-pušku M48 kalibra 7,9mm, fabrički broj 7037, pištolj marke TT kalibra 7,62 fabrički broj C 13881, gasni pištolj marke CZ kalibra 6,35mm fabrički broj ET8111416 koji je preradjen na pištoljske metke, automatsku pušku&nbsp; fabrički broj IO238075, pušku M48 kalibra 7,9mm fabrički broj 59529 i sedam bojevih metaka za pištolj kalibra 7,62 mm, od optuženog B.A., je&nbsp; zasnovana je na odredbama čl.67 stav1 tačka 7 i čl.75 stav 1 KZ CG, kao predmeta koji su upotrebljeni za izvršenje krivičnog djela.<br>
	<br>
	Na osnovu iznijetih razloga odlučeno je kao u izreci presude.</div>
<div style="text-align: center">
	&nbsp;</div>
<div style="text-align: center">
	OSNOVNI SUD U PLAVU<br>
	Dana,02.02.2011 godine.<br>
	&nbsp;</div>
Zapisničar,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;S U D I J A,<br>
Nermina Nikočević,s.r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp; Elica Pantović,s.r.<br>
<br>
<br>
Pravna pouka:<br>
Protiv ove presude može se izjaviti žalba Višem sudu&nbsp; Bijelo Polje u roku od 15 dana&nbsp; od dana prijema iste a preko ovog suda.<br>
<br>
<br>
<br>
DNA:<br>
1 x ODT u Plavu<br>
1 x braniocu okrivljenog ,L. D.<br>

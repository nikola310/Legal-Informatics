K.br. 231/04<br>
&nbsp;<br>
&nbsp;<br>
U IME NARODA<br>
&nbsp;<br>
&nbsp;<br>
OSNOVNI SUD U BARU, kao prvostepeni krivični, u vijeću sastavljenom od sudije Aleksandre Leković, kao predsjednika vijeća, i sudija porotnika Rama Drekovića i Josipa Filipovića, kao članova vijeća, sa zapisničarom Anom Ćirović, u krivičnom predmetu okrivljenih S. D. i K. M., zbog&nbsp; krivičnog djela falsifikovanje novca iz čl. 258 st. 2&nbsp; Krivičnog zakonika, po optužnici Višeg tužioca u Podgorici Kt.br. 76/00 od 08.05.2000.godine, nakon održanog glavnog javnog pretresa dana 21.09.2007.godine prisustvu zastupnika optužbe ZODT Zorana Vučinića, okrivljenog S. D. i njegovog branioca Ž. J., advokata iz P. i okrivljenog K.M. i njegovog branioca D. V., advokata iz P.sud je donio, a dana 09.04.2008.godine&nbsp; javno objavio<br>
&nbsp;<br>
&nbsp;<br>
P R E S U D U<br>
&nbsp;<br>
Okrivljeni<br>
&nbsp;<br>
&nbsp;<br>
1. S.D.,od oca O. i majke Lj., rodjene D., rodjen ... .godine u Ž., sa prebivalištem u B.- ul. ..... br. ..., Crnogorac, državljanin CG, hemijski tehničar, oženjen, otac petoro djece, oslobodjen služenja vojnog roka, osudjivan i to presudom Osnovnog suda u Baru K br. 366/98 od 09.02.1999.godine, presudom Osnovnog suda u Žabljaku K br. 66/2000 od 26.12.2000.godine i presudom Višeg suda u Podgorici K br. 249/99 od 26.11.2001.godine.<br>
&nbsp;<br>
2. K.M., od oca S. i majke B., rodjene S., rodjen ... .godine, u B., sa prebivalištem&nbsp; u B.- ul. ... .., Crnogorac, državljanin CG, radnik Službe obezbedjenja u L. B., neoženjen, završio srednju poljoprivrednu školu, vojsku odslužio u T. 1996.godine, vodi se u vojnoj evidenciji pri Vojnom odsjeku u Baru, osudjivan presudom Osnovnog suda u Baru K br. 272/00 od 28.11.2000.godine.<br>
&nbsp;<br>
&nbsp;<br>
KRIVI SU<br>
&nbsp;<br>
Zato što su:<br>
&nbsp;<br>
U oktobru 1999.godine i januaru 2000.godine, u B., pribavili lažan novac u namjeri da ga stave u opšticaj kao pravi i to četiri novčanice u apoenima od 100 USA dolara, serijski broj: ..., ... , ... &nbsp;i ... , na način što je takav novac pribavio prethodno okrivljeni S.D. od NN lica, koji novac je u oktobru 1999.godine predao okrivljenom K.M.u, a koji lažan novac je okrivljeni K. držao kod sebe u namjeri da ga stavi u opticaj sve do 09.01.2000.godine, kada je otkriven&nbsp; u B. od strane ovlašećnih radnika Odeljenja bezbjednosti B.,<br>
&nbsp;<br>
<ul>
	<li>
		čime su izvršili krivično djelo – falsifikovanje novca iz čl. 258 st. 2 Krivičnog zakonika.</li>
</ul>
&nbsp;<br>
Pa sud primjenom čl 4,32,36,42 Krivičnog zakonika CG i čl. 359, 360 i 364 ZKP-a<br>
&nbsp;<br>
&nbsp;<br>
&nbsp;<br>
O S U Đ U J E<br>
&nbsp;<br>
&nbsp;<br>
Okrivljenog S.D.a&nbsp; na kaznu zatvora u trajanju od 2 /dvije/ godine.<br>
&nbsp;<br>
- primjenom citiranih članova, te članova 45 i 46 Krivičnog zakonika CG<br>
&nbsp;<br>
Okrivljenog K.M.a, na kaznu zatvora u trajanju od 1 /jedne/ godine u koju kaznu mu se uračuva vrijeme provedeno u pritvoru od 21.03.2000.godine do 17.07.2000.godine.<br>
&nbsp;<br>
Prema okrivljenom K.M.u se na osnovu čl. 75 st. 1&nbsp; KZ CG izriče<br>
MJERA BEZBJEDNOSTI<br>
&nbsp;<br>
Oduzimanje lažnih novčanica –USA dolara i to ser br. ..., ..., ...i I ...., kao predmeta koji su upotrijebljeni za izvršenje krivičnog djela.<br>
&nbsp;<br>
Okrivljeni su dužni da plate troškove krivičnog postupka u iznosu od po 70 € u roku od 15 dana od dana pravosnažnosti, pod prijetnjom izvršenja.<br>
&nbsp;<br>
&nbsp;<br>
O b r a z l o ž e nj e<br>
&nbsp;<br>
&nbsp;<br>
Optužnicom Višeg tužioca u Podgorici Kt.br. 76/00 od 08.05.2000.godine okrivljenima je stavljeno na teret izvršenja krivičnog djela bliže opisano u izreci presude.<br>
&nbsp;<br>
Okrivljeni K.M. je u svojoj odbrani datoj u prethodnom postupku u bitnom naveo da je dana 09.01.2000.godine bio sa svojim društvom u B.. Bio je treći dan Božića pa su bili malo popili i pri odlasku došlo je do bučnije rasprave zbog čega je reagovala policija. Odmah nakon privođenja u prostorije OB B. izvšen je njihov pretres. Kod sebe je imao 400 USA dolara, odnosno četiri novčanice u apoenima od po 100 dolara i nekih 50-60 maraka u sitnim apoenima. Nakon što su mu uzeli novac i pregledali ga marke su mu vratili, a dolare zadržali jer su im bili nešto sunjivi. Istog dana policija je došla kod njega na stan i izvršila pretres, međutim nisu ništa našli. Tada su mu rekli da je novac lažan. Dalje je pojasnio da je novac dobio od S.D.a nekih mjesec dva dana prije ovog događaja i to na ime duga koji je S.imao prema njemu. S.mu je dugovao 1000 maraka i to još od 1998.godine. S.mu je dao ovih 400 dolara jer je imao toliko da mu vrati. S. poznaje odavno i bili su u korektnim odnosima. Nije mogao ni posumnjati da je novac lažan i da je znao svakako ga ne bi prihvatio na ime duga.&nbsp; Dalje je naveo da nije bio u prilici da predmetni novac troši za ova dva mjeseca koliko je bio kod njega, a te noći je uzeo dolare sa sobom s obzirom da je pošao sa društvom da se &nbsp;provede, a prethodno ga je držao kod kuće. Još jednom je ponovio da nikako nije mogao posumnjati da se radi o lažnom novcu. Na glavnom pretresu pred Višim sudom u Podgorici je naveo da je u više navrata igrao karte za novac i to u većem društvu u kojem je bio i S.D.. To je bilo u periodu od decembra mjeseca 1998.godine pa do kraja januara 1999.godine. U januaru mjesecu 1999.godine S.D. mu je na kartanju ostao dužan 500 DM. Takodje mu je 500 DM ostao dužan izvjesni Kostić Stanko. Kostić je obećavao da će da izmiri svoj dug, da bi potom S.na sebe preuzeo i Kostićev dug. Povremeno se sretao sa S.em koji je obećavao da će dug izmiriti. Medjutim, kasnije nije htio uopšte da vrati dug. Dva, tri dana prije nego što mu je u oktobru mjesecu 1999.godine dao ove dolare, sreo je S. koji je bio u vozilu marke „Opel suza“, K. mu je tražio da mu vrati dug i ovaj je obećao da će za 3 dana, prodajom ovog „Opela“, dug izmiriti. Nakon 2-3 dana sreli su se u gradu i dogovorili su se da se nadju u kafiću „More“ u Baru. Tamo ga je čekao S.a K. je došao sa svoja dva druga koja su ga čekala ispred kafića. S.je sjedio za jednim stolom, K. mu je prišao i tada mu je S.dao ove 4 novčanice od po 100 $. Nije pitao S. da li su ispravne, vjerovao je da su uredu. Ovih 400 $, poslije prijema od S. nije pokušavao da&nbsp; stavi u promet, već ih je držao kod kuće i nije ih nosio sa sobom. Predmetne večeri kada je izašao sa svojim društvom do B. uzeo je ove dolare dobijene od S., ne zna zašto je to uradio jer je kod sebe imao njemačke marke da troši. Dalje je naveo da kada je u B. intervenisala policija da nije odbacivao od sebe novac, već ih je dao drugu Igoru Trceti, a sa tih 400 $ je dao svoje ključeve od kola i mobilni telefon. Taj policajac koji je trebalo da ga privede, vidio je da je pare dao Trceti, udario ga je s ledja i tada su Trceti ovi dolari ispali iz ruke na zemlju,&nbsp; dok mobilni telefon i ključevi nisu, jer ih je Trceta već bio stavio u džep. U OB B. je priznao da su to njegovi dolari, još jednom napominjući da nije znao da su falsifikovani i&nbsp; nije mogao znati jer ih uošte nije nosio na provjeru. Držao ih je kod kuće kao uštedjevinu, s obzirom je američki dolar rastao. Dalje je naveo da nema nikakvog razloga da lažno tereti S., navodeći da dok su bili u pritvoru u Podgorici S.D. ga je dozivao iz ćelije i govorio mu da ne spominje njegovo ime i da slučajno ne spominje da su od njega tih 400 $ dolara, već da mu je dalo neko drugo lice. Tom prilikom mu je i prijetio. &nbsp;Na glavnom pretresu koji je održan pred Osnovnim sudom u Baru, dana 07.04.2008.godine je naveo da je prije nego što su ovi dolari pronadjeni kod njega u januaru 2000.g posumnjao da su možda falsifikovani i o tome je pričao sa svojim drugovima. Čuvao ih je kod kuće u namjeri da kada vidi D.a da mu kaže da misli da su dolari falsifikovani i da mu ih vrati. Medjutim, D.a nije uspio da vidi sve do trenutka kada je uhapšen. Vjeruje da D. nije znao da su ovi dolari falsifikovani. Istakao je i to da izmedju njega i D.a nije bilo nikakve transakcije, u smislu da je novac lažan ili nešto slično. U medjuvremenu bio je u posjedu drugih novčanica i para, a ove dolare nije dirao upravo iz razloga da bi ih D.u vratio. Te noći ih je ponio sa sobom, iz razloga što su ove novčanice bile u farmaricama koje je obukao te večeri. Sa S.em nije imao nikakvih problema i imali su korektne odnose. Sigurno su ovi dolari upravo oni &nbsp;koje mu je S.dao. Ove dolare D. mu je dao u jednom kafiću, ne može tačno da se sjeti kako se zove taj kafić, ali se nalazi u centru Bara. Te večeri kada ih je policija zaustavila, novac mu je bio u džepu. Telefon i novac koji je imao kod sebe predao je drugu koji je stajao pored njega, on se zove Igor Trceta. Ovaj novac je predao Igoru iz razloga što je policja krenula da ga privodi, pa je Igoru dao telefon, ove dolare i još nešto maraka koje sam imao kod sebe. Policajac je primjetio kako je&nbsp; Igoru dao ove stvari i bilo mu je sumnjivo. Sav novac je pao na pod jer je policajac udario Trcetu. Sasvim slučajno se desilo da su te pare završile kod njega, to je bilo potpuno slučajno. Ne smatra da mu je &nbsp;D. taj novac dao sa nekom lošom namjerom i smatra da on nije znao da je taj novac falsifikovan. Na pitanja zastupnika optužbe, okrivljeni je naveo da je nakon mjesec ipo dana nakon što mu je D. dao novac posumnjao da je falsifikovan, ali nije bio&nbsp; 100% siguran.<br>
&nbsp;<br>
Okrivljeni S.D. je u svojoj odbrani datoj u prethodnom postupku u bitnom naveo da mu je K. komšija i sa njim je bio u korektnim odnosima, bez ikakvih zamjerki. Nikada nikakvih međusobnih potraživanja i dugovanja njih dvojica nisu imali. Dana 20.10.1999. godine učinio je jednu radnju za koju krivično odgovara pred Višim sudom i sve od tada pa do 20.01.2000.godine bio je u bjekstvu nakon čega je lišen slobode. Za priču o falsifikovanim novačnicama je saznao od svog advokata, nakon što je pritvoren. Tvrdi da nikakve veze nema nema sa tim što je izjavio K., nikada mu nije davao nikakav novac. To što je K. pomenuo njegovo ime vjerovatno je iskoristio situaciju kada je S.bio u bjekstvu želeći tako da sebe spasi. Na glavnom pretresu koji je odražan pred Višim sudom u Podgorici naveo je da poznaje Kostić Stanka ali da nikada nije preuzimao od njega dug prema K.u. Takodje je naveo da nikada nije igrao karte za novac sa Kostićem i K.em, moguće je da je jednom prilikom bio prisutan u lokalu „Bojan“ kada su ova dvojica igrali karte za novac. Takodje je naveo da nije tačno da je u kafiću „More“ dao K.u ove falsifikovane novčanice. Na glavnom pretresu koji je održan pred Osnovnim sudom u Baru, dana 07.04.2008.godine je naveo da je tačno je da su on i K. imali nekih transakcija ali kada se sve ovo desilo on je &nbsp;bio u istražnom zatvoru i kada ga je pozvao istražni sudija Višeg suda Mušika Dujović ništa mu nije bilo jasno. Ne zna zašto ga je K. uopšte pomenuo. U vremenu koje mu se stavlja na teret on je bio u bjekstvu zbog djela za koje sada izdržava kaznu u ZIKS-u. Tačno je da su igrali karte i da su imali nekih transakcija, ali K.u nije dao ovih 400 dolara koji su predmet optužnice. Moguće je da je K.u neko drugi dao ovaj novac. Fizički nije bio u mogućnosti da mu da ove pare, jer je od oktobra 1999 godine bio u bjekstvu. Transakcije između njega i K.a, vezane za karte, su se odnosile na sitan novac. Znali su da jedan drugom pozajme ili daju pare, ali nikada nije bio tako veliki iznos u pitanju.<br>
&nbsp;<br>
U dokaznom postupku sud je proveo sledeće dokaze: pročitan je iskaz svjedoka V.S. sa zapisnika od 21.04.2000.godine, nalaz i mišljenje vještaka grafološke struke Zdravka Jankovića br. 159/2000, zapisnik o suočenju kod istražnog sudije Višeg suda Ki br. 65/2000 sačinjen podovodom suočenja okrivljenih S.D.a i K.M.a, službena zabilješka MUP RCG – Odeljenje bezbjednosti&nbsp; B. Ku br. 30/2000, sačinjena dana&nbsp; 09.01.2000.godine od strane ovlašćenog radnika tog odeljenja V.S., potvrda o privremenom oduzimanju predmeta&nbsp; MUP RCG OB B., ... od 09.01.2000.godine, izvod iz KE za I okrivljenog S.D.a pribavljen od UP Ispostava Žabljak br. 244/07-1586/1 od 14.09.2007.godine, izvod iz KE za II okrivljenog K.M.a pribavljen od UP PJ Bar br. 24-03/03-245/07-6201 od 12.09.2007.godine i izvršen je uvid u sporne novčanice broj ..., ..., ...i....<br>
&nbsp;<br>
Svjedoka V.S. je u svom iskazu datom u prethodnom postupku u bitnom naveo da je navedene noći vršio svoju pozorničku djelatnost reona S. G. u B.. Sjeća se da je bilo kasno doba - noć, gotovo nikoga nije bilo na ulici, kada je u jednom trenutku začuo lupnjavu, koja je dolazila iz pravca kafića „M.“. Kada je pošao tamo zatekao je tri momka, tražio je da ih legitimiše, a ovi momci su se predstavili kao ovlašćeni radnici Službe državne bezbjednosti. Zatražio je službene legitimacije da mu pokažu, oni su mu odgovorili u smislu ko je on da im traži službene legitimacije. Pozvao je pojačanje. Jedno od tih lica, čije ime je naveo u službenoj zabilješci prilikom pretresa, pokušalo je da baci neki novac koji je držao pogužvane i stisnute u ruci. Kako ih je držao u ruci, ruku je potom stavio na ledja. Svjedok je zatražio da vidi, a zatim ovo lice pokušava da novac stavi usta i proguta. Hvata ga za ruku, medjutim ovo lice je nekako uspjelo da pocijepa jednu novčanicu. Potom je pokušao da ih poturi drugom licu, bacio ih iza sebe, a zatim je V.S. novčanice uzeo. Nakon ovoga lice je privedeno u OB B. na informativni razgovor i ovom licu je oduzet novac uz potvrdu.<br>
&nbsp;<br>
U nalazu i mišljenju vještaka grafološke struke Z. J. br. ... je navedeno da je proučavanjem četiri sporne novčanice i to ser br. ..., ..., ...i ..., pomoću univerzalnog komparativnog mikroskopa VSC – 1 i optičkih filtera, te njihovim uporedjivanjem sa nespornom novčanicom&nbsp; istog apoena, konstatovane su samo izrazite razlike koje se ogledaju u kvalitetu hartije, kvalitetu štampe i u elementima zaštite. Naprijed navedene razlike su dovoljne za donošenje sasvim odredjenog zaključka da su predmetne četiri novčanice u apoenima od po 100 $ falsifikovane.<br>
&nbsp;<br>
&nbsp;Iz zapisnika o suočenju okrivljenih S.D. i K.M., kod istražnog sudije Višeg suda Ki br. 65/2000 utvrdjuje se da su jedan drugom okrenuti licem u lice, da su&nbsp; okrivljeni ostali pri svojim tvrdnjama, odnosno K. je tvrdio da mu je S.dao sporni novac, a okrivljeni S.da mu nikada nije predao navedeni novac.<br>
&nbsp;<br>
U službenoj zabilješci MUP RCG – Odeljenje bezbjednosti&nbsp; B. Ku br. ..., sačinjena dana&nbsp; 09.01.2000.godine od strane ovlašćenog radnika tog odeljenja V.S. navedeno je da je nakon legitimisanja i ličnog pretresa,&nbsp; lice K.M. pokušao da od sebe odbaci neki predmet iz džepa, nakon čega je svim licima naredio da stave ruke na vozilo, zatim je uz pomoć baterijske lampe na betonskoj podlozi u blizini gdje je stajao K. pronašao četiri novčanice od po 100 $, od kojih je jedna bila pocijepana na pola, a koju je pokušao K. krijući da doda T. I..<br>
&nbsp;<br>
Iz potvrde o privremenom oduzimanju predmeta&nbsp; MUP RCG OB B., ... od 09.01.2000.godine utvrdjuje se da je navedenog dana od K.M.a oduzet novac u iznosu od 400 $ u apoenima 4 x 100$, ser. broj novčanica &nbsp;..., ..., ...i ... (koja je pocijepana)<br>
&nbsp;<br>
Iz izvoda iz KE za I okrivljenog S.D.a pribavljen od UP Ispostava Ž. br. ... od 14.09.2007.godine, utvrđuje se da imenovani do sada osuđivan i to presudom Osnovnog suda u Baru K 366/98 od 09.02.1999.godine, zbog krivičnog djela iz čl. 177 st. 3 &nbsp;u vezi sa čl. 172 st. 1 KZ RCG (teško djelo protiv bezbjednosti javnog saobraćaja) na kaznu zatvora u trajanju od 3 mjeseca, zatim presudom Osnovnog suda u Žabljaku K br. 66/2000 od 26.12.2000.godine, zbog krivičnog djela iz čl. 172 st. 3 u vezi sa st. 1 KZ RCG (ugrožavanje javnog saobraćaja), na novčanu kaznu u iznosu od 5.000 dinara i presudom Višeg suda u Podgorici K br. 249/99 od 26.11.2001.godine, zbog krivičnog djela iz čl. 148 KZ RCG (teški slučajevi razbojništva i razbojničke kradje) i čl. 146 KZ RCG (razbojništvo) &nbsp;na kaznu zatvora u trajanju od 5 godina i 6 mjeseci.<br>
&nbsp;<br>
Iz izvoda iz KE za II okrivljenog K.M.a pribavljen od UP PJ B. br. ... od 12.09.2007.godine, utvrdjuje se da je imenovani do sada osudjivan presudom Osnovnog suda u Baru K br. 272/00 od 28.11.2000.godine, zbog krivičnog djela iz čl. 172 st. 3 u vezi sa st. 1 KZ RCG (ugrožavanje javnog saobraćaja) na kaznu zatvora u trajanju od 2 mjeseca, uslovno na 1 godinu.<br>
&nbsp;<br>
Uvidom &nbsp;u četiri novčanice od po 100 $ utvrdjeno da iste imaju serijske brojeve ..., ..., ...i ... (koja je pocijepana na pola).<br>
&nbsp;<br>
Ocjenom izvedenih dokaza nesporno je utvrđeno da su okrivljeni izvšili krivično djelo koje im je stavljeno na teret. Naime, tokom postupka je nesporno utvrđeno da su u noći 09.01.2000. godine kod okrivljenog K.a od strane policije OB B. pronađeni predmetnih 400 dolara i to 4 novčanice&nbsp; u apoenima od po 100 dolara sa serijskim brojevima kao u izreci presude. Ovo je nesporno utvrđeno kako i iz iskaza samog okrivljenog K., tako i iz potvrde o privremeno oduzetim predmetima i iz iskaza svjedoka V. S.. Takođe je nesporno utvrđeno da su predmetne novčanice falsifikovane, a što proizilazi iz nalaza i mišljenja vještaka grafološke struke koji nalaz sud u cjelosti prihvata kao jasan, stručan i objektivan.<br>
Optužnicom je okrivljenom S. stvljeno na teret da je on prethodno pibavio navedeni novac od NN lica i da ga je u oktobru 1999.godine predao K.. Okrivljeni S.D. je u celosti negirao izvršenje krivičnog djela u bitnom navodeći da predmetnih 400 dolara nije dao K. i da jednostavno ne zna o čemu se radi. Tako je S. &nbsp;u svojoj odbrani koju je dao u prethodnom postupku kao i pred Višim sudom na glavnom pretresu u potpunosti negirao da je sa K. bilo kada igrao karte, da nikada nikakvih međusobnih potraživanja i dugovanja između njih dvojice nije bilo, i konačno da nije tačno da je K. dao sporne dolare. Međutim, na glavnom pretresu koji je održan pred Osnovnim sudom u Baru, S.je izjavio da je tačno da su on i K. imali nekih transakcija i da je tačno da su igrali karte, da su se te transakcije uglavnom odnosile na sitan novac, da su znali da jedan drugom pozajme novac, ali da nikada nije bio tako veliki iznos u pitanju i da sigurno nije&nbsp; dao K.u 400 $ koje su predmet optužnice, jer prosto fizički nije bio u mogućnosti da to uradi s obzirom da je u navedenom periodu bio u bjekstvu. S druge strane, okivljeni K. još od prvog saslušanja pred istražnim sudijom bio decidan u tome da mu je sporne dolare dao upravo okrivljeni S.i to na ime kockarskog duga. U prethodnom postupku i na glavnom pretresu pred Višim sudom u Podgorici K. je tvrdio da nikako nije mogao znati da su ovi dolari falsifikovani, da je jednostavno vjerovao da su ispravni. Pri tome je na glavnom pretresu pred Višim sudom do detalja objasnio način, odnosno kada, gdje i kako mu je S.dao predmetni novac, opisujući kako je došlo do toga da mu je S.ostao dužan, kako je S.i dug izvjesnog Kostića preuzeo na sebe, kako mu je rekao da će prodati svoje auto kako bi vratio dug. Nakon toga su se njih dvojica sreli u jednom kafiću u centru B. i S.mu je tada dao ovih 400 $. U svojoj odbrani koju je dao u predhodnom postupku i na glavnom pretresu pred Višim sudom, K. je tvrdio da nije znao da je novac falsifikovan, da ga je od oktobra 1999.godine pa do januara 2000. godine držao kod kuće kao ušteđevinu, a da ga je te noći &nbsp;(09.01.2000.godine), uzeo sa sobom jer je pošao sa društom da se provede, da bi na glavnom pretresu pred Osnovnim sudom u Baru izjavio da je u međuvremenu posumnjao da&nbsp; se radi o falsifikovanom novcu, ali da nije bio u potpunosti siguran, da ga je držao kod kuće sa namjerom da ga vrati S., a te noći ga je ponio sa sobom sasvim slučajno jer su mu se nalazile u farmericama koje je obukao. Sud ne prihvata odbranu okrivljenog S. i tretira je kao sračunatu na izbjegavanje krivičnopravne odgovornosti. Naime, njegova odbrana je u cjelosti demantovana iskazom okrivljenog K.a. Dio odbrane K.a koji se odnosi na to odakle i od koga je dobio predmetni novac sud u cjelosti prihvata jer je taj dio njegove odbrane u potpunosti logičan, jasan, dosledan i to od prvog saslušanja pred istražnim sudijom pa do okončanja postupka. K. je do detalja opisao kako je došlo do toga da mu je S.ostao dužan, opisujući čitavu hronologiju događaja i šta je sve prethodilo tome da mu konačno S.preda novac, sa pojedinostima i detaljima koji su jasni, uvjerljivi i logični. Sud smatra da K. nije imao nijedan jedini razlog da lažno optuži S., niti da je mogao da&nbsp; izmisli toliko detalja i pojedinosti, već da je upravo istinito predstavio sve ono što se dešavalo između njega i S.. Tako je za sud nesporno da je predmetni lažni novac prethodno pribavio S.i da ga je nakon toga, u oktobru mjesecu 1999. godine,&nbsp; predao K. Pri tome je za sud nesporno da je S.znao da je u pitanju lažan novac, i da je upravo želio da falsifikovanim novcem isplati dio kockarskog duga prema K.<br>
&nbsp;<br>
S druge strane K. na glavnom pretresu pred Osnovnim sudom u Baru mijenja dio svoje odbrane, pa tako izjavljuje da vjeruje da ni sam S.nije znao da je novac falsifikovan, a za sebe kaže da je u međuvremenu posumnjao da se radi o lažnom novcu, te da je imao namjeru da ga vrati prvookrivljenom, a da je sasvim slučajno te noći novac uzeo sa sobom jer su mu bile u farmericama koje je obukao. U&nbsp; prethodnom postupku i pred Višim sudom je bio decidan da apsolutno nije znao da je u pitanju falsifikovani novac i da ga je te večeri uzeo jer je išao sa društvom u B. da se provede. Sud ovaj dio odbane drugookrivljenog koja je data na&nbsp; glavnom pretresu pred Osnovnim sudom u Baru ne prihvata jer je nelogična, neuvjerljiva, kontradiktorna i kao takva sračunata na umanjenje svoje krivičnopravne odgovornosti. Sud smatra da je K. apsolutno znao da se radi o falsifikovanom novcu i da ga je uzeo sa sobom, odnosno držao kod sebe u namjeri da ga stavi u opticaj. Ovakav svoj zaključak sud temelji na jasnom i objektivnom iskazu svjedoka V.S., policajca OB B., iz kojeg se nedvosmisleno utvrđuje da je drogookrivljeni prilikom legitimisanja i pretresa pokušao da od sebe odbaci novac koji je držao stisnut u ruci, prvo stavljajući ruku iza leđa, a zatim i pokušava da novac stavi usta i proguta, nakon toga uspjeva i da pocijepa jednu novčanicu, a potom i pokušava da ih proturi jednom od svojih drugova. Ovakvo ponašanje drugookrivljenog apsolutno utvrđuje sud u uvjerenju da je znao da su novčanice lažne, jer u suprotnom, odnosno da nije znao, ne bi se ponašao na način kako je to uradio konkretnom prilikom. Pri tome, nelogična je odbrana K.a da je sasvim slučajno novac ponio sa sobom, jer su mu se navodno zadesile u farmericama koje obukao te večeri. Naprotiv, po mišljenju suda K. je imao namjeru da predmetne novčanice stavi u opticaj i upravo iz tog razloga ih je i ponio sa sobom.<br>
&nbsp;<br>
Prema tome, okrivljeni su krivično djelo izvršili sa umišljajem, odnosno pribavili su lažni novac u namjeri da ga stave u opticaj, i pri tome bili svjesni njegovog lažnog porijekla. U radnjama okrivljenih stekli su se svi bitni elementi bića krivičnog djela falsifikovanje novca iz čl. 258 st. 2 Krivičnog zakonika.<br>
&nbsp;<br>
Odlučujući se za krivičnu sankciju prema okrivljenima sud je cijenio sve olakšavajuće i otežavajuće okolnosti iz čl.42 Krivičnog zakonika CG. Od olakšavajućih okolnosti &nbsp;na strani okrivljenog K.M. sud je cijenio njegove lične prilike, odnosno da je u vrijeme izvršenja krivičnog djela bio mlad, protek vremena od izvršenja krivičnog djela, pri čemu optuženi svojim ponašanjem nije doprinio dužni trajanja krivičnog postupka, njegovo korektno držanje na glavnom pretresu. Činjenica je da je okrivljeni do sada kažnjavan i to za krivično djelo ugrožavanje javnog saobraćaja, medjutim ovu okolnost nije uzeo u obzir kao otežavajuću, obzirom da se radi o nehatnom krivičnom djelu. Imajući u vidu kvalitet olakšavajućih okolnosti, koje su po ocjeni suda naročito olakšavajuće u svom zbiru, a u nedostatku otežavajućih okolnosti, ocijenjeno je da će se i sa kaznom zatvora ispod zakonskog minimuma postići svrha kažnjavanja, zbog čega je okrivljenom K. primjenom čl. 45 i 46 Krivičnog zakonika CG ublažena kazna. Izrečena kazna zatvora u trajanju od 1 (jedne) godine, po ocjeni suda odgovara težini izvršenog krivičnog djela i krivičnoj odgovornosti okrivljenog i predstavlja mjeru koja je neophodna da bi se postigla svrha kažnjavanja. Shodno čl. 51 KZ CG sud je okrivljenom K.M.&nbsp; u izrečenu kaznu zatvora uračunao vrijeme provedeno u pritvoru u trajanju od 21.03.2000.godine do 17.07.2000.godine.<br>
&nbsp;<br>
Na strani okrivljenog S.D. sud je kao olakšavajuće okolnosti cijenio njegove porodične prilike, da je oženjen, otac petoro djece, dok je kao otežavajuću okolnost cijenio njegovu raniju osudjivanost i to za teška krivična djela. Sud je mišljenja da izrečena kazna zatvora u trajanju od 2 (dvije) godine,&nbsp; odgovara stepenu društvene opasnosti djela i krivične odgovornosti okrivljenog, i da će se istom u dovoljnoj mjeri uticati na okrivljenog da ubuduće ne vrše ista ili slična krivična djela.<br>
&nbsp;<br>
&nbsp;Na osnovu čl. 75 st.1 Krivičnog zakonika CG okrivljenom K.M. je izrečena mjera bezbjednosti oduzimanje lažnih novčanica –USA dolara i to ser br. ..., ..., ...i I ...., kao predmeta koji su upotrijebljeni za izvršenje krivičnog djela.<br>
&nbsp;<br>
Odluka o troškovima krivičnog postupka zasniva se na odredbi čl.202 st.1.ZKP, a ista se odnosi na troškove&nbsp; rada suda koji su određeni prema trajanju, složenosti krivičnog postupka i imovinskim prilikama okrivljenog.<br>
&nbsp;<br>
Na osnovu izloženog odlučeno je kao u izreci presude.<br>
&nbsp;<br>
&nbsp;<br>
OSNOVNI SUD U BARU<br>
Dana 07.04.2008. godine<br>
&nbsp;<br>
&nbsp;<br>
&nbsp;ZAPISNIČAR,&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; PREDSJEDNIK VIJEĆA SUDIJA<br>
Ana Ćirović &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Aleksandra Leković<br>
&nbsp;<br>
&nbsp;<br>
PRAVNA POUKA: Protiv ove presude može se izjaviti žalba Višem sudu u P. u roku od 15 dana od dana prijema pismenog otpravka, preko ovog suda u dva primjerka.<br>
&nbsp;<br>
DNA:&nbsp; &nbsp; - 1 x ODT<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp; - 1 x okrivljenom K.M.u<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; - 1 x okrivljenom S.D.u u ZIKS<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp; - 1 x braniocima<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp; - u spise<br>
&nbsp;<br>
&nbsp;<br>

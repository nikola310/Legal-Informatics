<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{color:#000000}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span>
</p>
<p>&nbsp;</p>
<p>&nbsp;</p>
<p style="text-align:right">
<span>K. br. 125/18 </span>
</p>
<p>&nbsp;</p>
<p style="text-align:center;">
<span>U IME CRNE GORE</span>
</p>
<p>&nbsp;</p>
<p>
<span>Osnovni sud u Podgorici, sudija Rade Ćetković, uz učešće zapisničarke Edine Kraje, u krivičnom postupku protiv okrivljenog V</span><span>.</span><span> V</span><span>.</span><span>, zbog krivičnog djela nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore, nakon javnog glavnog pretresa održanog 04</span><span>.04.2018. godine, u prisustvu zastupnice optužbe D</span><span>. </span><span>I</span><span>.</span><span> - savjetnice u Osnovnom državnom tužilaštvu  Podgorica i okrivljenog, istog dana izrekao je i objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span>P R E S U D U</span>
</p>
<p>&nbsp;</p>
<p>&nbsp;</p>
<p>
<span>Okrivljeni: V</span><span>.</span><span> V</span><span>.</span><span>, JMB </span><span>.............</span><span>, od oca M</span><span>.</span><span> i majke S</span><span>.</span><span>, rođene M</span><span>.</span><span>, rođen </span><span>.. .</span><span>.19</span><span>.</span><span>. godine u P</span><span>g</span><span>, sa prebivalištem u P</span><span>g</span><span> - B</span><span>.</span><span> bb, državljanin Crne Gore, razumije crnogorski jezik, koji je i njegov jezik, stočar, oženjen, otac dvoje djece, pismen, završio srednju školu, lošeg imovnog stanja, ranije neosuđivan, protiv kojeg se ne vodi postupak za drugo krivično djelo, lišen slobode od 14.01.2018. godine u 08:00 časova do 15.01.2018. godine u 08:40 časova.</span>
</p>
<p>&nbsp;</p>
<p style="text-align:center;">
<span>Kriv je</span>
</p>
<p>&nbsp;</p>
<p>
<span>Što je:</span>
</p>
<p>
<span>Dana 14.01.2018. godine, oko 07,30 časova, u mjestu B</span><span>.</span><span> u P</span><span>g</span><span>, svjestan svog djela čije je izvršenje htio i znajući da je isto zabranjeno, neovlašćeno nosio vatreno oružje i municiju, na način što je suprotno čl. 4 st. 3 tačka 4, čl. 5 st. 2 i čl. 33 st. 1 Zakona o oružju, neovlašćeno nosio na javnom mjestu pušku, marke "Baikal", model "MC21 - 12" kalibra 12 mm, fabrički broj 897508 i 4 metka, kalibra 12x70 mm, za koji nije imao izdat oružni list od strane nadležnog organa,</span>
</p>
<p>&nbsp;</p>
<p>
<span>- čime je izvršio krivično djelo nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore.</span>
</p>
<p>&nbsp;</p>
<p>
<span>Pa mu sud za navedeno krivično djelo primjenom&nbsp; čl. 4 st. 2, čl. 42 st. 1, čl. 51 st. 1, čl. 52 st. 2, čl. 53 i čl. 54 Krivičnog zakonika Crne Gore i čl. 226, čl. 229 i čl. 374 Zakonika o krivičnom postupku, izriče</span>
</p>
<p>&nbsp;</p>
<p style="text-align:center;">
<span>USLOVNU OSUDU</span>
</p>
<p>&nbsp;</p>
<p>
<span>Kojom mu utvrđuje kaznu zatvora u trajanju od 3 (tri) mjeseca, u koju se uračunava vrijeme lišenja slobode od 14.01.2018. godine u 08:00 časova do 15.01.2018. godine u 08:40 časova i istovremeno određuje da se ona neće izvršiti, ako okrivljeni u roku od 1 (jedne) godine po pravosnažnosti presude ne učini novo krivično djelo.</span>
</p>
<p>&nbsp;</p>
<p>&nbsp;</p>
<p>
<span>Na osnovu čl. 75 Krivičnog zakonika Crne Gore prema okrivljenom se izriče</span>
</p>
<p>&nbsp;</p>
<p style="text-align:center;">
<span>MJERA BEZBJEDNOSTI</span>
</p>
<p style="text-align:center;">
<span>ODUZIMANjE PREDMETA</span>
</p>
<p>&nbsp;</p>
<p>
<span>Oduzima se od okrivljenog vatreno oružje - puška marke "Baikal", model "MC21 -12" kalibra 12 mm, fabrički broj 897508 i 4 metka, kalibra 12 x 70 mm, kao predmeti koji su upotrijebljeni u izvršenju krivičnog djela.</span>
</p>
<p>&nbsp;</p>
<p>
<span>Obavezuje se okrivljeni da plati na ime troškova krivičnog postupka iznos od 50,00 €, u roku od 15 dana po pravosnažnosti presude, pod prijetnjom izvršenja.</span>
</p>
<p>&nbsp;</p>
<p>&nbsp;</p>
<p style="text-align:center;">
<span>O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span>Optužnim predlogom Osnovnog državnog tužilaštva Podgorica Kt. br. 50/18 od 08.03.2018. godine, okrivljenom V</span><span>.</span><span> V</span><span>.</span><span> stavljeno je na teret izvršenje krivičnog djela nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore. Na glavnom pretresu zastupnica optužbe je izmijenila dispozitiv optužnog predloga kao u izreci presude, dok je u završnoj riječi ostala pri izmijenjenom optužnom predlogu i predložila sudu da okrivljenog oglasi krivim i osudi u skladu sa zakonom i da mu izrekne mjeru bezbjednosti oduzimanje predmeta.</span>
</p>
<p>
<span>Okrivljeni</span><span> je u odbrani datoj u prethodnom postupku i na glavnom pretresu saglasno u bitnom naveo da je dana 14.01.2018. godine, po pozivu prijatelja oko 07,30 časova krenuo iz svoje kuće, poveo je tri lovačka psa i uzeo pušku, koju je stavio na suvozačko sjedište, kao i četiri metka za istu, sa namjerom da ide u lov. Predmetna puška pripada njegovom bratu od tetke Z</span><span>.</span><span> S</span><span>.</span><span>, koji za istu posjeduje oružni list. Krećući se putem koji vodi ka mostu </span><span>M.</span><span>, primijetio je policijske službenike koji idu za njegovim vozilom, ali ga isti nisu zaustavljali. Kako je bio svjestan da nosi tuđu lovačku pušku, za koju je znao da je vrijedna, to ga je bilo strah da će mu je oduzeti, zbog čega je otvorio prozor od vozila, istu bacio u jedan žbun i nastavio da vozi. Nakon 100 metara zaustavio je svoje vozilo kako bi izveo pse, a u tom momentu su naišli policijski službenici i odmah ga legitimisali. Rekao im je da ne posjeduje oružje, ali nakon što su izvršili pregled terena i nedaleko odatle u žbunu pronašli pušku koju je odbacio, rekao je da je ta puška u vlasništvu njegovog brata od tetke, za koju njegov brat posjeduje oružni list, da je istu on nosio i odbacio. Takođe im je predao i 4 metka koja je držao u džepu, a u pitanju je municija za tu pušku kalibra 12 mm. Odveli su ga u CB Podgorica, gdje su mu uz potvrdu oduzeli pušku i municiju. Žao mu je što se sve ovo dogodilo, a kako je član lovačkog društva, ima položen lovački ispit, to nema nikakvih smetnji da posjeduje oružje, a posebno lovačko oružje. Na glavnom pretresu je dodao da je bio svjestan da mora nabaviti dokument kojim mu se odobrava nabavka oružja, čak je iz lovačke organizacije izvadio potvrdu, ali nikako nije imao vremena da ode i sredi tu dokumetaciju, jer nema ko da ga zamijeni u radu oko stoke, a ima preko 150 ovaca. Nije imao niti važeće odobrenje za nabavku oružja, niti važeći oružni list. U završnoj riječi je naveo da nije znao da je krivično djelo ukoliko nosi lovačku pušku, a u svakoj prodavnicu se može kupiti municija bez bilo kakve dozvole. Predmetna puška je pod dozvolom, ista glasi na ime njegovog brata od tetke, ali on je mislio da može nositi bilo čiju lovačku pušku, jer je član lovačkog društva.  </span>
</p>
<p>
<span>Sud je u dokaznom postupku pročitao službenu zabilješku UP CB Podgorica - Stanice policije za javni red i mir Ku. br. 29/2018 od 14.01.2018. godine, potvrdu o privremeno oduzetim predmetima UP CB Podgorica Ku. br. 29/2018 od 14.01.2018. godine, pročitao izvještaj o kriminalističko tehničkom pregledu na licu mjesta Ku. br. 29/2018 od 14.01.2018. godine, na saglasan predlog stranaka pročitao izvještaj o balističkom vještačenju Forenzičkog centra u Danilovgradu br. 244/18-2-263-1 od </span><span>30.01.2018. godine, pročitao uvjerenje o položenom lovačkom ispitu na ime okrivljenog br. 21/88 od 10.11.1988. godine, izvršio uvid u člansku kartu lovačke organizacije za uzgoj, zaštitu i lov divljači Podgorica br. 360 i pročitao izvod iz registra kaznenih evidencija Ministarstva pravde KE 372/2018 od 19.03.2018. godine.</span>
</p>
<p>
<span>Iz službene zabilješke UP CB Podgorica - Stanice policije za javni red i mir Ku. br. 29/2018 od 14.01.2018. godine proizilazi da je tog dana oko 07:40 časova okrivljeni od svoje kuće krenuo putničkim motornim vozilom marke "Nisan - terano" reg. oznaka PG </span><span>.. ...</span><span>, u pravcu mosta </span><span>M.</span><span>, a za njim je krenula patrola "M-56", uključili su svjetlosnu i zvučnu signalizaciju na patrolnom vozilu, sa namjerom da zaustave navedeno vozilo i baš kada su ga u blizini mosta </span><span>M.</span><span> sustigli, okrivljeni je svojim vozilom skrenuo sa asvaltnog puta i nastavio kretanje lokalnim makadamskih putem. Nakon 600 - 700 metara sustigli su navedeno vozilo i okrivljenog koji se nalazio desetak metara ispred vozila, pa su istog legitimisali, a onda je on na njihov zahtjev izvadio četiri komada lovačke municije kalibra 12 mm, koji su se nalazila u lijevom gornjem džepu od jakne. Nakon izvršenog pregleda vozila, okrivljeni se trčećim korakom dao u bjekstvo, a za njim policijski službenik, koji ga je nakon 50-ak metara sustigao. Pregledom terena u dijelu kojim se kretao okrivljeni, na udaljenosti od nekih 300 m, na makadamskom putu koji vodi ka mostu M</span><span>.</span><span>, gledano u pravcu B</span><span>.</span><span> sa desne strane u rastinju, službenici su pronašli položenu lovačku pušku marke "IŽ", ruske proizvodnje fab. br. 897508, kal. 12 mm. Za predmetnu pušku okrivljeni je izjavio da je vlasništvo njegovog brata od tetke Zorana Steševića, koju je on uzeo prije oko pola godine kako bi išao u lov i da je istu odbacio u vožnji bez zaustavljanja, u momentu kada je primijetio da ga službenim vozilima prate policijski službenici.</span>
</p>
<p>
<span>Iz potvrde o privremeno oduzetim predmetima UP CB Podgorica Ku. br. 29/2018 od 14.01.2018. godine proizilazi da su ovlašćeni policijski službenici navedenog dana od okrivljenog oduzeli lovačku pušku marke IŽ fab. br. 897508 kal. 12 mm, kao i četiri patrona kal. 12 mm.</span>
</p>
<p>
<span>Iz izvještaja o kriminalističko tehničkom pregledu lica mjesta Ku. br. 29/2018 od 14.01.2018. godine proizilazi da je dana 14.01.2018.godine, u mjestu Bioče bb, Podgorica, pronađena odbačena lovačka puška i municija kod lica Vladimira Vukoslavovića, kao i da su prilikom uviđaja izuzeti sledeći tragovi: lovačka puška fab br. 897508 i četiri metka (patrona).</span>
</p>
<p>
<span>Iz izvještaja o balističkom vještačenju Forenzičkog centra u Danilovgradu br. 244/18-2-263-1 od 30.01.2018.godine, utvrđeno je da je na vještačenje dostavljena lovačka puška ruske proizvodnje marke "Baikal" model "MC 21-12", kal. 12, fab. br. 897508, za koju je vještak naveo da je fabrički proizvod, te da ima jednu neolučenu cijev i pripada poluautomatskom oružju, a u magacinu staju 4 metka kalibra 12x70. Uz lovačku pušku na vještačenje su dostavljena i 4 metra kalibra 12x70, za koje je navedeno da su fabrički proizvodi i da pripadaju puščanoj lovačkoj municiji kalibra 12, te da se na njima ne uočava dejstvo atmosferija, kao ni razlozi eventualne neispravnosti. Vještak je mišljenja da je dostavljena lovačka puška funkcionalna, dok komparacijom čaura ispaljenih iz dostavljenog oružja s čaurama iz zbirke po NN počiniocima, koje posjeduju u Forenzičkom centru, nijesu nađene podudarne karakteristike.</span>
</p>
<p>
<span>Iz uvjerenja o položenom lovačkom ispitu broj 21/88 od 10.11.1988. godine proizilazi da je okrivljeni navedenog datuma položio lovački ispit, dok iz članske karte lovačke organizacije za uzgoj, zaštitu i lov divljači "Podgorica" br. 360 proizilazi da je okrivljeni član navedene organizacije.</span>
</p>
<p>
<span>Nakon savjesne ocjene svakog dokaza pojedinačno i svih dokaza zajedno, dovodeći ih u vezu sa odbranom okrivljenog, sud je na nesumnjiv način utvrdio da je okrivljeni Vladimir Vukoslavović, dana 14.01.2018. godine, oko 07:30 časova, u mjestu Bioče u Podgorici neovlašćeno nosio vatreno oružje i municiju, na način što je suprotno čl. 4 st. 3 tač. 4, čl. 5 st. 2 i čl. 33 st. 1 Zakona o oružju, neovlašćeno nosio na javnom </span><span>mjestu pušku, marke "Baikal", model "MC21-12" kalibra 12 mm, fabrički broj 897508 i 4 metka, </span><span>kalibra 12x70,</span><span> </span><span>za koje nije imao izdat oružni list od strane nadležnog organa</span><span>.</span>
</p>
<p>
<span>Činjenično stanje sud je utvrdio iz odbrane okrivljenog koji nije sporio da je </span><span>dana 14.01.2018. godine krenuo u lov i tom prikom uzeo lovačku pušku, za koju mu nije izdato odobrenje za nabavku, niti oružni list, kao i četiri metka, i da je krećući se putem koji vodi ka mostu Moračića primijetio da ga prate policijski službenici, pa je pušku odbacio u jedan žbun zbog straha da mu je ne oduzmu, a nakon sto metara se zaustavio i na zahtjev policijskih službenika predao 4 metka kalibra 12 mm, dok je nakon što su isti pronašli pušku priznao da je tu pušku on nosio i odbacio, a to oružje je od njega oduzeto uz izdatu potvrdu. Ovakvu odbranu okrivljenog sud je prihvatio kao istinitu, s obzirom da je ista potvrđena svim materijalnim dokazima, a naročito službenom zabilješkom UP CB Podgorica - Stanice policije za javni red i mir Ku. br. 29/2018 od 14.01.2018. godine iz koje je utvrđeno da je dana 14.01.2018. godine oko 07:40 časova okrivljeni krenuo od svoje kuće putničkim motornim vozilom u pravcu mosta </span><span>M.</span><span>, a za njim je krenula policijska patrola, pa kada ih je okrivljeni primijetio skrenuo je sa asfaltnog puta i nastavio kretanje lokalnim makadamskih putem, a nakon što su ga sustigli i legitimisali, na zahtjev policijskih službenika je predao 4 četiri komada lovačke municije kalibra 12 mm,  a pregledom terena, kojim se kretao okrivljeni, policajci su pronašli pušku fab. br. 897508, kal. 12 mm, za koju im je okrivljeni priznao da je odbacio u vožnji bez zaustavljanja, u momentu kada je primijetio da ga službenim vozilima prate. Sadržina službene zabilješke je u saglasnosti sa izvještajem o kriminalističko tehničkom pregledu lica mjesta Ku. br. 29/2018 od 14.01.2018. godine sačinjenom nakon pronalaska odbačene lovačka puška i pronalaženja tragova, odnosno lovačke puške fab. br. 897508 i četiri metka. Odbrana okrivljenog je potvrđena i potvrdom o privremeno oduzetim predmetima UP CB Podgorica Ku. br. 29/2018 od 14.01.2018. godine koja je izdata okrivljenom nakon što je od njega privremeno oduzeto predmetno oružje i municija. Sud je u potpunosti prihvatio sadržinu navedenih materijalnih dokaza, imajući u vidu da njihova vjerodostojnost nije ničim dovedena u sumnju, niti su stranke na iste imale primjedbi. Iz izvještaja o balističkom vještačenju Forenzičkog centra u Danilovgradu br. 244/18-2-263-1 od 30.01.2018.godine,</span><span class="span1"> koji je sud u potpunosti prihvatio kao jasan, objektivan i logičan, utvrđeno je da je predmetna </span><span>lovačka puška funkcionalna, da pripada poluautomatskom oružju u čiji magacin staju četiri metka, kao i da se na dostavljenim mecima ne uočava dejstvo atmosferija, ni razlozi eventualne neispravnosti.</span>
</p>
<p>
<span class="span1">Članom 4 st. 3 tač. 4 Zakona o oružju propisano je da je oružje B kategorije, između ostalog i poluautomatsko dugo vatreno oružje koje sa magacinom i ležištem metka može primiti više od tri metka; članom </span><span>5 st. 2 istog zakona propisano je da je dozvoljena nabavka, držanje, nošenje i prenošenje oružja i municije, oružja kategorije B za koje je izdata odgovarajuća isprava o oružju, dok je članom 33 stav 1 istog zakona propisano da je zabranjeno nošenje oružja na javnom mjestu</span><span>.</span><span class="span1"> Imajući u vidu da je okrivljeni nosio predmetno oružje koje nesumnjivo spada u kategoriju B, te da je to činio bez odgovarajuće isprave o oružju, odnosno kako je sam naveo da je predmetno oružje nabavio bez </span><span>važećeg odobrenja za nabavku oružja, niti za isto posjeduje važeći oružni list koji glasi na njegovo ime</span><span class="span1">, kao i to da je predmetno oružje nosio na javnom mjest</span><span class="span1">u - na lokalnom putu u mjestu B.</span><span class="span1">, to je evidentno da je okrivljeni prekršio citirane zakonske odredbe.</span>
</p>
<p>
<span class="span1">Cijeneći subjektivni odnos okrivljenog prema izvršenom krivičnom djelu, sud nalazi da je okrivljeni postupajući na prethodno opisani način, bio svjestan da neovlašćeno na javnom mjestu, nosi </span><span>predmetno oružje i municiju</span><span class="span1">, na šta jasno ukazuje njegov postupak odbacivanja vatrenog oružja u situaciji kada je primjetio da ga prate policijski službenici. Dakle, okrivljeni je očigledno bio svjestan da time što nosi oružje i municiju na javnom mjestu, a da za isto nema važeći oružni list, čini krivično djelo, što je nesumnjivo i htio, jer je i pored takvih saznanja ipak odlučio da kritičnog jutra krene u lov. Shodno navedenom, </span><span class="span1">okrivljeni je postupao sa direktnim umišljajem, čime je u njegovim radnjama pored objektivnih ostvaren i subjektivni element bića krivičnog djela nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore.</span>
</p>
<p>
<span class="span1">Sud je cijenio navode okrivljenog da nije znao da nošenje lovačke puške predstavlja krivično djelo, kao i da može nositi bilo čiju pušku, s obzirom da je dugogodišnji lovac. Međutim, imajući u vidu da je i sam okrivljeni naveo da je bio svjestan da nosi tuđu pušku, te da je razlog zašto je istu u toku vožnje odbacio strah da mu ista od strane policije ne bude oduzeta, kao i da je okrivljeni naveo da je znao da mora nabaviti dokument kojim mu se odobrava nabavka oružja, upućuju na zaključak da je okrivljeni znao da ne može nositi bilo čiju pušku ako to nije u skladu sa odredbama Zakona o oružju. Takođe, ako se uzme u obzir da je okrivljeni dugogodišnji lovac i član lovačkog društva, a što je utvrđeno iz </span><span>uvjerenja o položenom lovačkom ispitu broj 21/88 od 10.11.1988. godine i članske karte lovačke organizacije za uzgoj, zaštitu i lov divljači "Podgorica" br. 360,</span><span class="span1"> onda je isti morao biti upoznat sa svim propisima kojima se uređuje pitanje nošenja i korišćenja lovačkog oružja, pa njegovo pozivanje na nepoznavanje pravnih propisa u ovoj oblasti sud nije mogao uzeti u obzir i isto ne može biti od uticaja na drugačiju odluku suda.</span>
</p>
<p>
<span>Prilikom odlučivanja o krivičnoj sankciji, sud je u smislu čl. 42 st. 1 Krivičnog zakonika Crne Gore cijenio sve okolnosti koje utiču na njen izbor i visinu, pa je od olakšavajućih okolnosti na strani okrivljenog cijenio njegove lične i porodične prilike, odnosno da je lošeg imovnog stanja, da se bavi stočarstvom, da je zrelije životne dobi (60 godina), oženjen i otac dvoje djece, zatim </span><span class="span1">njegovo držanje posle učinjenog krivičnog djela, izraženo kroz prihvatanje odgovornosti i izraženo iskreno kajanje</span><span>, okolnosti pod kojim je djelo izvršeno, odnosno činjenicu da je okrivljeni u jutarnjim časovima krenuo u lov u nenaseljeno mjesto, da se u konkretnom slučaju radi o lovačkom oružju, a da je okrivljeni dugogogodišnji lovac, koji je lovački ispit položio 1988. godine i član lovačke organizacije "Podgorica", njegov raniji život i s tim u vezi raniju neosuđivanost, koja je utvrđena iz izvoda iz registra kaznenih evidencija Ministarstva pravde KE 372/2018 od 19.03.2018. godine, dok otežavajućih okolnosti nije bilo. Imajući u vidu navedene olakšavajuće okolnosti, sud je okrivljenom shodno čl. 53 i čl. 54 Krivičnog zakonika Crne Gore izrekao uslovnu osudu, utvrđujući mu kaznu zatvora u trajanju od tri mjeseca, u koju se shodno članu 51 stav 1 Krivičnog zakonika Crne Gore uračunava vrijeme lišenja slobode od 14.01.2018. godine u 08:00 časova do 15.01.2018. godine u 08:40 časova, nalazeći da prema okrivljenom nije nužno primijeniti kaznu radi krivično pravne zaštite, jer se može očekivati da će se i sa upozorenjem uz prijetnju kaznom zatvora u trajanju od tri mjeseca i vremenom provjeravanja u periodu od jedne godine, na okrivljenog u dovoljnoj mjeri uticati da ubuduće ne vrši krivična djela, jer se i iz njegovog ranijeg života može zaključiti da on nije osoba koja je sklona vršenju krivičnih djela, čime će se sa uspjehom ostvariti svrha uslovne osude iz čl. 52 st. 2 Krivičnog zakonika Crne Gore, a u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika Crne Gore.</span>
</p>
<p>
<span>Na osnovu čl. 75 Krivičnog zakonika Crne Gore, sud je okrivljenom izrekao mjeru bezbjednosti oduzimanje predmeta, </span><span>puške marke "Baikal", model "MC21 -12" kalibra 12 mm, fabrički broj 897508 i 4 metka, kalibra 12 x 70 mm</span><span>, s obzirom na to da se radi o predmetima upotrijebljenim u izvršenju krivičnog djela.</span>
</p>
<p>
<span>Imajući u vidu da je okrivljeni oglašen krivim, sud ga je shodno čl. 226 i čl. 229 Zakonika o krivičnom postupku, obavezao da na ime troškova krivičnog postupka plati iznos od 50,00 eura, koji iznos se odnosi na ime sudskog paušala kao dijela troškova krivičnog postupka, a koji je odmjeren srazmjerno trajanju i složenosti postupka i imovnom stanju okrivljenog.</span>
</p>
<p>
<span>Sa svega izloženog, na osnovu čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span>OSNOVNI SUD U PODGORICI</span>
</p>
<p style="text-align:center;">
<span>Dana, 04.04.2018. godine</span>
</p>
<p>&nbsp;</p>
<p>&nbsp;</p>
<p>
<span> ZAPISNIČARKA                                                                                S U D I J A                                      </span><span>Edina Kraja,s.r.                                                                             Rade Ćetković,s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span>              PRAVNA POUKA: Protiv ove presude dozvoljena je</span>
</p>
<p>
<span></span><span>               </span><span>         </span><span> žalba u roku od 8 dana od dana </span>
</p>
<p>
<span></span><span>                               prijema prepisa iste, Višem sudu</span>
</p>
<p>
<span></span><span>                               u Podgorici, a preko ovog suda.</span>
</p>
<p>&nbsp;</p>
<p style="text-align:center;">
<span>ZTO. </span><span>Edina</span><span> Kraja</span>
</p>
<p>&nbsp;</p>
</div>
</div>


</body>
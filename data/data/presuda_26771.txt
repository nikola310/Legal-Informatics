<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800}
.span3{;font-family:'Arial';font-weight:800;font-style:italic }
.span4{;font-size:13pt}
.span5{;font-size:14pt}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K. br. 110/13</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span2"></span><span class="span1">OSNOVNI SUD U CETINJU, kao prvostepeni, krivični, po sudiji Jovović Željki, uz učešće Olge Lipovine, kao zapisničara, u krivičnom predmetu protiv okrivljenog V. D., zbog krivičnog djela nedozvoljeno držanje oružja i eksplozivnih materija iz člana 403 stav 2 Krivičnog zakonika u sticaju sa krivičnim djelom teško djelo protiv opšte sigurnosti iz čl. 338 st. 3 u vezi člana 327 stav 4 u vezi stava 1 Krivičnog zakonika a u vezi člana 48 stav 1 Krivičnog zakonika, rješavajući po optužnom predlogu ODT-a Cetinje Kt. br. 49/13 od 24. 06. 2013. godine, nakon glavnog i javnog pretresa, održanog dana 04. 09. 2013. godine, u prisustvu zastupnika optužbe Đ. M. i okrivljenog, donio je i istog dana javno objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span3">          </span><span class="span1">Okrivljeni</span>
</p>
<p>
<span class="span1">  V. D., zv. „D.“ JMBG ......., od oca V. i majke S., rođene S., rođen ....... 1988. godine, u Cetinju, gdje i prebiva, ul. „L. – H.“ br. 15, državljanin Crne Gore, pismen, sa završenom srednjom školom, autoelektričar, oženjen, otac jednog mldb. djeteta, srednjeg imovnog stanja, neosuđivan,</span>
</p>
<p>&nbsp;</p>
<p>
<span class="span1">                                                                  Kriv je</span>
</p>
<p>&nbsp;</p>
<p>
<span class="span4"></span>
</p>
<p>
<span class="span4">          </span><span class="span1">Što je:</span>
</p>
<p>
<span class="span1">  Dana 17. marta 2013. godine, oko 11,45 časova, za vrijeme održavanja svadbenog veselja, u nas.“H.“ u „L. ulici“ u Cetinju, ispred porodične kuće njegovog strica V. V., iz automatske puške marke „Crvena zastava“, model 70-AB2, kalibra 7,62 x 29 mm, fabričkog broja 90395, za koju je znao da je shodno članu 10a Zakona o oružju zabranjeno njeno držanje građanima, ispalio više projekltila u vazduh u vis, iako je bio svjestan da ovom opšte opasnom radnjom može izazvati opasnost za život i tijelo ljudi, ali je olako držao da do toga neće doći, kojom prilikom je u ul. „V. M.“ u Cetinju, navedenom opšteopasnom radnjom izazvao opasnost za život i  tijelo oštećene D. Z. iz Cetinja, jer je jedan od ispaljenih projektila pogodio oštećenu D. Z. u predijelu vrata, nanoseći joj tešku tjelesnu povredu, u vidu prolaza puščanog projektila kroz vrat do lijevog lopatičnog predjela, uz oštećenje kože, mišićnog tkiva i fascije, </span>
</p>
<p>
<span class="span1">         - čime je izvršio krivično djelo </span><span class="span1">nedozvoljeno držanje oružja i eksplozivnih materija iz čl. 403 st. 2 Krivičnog zakonika u sticaju sa krivičnim djelom teško djelo protiv opšte sigurnosti iz čl. 338 st. 3 u vezi čl. 327 st. 4 u vezi st. 1 Krivičnog zakonika</span><span class="span1">. </span>
</p>
<p>&nbsp;</p>
<p>
<span class="span1">         Pa sud okrivljenom</span><span class="span1"> na osnovu čl. 4 st. 2, 32, 36, 42 st. 1 Krivičnog zakonika, te čl. 48 st. 1 Krivičnog zakonika prethodno utvrđuje</span>
</p>
<p>
<span class="span1">        -za krivično djelo nedozvoljeno držanje oružja i eksplozivnih materija iz čl. 403 st. 2 Krivičnog zakonika, kaznu zatvora u trajanju od 6 (šest) mjeseci,</span>
</p>
<p>
<span class="span1">        -za krivično djelo teško djelo protiv opšte sigurnosti iz čl. 338 st. 3 u vezi čl. 327 st. 4 u vezi st. 1 Krivičnog zakonika, kaznu zatvora u trajanju od 3 (tri) mjeseca,</span>
</p>
<p>
<span class="span3"> </span>
</p>
<p>
<span class="span3">        </span><span class="span1">Pa Sud okrivljenom primjenom citiranih zakonskih odredbi te čl. 48. st. 2, čl. 52 st. 2, čl. 53, 54 Krivičnog zakonika, te čl. 226, 229 i 374 Zakona o krivičnom postupku, izriče </span>
</p>
<p>&nbsp;</p>
<p>&nbsp;</p>
<p>
<span class="span1">                                                USLOVNU OSUDU</span>
</p>
<p>&nbsp;</p>
<p>
<span class="span1">Kojom mu predhodno utvrđuje jedinstvenu kaznu zatvora u trajanju od 7 (sedam) mjeseci i istovremeno određuje da se ista neće izvršiti, ako okrivljeni u roku od 3 (tri) godine po pravosnažnosti presude ne izvrši novo krivično djelo.   </span>
</p>
<p>&nbsp;</p>
<p>
<span class="span1">Obavezuje se okrivljeni da plati po osnovu troškova krivičnog postupka iznos od 68,50 €, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>
<span class="span5">       </span>
</p>
<p>
<span class="span5">       </span><span class="span1">Na osnovu čl. 75 st. 1 Krivičnog zakonika prema okrivljenom se izriče:</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">MJERA BEZBJEDNOSTI</span>
</p>
<p>&nbsp;</p>
<p>
<span class="span1">          Oduzima se od okrivljenog V. D. automatska puška marke „Crvena zastava“, model 70-AB2, kalibra 7,62 x 39mm, fabričkog broja 90395 kao predmet upotrijebljen u izvršenju krivičnog djela.</span>
</p>
<p>&nbsp;</p>
<p>&nbsp;</p>
<p>
<span class="span1">                                                 </span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>
<span class="span1"> </span>
</p>
<p>
<span class="span1">            Optužnim predlogom Osnovnog državnog tužioca u C. Kt. br. 49/13 od 24. 06. 2013. godine stavljeno je na teret okrivljenom V. D. da je izvršio </span><span class="span1">krivično djelo </span><span class="span1">nedozvoljeno držanje oružja i eksplozivnih materija iz člana 403 stav 2 Krivičnog zakonika u sticaju sa krivičnim djelom teško djelo protiv opšte sigurnosti iz čl. 338 st. 3 u vezi člana 327 stav 4 u vezi stava 1 Krivičnog zakonika, pa je zastupnik optužbe Đ. M. u završnoj riječi predložio da se okrivljeni V. D.oglasi krivim za krivična djela koja su mu optužnim predlogom stavljena na teret i za ista osudi po zakonu, te da se istom izrekne mjera bjezbjednosti oduzimanja automatske puške marke „Crvena zastava“, model 70-AB2, kalibra 7,62 x 39 mm, fabričkog broja 90395, shodno čl. 75 st. 1 Krivičnog zakonika. </span>
</p>
<p>
<span class="span1">Okrivljeni V. D., je u svojoj odbrani naveo da je kritičnog dana prisustvovao slavlju u porodičnoj kući njegove sestre od strica V. T. u naselju „H. „ u Cetinju, koja se udavala. Tom prilikom nije konzumirao alkohol a kada je setra izlazila iz svoje kuće, po starom crnogorskom običaju odlučio je da iz svoje automatske puške fabričkog broja 90395 ispali nekoliko hitaca. Cijev od puške okrenuo je u vis u pravcu mjesta Ševrlje, koje nije naseljeno mjesto, jer je vodio računa da neki od tih projektila prilikom pada nekoga ne pogode. Osim njega pucalo je još nekoliko lica koja su prisustvovala svadbi, ali nije obraćao pažnju koja su to lica, s tim što se sjeća da su pucali pretežno iz pištolja. Nakon toga otišao je na centralno svadbeno veselje koje je bilo u sportskom centru Cetinje. Negdje oko 12,30 časova došli su pripadnici cetinjske policije i pitali da li je neko od prisutnih pucao jer je jedna žena ranjena u donjem dijelu grada. Smatrao je za svoju moralnu obavezu da se prijavi i nakon što se prijavio policiji odveo ih je do svoje kuće u L. ulici- H., i istima predao automatsku pušku koju je kako bi se nesporno utvrdilo da li je iz te puške prilikom pucanja u vis, pogodio ranjenu ženu. Kuća njegove sestre od strica, gdje se održavalo svadbeno veselje, po njegovoj procjeni, udaljena je oko dva kilometra od ulice V. M., gdje je ranjena žena za koju je kasnije saznao da se zove D. Z.. Automatska puška iz koje je pucao je puška koju je pronašao prije nekoliko godina u šupi na selu, koja je najvjerovatnije bila vlasništvo njegovog pokojnog đeda V. V., koji je prije više od deset godina preminuo. Za ovu pušku nije znao njegov otac V., niti ostali članovi njegove porodice jer je skrivao sa mjesta na mjesto. Znao je da je pucanje iz ove puške kao i iz ostalog vatrenog oružja zabranjeno, kao i da za njeno držanje treba imati oružani list, ali je nekako zavolio ovu pušku i pored svih tih okolnosti odlučio da je zadrži, a iz nje je pucao samo zbog sreće što mu se sestra udavala. Sa svojom porodicom obilazio je oštećenu D. Z. u bolnici, i strašno mu je žao što se sve ovo dogodilo. U završnoj riječi je izjavio da mu je žao što je izvršio ova djela, a posebno što je oštećena povrijeđena, i ukazao je sudu da je otac maloljetnog djeteta od godinu dana, da mu je supruga nezaposlena, pa je jedini hranilac porodice.</span>
</p>
<p>
<span class="span1">           Sud je u dokaznom postupku saslušao svjedoka oštećenu D. Z., saslušao svjedoke D. V., N. R., M.A., po saglasnom predlogu pročitao iskaz svjedoka D. T., pročitao potvrdu o privremeno oduzetim predmetima Uprave policije Ispostava Cetinje Ku. br. 38/2013 od 17. 03. 2013. godine na ime okrivljenog V. D., pročitao izvještaj o preliminarnoj balističkoj analizi br. 07 br. 244/11-2-850 od 20. 03. 2013. godine, pročitao izvještaj Forenzičkog centra Danilovgrad o balističkoj analizi br. 850/13, pročitao izvještaj  o analizi br. 852/13, pročitao izvještaj o balističkom vještačenju Uprave policije Forenzičkog centra Danilovgrad br. 1593/13 od 07. 06. 2013. godine, po saglasnom predlogu stranaka pročitao nalaz i mišljenje vještaka medicinske struke dr. R. S. br. 49/13 od 17. 04. 2013. godine, izvršio uvid u izvještaj ljekara specijaliste JZU Opšte bolnice C., Hirurško odeljenje br. 378 od 17. 03. 2013. godine, izvršio uvid u fotodokumentaciju UP Ispostave Cetinje br. 43/13 od 17. 03. 2013. godine, izvršio uvid u spise prdmeta Osnovnog suda u Cetinju K. br. 08/04, te pročitao Izvještaj Uprave policije Ispostave Cetinje iz kaznene evidencije na ime okrivljenog V. D. br. 02-245-1097 od 10. 04. 2013. godine.   </span>
</p>
<p>
<span class="span1">          Svjedok oštećena D. T. je u svom iskazu navela da je predmetnog dana, oko 11,45 časova, šetala trotoarom pored ulice koja vodi prema hotelu „G.“. Pored nje je bila kćerka N. R., a pored R. snaha T. D., dok su ispred njih bili sin D. V. i njegov kum M. A.. Osim njih nije primijetila nekog drugog na trotoaru i na ovom dijelu puta, a nije primijetila ni vozila. Kako je bilo prohladno vrijeme stavila je kapu od jakne na glavu, da bi u jednom trenutku osjetila strašan bol u predjelu vrata. Odmah se požalila R. i T., misleći da je neko pogodio sa nečim, a kada je skinula kapu sa glave, svi su primijetili krv na njenom vratu i tada su do njih dotrčali sin i njegov kum, da bi ubrzo zaustavili jedno vozilo koje je odvezlo do bolnice, gdje joj je ukazana medicinska pomoć i gdje je operisana. Rekli su joj da je metak izvađen iz njenog tijela i da je upućen na dalje vještačenje. Okrivljeni V. D. i njegova porodica su je posjećivali u bolnici i izrazili iskreno kajanje zbog ovog događaja. Nije se pridružila krivičnom gonjenu protiv okrivljenog i nije postavila imovinskopravni zahtjev. U završnoj riječi je zamolila sud da okrivljenog što blaže kazni.       </span>
</p>
<p>
<span class="span1">         Svjedok D. V. je u svom iskazu naveo da je predmetnog dana, oko 11,45 časova sa kumom M. A. šetao trotoarom koji vodi pored ulice V. M., u pravcu hotela „G.“, dok su iza njih na razdaljini od oko dvadesetak metara, šetale njegova majka D. Z., sestra N. R. i supruga D. T.. One su šetale jedna do druge, s tim što je majka bila najbliža ulici, sestra do nje a zatim supruga. Kada su prolazili pored teniskih terena, u daljini su čuli rafalnu paljbu, a nakon nekoliko sekundi, T. je uzviknula i rekla da je Z. pogođena nečim. On se odmah vratio do njih i kada su skinuli kapu sa Z. glave, vidjeli su da je krvava u predjelu vrata. Odmah su zaustavili automobil, koji je tuda prolazio, i odvezli Z. u bolnicu na C., gdje je isti dan operisana i izvađen joj metak iz tijela. Kada su šetali nisu bila prisutna druga lica na trotoaru, a nije primijetio vozila na ulici.              </span>
</p>
<p>
<span class="span1">         Svjedok N. R. je u svom iskazu navela da je predmetnog dana, oko 11,45 časova, šetala trotoarom uzduž ulice V. M., u pravcu hotela „G.“. Sa njom su šetale majka Z., koja se nalzila sa njene desne strane bliže ulici, i snaha T., koja je bila sa njene lijeve strane. Ispred njih su bili brat D. V.i njegov kum M. A.. U jednom trenutku, kada su prolazili pored teniskih terena, u daljini su čuli neku rafalnu paljbu, a ubrzo zatim majka se uhvatila rukom u predjelu vrata, govoreći da je nešto pogodilo. Kako je predhodno stavila kapu od jakne na glavu, skinuli su joj kapu i vidjeli da joj teče krv iz vrata. Kako su se u međuvremeno njen brat V. i njegov kum vratili do njih, zaustavili su neko vozilo, koje je odvezlo Z. do bolnice, gdje joj je istog dana urađena operacija i izvađen metak iz tijela. Dok su šetali nije bilo drugih lica u blizini, a nije primjetila vozila na ulici. </span>
</p>
<p>
<span class="span1">         Svjedok M. A. je u svom iskazu naveo da je kritičnog dana, oko 11,45 časova, sa kumom D. A. šetao trotoarom pored ulice V. M. u pravcu hotela „G.“. Iza njih, na razdaljini od dvadesetak metara, šetali su D. Z., N. R. i D. T.. U jednom trenutku one su počele panično da viču, i on i V. su potrčali do njih, kada su vidjeli da je Z. krvava u predjelu vrata. Zaustavili su neko vozilo i hitno je prebacili do cetinjske bolnice, gdje je operisana. Mjesto gdje je Z. pogođena, nalazi se kod teniskih terena, a neposredno prije nego su prošli pored istih čuli su rafalnu pucnjavu u daljini.</span>
</p>
<p>
<span class="span1">          Svjedok D.T. je u svom iskazu navela da je kritičnog dana, prije 12 časova, zajedno sa svekrvom D. Z. i snahom N. R. šetala ulicom koja vodi prema hotelu „G.“. Šetala je sa unutrašnje strane trotoara, pored nje je bila R., a do R. Z., koja je bila najbliža ulici. Na razdaljini od oko dvadesetak metara, ispred njih šetali su njen suprug D. V. i njihov kum M. A.. Za vrijeme šetnje čuli su u daljini neku pucnjavu, ali na to nisu obraćali pažnju, da bi u jednom trenutku čula kako nešto zviždi kroz vazduh i da Z., koja je imala kapu od jakne na glavi, ukazuje da je nešto udarilo i počela da se okreće oko sebe. Skinuli su joj kapu sa glave i vidjeli da je krvava u predjelu vrata, a vidjeli su i ranu na njenom vratu. Pretpostavili su da je pogodio metak, iako u blizini nije bilo nikoga ko je pucao. Zaustavili su neki automobil koji je prolazio i odvezli su Zorku do cetinjske bolnice, gdje je operisan i gdje joj je izvađen metak iz tijela.               </span>
</p>
<p>
<span class="span1">          I</span><span class="span1">z potvrde o privremenom oduzetim predmetima </span><span class="span1">Uprave policije Ispostave Cetinje, Ku. br. 38/2013 od 17.03.2013. godine, utvrđeno je da je ovlašćeni policijski sužbenik od okrivljenog V. D., privremeno oduzeo automatsku pušku fabričkog broja 90395. </span>
</p>
<p>
<span class="span1">          Iz izvještaja o preliminarnoj balističkoj analizi br 07 br. 244/11-2-850 od 20. 03. 2013 godine i izvještaja o balističkoj analizi br. 850/13 Forenzičkog centra Danilovgrad utvrđeno je da je automatska puška marke „Crvena Zastava“, model 70 - AB2, kalibar 7,62 x 39 mm, fab. br. 90395 ispravna i da je iz nje pucano, nakon čega njena cijev nije čišćena ni podmazivana, a sporni projektil izvađen iz tijela D. Z. ispaljen je iz predmetne automatske puške.</span>
</p>
<p>
<span class="span1">         Iz izvještaja o balističkom vještačenju Uprave policije Forenzičkog centra Danilovgrad br. 1593/13 od 07.06.2013. godine, utvrđeno je da je u konkretnom slučaju D. Z. bila ugroženo lice, koja se našla na balističkoj putanji ispaljenog projektila, te da od tog projektila nisu mogla biti ugrožena druga lica, iz razloga što se nisu nalazila na njegovoj balističkoj putanji.</span>
</p>
<p>
<span class="span1">         Iz </span><span class="span1">izvještaja o analizi br. 852/13 utvrđeno je da na kapi od jakne oštećene D. Z. nema prisustva barutnih čestica, te da ukoliko je oštećenje na kapi nastalo od projektila iz vatrenog oružja, usta cijevi bila su na rastojanju većem od 90 cm.</span>
</p>
<p>
<span class="span1">         Iz fotodokumentacije UP Ispostave Cetinje br. 43/13 od 17. 03. 2013. godine utvrđeno je da su istim pedstavljeni lice mjesta gdje je projektil pogodio oštećenu D. Z., mjesto sa kojeg je ispaljen projektil, kao i zatečene čaure. </span>
</p>
<p>
<span class="span1">         Iz izvještaja ljekara specijaliste JZU Opšte bolnice C., Hirurško odeljenje br. 378 od 17. 03. 2013. godine i nalaza i mišljenja vještaka medicinske struke dr. R. S. br. 49/13 od 17. 04. 2013. godine, utvrđeno je da je do povrede oštećene D. Z. došlo prilikom ranjavanja iz puške i prolaza puščanog projektila (metalno zrno) kroz vrat do lijevog lopatičnog predjela. Povreda je nanešena udarom projektila velike kinetičke energije koji se zaustavio u predjelu lijeve lopatice. Ovom prilikom oštećena je zadobila tešku tjelesnu povredu (ranjavanje puškom, uz oštećenje kože, mišićnog tkiva i fascije), a metalno strano tijelo je moralo biti izvađeno operativnim putem kroz drugi rez na lopatici. </span>
</p>
<p>
<span class="span1">          Iz Izvještaja Uprave policije Ispostave C. iz kaznene evidencije na ime okrivljenog V. D. br. 02-245-1097 od 10. 04. 2013 i uvidom u spise predmeta Osnovnog suda u C. K. br. 08/04, utvrđeno je da okrivljeni nije osuđivan, već mu je </span><span class="span1">kao malodobnom licu izrečena vaspitna mjera pojačan nadzor od strane roditelja.          </span>
</p>
<p>
<span class="span1">          Ocjenom svih provedenih dokaza, kako pojedinačno, tako i u njihovoj medjusobnoj povezanosti i dovodeći ih u vezu sa odbranom okrivljenog, sud je nesumnjivo utvrdio da je okrivljeni V. D., izvršio krivično djelo nedozvoljeno držanje oružja i eksplozivnih materija iz čl. 403 stav 2 Krivičnog zakonika u sticaju sa krivičnim djelom teško djelo protiv opšte sigurnosti iz čl. 338 st. 3 u vezi čl. 327 st. 4 u vezi st. 1 Krivičnog zakonika, kako je to predstavljeno izrekom presude, te ga oglasio krivim.</span>
</p>
<p>
<span class="span1">          Naime, nesumnjivo je utvrđeno da je okrivljeni dana 17. 03. 2013. godine, u porodičnoj kući  u L. ulici u naselju H., držao automatsku pušku marke „Crvena zastava“, model 70-AB2, kalibra 7,62 x 29 mm, fabričkog broja 90395, koju je kako je to sam naveo pronašao prije nekoliko godina u šupi na selu i skrivao je sa mjesta na mjesto u kući.</span>
</p>
<p>
<span class="span1">          Članom 10a st. 1 Zakona o oružju ( „Sl. list RCG“ br. 49/2004 i „Sl. list CG“ br. 49/2008 i 20/2011) je propisano da je zabranjeno nabavljanje, držanje i nošenje oružja kategorije A u koji prema čl. 10 st. 2 tač. 2 Zakona o oružju spada i automatsko vatreno oružje, odnosno automatska puška.</span>
</p>
<p>
<span class="span1">          Okrivljeni je bio svjestan da u porodičnoj kući neovalašćeno drži oružje koje je neovlašćeno nabavio a čije držanje je građanima zabranjeno, jer je kako je sam naveo, oružje skrivao, iz čega slijedi zaključak da je bio svjestan da time čini krivično djelo, čije izvršenje je i htio, postupajući sa dirktnim umišljajem, čime su se pored objektivnih ostvareni i subjektivni elementi bića krivičnog djela nedozvoljeno držanje oružja i eksplozivnih materija iz čl. 403 st. 2 Krivičnog zakonika.</span>
</p>
<p>
<span class="span1">          Nadalje, cijeneći iskaze svjedoka oštećene D. Z., svjedoka D. V., N. R., M. A. i D. T., potvrdu i privremeno oduzetim predmetima Uprave policije Ispostave Cetinje, Ku. br. 38/2013 od 17.03.2013. godine na ime okrivljenog,  izvještaj o preliminarnoj balističkoj analizi br. 07 br. 244/11-2-850 od 20. 03. 2013 godine i izvještaj o balističkoj analizi br. 850/13, izvještaj o analizi 852/13, izvještaj o balističkom vještačenju Uprave policije Forenzičkog centra Danilovgrad br. 1593/13 od 07.06.2013. godine, te fotodokumentaciju UP Ispostave C. br. 43/13 od 17. 03. 2013. godine, dovodeći ih u vezu sa odbranom okrivljenog, sud je na nesumnjiv način utvrdio da je okrivljeni dana 17. marta 2013. godine, oko 11,45 časova, za vrijeme održavanja svadbenog veselja, u nas. „H.“ u L. ulici, ispred porodične kuće njegovog strica V. V., iz automatske puške marke „Crvena zastava“, model 70-AB2, kalibra 7,62 x 29 mm, fabričkog broja 90395, ispalio više projektila u vis, kojom prilikom je u ul. „V. M.“ u Cetinju, nevedenom opšteopasnom radnjom izazvao opasnost za život i tijelo oštećene D. Z. iz Cetinja, jer je jedan od ispaljenih projektila pogodio oštećenu D. Z. u predjelu vrata, nanoseći joj tešku tjelesnu povredu, u vidu prolaza puščanog projektila kroz vrat do lijevog lopatičnog predjela, uz oštećenje kože, mišićnog tkiva i fascije, a koje povrede je sud utvrdio iz izvještaja ljekara specijaliste JZU Opšte bolnice C., Hirurško odeljenje br. 378 od 17.03.2013. godine i nalaza i mišljenja vještaka medicinske struke dr. R. S. br. 49/13 od 17. 04. 2013. godine, kojim radnjama je ostvario sva bitna obeležja krivičnog djela teško djelo protiv opšte sigurnosti iz člana 338 st. 3 u vezi čl. 327 st. 4 u vezi st. 1 Krivičnog zakonika.</span>
</p>
<p>
<span class="span1">          Okrivljeni je bio svjestan da usled ovakve njegove opšteopasne radnje, to jest ispaljivanjem više projektila u vis, može izazvati opasnost za život i tijelo ljudi ali je olako držao da do toga neće doći, kojom prilikom je došlo do teškog tjelesnog povrijeđivanja oštećenje D. Z., pa je u konkretnom slučaju postupao sa svjesnim nehatom, čime su se u njegovim radnjama stekla sva bitna subjektivna i objektivna obilježja krivičnog djela teško djelo protiv opšte sigurnosti iz čl. 338 st. 3 u vezi čl. 327 st. 4 u vezi st. 1 Krivičnog zakonika.           </span>
</p>
<p>
<span class="span1">        Prilikom izbora krivične sankcije, sud je cijenio sve okolnosti iz čl. 42 Krivičnog zakonika, koje su od uticaja da kazna bude manja ili veća, pa je od olakšavajućih okolnosti na strani okrivljenog uzeo u obzir porodičnost i činjenicu da je otac jednog maldb. djeteta, njegovu raniju neosuđivanost, koju je sud utvrdio iz izvoda iz kaznene evidencije na ime okrivljenog kao i uvidom u spise predmeta Osnovnog suda u Cetinju K. 8/04, njegovu relativnu mladost u vrijeme izvršenja krivičnog djela-25 godina, korektno držanje posle izvršenja krivičnog djela, koja se ogleda u činjenici da je sa porodicom posjećivao oštećenu i interesovai se za njeno zdravlje, te s tim u vezi stav oštećene koja se nije pridružila krivičnom gonjenu već je tražila da sud okrivljenog što blaže kazni, kao i činjenicu da se okrivljeni sam prijavio da je pucao i da posjeduje oružje i na taj način doprinio rasvjetljavanju ove krivično pravne stvari, dok otežavajuće okolnosti na strani okrivljenog sud nije našao, pa je primjenom čl. 48 st.1 Krivičnog zakonika okrivljenom predhodno utvrdio kazne zatvora i to za krivično djelo nedozvoljene držanje oružja i eksplozivnih materija iz čl. 403 st. 2 Krivičnog zakonika, kaznu zatvora u trajanju od šest (6) mjeseci, a za krivično djelo teško djelo protiv opšte sigurnosti iz čl. 338 st. 3 u vezi čl. 327 st. 4 u vezi st. 1 Krivičnog zakonika kaznu zatvora u trajanju od tri (3) mjeseca, a potom primjenom čl. 48 st. 2  okrivljenom utvrdio jedinstvenu kaznu zatvora u trajanju od sedam (7) mjeseci, te cijenjeći prednje olakšavajuiće okolnosti primjenom čl. 53 i 54 Krivičnog zakonika,  okrivljenom izrekao uslovnu osudu kao u izreci, nalazeći da će se i sa prijetnjom izvršenja utvrdjene kazne zatvora, te provjerom ponašanja okrivljenog u periodu od tri (3) godine, na okrivljenog u dovoljnoj mjeri uticati da u buduće ne vrši nova krivična djela, čime će se sa uspjehom ostvariti svrha uslovne osude iz čl. 52 Krivičnog zakonika, u okviru opšte svrhe izricanja krivičnih sankcija u smislu čl. 4 st. 2 Krivičnog zakonika</span>
</p>
<p>
<span class="span1">    Na osnovu čl. 75 st. 1 Krivičnog zakonika, sud je prema okrivljenom izrekao mjeru bezbjednosti - oduzimanje automatske puške marke „Crvena zastava“, model-70AB2, kalibra 7,62 x 39 mm, fabričkog broja 90395 kao predmeta upotrijebljenog u izvršenju krivičnog djela             </span>
</p>
<p>
<span class="span1">    Odluka o troškovima krivičnog postupka zasnovana je na odredbi čl. 226 u vezi čl. 229 Zakonika o krivičnom postupku, na osnovu kojih je sud okrivljenog obavezao da na ime troškova krivičnog postupka plati iznos od 68,50 €, koji troškovi se odnose na ime izrade nalaza i mišljenja vještaka medicinske struke u iznosu od 38,50€, dok je paušal u iznosu od 30,00 € odmjeren srazmjerno dužini trajanja postupka, složenosti predmeta i imovinskim prilikama okrivljenog.</span>
</p>
<p>
<span class="span1">      Na osnovu navedenog, a u smislu čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p>
<span class="span1">                      </span><span class="span1">OSNOVNI SUD U CETINJU, dana 04. 09. 2013. godine</span>
</p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:2.7in;vertical-align:top">
<div>
<span class="span1">ZAPISNIČAR:</span>
</div>
</td><td style="width:3.75in;text-align:center;vertical-align:top">
<div style="text-align:center;">
<span class="span1">                   S U D I J A:</span>
</div>
</td>
</tr>
<tr style="">
<td style="width:2.7in;vertical-align:top">
<div>
<span class="span1">Lipovina Olga</span>
</div>
<p>&nbsp;</p>
</td><td style="width:3.75in;text-align:center;vertical-align:top">
<div style="text-align:center;">
<span class="span1">                  Jovović Željka</span>
</div>
<p>&nbsp;</p>
</td>
</tr>
</tbody></table>
<p></p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:2.075in;text-align:center;vertical-align:top">
<div style="text-align:center;">
<span class="span1">                  PRAVNA POUKA:</span>
</div>
</td><td style="width:3.875in;vertical-align:top">
<div>
<span class="span1">Protiv ove presude dozvoljena je žalba u roku od 8 (osam) dana, od dana prijema pismenog otpravka iste, preko ovog suda Višem sudu u Podgorici. </span>
</div>
<p>&nbsp;</p>
</td>
</tr>
</tbody></table>
<p></p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
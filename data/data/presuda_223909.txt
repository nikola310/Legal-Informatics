<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.875in 0.49930555in 1.25in;}
.s1{font-weight:bold;}
.p1{text-align:start;hyphenate:auto;keep-with-next.within-page:always;font-family:Verdana;font-size:11pt;}
.p2{text-align:justify;hyphenate:auto;font-family:Verdana;font-size:11pt;}
.p3{text-align:start;hyphenate:auto;font-family:Verdana;font-size:11pt;}
.p4{text-align:center;hyphenate:auto;font-family:Verdana;font-size:11pt;}
.p5{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p6{text-indent:0.5in;text-align:justify;hyphenate:auto;font-family:Verdana;font-size:11pt;}
.p7{text-align:start;hyphenate:auto;font-family:Times New Roman;font-size:12pt;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU</span>
</p>
<p class="p2">
<span>	</span><span class="s1">  K. br. 609/09</span>
</p>
<p class="p3"></p>
<p class="p4"></p>
<p class="p3">
<span class="s1">	U IME NARODA	</span>
</p>
<p class="p3"></p>
<p class="p3"></p>
<p class="p2">
<span>	Osnovni sud u Bijelom Polju, kao prvostepeni krivični sud, sudija Dragan Mrdak, sudija pojedinac, uz učešće namještenika suda Mire Smolović, kao zapisničara, u krivičnom predmetu protiv okrivljenog N.D.a iz Čačka, Republika Srbija, postupajući po optužnom predlogu ODT-a, iz Bijelog Polja, KT. br. 340/09 od 24.06.2009. godine, zbog krivičnog djela nedozvoljena trgovina iz čl. 284 st. 1 Krivičnog zakonika, nakon održanog usmenog, glavnog i javnog pretresa u prisustvu  savjetnika u ODT-u  Bijelom Polju Nišavić Tanje i branioca okrivljenog po službenoj dužnosti A.LJ.B.iz Bijelog Polja, a u odsustvu okrivljenog N.D.a,  dana 26.03.2010. godine, donio je i javno objavio:</span>
</p>
<p class="p2"></p>
<p class="p2"></p>
<p class="p5">
<span class="s1">P R E S U D U</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>	Okrivljeni </span><span class="s1">N.D., </span><span>JMBG ..., od oca V., majke S., rodjene J., rodjen ..... godine u Bresnici, opština Čačak, Republika Srbija, sa prebivalištem u mjestu rodjenja, oženjen, pismen, završio srednju školu, vojsku služio 1985. godine u Malom Lošinju, lošeg imovnog stanja, neosudjivan.</span>
</p>
<p class="p2">
<span> </span>
</p>
<p class="p2"></p>
<p class="p4">
<span class="s1">K r i v   j e</span>
</p>
<p class="p2"></p>
<p class="p2">
<span class="s1">	</span><span>Što je:</span>
</p>
<p class="p2"></p>
<p class="p6">
<span>- dana 11.06.2009. godine, nemajući ovlašćenje za trgovinu, u Pljevljima nabavio robu u većoj količini i to: 460 kg sira, 125 kg kajmaka i 21 kg sirovog mesa, a u svrhu prodaje na teritoriji Crne Gore, </span>
</p>
<p class="p6"></p>
<p class="p6">
<span>-čime je izvršio krivično djelo nedozvoljena trgovina iz čl. 284 st. 1 Krivičnog zakonika,</span>
</p>
<p class="p2"></p>
<p class="p6">
<span>- pa ga sud primjenom navedenog zakonskog propisa i čl. 2, 4, 5, 13, 15, 32, 39, 42 KZ CG, i čl. 199, 202 i 364 ZKP CG</span>
</p>
<p class="p2"></p>
<p class="p4">
<span class="s1">O S U D J U J E</span>
</p>
<p class="p3"></p>
<p class="p6"></p>
<p class="p6">
<span>Na novčanu kaznu u iznosu od </span><span class="s1">800,00 €,</span><span> </span><span class="s1">(osamsto Eura)</span><span>  koju kaznu je okrivljeni dužan platiti u roku od tri mjeseca od dana pravnosnažnosti presude, na žiro račun br. 530-4149-79 Depozit novčanih kazni troškova postupka i paušala CG.</span>
</p>
<p class="p6"></p>
<p class="p2">
<span>	Ako okrivljeni ne plati novčanu kaznu sud će novčanu kaznu zamijeniti kaznom zatvora, tako što će za svaki započeti 25,00 €, novčane kazne, odrediti jedan dan zatvora, a ako okrivljeni plati samo dio novčane kazne, sud će ostatak kazne srazmjerno zamijeniti kaznom zatvora, a ako okrivljeni plati ostatak novčane kazne, izvršenje kazne zatvora će obustaviti.</span>
</p>
<p class="p2"></p>
<p class="p6">
<span>Okrivljeni se obavezuje da plati ovom sudu na ime paušala iznos od  40,00 €, i na ime troškova krivičnog postupka iznos od 225,00 €  koje iznose će uplatiti na žiro račun br. 530-4149-79, Depozita novčanih kazni paušala i troškova postupka u roku od 15 dana, od dana pravnosnažnosti presude, pod prijetnjom prinudnog izvršenja.</span>
</p>
<p class="p6"></p>
<p class="p6">
<span>Imovinsko pravnog zahtjeva nije bilo.</span>
</p>
<p class="p2"></p>
<p class="p2"></p>
<p class="p4">
<span class="s1">O b r a z l o ž e nj e</span>
</p>
<p class="p2"></p>
<p class="p2"></p>
<p class="p2">
<span>	Optužnim predlogom  ODT-a iz B. Polja, KT. br. 340/09 od 24.06.2007. godine, optužen je N.D. iz Čačka, zbog krivičnog djela krijumčarenje iz čl. 284 st. 1 Krivičnog zakonika Crne Gore. </span>
</p>
<p class="p2"></p>
<p class="p6">
<span>Rješenjem ovog suda Kv. br. 14/2010 od 18.01.2010. godine usvojen je predlog ODT-a iz B. Polja i odredjeno da se optuženom N.D.u iz Čačka - Republika Srbija sudi u odsustvu. </span>
</p>
<p class="p2"></p>
<p class="p2">
<span>	Rješenjem K. br. 609/09 od 18.01.2010. godine za branioca po službenoj dužnosti okrivljenom N.D.u postavljen je A.LJ.B.iz Bijelog Polja.</span>
</p>
<p class="p2"></p>
<p class="p2">
<span>	U završnoj riječi zastupnica javne optužbe je ostala u svemu pri podnijetom optužnom predlogu i predložila  da sud okrivljenog oglasi krivim i osudi na kaznu po zakonu. </span>
</p>
<p class="p6"></p>
<p class="p6">
<span>Odbrana okrivljenog je izostala, jer okrivljeni nije ispitan u toku istražnog postupka, a istom je sudjeno u odsustvu.</span>
</p>
<p class="p6"></p>
<p class="p6">
<span>U završnoj riječi branilac po službnoj dužnosti okrivljenog N.D.a, A.LJ.B.je istakao:  da smatra da nema dokaza da je njegov štićenik izvršio krivično djelo stavljeno mu na teret, pa iz tog razloga tražio je da ga sud oslobodi. A za slučaj da sud utvrdi da je optuženi kriv,  da cijeni činjenicu da optuženi nije do sada osudjivan i da  izrekne adekvatno blagu kaznu. Tražio je troškove u iznosu od 225,00 € na ime razmatranja spisa i pristupa na dva glavna pretresa. </span>
</p>
<p class="p2"></p>
<p class="p2">
<span>	Radi utvrdjivanja odlučnih činjenica i donošenja pravilne i zakonite odluke, sud je izveo sledeće dokaze pročitao i to: potvrdu Uprave policije IGP Bijelo Polje o privremeno oduzetim predmetima od 11.06.2009. godine, zapisnik o primopredaji Uprave policije IGP Bijelo Polje od 11.06.2009. godine, potvrdu UP IGP B. Polje o vraćanju privremeno oduzetih predmeta od 09.06.2009. godine, zapisnik o izvršenom inspekcijskom pregledu Veterinarske uprave b. Polje broj 323/08-0302-40 od 12.06.2009. godine,  izvršio uvid u izvod iz KE za okrivljenog N.D.a.  Drugih predloga za dopunu dokaznog postupka nije bilo.</span>
</p>
<p class="p2"></p>
<p class="p2">
<span>	Sud nije izvodio dokaz saslušanje svjedoka Č.R.a iz razloga što je svjedok državljanin Republike Srbije, te se nije moglo obezbijediti njegovo prisustvo na glavni pretres. </span>
</p>
<p class="p2"></p>
<p class="p2">
<span>	Sud je cijeneći odbranu okrivljenog i dokaze pojedinačno i u medjusobnoj vezi, a shodno čl. 360 st. 2 Zakonika o Krivičnom postupku CG, utvrdio činjenično stanje, i na osnovu istog zaključio da je okrivljeni izvršio krivično djelo nedozvoljena trgovina, za koje je kriv i krivično pravno odgovoran.</span>
</p>
<p class="p2"></p>
<p class="p2">
<span>	Iz sadržine pisanog dokaza - potvrde o privremeno oduzetim predmetima UP IGP Bijelo Polje broj 88 od 11.06.2009. godine utvrdjuje se da su ovlašćena službena lica UP PJ B. Polje  od lica N.D.a iz Bresnice, opština Čačak dana 11.06.2009. godine u 21,30 časova,  privremeno oduzela 25 kanti kajmaka, 23 kante sira, 7 kesa mesa i vozilo marke ''Golf 3'', registarskih oznaka RO AH 374, na putnom pravcu Tomaševo - Bijelo Polje.</span>
</p>
<p class="p2"></p>
<p class="p2">
<span>	Iz zapisnika o primopredaji UP PJ B. Polje Sektor Granične policije – IGP Bijelo Polje od 11.06.2009. godine utvrdjuje se da su službenici IGP Bijelo Polje predali službenicima Filijale za suzbijanje privrednog kriminaliteta PJ Bijelo Polje privremeno oduzetu robu i PMV i to 23 kante sira od po 20 kg odnosno ukupno 460 kg sira; 25 pakovanja kajmaka od po 5 kg odnosno ukupno 125 kg kajmaka; 7 kesa sirovog mesa od po 3 kg odnosno ukupno 21 kg sirovog mesa i putničko motorno vozilo marke ''VW Golf III'' reg. oznaka RO AH 374, te jedan ključ od istog. </span>
</p>
<p class="p2"></p>
<p class="p2">
<span>	Iz potvrde Uprave policije Područna jedinica Bijelo Polje  od 11.06.2009. godine utvrdjuje se da je N.D.u od oca V., rodjenom 22.07.1966. godine u Bresnici opština Čačak, vraćeno putničko motorno vozilo marke ''VW Golf III'' registarskih oznaka RO AH 374. </span>
</p>
<p class="p2"></p>
<p class="p2">
<span>	Iz zapisnika o izvršenom inspekciskom pregledu Veterinarske uprave Bijelo Polje broj 323/08-0302-40 od 12.06.2009. godine se utvrdjuje da su predmet pregleda bile 25 kanti kajmaka u pakovanju od po 5 kg, 23 kante sira od po 20 kg, 7 kesa mesa od po 3 kg koji su zatečeni u unutrašnjosti putničkog motornog vozila ''Golf III'', reg. oznaka RO AH 374 od strane Ispostave granične policije Bijelo Polje vlasnika N.D.a i da za ovu robu isti nije posjedovao prateću veterinarsku dokumentaciju, a na ovoj robi nije postojala deklaracija a da meso nije imalo pečat o izvršenom veterinarskom pregledu, te je ova roba proglašena nebezbjedna za ishranu ljudi, naloženo hitno uništavanje iste, što je i učinjeno na gradskoj deponiji u Dobrakovo. </span>
</p>
<p class="p2"></p>
<p class="p2">
<span>	Dakle iz sadržine pisanih dokaza sud je utvrdio činjenično stanje i na osnovu istog zaključio da su navodi javne optužbe u potpunosti dokazani, odnosno da je okrivljeni dana 11.06.2009. godine, nemajući ovlašćenje za trgovinu, u Pljevljima nabavio robu u većoj količini i to: 460 kg sira, 125 kg kajmaka i 21 kg sirovog mesa, a u svrhu prodaje na teritoriji Crne Gore.  </span>
</p>
<p class="p2">
<span>	</span>
</p>
<p class="p2">
<span>	U konkretnom slučaju se po ocjeni suda radilo o mnogo većoj količini robe – to sira, kajmaka i mesa, nego što je to potrebno za uobičajnu potrošnju u domaćinstvu, te se iz navedenog kao nesumnjiv i jedini logičan zaključan nameće da je ovu robu okrivljeni N.D. nabavio isključivo  u svrhu dalje prodaje, ne posjedujući ovlašćenje za trgovinu ovom robom, niti dokaz o porijeklu,  uvjerenje o zdrastvenoj ispravnosti, kao ni uvjerenje o izvršenom veterinarskom pregledu, te je okrivljeni ovakvim svojim ponašanjem ostvario obilježja krivičnog djela nedozvoljena trgovina iz čl. 284 st. 1 KZ CG, pri čemu je okrivljeni bio svjestan da trgovinu, odnosno preprodaju navedene robe ne može obaviti bez odgovarajućeg ovlašćenja te  je djelo izvršio s umišljajem.   </span>
</p>
<p class="p2"></p>
<p class="p2">
<span>	Odlučujući u pogledu vrste i visine krivične sankcije, a cijeneći sve okolnosti iz čl. 42 Krivičnog zakonika, sud je kod okrivljenog kao olakšavajuće okolnosti našao da se radi o porodičnoj osobi, lošeg imovnog stanja, koji do sada nije osudjivan, što ukazuje da nije sklon vršenju krivičnih djela, pa u odsustvu otežavajućih okolnosti sud je stanovišta da će se izrečenom novčanom kaznom u iznosu od 800,00 € ostvariti svrha kažnjavanja iz čl. 32 Krivičnog zakonika  i da će se istom dovoljno uticati na okrivljenog da ubuduće ne vrši ova i slična krivična djela, te da će se na ovaj način ostvariti ciljevi specijalne prevencije u odnosu na okrivljenog, kao i da će se izrečenom novčanom kaznom uticati na ostale potencijalne izvršioce da ne vrše ova i slična krivična djela i ostvariti ciljevi generalne prevencije. </span>
</p>
<p class="p2"></p>
<p class="p2">
<span>	Shodno čl. 199  Zakonika o krivičnom postupku, odlučeno je u pogledu paušala, vodeći računa o imovinskim prilikama optuženog i dužini trajanja postupka.</span>
</p>
<p class="p2"></p>
<p class="p2">
<span>	Shodno čl. 202 Zakonika o krivičnom postupku okrivljeni je obavezan da plati troškove krivičnog postupka u iznosu od 225,00 € koji troškovi se odnose na troškove branioca po službenoj dužnosti A.LJ.B.po AT-u i to iznos od 75,00 € na ime razmatranja i razgledanja spisa i iznos od po 75,00 € za dva održana glavna pretresa.</span>
</p>
<p class="p2"></p>
<p class="p2">
<span>	Imovinsko pravnog zahtjeva nije bilo. </span>
</p>
<p class="p2"></p>
<p class="p2">
<span>	Sa iznijetih razloga shodno čl. 364 Zakonika o krivičnom postupku, odlučeno je kao u izreci presude.</span>
</p>
<p class="p2"></p>
<p class="p2"></p>
<p class="p2"></p>
<p class="p4">
<span class="s1">OSNOVNI SUD U BIJELOM POLJU</span>
</p>
<p class="p4">
<span class="s1">Dana 26.03.2010. godine</span>
</p>
<p class="p2"></p>
<p class="p2"></p>
<p class="p2">
<span class="s1">Zapisničar								  S U D I J A</span>
</p>
<p class="p2">
<span class="s1">Mira Smolović, s.r.				        		  Dragan Mrdak, s.r.</span>
</p>
<p class="p2"></p>
<p class="p7"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-size:12pt;font-family:'Arial';text-decoration:underline}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1">K.br. 74/2015</span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">VIŠI SUD U PDOGORICI, kao prvostepni krivični, po sudiji Tabaš Predragu, uz učešće Novčić Slobodanke, kao zapisničara, u krivičnom predmetu protiv optuženog M. D., koga brane K. B. i V. M., advokati iz Podgorice, zbog krivičnog djela neovlašćena prodaja, držanje i stavljanje u promet opojnih droga iz čl. 300 st 1. Krivičnog zakonika, odlučujući po optužnici Višeg državnog tužilaštva u Podgorici Kt. 78/15 od 10.09.2015. godine, koju je na glavnom pretresu zastupala Tatjana Begović - zamjenik VDT u Podgorici, nakon održanog glavnog i javnog pretresa dana 06.11.2015. godine, u prisustvu zastupnika optužbe, optuženog i njegovih branilaca, dana  10.11.2015. godine, donio je i istog dana javno objavio </span>
</p>
<p>&nbsp;</p>
<p style="text-align:center;">
<span class="span1">PRESUDU</span>
</p>
<p>
<span class="span1">Optuženi M. D., JMBG ..., zvani "D.", od oca D. i majke R., rodjene R., rodjen ... godine u B..., sa prebivalištem u B..-bulevar R... bb-M...naselje, državljanin Crne Gore, diplomirani inžinjer brodomašinstva, nezaposlen, neoženjen, lošeg imovnog stanja, neosudjivan.</span>
</p>
<p>&nbsp;</p>
<p style="text-align:center;">
<span class="span1">KRIV JE</span>
</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 28.07.2015. godine, iz Budve-Sveti Stefan do Ade Bojane, neovlašćeno radi prodaje prenosio 470 tableta MDMA-supstancu proglašenu za opojnu drogu Pravilnikom o utvrdjivanju spiska droga, psihotropnih supstanci i bilja koje se može koristiti za proizvodnju droga ("Sl. list CG" br. 56/12 od 09.11.2012. godine), iako je bio svjestan da postupa neovlašćeno i protivpravno, pa je to i htio, na način što je navedenog dana PMV marke "Citroen C 5" reg. oznake BR ... u kojem se nalazio na mjestu suvozača, a kojim je upravljao R. D. prenosio navedenu opojnu drogu koja je bila upakovana u kesi koju je držao sakrivenu u unutrašnji dio bermuda, a koju opojnu drogu su ovlašćeni slžbenici Uprave policije-CB Bar prilikom zaustavljanja navedenog vozila u Sutomoru prilikom kontrole pronašli i oduzeli od optuženog koja opojna droga je bila namijenjena daljoj neovlašćenoj prodaji,</span>
</p>
<p>&nbsp;</p>
<p>
<span class="span1">               - čime je izvršio krivično djelo neovlašćena proizvodnja, držanje i stavljanje u promet opojnh droga iz čl. 300. st. 1. Krivičnog zakonika Crne Gore.</span>
</p>
<p>
<span class="span1">Pa ga sud primjenom citiranih zakonskih odredbi, te odredbi čl. 4,5,6,7,8,14,15,32,36,42, 45. i 46. </span><span class="span1">Krivičnog zakonika Crne Gore, te odredbi čl. 226, 229. i 374. Zakonika o krivičnom postupku.</span>
</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na kaznu zatvora u trajanju od 9 (devet) mjeseci.</span>
</p>
<p>&nbsp;</p>
<p>
<span class="span1">Dužan je optuženi da na ime troškova krivičnog postupka-sudskog paušala, plati ovom sudu iznos od 200,00 eura, u roku od 15 dana po pravosnažnosti presude, pod prijetnjom prinudne naplate.</span>
</p>
<p>&nbsp;</p>
<p>
<span class="span1">Na osnovu čl. 75 i čl. 300 st. 7. Krivičnog zakonika Crne Gore, sud optuženom i z r i č e :</span>
</p>
<p style="text-align:center;">
<span class="span1">MJERA BEZBJEDNOSTI</span>
</p>
<p style="text-align:center;">
<span class="span1">ODUZIMANJE PREDMETA</span>
</p>
<p>&nbsp;</p>
<p>
<span class="span1">I to: 470 tableda MDA, koja droga se ima uništiti nakon pravosnažnosti presude.</span>
</p>
<p style="text-align:center;">
<span class="span1">O b r a z l o ž e nj e</span>
</p>
<p>
<span class="span1">Optužnicom Višeg državnog tužilaštva u Podgorici Kt.br. 78/15 od 10.09.2015. godine, optuženom M. D. stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz člana 300. stav 1. Krivičnog zakonika Crne Gore, pri kojoj optužnici je njen zastupnik u cjelosti ostao do završetka glavnog pretresa, predlažući sudu u završnoj riječi da optuženog  oglasi krivim i osudi po zakonu.</span>
</p>
<p>
<span class="span1">Optuženi M. D. je priznao izvršenje krivičnog djela stavljenog mu na teret i u svojoj odbrani kako u prethodnom postupku tako i na glavnom pretresu naveo, da je dva dana prije predmetnog događaja bio na jednoj žurci na Crvenoj plaži u Baru, gdje je upoznao jednog momka koji je prodavao drogu, odnosno tablete "ekstazi" i koji mu se predstavio kao "M...", a za kojeg je po naglasku pretpostavio da je iz Srbije. Dalje je naveo, da je od tog momka za iznos od 10 eura kupio jednu tabletu "ekstazija" koju je konzumirao, da bi mu u jednom trenutku taj "M." predložio da zaradi novac, tako što bi mu nešto prenio od Budve do Ade Bojane, s tim što mu u tom trenutku nije rekao o čemu se radi i da može da zaradi 300 eura. U početku se dvoumio, ali je na kraju prihvatio predlog, iz razloga što je prethodno na kocki izgubio 1.000 eura, pa mu je trebao novac. Objasnio je, da je dva dana nakon susreta sa "M.", pozvao svog druga R. D., sa kojim se dogovorio da podju na kupanje na Adu Bojanu, gdje su ih inače čekale drugarice. Nakon što se sastao sa R. D., zamolio ga je da ga prvo prebaci do Svetog Stefana, rekavši mu da tamo treba nešto da uzme. Na Sveti Stefan su krenuli vozilom R. D. marke "Citroen". Dolaskom na Sveti Stefan, zaustavili su se na ulasku u naselje, nakon čega je on izašao iz vozila i spustio se nekih 100 metara niz ulicu, gdje mu je prišao jedan momak sa slamnatim šeširom na glavi i naočarima za sunce, punije gradje, nižeg rasta, koji mu je rekao, "došao si", a zatim i predao jednu manju kesu, koja nije bila providna, tako da nije mogao da vidi šta se u njoj nalazi, ali je pretpostavio da se radi o tabletama "ekstazija", koju kesu je odmah stavio u džep od bermuda, kako R. D. tu kesu ne bi vidio, da bi potom zajedno sa R. krenuo ka Adi Bojani, ali ih je dolaskom u Sutomore u blizini marketa "Voli" zaustavila policija, naredila im da izadju iz vozila, a zatim ih pitala da li imaju što da prijave, nakon čega je on izvadio kesu i predao im. Optuženi je prihvatio krivicu za izvršeno krivično djelo i izrazio iskreno kajanje i žaljenje zbog izvršenja istog. </span>
</p>
<p>
<span class="span1">Branioci optuženog su u završnoj riječi zamolili sud, da prilikom odmjeravanja kazne ima u vidu da je priznanje optuženog doprinjelo brzom i efikasnom razrjašnjenju ove krivične stvari, da optuženi nije ranije osuđivan i da se radi o mladoj osobi, lošeg imovnog stanja i istog što blaže kazni.</span>
</p>
<p>
<span class="span1">Optuženi je u cjelosti prihvatio završnu riječ branilaca.</span>
</p>
<p>
<span class="span1">Sud je u dokaznom postupku pročitao Službenu zabilješku Uprave policije CB Bar- Odsjek za borbu protiv droge i krijumčarenja 47/4 br. 240/15-4-516 od 28.07.2015.godine, potvrdu o privremeno oduzetim predmetima Uprave policije CB Bar- Odsjek za borbu protiv droge i krijumčarenja 47/4 br. 240/15-4-518 od 28.07.2015.godine, izvještaj o hemijskom vještačenju Forenzičkog centra u Danilovgradu broj 2306/15, izvršio uvid u fotodokumentaciju i pročitao izvod iz kaznene evidencije za optuženog Ministarstva pravde Crne Gore br. 0203/24447 od 08.09.2015.godine. </span>
</p>
<p>
<span class="span1">Iz sadržine službene zabilješke Uprave policije CB Bar- Odsjek za borbu protiv droge i krijumčarenja 47/4 broj 240/15-4-516 od 28.07.2015. godine, proizilazi da su službenici policije tog odsjeka istog dana oko 15:40 časova u Sutomoru, preko puta prodavnice "Voli", radi kontrole zaustavili vozilo marke "Citroen C5", reg. oznaka ..., koje se kretalo iz pravca Petrovca u pravcu Bara, kojim je upravljalo lice R. D., a sa kojim se nalazio M. D. kao suvozač, te da je njihovim pregledom, kod lica M. D. u prednjem dijelu gaća napipana pvc kesa, koju je on izvadio i predao, a u kojoj se nalazillo 470 tableta i jedna polovina tablete zelene boje, sa utisnutim znakom na prednjoj strani (RR) dok je sa zadnje strane utisnuto (2.0) a za koje se sumnjalo da je opojna droga "ekstazi". Izgled pronadjenih tableta prikazan je i u fotodokumentaciji broj 536/15 od 28.07.2015. godine, u koju je sud izvršio uvid na glavnom pretresu.</span>
</p>
<p>
<span class="span1">Iz sadržine potvrde o privremeno oduzetim predmetima Uprave policije CB Bar- Odsjek za borbu protiv droge i krijumčarenja 47/4 broj 240/15-4/518 od 28.07.2015. godine, proizilazi da su od optuženog M. D. privremeno oduzeti sledeći predmeti: pvc kesa u kojoj se nalazilo četiristo sedamdeset (470) tableta zelene boje sa utisnutim znakom na prednjoj strani (RR), dok je sa zadnje strane utisnuto (2.0), za koje se sumnjalo da je opojna droga "ekstazi" i mobilni telefon marke "Nokia" model 6670 imei 355023/00/154265/6 sa sim karticom mts, serijskog broja 8938103000 i 0191223162.</span>
</p>
<p>
<span class="span1">Iz izvještaja o hemijskom vještačenju Forenzičkog centra u Danilovgradu br. 2306/15 od 07.08.2015.godine, utvrđuje se, da je tom centru dostavljeno na vještačenje (470) tableta i jedan dio tablete svijetlo zelene boje, koje sa jedne strane imaju oznaku RR dok se sa druge strane nalazi žrijeb za lakše lomljenje tableta, kao i oznaka 2, prosječnih dimenzija a=12,2mm, b=6,1mm, c=3,9mm, ukupne neto mase 162,06 grama, koje tablete su pronadjene i privremeno oduzete od optuženog M. D.. Detaljnom hemijskom analizom dostavljenog dokaznog materijala, utvrđeno je prisustvo psihoaktivne supstance MDMA, koja se nalazi u Pravilniku o utvrđivanju spiska droga, psihotropnih supstanci i bilja koje se može koristiti za proizvodnju droga (Službeni list Crne Gore, br 56/2012). Bliži izgled dostavljenih tableta koje su bile predmet vještačenja, prikazan je i u fotodokumentaciji koja je sastavni dio ovog izvještaja, u koji je sud izvrši uvid na glavnom pretresu.</span>
</p>
<p>
<span class="span1">Sud je izvještaj o vještačenju cijenio kao stručan, jasan, objektivan, zasnovan na pravilima struke i nauke, pa je isti u cjelosti prihvatio.</span><span class="span1"></span>
</p>
<p>
<span class="span1">Iz izvoda iz kaznene evidencije na ime optuženog M. D. Ministarstvo pravde broj 0203/24447 od 08.09.2015.godine, utvrđeno je da isti nije osuđivan. </span>
</p>
<p>
<span class="span1">Cijeneći navode optužbe, odbranu optuženog koji je priznao izvršenje krivičnog djela, kao i provedene dokaze, kako pojedinačno tako i u njihovoj međusobnoj povezanosti, ovaj sud nalazi, da je optuženi M. D. izvršio krivično djelo neovlašćena proizvodnja, držanje i stavljanje u promet opojnih droga iz člana 300. stav 1. Krivičnog zakonika Crne Gore, na način, vrijeme i mjesto, kako je to predstavljeno u izreci presude. </span>
</p>
<p>
<span class="span1">Naime, u postupku je nesumnjivo utvrdjeno, da je optuženi M. D., dana 28.07.2015. godine, na relaciji Sveti Stefan Opština Budva-Ada Bojana Opština Ulcinj, radi dalje prodaje prenosio 470 tableta opojne droge MDMA (ekstazi), koju opojnu drogu je prenosio sakrivenu u unutrašnjem dijelu bermuda, automobilom marke "Citroen C-5", reg. oznaka BR..., kojim je upravljao R. D., dok se optuženi nalazio na mjestu suvozača, a koju opojnu drogu su pronašli i oduzeli od optuženog, ovlašćeni policijski službenici Uprave policije CB Bar, prilikom kontrole navedenog vozila i putnika u mjestu Sutomore. </span>
</p>
<p>
<span class="span1">Naprijed navedeno činjenično stanje ovaj sud je nesumnjivo utvrdio iz odbrane optuženog koji je u cjelosti priznao izvršenje krivičnog djela stavljenog mu na teret optužnicom i naveo, da je dva danaprije predmetnog dogadjaja na jednoj žurci na Crvenoj plaži u Baru, upoznao jednog momka, koji mu se predstavio kao "M.", koji je na plaži prodavao drogu, odnosno tablete "ekstazija", od kojeg je tom prilikom i kupio jednu tabletu za iznos od 10 eura, a koji mu je predložio, da prenese oredjenu količinu tih talbeta od Svetog Stefana do Ade Bojane, za šta bi zaradio 300 eura, na što je optuženi pristao, da bi nakon dva dana dogovorio sa svojim drugom R. D. odlazak na kupanje na Adu Bojanu, s tim što je zamolio R., da prethodno podju do Svetog Stefana da nešto uzmu, pritom ne govoreći R. šta treba da uzme, da bi dolaskom na Sveti Stefan zaustavili vozilo na ulasku u naselje, nakon čega je on izašao iz vozila, otišao nekih 100 metara niz ulicu, gdje se sreo sa njemu nepoznatim licem, koje je na glavi imalo slamnati šešir i naočare za sunce, nižeg rasta, punije gradje, koje mu je predalo jednu kesu, u kojoj su se nalazile navedene tablete, koju kesu je on odmah stavio u džep bermuda, a zatim zajedno sa R. krenuo u pravcu Ade Bojane, kada ih je u Sutomoru u blizini marketa "Voli", zaustavila policija, naredila im da izadju iz auta, a zatim i pitala imaju li što kod sebe od nedozvoljenih stvari, kada je on izvadio kesu sa tabletama i predao ih policiji. </span>
</p>
<p>
<span class="span1">Priznanje optuženog, nije dovedeno u sumnju ni jednim dokazom provedenim u postupku, naprotiv isto je potvrđeno sadržinom službene zabilješke Uprave policije CB Bar- Odsjek za borbu protiv droge i krijumčarenja 47/4 broj 240/15-4-516 od 28.07.2015. godine, iz koje nesumnjivo proizilazi, da su ovlašćeni pllcijski službeniciOdsjeka za borbu protiv droge i krijumčarenja CB Bar, navedenog dana u Sutomoru, u blizini marketa "Voli", zaustavili vozilo marke "Citroen C5", kojim je upravljao R. D., a sa kojim se kao suvozač nalazio optuženi M. D., te da je prilikom pregleda ovih lica, kod M. D. napipana pvc kesa, u kojoj se nalazillo 470 tableta i jedna polovina tablete zelene boje sa utisnutim znakom na prednjoj strani (RR), dok je sa zadnje strane utisnuto (2.0), a za koje tablete se sumnjalo da je opojna droga "ekstazi", koje tablete su privremeno oduzete od optuženog, kako to nesumnjivo proizilazi iz sadržine potvrde o privremeno oduzetim predmetima Uprave policije CB Bar- Odsjek za borbu protiv droge i krijumčarenja 28.07.2015. godine.</span>
</p>
<p>
<span class="span1">Da se u konkretnom slučaju radilo o 470 tableta i jednoj polovini talbete opojne droge MDMA, sud je nesumnjivo utvrdio, iz stručnog i objektivnog izvještaja o hemijskom vještačenju Forenzičkog centra u Danilovgradu br. 2306/15 od 07.08.2015.godine, iz </span><span class="span1">koje nesumnjivo proizilazi, da je detaljnom hemijskom analizom utvrđeno prisustvo psihoaktivne supstance MDMA koja se nalazi u Pravilniku o utvrđivanju spiska droga, psihotropnih supstanci i bilja koje se može koristiti za proizvodnju droga ("Službeni licst CG br. 56/2012").</span>
</p>
<p>
<span class="span1">Činjenica da je opojna droga-tablete MDMA koje je kritičnom prilikom optuženi prenosio, bile namijenjene daljoj neovlašćenoj prodaji, sud je nesumnjivo utvrdio, iz količine te opojne droge, tj. činjenice, da je kod optuženog pronadjeno 470 tableta ove opojne droge, i polovina jedne tablete. </span>
</p>
<p>
<span class="span1">Cijeneći naprijed utvrdjeno činjenično stanje, ovaj sud nalazi, da su se u radnjama optuženog M. D. stekli svi bitni elementi bića krivičnog djela neovlašćena proizvodnja, držanje i stavljanje u promet opojnih droga iz člana 300 stav 1 Krivičnog zakonika Crne Gore, obzirom da je u postupku nesumnjivo utvrđeno, a imajući u vidu priznanje optuženog, te sadržinu provedenih materijalnih dokaza, da je optuženi M. D. dana 28.07.2015. godine, na relaciji Sveti Stefan- Ada Bojana neovlašćeno radi dalje prodaje prenosio 470 tableta MDMA, supstanca proglašena za opojnu drogu Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga. </span><span class="span1">Sve činjenice utvrđene u toku postupka</span><span class="span1">, kao i okolnosti konkretnog slučaja, doveli su ovaj sud do zaključka, da je optuženi predmetno krivično djelo izvršio sa direktnim umišljajem. Optuženi je u potpunosti bio svjestan da radi dalje prodaje prenosi opojnu drogu MDMA</span><span class="span2">,</span><span class="span1"> te da za to nema potrebna ovlašćenja, </span><span class="span1">a što predstavlja bitno obilježje predmetnog krivičnog djela, a koja okolnost je optuženom bila poznata, što nesumnjivo proizilazi iz njegove odbrane, što znači da je optuženi bio svjestan svoga djela i htio njegovo izvršenje. </span>
</p>
<p>
<span class="span1">Krivično djelo za koje je optuženi oglašen krivim je krivično djelo sa blanketnom dispozicijom, pa je kod ovih krivičnih djela, pored navođenja činjenica i okolnosti koje čine bitna obilježja ovog krivičnog djela, a o kojima se sud već izjasnio, bilo nužno navesti i materijalno pravni propis, od kojeg zavisi postojanje ovog krivičnog djela. Naime, Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga (Službeni list CG br. 56/2012) MDMA je proglašena za opojnu drogu i nalazi se na spisku opojnih droga.</span>
</p>
<p>
<span class="span1">Sud je cijenio i ostale dokaze provedene u postupku, pa je našao da iste nijesu od uticaja za drugačije presudjenje.</span>
</p>
<p>
<span class="span1">Odlučujući o kazni za optuženog, sud je najprije, u smislu čl. 42 Krivičnog zakonika, cijenio sve okolnosti od kojih zavisi da kazna bude manja ili veća (olakšavajuće i otežavajuće okolnosti), pa je od olakšavajućih okolnosti na strani optuženog cijenio priznanje izvršenja krivičnog djela, koje je doprinijelo brzom i efikasnom razjašnjenju ove krivične stvari, </span><span class="span1">prihvatanje krivice i izraženo iskreno kajanje zbog izvršenja krivičnog djela, kao i njegov raniji život, tj. neosudjivanost, a što je sud utvrdio iz izvoda iz KE za optuženog, dok otežavajućih okolnosti van elemenata bića krivičnog djela nije bilo, pa je sud naprijed navedene olakšavajuće okolnosti na strani optuženog, a posebno činjenicu da je optuženi u potpunosti priznao izvršenje krivičnog djela i  na taj način doprinio brzom i efikasnom razjašnjenju ove krivične stvari, cijenio kao naročito olakšavajuće i optuženom za izvršeno krivično djelo ublažio kaznu ispod zakonom propisanog minimuma, osudivši ga na kaznu zatvora u trajanju 9 (devet) mjeseci, </span><span class="span1">nalazeći da je tako ublažena kazna, adekvatna stepenu krivice optuženog za izvršeno krivično djelo, te da će se i tako ublaženom kaznom ostvariti svrha kažnjavanja iz čl. 32 Krivičnog zakonika Crne Gore, u okviru svrhe </span><span class="span1">izricanja krivičnih sankcija iz čl. 4 st.2 Krivičnog zakonika, da optuženi u buduće ne vrši krivična djela.</span>
</p>
<p>
<span class="span1">Sud je optuženom M. D. shodno članu 75 u vezi člana 300 st. 7 Krivičnog zakonika Crne Gore izrekao mjeru bezbjednosti oduzimanje 470 tableta opojne droge MDMA, koja se imaju uništiti nakon pravosnažnosti presude i za koje zakon propisuje obavezno oduzimanje. </span>
</p>
<p>
<span class="span1">Kako je optuženi oglašen krivim, to ga je sud </span><span class="span1">shodno čl. 226. i 229. Zakonika o krivičnom postupku,</span><span class="span1"> obavezao i na plaćanje troškova krivičnog postupka - sudskog paušala i to u iznosu od 200 eura, koji iznos je </span><span class="span1">odmjeren shodno složenosti krivičnog postupka, dužini njegovog trajanja postupka i imovinskim prilikama optuženog, u roku od 15 dana po pravosnažnosti presude, pod prijetnjom prinudne naplate</span>
</p>
<p>
<span class="span1">Sa izloženog, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">VIŠI SUD U PODGORICI</span>
</p>
<p style="text-align:center;">
<span class="span1">Dana 10.11.2015. godine</span>
</p>
<p>&nbsp;</p>
<p>&nbsp;</p>
<p>
<span class="span1">Zapisničar                                                                           S  U  D I  J  A</span>
</p>
<p>
<span class="span1">Novčić Slobodanka s.r.                                                    Predrag Tabaš s.r.</span>
</p>
<p>&nbsp;</p>
<p>
<span class="span1">PRAVNA POUKA:</span>
</p>
<p>
<span class="span1">Protiv ove presude dozvoljena je žalba u roku od 15 dana </span>
</p>
<p>
<span class="span1">od dana prijema pismenog otpravka iste, Apelacionom su-</span>
</p>
<p>
<span class="span1">du Crne Gore, a preko ovog suda.</span>
</p>
<p>&nbsp;</p>
<p style="text-align:center;">
<span class="span1">Tačnost otpravka ovjerava službenik suda</span>
</p>
<p style="text-align:center;">
<span class="span1">Novčić Slobodanka</span>
</p>
<p>&nbsp;</p>
</div>
</div>


</body>
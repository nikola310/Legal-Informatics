<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{color:#000000}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span></span>
</p>
<p>
<span>                        K. br. 25/16 </span>
</p>
<p>&nbsp;</p>
<p>&nbsp;</p>
<p style="text-align:center;">
<span>U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span>Osnovni sud u Podgorici, sudija pojedinac Rade Ćetković, uz učešće Edine Kraje, kao zapisničara, u krivičnom postupku protiv okrivljenog D. S. iz PG, zbog krivičnog djela nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore, nakon održanog javnog glavnog pretresa od </span><span>06.04.2016. godine, u prisustvu zastupnice optužbe A. R., savjetnice u ODT Podgorica, okrivljenog i njegovog branioca adv. D. K. S. iz PG, dana 08.04.2016. godine izrekao je i objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span>P  R E S U D U</span>
</p>
<p>&nbsp;</p>
<p>&nbsp;</p>
<p>
<span>Okrivljeni: D. S., JMB ............., od oca D. i majke B., rođene N., rođen .. .. .... godine u B., S. R. Nj., sa prebivalištem u PG - ul. M. K. br. ., državljanin Crne Gore, razumije crnogorski jezik, a koji je i njegov jezik, po zanimanju službenik, oženjen, otac dvoje djece, pismen, završio srednju mašinsku školu, dobrog imovnog stanja, ranije neosuđivan, protiv kojeg se ne vodi postupak za drugo krivično djelo</span>
</p>
<p>&nbsp;</p>
<p>&nbsp;</p>
<p style="text-align:center;">
<span>Kriv je</span>
</p>
<p>&nbsp;</p>
<p>&nbsp;</p>
<p>
<span>Što je:</span>
</p>
<p>
<span>Dana 07. oktobra 2015. godine, u 18,00 časova, u mjestu S., teritorija G. g. PG, svjestan svog djela čije je izvršenje htio i svjestan da je njegovo djelo zabranjeno, neovlašćeno nosio vatreno oružje, na način što je, suprotno čl. 33 st. 1 Zakona o oružju, na javnom mjestu, iako je to zabranjeno, nosio poluautomatsko kratko vatreno oružje - pištolj nepoznate marke i fabričkog broja, kalibra 7,65 mm, držeći ga za pojasom,</span>
</p>
<p>&nbsp;</p>
<p>
<span>- čime je učinio krivično djelo nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore.</span>
</p>
<p>&nbsp;</p>
<p>
<span>Pa sud okrivljenom za navedeno krivično djelo primjenom čl. 4 st. 2, čl. 42 st. 1, čl. 52 st. 2, čl. 53 i 54 Krivičnog zakonika Crne Gore i čl. 226, 229 i 374 Zakonika o Krivičnom postupku, izriče</span>
</p>
<p>&nbsp;</p>
<p style="text-align:center;">
<span>USLOVNU OSUDU</span>
</p>
<p>&nbsp;</p>
<p>
<span>Kojom mu utvrđuje kaznu zatvora u trajanju od 3 (tri) mjeseca i istovremeno određuje da se ona neće izvršiti, ako okrivljeni u roku od 1 (jedne) godine po pravosnažnosti presude ne učini novo krivično djelo.</span>
</p>
<p>
<span>Obavezuje se okrivljeni da plati na ime troškova krivičnog postupka iznos od 50,00 €, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>
<span>Na osnovu čl. 75 Krivičnog zakonika Crne Gore prema okrivljenom se izriče:</span>
</p>
<p>&nbsp;</p>
<p style="text-align:center;">
<span>MJERA BEZBJEDNOSTI</span>
</p>
<p>&nbsp;</p>
<p>
<span>Oduzima se od okrivljenog vatreno oružje - pištolj nepoznate marke i fabričkog broja, kalibra 7,65 mm, kao predmet upotrijebljen u izvršenju krivičnog djela.</span>
</p>
<p>&nbsp;</p>
<p>&nbsp;</p>
<p style="text-align:center;">
<span>O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span>Optužnim predlogom Osnovnog državnog tužilaštva Podgorica Kt. br. 39/16 od 21.01.2016. godine, okrivljenom D. S. stavljeno je na teret da je učinio krivično djelo nedovoljeno držanje oružja i eksplozivnih materija iz čl. 403 st. 1 Krivičnog zakonika Crne Gore. U završnoj riječi zastupnica optužbe je u cjelosti ostala pri podnijetom optužnom predlogu, i predložila sudu da okrivljenog oglasi krivim i osudi u skladu sa zakonom, te da mu izrekne mjeru bezbjednosti oduzimanje predmeta - predmetnog pištolja.</span>
</p>
<p>
<span>Okrivljeni je u odbrani datoj u prethodnom postupku naveo da je dana 07.10.2015. godine, oko 18,00 časova, sa ocem, koji ima sedamdeset godina i dosta je lošeg zdravstvenog stanja, bio na svojoj farmi u mjestu S., u naselju K. U jednom trenutku vidio je da se njegov otac, van kruga njegovog imanja, raspravlja sa nekim momkom starim od 25 do 30 godina, koji je bio u društvu dvije djevojke. Pomislivši da je ugrožena bezbjednost njegovog oca uzeo je iz stola koji je bio u bašti jedan pištolj, koji je star preko sto godina, misli da je marke "Valter", a koji je nabavio njegov đed i sa kojim se igrao još dok je bio dijete. Stavio je pištolj za pojas i pošao do mjesta gdje je bio njegov otac i ovaj momak. Nije imao namjeru da puca, već samo da zaplaši tog momka, jer pištolj nije imao ni šanžer ni metke. Kada je došao na lice mjesta, došlo je do prepirke između njega i tog momka i u jednom trenutku mu je pištolj ispao iz trenerke i upravo nakon toga neka od djevojaka, koja je bila u društvu tog momka je pozvala policiju. Nakon toga se vratio ponovo na svoje imanje i pištolj vratio na isto mjesto, u sto, a na traženje policije dobrovoljno ga je predao. Na glavnom pretresu je dodao da se fizički sukob, koji je imao sa momkom koji je napao njegovog oca, desio na udaljenosti od oko 100 do 150 metara od njihovog imanja i to mjesto je nekad bilo pod lozom, a danas je poljoprivredno zemljište koje se koristi za ispašu stoke. Nije siguran da li je ovaj momak napao njegovog oca na njihovom imanju, odnosno na zemlištu koje njegova porodica zakupljuje u proteklih 20 do 30 godina, a čini mu se da se sve desilo na putu van imanja. Mjesto na kome se desio kritični događaj je u stvari put koji vodi između imanja, odnosno utabana staza koju građani koriste kao prečicu i istom mogu nesmetano da prolaze. U završnoj riječi je naveo da smatra da bi svako u istoj situaciji reagovao na način na koji je reagovao on i jedina namjera mu je bila da zaštiti svog starog oca koji je bio napadnut, a ovo posebno imajući u vidu da je imao transplantaciju bubrega i da mu je upravo otac donirao bubreg, pa je zamolio sud da to uzme u obzir, kao i da ima u vidu njegovo ponašanje tokom ranijeg života, odnosno činjenicu da do sada nikad nije imao sukob sa zakonom.</span>
</p>
<p>
<span>Branilac okrivljenog u završnoj riječi je predložila sudu da oslobodi okrivljenog od optužbe, a ako sud ipak nađe da je okrivljeni kriv zamolila je da uzme u obzir sve olakšavajuće okolnosti u ovom slučaju, a to su prije svega razlozi koji su doveli do samog događaja, zdravstveno stanje okrivljenog, činjenica da je neosuđivano lice, kao i na određen način njegovo priznanje kroz sam opis događaja, te i sve druge okolnosti koje sud nađe da mogu pomoći okrivljenom.</span>
</p>
<p>
<span>Sud je u dokaznom postupku pročitao službenu zabilješku Uprave policije - Centar bezbjednosti Podgorica - Stanica policije za javni red i mir Ku. br. 16/2016 od 07.10.2015. godine, pročitao potvrdu o privremeno oduzetim predmetima Uprave policije - Centar bezbjednosti Podgorica - Stanica policije za javni red i mir Ku. br. 16/2016 od 07.10.2015. godine, na saglasan predlog stranaka pročitao izvještaj o balističkom vještačenju Forenzičkog centra u DGu - Grupa za balistiku br. 3124-1/15 od 27.10.2015. godine, izvršio uvid u pištolj nepoznate marke i fabričkog broja kalibra 7,65 mm i pročitao izvod iz registra kaznenih evidencija Ministarstva pravde KE 170/2016 od 28.01.2016. godine.</span>
</p>
<p>
<span>Iz službene zabilješke Uprave policije - Centar bezbjednosti Podgorica - Stanica policije za javni red i mir Ku. br. 16/2016 od 07.10.2015. godine proizilazi da su se službenici policije dana 07.10.2015. godine, oko 18:30 časova uputili u mjesto S., naselje K., postupajući po obavještenju dežurne službe da je došlo do svađe i da jedan od aktera svađe poteže vatreno oružje, te da su dolaskom na lice mjesta zatekli D. S., M. S. i D. D. Prilikom obavljanja razgovora, na zahtjev policijskih službenika da pokaže i preda oružje koje je prilikom kritičnog događaja imao kod sebe okrivljeni D. S. je predao pištolj nepoznate marke i fabričkog broja kal. 7,65 mm, za koji mu je izdata potvrda o oduzetim predmetima.</span>
</p>
<p>
<span>Iz potvrde o privremeno oduzetim predmetima Uprave policije - Centar bezbjednosti Podgorica - Stanica policije za javni red i mir Ku. br. 16/2016 od 07.10.2015. godine proizilazi da je od okrivljenog oduzet jedan pištolj nepoznate marke i broja (bez natpisa i izbrušenog broja na pištolju) kal. 7,65 mm, moguće da se radi o "Valter" - u, bez okvira i municije.</span>
</p>
<p>
<span>Iz izvještaja o balističkom vještačenju Forenzičkog centra u DGu - Grupa za balistiku br. 3124-1/15 od 27.10.2015. godine utvrđeno je da je dostavljeno oružje pištolj kalibra 7,65 mm bez oznaka proizvođača i seriskog broja i da je funkcionalan, tj. ispaljuje odgovarajuću municiju bez problema, te da se radi o poluautomatskom kratkocijevnom vatrenom oružju. Komparacijom čaura ispaljenih iz dostavljenog oružja sa čaurama iz zbirke po NN počiniocima, koje posjeduju u FC, nijesu nađene podudarne karakteristike.</span>
</p>
<p>
<span>Uvidom u pištolj nepoznate marke i fabričkog broja kalibra 7,65 mm sud je utvrdio da se radi o oružju koje je bilo predmet balističkog vještačenja.</span>
</p>
<p>
<span>Nakon savjesne ocjene svakog dokaza pojedinačno i svih dokaza </span><span>zajedno, dovodeći ih u vezu sa odbranom okrivljenog, sud je utvrdio da je okrivljeni D. S. </span><span>dana 07. oktobra 2015. godine, u 18,00 časova, u mjestu S., teritorija G. g. PG, neovlašćeno nosio vatreno oružje, na način što je, suprotno čl. 33 st. 1 Zakona o oružju, na javnom mjestu, iako je to zabranjeno, nosio poluautomatsko kratko vatreno oružje - pištolj nepoznate marke i fabričkog broja, kalibra 7,65 mm, držeći ga za pojasom.</span>
</p>
<p>
<span>Prednje činjenično stanje sud je utvrdio iz odbrane okrivljenog u kojoj nije sporio da je kritičnog dana uzeo jedan stari pištolj za koji ne posjeduje dozvolu, stavio ga za pojas, i sa njim krenuo da zaštiti svog oca koji se van kruga njihovog imanja u mjestu S., u P., raspravljao sa nekim momkom. Taj pištolj nije imao ni šanžer ni metke, a uzeo ga je samo kako bi zaplašio momka koji se prepirao sa njegovim ocem. Kada je došao na lice mjesta, a to je bilo na jednom putu koji vodi između imanja, odnosno utabanoj stazi kojom građani nesmetano prolaze, došlo je do prepirke između njega i momka koji se svađao sa njegovim ocem i u tom trenutku mu je pištolj ispao iz trenerke, a djevojka koja je bila u društvu tog momka je pozvala policiju. Kada se policija pojavila predao im je predmetni pištolj. Odbranu okrivljenog je sud prihvatio, imajući u vidu da se isti detaljno izjasnio o svim odlučnim činjenicama, te da je ista u saglasnosti sa materijalnim dokazima odnosno službenom zabilješkom Uprave policije - Centar bezbjednosti Podgorica - Stanica policije za javni red i mir Ku. br. 16/2016 od 07.10.2015. godine i potvrdom o privremeno oduzetim predmetima Uprave policije - Centar bezbjednosti Podgorica - Stanica policije za javni red i </span><span>mir Ku. br. 16/2016 od 07.10.2015. godine iz kojih je sud utvrdio da su službenici Uprave policije kritičnog dana u mjestu S., naselje K., od okrivljenog oduzeli pištolj nepoznate marke i broja, kalibra 7,65 mm, koji je okrivljeni imao kod sebe prilikom događaja koji je prijavljen policiji. Iz izvještaja o balističkom vještačenju Forenzičkog centra u DGu - Grupa za balistiku br. 3124-1/15 od 27.10.2015. godine </span><span>koji je sud u potpunosti prihvatio kao jasan, objektivan i stručan, utvrđeno je da je predmetno oružje, koje je kritičnom prilikom oduzeto od okrivljenog, i u koje je sud na glavnom pretresu izvršio uvid, </span><span>poluautomatsko kratkocijevno vatreno oružje, odnosno pištolj kalibra 7,65 mm bez oznaka proizvođača i seriskog broja, koji je funkcionalan, tj. ispaljuje odgovarajuću municiju bez problema. </span>
</p>
<p>
<span>Članom 33 st. 1 Zakona o oružju propisano je da je zabranjeno nošenje oružja na javnom mjestu. Imajući u vidu da je okrivljeni naveo da je predmetnom prilikom nosio za pojasom stari pištolj, i da je to učinio na mjestu kojim građani nesmetano prolaze, koje se samim tim smatra javnim mjestom, odnosno mjestom na kojem je svakom licu slobodan pristup, to je evidentno da je okrivljeni prekršio citiranu zakonsku odredbu.</span>
</p>
<p>
<span class="span1">Okrivljeni je postupajući na prethodno opisani način, bio svjestan da neovlašćeno nosi vatreno oružje, odnosno da nosi oružje na javnom mjestu, a što proizilazi iz njegove odbrane, pa je samim tim bio svjestan da time čini krivično djelo, što je i htio, postupajući sa direktnim umišljajem, čime su pored objektivnih ostvareni i subjektivni elementi bića krivičnog djela nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore. </span>
</p>
<p>
<span class="span1">Sud nije prihvatio predlog odbrane da se u dokaznom postupku sasluša svjedok D. S., a ovo imajući u vidu odbranu okrivljenog u kojoj se na jasan i detaljan način izjasnio o svim bitnim činjenicama od kojih zavisi odluka suda o njegovoj krivici, a koja je u saglasnosti sa provedenim materjalnim dokazima, iz kojeg razloga je sud našao da saslušanje predloženog svjedoka ne bi bilo od uticaja na utvrđeno činjenično stanje, te da bi samim tim vodilo samo nepotrebnom odugovlačenju postupka.</span>
</p>
<p>
<span class="span1">Sud je cijenio i odbranu okrivljenog da je pištolj ponio jedino iz razloga da bi zaplašio momka koji se svađao sa njegovim starim ocem, te da nije imao namjeru da puca, ali je našao da ovakva odbrana okrivljenog nije od uticaja na drugačije presuđenje, jer se okrivljenom ne stavlja na teret da je imao namjeru da upotrijebi predmetno oružje i sa istim dovede u opasnost život i tijelo nekog lica ili ugrozi nečiju sigurnost, već samo da je isto neovlašćeno nosio na javnom mjestu.</span>
</p>
<p>
<span>Prilikom odlučivanja o krivičnoj sankciji, sud je u smislu čl. 42 st. 1 Krivičnog zakonika Crne Gore cijenio sve okolnosti koje utiču da kazna bude manja ili veća, pa je od olakšavajućih okolnosti na strani okrivljenog cijenio njegove lične i porodične prilike, odnosno da je oženjen i otac dvoje djece, kao i njegov raniji život, a s tim u vezi i njegovu raniju neosuđivanost, koju je sud utvrdio uvidom u izvod iz registra kaznenih evidencija Ministarstva pravde KE </span><span>170/2016 od 28.01.2016. godine,</span><span> dok otežavajućih okolnosti nije našao, pa je okrivljenom shodno čl. 53 i 54 Krivičnog zakonika Crne Gore izrekao uslovnu osudu, kao u izreci presude, nalazeći da prema okrivljenom nije nužno primjeniti kaznu radi krivično pravne zaštite, jer se može očekivati da će se i sa upozorenjem uz prijetnju kaznom zatvora u trajanju od 3 (tri) mjeseca i vremenom provjeravanja u periodu od 1 (jedne) godine, na okrivljenog u dovoljnoj mjeri uticati da ubuduće ne vrši krivična djela, čime će se sa uspjehom ostvariti svrha uslovne osude iz čl. 52 st. 2 Krivičnog zakonika Crne Gore, a u okviru opšte svrhe krivičnih sankcija u smislu čl. 4 st. 2 Krivičnog zakonika Crne Gore. </span>
</p>
<p>
<span>Na osnovu čl. 75 Krivičnog zakonika Crne Gore, sud je okrivljenom izrekao mjeru bezbjednosti oduzimanja predmeta - vatrenog oružja </span><span>pištolja nepoznate marke i fabričkog broja, kalibra 7,65 mm, obzirom da se radi o predmetu upotrijebljenom u izvršenju krivičnog djela.</span>
</p>
<p>
<span>Imajući u vidu da je okrivljeni oglašen krivim, sud ga je obavezao da na ime troškova krivičnog postupka plati iznos od 50,00 eura, koji iznos se odnosi na ime sudskog paušala kao dijela troškova krivičnog postupka, a koji je odmjeren srazmjerno trajanju postupka, složenosti predmeta i imovinskim prilikama okrivljenog, shodno čl. 226 u vezi sa čl. 229 Zakonika o krivičnom postupku. </span>
</p>
<p>
<span>Na osnovu navedenog, a u smislu čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span>OSNOVNI SUD U PODGORICI</span>
</p>
<p style="text-align:center;">
<span>Dana, </span><span>08</span><span>.04.2016. godine</span>
</p>
<p>&nbsp;</p>
<p>&nbsp;</p>
<p>
<span>     ZAPISNIČAR                                                                                 S U D I J A </span>
</p>
<p>
<span>    Edina Kraja,s.r.                                                                             Rade Ćetković,s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span>                      PRAVNA POUKA: Protiv ove presude dozvoljena je</span>
</p>
<p>
<span> </span><span></span><span></span><span>žalba u roku od 8 dana od dana </span>
</p>
<p>
<span>                      prijema prepisa iste, Višem sudu</span>
</p>
<p>
<span>                      u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span>ZTO. Edina Kraja</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
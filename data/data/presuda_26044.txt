<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.8in 1.0in 0.8in 1.0in;}
.p1{text-align:center;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-indent:0.5in;text-align:justify;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-indent:0.5in;text-align:center;hyphenate:auto;font-family:Arial;font-size:12pt;}
.p6{text-indent:0.475in;text-align:justify;hyphenate:auto;font-family:Arial;font-size:12pt;}
.p7{text-indent:0.51458335in;text-align:justify;hyphenate:auto;font-family:Arial;font-size:12pt;}
.p8{text-indent:0.5541667in;text-align:justify;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-style:italic;}
.s3{text-decoration:underline;}
</style>
<meta content="zorica.dabetic" name="author">
</head>
<body class="b1 b2">
<p class="p1"></p>
<p class="p1"></p>
<p class="p1">
<span> HYPERLINK "http://sr.wikipedia.org/sr-el/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg" </span>
<!--Image link to '0.png' can be here--><span class="s1">                                                    </span>
</p>
<p class="p1">
<span>U IME CRNE GORE!</span>
</p>
<p class="p2">
<span>Posl.br.K.214/12</span>
</p>
<p class="p3"></p>
<p class="p3">
<span> OSNOVNI SUD U HERCEG NOVOM, po sudiji Leković Branislavu, uz učešće zapisničara Milović Tereze, u krivičnom predmetu protiv okrivljene K.M.T., zbog krivičnog djela  zloupotreba položaja u privrednom poslovanju iz čl.272.stav 1. KZ, povodom optužnog predloga oštećenog kao tužioca K.D. od 28.12.2012 godine, nakon održanog glavnog i javnog pretresa dana 04.06.2013 godine, u prisustvu oštećenog kao tužioca K.D.,branioca okrivljene po zamjeničkom punomoćju adv.D.D.,a u odsustvu okrivljene K.M.T. i punomoćnika tužioca adv.M.R., donio je   i javno objavio sljedeću </span>
</p>
<p class="p4"></p>
<p class="p1">
<span>P R E S U D U</span>
</p>
<p class="p4"></p>
<p class="p4">
<span>	 Okrivljena</span><span class="s1"> </span><span>K.M.T. ,od oca B. i majke M.,rođena ...godine u A.,sa prebivalištem u HN ul....,udata ,bez djece,pismena sa završenim ekonomskim fakultetom ,nezaposlena,srednjeg imovnog stanja.</span>
</p>
<p class="p4"></p>
<p class="p3">
<span>na osnovu čl.373 tačka 2 ZKP-a</span>
</p>
<p class="p4"></p>
<p class="p5">
<span>OSLOBAĐA SE OD OPTUŽBE</span>
</p>
<p class="p5"></p>
<p class="p3">
<span>Da je :</span>
</p>
<p class="p4">
<span>	</span>
</p>
<p class="p4">
<span>	Dana 14.06.2012 godine u Herceg Novom,kao odgovorno lice –ovlašćeno lice za raspolaganje sredstvima sa žiro računa doo „E.“ HN kod Erste banke AD Podgorica br.... zloupotrebom povjerenja u pogledu raspolaganja tuđom imovinom pribavila sebi protivpravnu imovinsku korist i nanijela štetu oštećenom K.D.u-izvršnom direktoru  doo“E.“ u iznosu od 8.431,18 eura na način što je sa navedenog žiro računa protivpravno podigla i prisvojila iznos od 8.431,18 eura a koji je bio uplaćen na ime zarade oštećenog K.D. izvršnog direktora doo „E.“ za period od 2007 do 2012 godine,</span>
</p>
<p class="p4"></p>
<p class="p4">
<span>	-čime bi izvršila krivično djelo zloupotreba položaja u privrednom poslovanju iz čl.272.stav 1 Krivičnog zakonika .</span>
</p>
<p class="p4"></p>
<p class="p3">
<span>   Na osnovu čl.230 stav 3 ZKP-a oštećeni kao tužilac K.D. se obavezuje da okrivljenoj K.M.T. plati troškove krivičnog postupka koje je imala angažovanjem branioca adv.D.D., a o čijem iznosu će sud odlučiti posebnim rješenjem obzirom da u vrijeme presuđenja nisu postojali podaci o istim.</span>
</p>
<p class="p3"></p>
<p class="p1">
<span class="s2">O b r a z l o ž e n j e</span>
</p>
<p class="p4"></p>
<p class="p4">
<span>	Oštećeni kao tužilac D.K. je podnio ovom sudu optužni predlog od 28.12.2012 godine protiv okrivljene K.M.T., zbog krivičnog djela zloupotreba položaja u privrednom poslovanju iz čl.272.stav 1 Krivičnog zakonika, bliže opisanog u izreci ove presude.</span>
</p>
<p class="p3"></p>
<p class="p3">
<span>Sud je glavni pretres održao u odustvu okrivljene K.M.T. shodno čl.457 ZKP-a, jer je ista uredno pozvana, nije opravdala  nedolazak, a njeno prisustvo nije nužno jer je ranije saslušana.</span>
</p>
<p class="p3"></p>
<p class="p4">
<span>	Okrivljena</span><span class="s1"> </span><span>K.M.T. je u svojoj odbrani negirala izvršenje krivičnog djela koje joj je stavljeno na teret i u bitnom navela da nije bila zaposlena u DOO „E.“ ,te da je to privredno društvo vlasništvo njenog prijatelja R.R. koji živi u Londonu,pa je imala njegovo punomoćje da po njegovim instrukcijama obavlja radnje u vezi firme,kao što su uzimanje novca sa žiro računa firme, isplate knjigovođa,plaćanje poreza i drugih dažbina i sl. Dalje je navela da je u junu 2012 godine na žiro račun navedenog privrednog društva vlasnik istog R. iz inostranstva uplatio određeni iznos novca ,a njoj dao instrukcije da od tog novca isplati sve obaveze firme,pa je s tim u vezi knjigovodtsvena firma „Ž.“ dostavila joj podatke o obavezama firme.Stoga je povodom toga isplatila određeni iznos novca računovodstvenoj firmi,te određeni iznos novca za neplaćeni porez firme i razne doprinose.Dalje navodi da nije imala nikakvu komunikaciju sa direktorom K.D.om u vezi poslovanja firme,a u komunikaciji sa vlasnikom firme R. obavještena je da nemaju nikakva dugovanja prema K.D.u. Naglasila je da joj se K.D. nikada nije obraćao niti je obavještavao da mu firma duguje neki novac,jer s njim nije imala nikakav razgovor osim običnog pozdrava prilikom susreta.Dalje navodi da joj vlasnici firme nikada nisu dali nikakvu instrukciju u vezi isplate zarade ili  neke druge isplate K.D.u,a da je prvi put u policiji povodom ove prijave saznala da isti nešto potražuje od firme,te da je nakon što je po instrukcijama vlasnika isplatila navedena dugovanja firme , na žiro računu iste je ostalo oko nekih 2.000,00eura i da je taj novac i danas na žiro računu i da ona ima instrukcije da vidi da li firma ima još nekih neplaćenih obaveza,pa da od tog novca iste plati.Dalje navodi da je od vlasnika obavještena da je K.D. u toj firmi bio zaposlen samo formalno kao direktor, nije imao nikakve obaveze u firmi, niti bilo kakva ovlašćenja u istoj.</span>
</p>
<p class="p4"></p>
<p class="p4">
<span>	Sud je u dokaznom postupku proveo dokaze saslušanjem u svojstvu svjedoka K.D. i svjedoka V.A. ,te čitanjem potvrde o registraciji društva DOO E. HN,čitanjem obavještenja Ministarstva rada i socijalnog staranja –inspekcije rada PJ HN br.0202/7-182-1 od 11.07.2012godine i br.0204/4-1 od 24.08.2012.godine,te vršenjem uvida u tri izvoda sa žiro računa DOO E. br.540-855-05 kod Erste banke AD Podgorica, čitanjem dopisa DOO Ž. br.11/12 od 13.11.2012godine,vršenjem uvida u izvod iz fonda PIO na ime K.D. od februara 2013godine,vršenjem uvida u karton deponovanih potpisa Oportunity banke od 14.04.2008 godine,vršenjem uvida u izvještaj iz kaznene evidencije ovog suda za okrivljenu.</span>
</p>
<p class="p3"></p>
<p class="p3">
<span>Svestranom ocjenom dokaza,kako pojedinačno tako i u njihovoj međusobnoj vezi,te dovođenjem istih u vezu sa odbranom okrivljene, ovaj sud je našao da nije dokazano da je  okrivljena K.M.T. izvršila djelo koje joj je stavljeno na teret, a kako je to naznačeno u optužnom predlogu.</span>
</p>
<p class="p3">
<span>Ovaj zaključak suda proizilazi iz stanja da okrivljena ne priznaje izvršenje krivičnog djela, a da njena odbrana nije obezvrijeđena izvedenim dokazima.</span>
</p>
<p class="p4"></p>
<p class="p3">
<span>Oštećeni kao tužilac K.D.  je u bitnom izjavio da je sa vlasnikom firme DOO E. zaključio ugovor o radu na mjesto izvršnog direktora na neodređeno vrijeme ,da je statutom firme određeno kolika će mu biti plata,koeficijent i ostale pojedinosti ,a da se ta dokumentacija nalazi u knjigovodstvu firme Ž.,koje je imalo kancelariju u Starom gradu HN od 2007godine do 2009 godine i da je on kao jedini zaposleni u te dvije godine dolazio u kancelariju firme,pribavljao dokumentaciju iz Uprave za nekretnine i sl,a u vezi sa kupovinom i prodajom nekretnina.Dalje navodi da se firma u kojoj je bio zaposlen bavila prometom nekretnina,ali da on nikada ništa nije potpisao niti učestvovao u prodaji i kupovini nekretnina,već da je to po punomoćju vlasnika radila okrivljena,da od 2009 godine do danas ovo preduzeće nema nikakvu kancelariju ,pa je on od 2009 godine do danas samo formalno na papiru bio izvršni dirktor i da za cijeli period nije primio ni jednu mjesečnu platu,pa se više puta se obraćao okrivljenoj da mu isplati plate,na šta mu je okrivljena obećavala da će biti isplaćen kada bude uplaćen novac i kada račun bude deblokiran i sl.Dalje je naveo da je u junu mjesecu 2012 godine iz inostranstva na žiro račun ovog preduzeća uplaćen novac u iznosu od 12.000 eura ,a istog dana je sa računa podignuto 8.431,18 eura što proizilazi iz knjigovodstva koje je vodila firma „Ž.“ .Objasnio je da je on u kritičnom periodu kao izvršni direktor firme imao deponovani potpis od prvog dana njegovog rada- da može sa žiro računa preduzeća uzimati novac za plate i druge obaveze i da je u junu 2012godine i to dva dana nakon što je uplaćen novac u banku otišao da sebi podigne platu,ali nije imao pečat firme da bio ovjerio nalog za isplatu, pa je u firmi koja vodi knjigovodstvo obavješten da je pečat firme uzela okrivljena 20 dana ranije radi sređivanja neke dokumentacije i da je on tada kontaktirao okrivljenu i tražio raskid ugovora o radu,a da mu je ona na to rekla da će sve biti plaćeno kada stignu pare ,te je on povodom svega obavjestio inspekciju rada koja je izvršila kontrolu. Pojasnio je da je ugovor o radu sa vlasnikom R. potpisao 2007 godine u knjigovodstvenoj agenciji „Ž.“ ,ali da tom prilikom nije dobio primjerak ugovora, da je u tom ugovoru bilo naznačeno da će mu plata biti 300,00 eura ,a ne u statutu kako je ranije naveo ,da mu je knjigovođa A.V. iz „Ž.a“ rekla da je uplaćen novac na žiro račun firme i da je isti podignut radi plaćanja poreza ,doprinosa i sl.Dalje navodi da je žiro račun firme u kojoj je radio bio u blokadi od 2010 godine do 14.06.2012 godine,s tim što u godinama kada nije bio u blokadi u dva tri navrata je stizao novac na račun,ali je ubrzo podizan i za isti su kupovani placevi i da u tim prvim godinama nije mogao naplatiti plate iako je imao ovlašćenje jer je pečat bio kod knjigovođe ili okrivljene.</span>
</p>
<p class="p3"></p>
<p class="p3">
<span>Sud nije prihvatio iskaz oštećenog u svojstvu svjedoka K.D. u dijelu gdje je naveo da se obraćao okrivljenoj za isplatu plata i da mu je obećavala da će mu iste biti isplaćene kad stigne novac.Ovo obzirom da okrivljena negira da je sa oštećenim imala bilo kakvu komunikaciju osim uopštenog pozdrava kada bi se sreli,a osim toga je nelogično da je oštećeni od okrivljene tražio isplatu zarada obzirom da je bio ovlašćen da naloži sebi isplatu zarade,te obzirom da se o uslovima rada dogovarao sa vlasnikom društva R.  i da okrivljena nije bila zaposlena u predmetnom društvu. U ostalom dijelu sud je prihvatio iskaz oštećenog gdje je opisao način i okolnosti pod kojima je zasnovao radni odnos i radio u predmetnom društvu,jer je u tom dijelu u skladu sa provedenim dokazima.</span>
</p>
<p class="p4"></p>
<p class="p3">
<span>Svjedok V.A. u bitnom je izjavila da je zaposlena u knjigovodstvenoj firmi „Ž.“ i da su oni vodili knjigovodstvo za firmu „E.“ od njenog osnivanja 2007godine do 2012godine kada su im uradili završni račun za 2012godine,a od tada sa njima nisu radili,da je prilikom izrade završnog računa knjigovodstvena firma dužna obračunati sve doprinose i plate za zaposlene zaključno sa tom godinom što su oni i uradili i da je ova firma imala samo jednog zaposlenog za cijeli taj period ,a to je K.D. kao izvršni direktor.Objasnila je da se iz obračunatih zarada vidi da je njemu zarada iznosila 159,13eura u mjesecu junu 2012 godine ,ali različito za svaki mjesec,ali da njoj nije poznato da li je njemu firma i isplaćivala platu,obzirom da oni od vlasnika firme dobijaju i broj žiro računa radnika sa instrukcijama da se na taj račun isplaćuju plate,ali da u ovom slučaju oni nisu imali od vlasnika firme instrukciju i broj žiro računa da bi isplaćivali plate,već su samo vršili obračun. Objasnila je da se njoj K.D. nije obraćao sa zahtjevima da mu se isplati plata,iako je on kao izvršni direktor i ovlašćeni zastupnik te firme bez ograničenja mogao da njenoj knjigovodstvenoj firmi da broj svog žiro računa i traži isplatu plate na isti i da je ona upoznala K. tek kada su nastali ovi sporovi krajem 2012 godine ,kada je on došao da se interesuje o svojim pravima i statusu firme.Dalje navodi da od 2007godine do 2012godine  firma „E.“ knjigovodstvenoj agenciji Ž. nije plaćala ništa,a u junu 2012godine im je isplatila akontaciju od 2.650,00eura i to u kešu u njihovoj kancelariji,a što se odnosilo na dugovanje za četiri godine,a od njene firme je  K.M.T. dobila fakturu potraživanja prema firmi što je istoj trebalo da bi vlasnicima u inostranstvu poslala da daju novac za isplatu dugovanja prema firmi „Ž.“ ,a to je nekih 700 eura koje ni do danas nisu dobili,ali da očekuje tu isplatu. Dalje navodi da je pečat predmetne firme za cijeli period od 2007 godine do 2012 godine bio u njenoj knjigovodstvenoj firmi ,a sredinom 2012 godine uzela ga je K.M.T..Pojasnila je da taj pečat K. nikada nije tražio od nje ,a inače je imao pravo da ga traži,jer je bio izvršni direktor te firme.Na zahtjev K.a izdala mu je obračunske liste plata za cijeli period ,da se ne može sjetiti o kojoj se sumi radi i da njoj nije poznato šta se K. dogovorio sa vlasnikom firme, kako će mu isplaćivati ,jedino zna da su oni izvršili obračune.Dva tri dana ranije je K.M.T. vratila njoj pečat predmetne firme kako bi zaključila radnu knjižicu K..Istakla je da u izvodima Erste banke na kojima je označeno da su određeni iznosi novca podizani za neto plate,ističe da se to odnosi na zarade za zaposlene u predmetnoj firmi,da je tužilac K. bio ovlašćen da i sam podigne sa tog žiro računa novac ukolio ga je bilo ,a da mu je za to trebao nalog i pečat firme,a isto tako je mogao dati nalog knjigovodstvenoj firmi da na njegov žiro račun prenesu platu.</span>
</p>
<p class="p3"></p>
<p class="p3">
<span>Sud je prihvatio iskaz svjedoka V.A.  ,jer je uvjerljiv i logičan,te  saglasan izvedenim pismenim dokazima,a na isti ni stranke nisu imale primjedbi.</span>
</p>
<p class="p4"></p>
<p class="p3">
<span>Iz  potvrde o registraciji društva DOO E. HN proizilazi da je sjedište firme u Herceg Novom,...,da je  osnivač firme i ovlašćeni zastupnik ERR.,a izvršni direktor i ovlašćeni zastupnik D.K..</span>
</p>
<p class="p3">
<span>Iz izvoda iz fonda PIO na ime K.D. od februara 2013 godine i iz obavještenja Ministarstva rada i socijalnog staranja –inspekcije rada PJ HN br.0202/7-182-1 od 11.07.2012godine i br.0204/4-1 od 24.08.2012.godine proizilazi da DOO E. nema poslovne prostorije na registrovanoj adresi u Herceg Novom,... i da je DOO E. uplatilo doprinose za obavezno socijalno osiguranje za 2010g, 2011g i 2012g,dana 15.06.2012godine. </span>
</p>
<p class="p3">
<span>Iz  tri izvoda sa žiro računa DOO E. br.540-855-05 kod Erste banke AD Podgorica proizilazi da je dana 15.06.2012 godine sa navedenog računa podignut novac u različitim iznosima po raznim osnovima-za neto plate,za prirez poreza na dohodak fizičkih lica,za uplatu poreza na dohodak fizičkih lica i doprinosa za obavezno socijalno osiguranje,doprinos za zdravstveno osiguranje zaposlenih i dr.</span>
</p>
<p class="p4"></p>
<p class="p3">
<span>Iz  dopisa DOO Ž. br.11/12 od 13.11.2012godine proizilazi da je 16 juna 2012 godine istoj uplaćena akontacija u iznosu od 2.650,00eura,koja obuhvata dugovanje za 4 godine od juna 2008 godine do juna 2012godine ,plus izradu završnih godišnjih obračuna za 2008,2009,2010 i 2011godinu,da je od osnivanja u firmi jedini zaposleni bio K.D. u svojstvu izvršnog direktora ,počev od 05.06.2007 godine,da je imenovanom direktoru uplaćen doprinos i porez na koeficijent 1.95,koji iznos je obavezan po propisima PIO i PU,zaključno sa junom 2012godine.</span>
</p>
<p class="p3"></p>
<p class="p3">
<span>Iz kartona deponovanih potpisa Oportunity banke od 14.04.2008godine proizilazi da su K.D. i K.M.T. imali pravo raspolaganja novčanim sredstvima na računu firme DOO E.,uz upotrebu pečata utisnutog na tom obrascu.</span>
</p>
<p class="p3"></p>
<p class="p3">
<span>Sud je prihvatio navedene pismene dokaze kao vjerodostojene jer su izdati od strane nadležnih organa u zakonitoj proceduri, a na iste ni stranke nijesu imale primjedbi.</span>
</p>
<p class="p4"></p>
<p class="p6">
<span>Sud nije uspio pribaviti izvještaj iz kaznene evidnecije od nadležnog organa Australije,a iz izvoda ovog suda iz kaznene evidencije za okrivljenu proizilazi da okrivljeni ranije nije osuđivana pred ovim sudom.Stoga je sud cijenio da okrivljena ranije nije osuđivana,shodno načelu in dubio pro reo. </span>
</p>
<p class="p7"></p>
<p class="p3">
<span>Sud je prihvatio odbranu okrivljene jer nije u suprotnosti sa izvedenim dokazima obzirom da iz iskaza svejdoka V.A. i pismenih dokaza proizilazi da ista nije odgovorno lice u predmetnoj firmi ,niti je zaposlena u predmetnoj firmi ,već je samo prema instrukcijama vlasnika ,a na osnovu deponovanog potpisa raspolagala novčanim sredstvima društva,kao što su plaćanje poreza ,isplate knjigovođa i drugih dažbina.</span>
</p>
<p class="p3"></p>
<p class="p4">
<span>	Naime,kod krivičnog djela zloupotreba položaja u privrednom poslovanju iz čl.272.stav 1. Krivičnog zakonika, potrebno je da učinilac-odgovorno lice u privrednom društvu zloupotrebom  svog položaja ili povjerenja u pogledu raspolaganja tuđom imovinom,prekoračenjem granica svog ovlašćenja ili nevršenjem svoje dužnosti, pribavi sebi ili drugom protivpravnu imovinsku korist ili prouzrokuje  imovinsku štetu.</span>
</p>
<p class="p4">
<span>	Shodno čl.142 st.4 KZ odgovornim licem smatra se vlasnik privrednog društva ili drugog subjekta ili lice u privrednom društvu, ustanovi ili drugom subjektu kojem je, s obzirom na njegovu funkciju, ulo-žena sredstva ili na osnovu ovlašcenja, povjeren odredeni krug poslova u upravljanju imo-vinom,</span>
</p>
<p class="p4">
<span>proizvodnji ili drugoj djelatnosti ili u vršenju nadzora nad njima ili mu je fakticki povjereno obavljanje pojedinih poslova. </span>
</p>
<p class="p4"></p>
<p class="p4">
<span>	Imajući u vidu provedene dokaze i odbranu okrivljene K.M.T. , sud je našao da nije dokazano da je okrivljena izvršila krivično djelo koje joj je stavljeno na teret.</span>
</p>
<p class="p4">
<span>	Ovo iz razloga jer okrivljena nije odgovorno lice u navedenom privrednom društvu u smislu čl.142.stav 4 KZ-a jer nije vlasnik privrednog društva,niti je zaposlena u istom,već je samo imala ovlašćenje da raspolaže novčanim sredstvia nažiro računu društva. Osim toga, nije dokazano da je okrivljena prisvojila navedeni novac sa žiro računa obzirom da iz izvedenih dokaza- izvoda žiro računa doo „E.“ kod Erste banke i iskaza V.A. proizilazi da je novac usmjeren na isplatu poreza na dohodak,doprinosa za PIO i za isplatu dugovanja knjigovodstvenoj agenciji „Ž.“. Takođe nije dokazano da je okrivljena nanijela štetu K.D.u,posebno ako se ima u vidu iskaz svjedoka V.A. koja je istakla da K. knjigovodstvenoj agenciji „Ž.“ nikada nije dostavio broj svog žiro računa sa nalogom da mu na isti izvrše uplatu plate,iako je za to bio ovlašćen,niti je od knjigovodstvene firme tražio da mu daju pečat privrednog društva kako bi sam mogao preuzeti novac sa žiro računa, a mogao ga je dobiti da ga je tražio.</span>
</p>
<p class="p4">
<span>	Naime, okrivljena bila ovlašćena da raspolaže sredstvima na računu privrednog društva na osnovu deponovanog potpisa,te da postupa po instrukcijama vlasnika društva,a što je ista i uradila u junu 2012 godine kada je dio sredstava koja su uplaćena  usmjerila na izmirenje dugova prema knjigovodstvenoj agenciji „Ž.“  i uplatu poreza i doprinosa za direktora firme K.a,a što je utvrđeno iz iskaza svjedoka V.A. i dopisa agencije „Ž.“ i nalazom nadležne inspekcije rada.Osim toga,oštećeni kao tužilac K. je u junu 2012 godine i dalje bio izvršni direktor društva,pa je imao ovlašćenje da preostali iznosa novca sa računa preuzme za svoje neisplaćene plate,a takođe je za to je imao ovlašćenje i u ranije periodu kada je na računu društva imalo novca.Takvo njegovo pravo proizilazi iz zakona bez obzira da li je aktivno učestvovao u radu društva ili nije,dok okrivljena ,koja je ovlašćena da raspolaže sredstvima sa računa nije bila dužna da zna da li direktor društva redovno prima platu i koliko ista iznosi. Iz iskaza svjedoka V.A. se utvrđuje da K.D. knjigovodstvenoj agenciji nikada nije dostavio broj svog žiro računa sa nalogom da mu na isti izvrše uplatu plate,iako je za to bio ovlašćen,niti je od knjigovodstvene firme tražio da mu daju pečat privrednog društva a mogao ga je dobiti da ga je tražio.</span>
</p>
<p class="p4"></p>
<p class="p4">
<span>	 Sa naznačenih razloga i prihvatanjem dokaza, te njihovom ocjenom, kako je prethodno naznačeno, kao i odbrane okrivljene, sud je zaključio da nema dokaza da je okrivljena izvršila krivično djelo za koje se tereti. S tim u vezi, oslobađajuća presuda se ima donijeti ne samo kada je dokazana nevinost optužene, već i u situaciji kao što je konkretna – kada krivica optužene nije dokazana, pa je na osnovu čl.373 tač.2 ZKP-a u tom pravcu odlučeno kao u izreci ove presude</span>
</p>
<p class="p8"></p>
<p class="p8">
<span>Odluka o troškovima krivičnog postupka zasniva se na odredbi čl. 230.stav 3.ZKP-a, pa je odlučeno da oštećeni kao tužilac K.D.   okrivljenoj K.M.T. plati troškove krivičnog postupka koje je imala angažovanjem branioca adv.D.D., a o čijem iznosu će sud odlučiti posebnim rješenjem ,jer u vrijeme presuđenja nisu postojali podaci o istim.</span>
</p>
<p class="p4"></p>
<p class="p1">
<span>OSNOVNI SUD U HERCEG NOVOM</span>
</p>
<p class="p1">
<span>Dana 04.06.2013 godine.</span>
</p>
<p class="p4"></p>
<p class="p4"></p>
<p class="p4"></p>
<p class="p4">
<span>  Zapisničar					                                 Sudija  </span>
</p>
<p class="p4">
<span>Milović Tereza				                        Branislav Leković</span>
</p>
<p class="p4"></p>
<p class="p4"></p>
<p class="p4">
<span class="s3">Pravna pouka:</span>
</p>
<p class="p4">
<span>Protiv ove presude dozvoljena je žalba </span>
</p>
<p class="p4">
<span>u roku od 8 dana od dana prijema, </span>
</p>
<p class="p4">
<span>Višem sudu u Podgorici, a preko ovog</span>
</p>
<p class="p4">
<span>suda. </span>
</p>
<p class="p4"></p>
<p class="p4"></p>
<p class="p4">
<span>DNA: </span>
</p>
<p class="p4">
<span>-oštećenom kao tužiocu  </span>
</p>
<p class="p4">
<span>-okrivljenoj  </span>
</p>
<p class="p4">
<span>-braniocu  </span>
</p>
<p class="p4">
<span> - u spise </span>
</p>
<p class="p9"></p>


</body>
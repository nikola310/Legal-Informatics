<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{font-weight:bold;color:black;}
.s3{color:black;}
.s4{font-family:Times New Roman;color:black;}
.s5{font-family:Times New Roman;}
.s6{font-family:Times;}
.s7{display: inline-block; text-indent: 0; min-width: 0.048611112in;}
.p1{margin-left:-0.125in;text-align:end;hyphenate:auto;font-family:Times New Roman;font-size:13pt;}
.p2{margin-left:-0.125in;text-align:center;hyphenate:auto;font-family:Times New Roman;font-size:13pt;}
.p3{text-align:center;hyphenate:auto;font-family:Times New Roman;font-size:12pt;}
.p4{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p5{text-align:center;hyphenate:auto;font-family:Times New Roman;font-size:13pt;}
.p6{text-align:justify;hyphenate:auto;font-family:Times New Roman;font-size:13pt;}
.p7{text-indent:0.625in;margin-left:0.375in;text-align:justify;hyphenate:auto;font-family:Times New Roman;font-size:13pt;}
.p8{text-indent:0.5in;margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p9{text-indent:0.375in;text-align:justify;hyphenate:auto;font-family:Times New Roman;font-size:13pt;}
.p10{text-align:start;hyphenate:auto;font-family:Times New Roman;font-size:13pt;}
.p11{text-indent:0.5in;margin-left:2.0in;text-align:start;hyphenate:auto;font-family:Times New Roman;font-size:13pt;}
.p12{text-indent:0.5in;text-align:start;hyphenate:auto;font-family:Times New Roman;font-size:13pt;}
.p13{text-indent:0.625in;margin-left:1.375in;text-align:justify;hyphenate:auto;font-family:Times New Roman;font-size:13pt;}
.p14{text-indent:0.625in;text-align:justify;hyphenate:auto;font-family:Times New Roman;font-size:13pt;}
.p15{text-indent:0.5in;text-align:justify;hyphenate:auto;font-family:Times;font-size:13pt;}
.p16{text-indent:0.5in;margin-left:-0.125in;text-align:center;hyphenate:auto;font-family:Times New Roman;font-size:13pt;}
.p17{margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p18{text-indent:-0.25in;margin-left:0.6875in;text-align:start;hyphenate:auto;font-family:Times New Roman;font-size:13pt;}
.p19{text-align:start;hyphenate:auto;font-family:Times New Roman;font-size:12pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">K. broj 314/11</span>
</p>
<p class="p2"></p>
<p class="p3"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p5"></p>
<p class="p5">
<span class="s1">         U IME CRNE GORE</span>
</p>
<p class="p4"></p>
<p class="p4">
<span class="s1">OSNOVNI SUD U BARU</span><span>, kao prvostepeni krivični, sudija G. Š., kao sudija pojedinac, sa zapisničarom M. M., u krivičnom predmetu optuženog </span><span class="s1">J. I.</span><span>, zbog krivičnog djela teška krađa iz čl. 240 st.1 tč. 1. Krivičnog zakonika, po optužnici Osnovnog državnog tužilaštva u Baru Kt.br. 405/11-2 od 06.10.2011. godine, nakon održanog glavnog javnog pretresa u prisustvu zamjenika Višeg državnog tužioca u Bijelom Polju V. M. i optuženog, dana 19.04.2012. godine donio je i javno objavio,</span>
</p>
<p class="p6"></p>
<p class="p6"></p>
<p class="p7">
<span class="s1">                                      P R E S U D U</span>
</p>
<p class="p7"></p>
<p class="p8"></p>
<p class="p9">
<span>Optuženi</span><span class="s1"> </span><span class="s2">J. I.</span><span class="s3">, JMBG ...</span><span class="s2">, </span><span class="s3">od oca V.i majke V., rođene Č., rođen ... godine u B., sa prebivalištem u B., I. bb, državljanin Crne Gore, moler, neoženjen, završio srednju školu, srednjeg imovnog stanja, prema optuženom rješenjem Osnovnog suda u Baru KM broj 17/02 od 03.02.2003. godine zbog krivičnog djela iz čl. 367 KZ RCG izrečena vaspitna mjera pojačan nadzor od strane roditelja, i presudom Osnovnog suda u Baru K broj 765/06 od 04.03.2009. godine zbog krivičnog djela iz čl. 240/1/1 KZ, osuđen na kaznu zatvora od 6 mjeseci.</span>
</p>
<p class="p10"></p>
<p class="p10"></p>
<p class="p11">
<span class="s1">       K r i v   j e :</span>
</p>
<p class="p12"></p>
<p class="p12"></p>
<p class="p12">
<span>Što je:</span>
</p>
<p class="p4"></p>
<p class="p4">
<span class="s3">Dana 04.09.2011. godine, u mjestu Utrg, selo Podgor - Virpazar, Opština Bar, obijanjem oduzeo tuđu pokretnu stvar - lovački karabin »CZM 70« kalibar 8,57 mm, fab. br. 184796 i 29 metaka kalibra 8.57 mm. sa futrolom od kože, u ukupnoj vrijednosti 566,10 €, vlasništvo oštećenog J. S., u namjeri da njegovim prisvajanjem sebi pribavi protivpravnu imovinsku korist, na način što je došao do kuće vlasništvo oštećenog, popeo se na zidić koji se nalazi ispod prozora kupatila, podigao metalne roletne, provukao ruku i pomjerio metalni osigurač, a nakon otvaranja roletne i podizanja mreže za komarce upotrebom fizičke snage otvorio prozor koji je sa jedne strane bio zakačen metalnom šipkom, a zatim kroz isti ušao u kupatilo, nakon toga ušao u sobu u kojoj se nalazio ležaj, podigao dušek, ispod istog pronašao pomenuto oružje, isto oduzeo i donio sa sobom u Šušanj, gdje ima porodičnu kuću, zatim je kod potoka iza kuće isto sakrio u travu.</span>
</p>
<p class="p4"></p>
<p class="p4">
<span>- čime je učinio krivično djelo</span><span class="s1"> - teška krađa iz člana 240. st. 1. tačka 1. Krivičnog zakonika, </span>
</p>
<p class="p10"></p>
<p class="p6">
<span>     	pa ga sud primjenom čl. 4, 32, 36 i 42 Krivičnog zakonika i čl. 369, 370 i 374  ZKP-a,</span>
</p>
<p class="p6"></p>
<p class="p5">
<span class="s1">OSUĐUJE</span>
</p>
<p class="p5"></p>
<p class="p4">
<span>Na kaznu zatvora u trajanju od 1 (jedne) godine.</span>
</p>
<p class="p4"></p>
<p class="p4">
<span>Optuženi je dužan da plati troškove krivičnog postupka u iznosu od 150 €, u roku od 15 dana od dana pravosnažnosti, pod prijetnjom izvršenja.</span>
</p>
<p class="p13"></p>
<p class="p13"></p>
<p class="p13">
<span class="s1">       O b r a z l o ž e n j e</span>
</p>
<p class="p13"></p>
<p class="p13"></p>
<p class="p4">
<span> Optužnicom Osnovnog državnog tužilaštva u Baru Kt. br. 405/11-2 od 06.10.2011. godine stavljeno je na teret optuženom izvršenje krivičnog djela bliže opisanog u izreci presude.</span>
</p>
<p class="p4"></p>
<p class="p4">
<span>Optuženi je u svojoj odbrani izjavio da </span><span class="s3">je dana došao u selo Utrg kod Virpazara gdje ima kuću, a u tom selu do njegove kuće živi njegov stric J. S. Dok je prolazio pored kuće oštećenog sinula mu je ideja da od istog oduzme lovački karabin, a znao je da on u kući drži razne vrste oružja. Došao je do kuće oštećenog i vidio da je prozor od kupatila otvoren na kip, a takođe je prethodno provjerio da li se u kući nalazi oštećeni ili neko od članova njegove porodice, pa kada je provjerio da nema nikog popeo se na jedan zidić visine oko 1 m, a sa tog zidića ispružio ruku, provukao kroz prozor i prozor otvorio, a nakon toga kroz prozor se provukao i ušao u kupatilo, kojom prilikom je prilikom ulaska - uskakanja kroz prozor ramenom zakačio gornji okvir od prozora i polomio šarku na istom. Nakon toga ušao je u sobu na kojoj su vrata bila otvorena, i s obzirom da u toj sobi ima samo jedan ležaj podigao je dušek na istom i ispod dušeka pronašao dvije puške i on je oduzeo lovački karabin „CZM“ 70 cal. 8,57 mm fab. br. 184796 i donio sa sobom u porodičnu kuću. Pušku je zapakovao u plastičnu kesu i autobusom došao do kuće u Šušanju. On je najprije tu pušku držao kod sebe u kući, a 05.09.2011. godine kada su policajci Uprave policije došli da pretresu kuću, on je tu pušku sakrio iza kuće, to je učinio na način što je dok su ga inspektori čekali ispred kuće on je pošao iza kuće, ušao kroz prozor, izvadio pušku koja je stajala u njegovoj sobi i sakrio je iza kuće u travu. On je to učinio jer je se prepao jer do tada nije imao nikakvih problema sa policijom. Dana 05.09.2011. godine, OPS PJ Bar izvršili su pretres njegove kuće u Šušanju negdje oko 15 časova, ali nisu ništa pronašli. Istog dana oko 20,30 časova otišao je u Područnu jedinicu u Baru i inspektoru M. predložio da pođe sa njim da mu pokaže gdje je pušku sakrio i on je pošao, pušku je uzeo i ponio u Područnu jedinicu u Bar, a informisan je da je ista odmah vraćena njegovom stricu J. S. oko 22,00 časa, zapravo čuo je kad ga je putem telefona pozvao inspektor M. i rekao da su pušku pronašli kod njega da dođe da je uzme. Pušku nije oduzeo s namjerom da bi je prodao i pribavio sebi protivpravnu imovinsku korist, već je htio da ode u planinu da iz iste puca, a nakon izvjesnog vremena da je vrati odakle je uzeo. On to nije uradio da bi pribavio imovinsku korist već da bi pucao iz te puške, a zbog čega pušku nije tražio od svog daljeg strica nego mu je na taj način oduzeo on se ne može izjasniti.</span>
</p>
<p class="p4"></p>
<p class="p4">
<span>U dokaznom postupku saslušan je svjedok oštećeni J. S., </span><span class="s3">pročitani su : </span><span>zapisnik o uviđaju UP PJ Bar br. KU 424/11 od 4.09.2011. godine, zapisnik UP PJ Bar  ispostave Virpazar o pretresanju stana i drugih prostorija Ku 424/11 od 5.09.2011. godine, potvrda o privremeno oduzetim predmetima UP PJ Bar br. KU 424/11 od 5.09.2011. godine, potvrda UP PJ Bar o vraćanju privremeno oduzetih predmeta Ku 424/11 od 5.09.2011. godine, izvod iz kaznene evidencije na ime optuženog  UP PJ Bar br. 24-03/3-245/11-7093/2 od 22.11.2011. godine, nalaz i mišljenje sudskog vještaka finansijske struke N. D. od 13.10.2011. godine.</span>
</p>
<p class="p4"></p>
<p class="p4">
<span class="s3">Svjedok oštećeni </span><span class="s2">J. S.</span><span class="s3"> je izjavio da je vlasnik kuće koja se nalazi u selu Utrg u Virpazaru. Jednom prilikom kada je došao da obiđe kuću sa svojom suprugom S. iznenadio se kada je vidio da su vrata od kupatila otvorena budući da su ta vrata uvijek ostavljana zatvorena. Kada su zadnji put prije toga napustili kuću zaključali su ulazna vrata i svi su prozori bili zatvoreni. Zbog cirkulacije vazduha prozor na kupatilu je otvorio na kip što znači da je gornji dio tog prozora bio malo otvoren i sa strane je zakačen jednom metalnom šipkom i u donjem dijelu sa jednom šarkom, a roletne od eloksirane bravarije, dakle metalne su bile zatvorene sa jednom metalnom ručicom, osiguračem, a kada se spolja malo podignu roletne ta ručica se pomjeri o otvara se roletna spolja. Nakon toga podiže se mreža za komarce i dolazi se do staklenog prozora koji je bio otvoren na kip. Kada je ušao u kupatilo vidio je na sred kupatila prozor koji je bio na sred kupatila, slomljenu šolju i vodokotlić i bilo mu je jasno da je neko izvršio krađu. Prozor koji je otvoren na kip  nije se mogao otvoriti bez upotrebe fizičke sile odnosno guranja spolja. U sobi koja se nalazi odmah do kupatila rekao je supruzi da podigne tri dušeka na jednom ležaju i kada je ona to uradila vidjela je da mu nedostaje karabin, 8,57 mm i 29 metaka, a lovačka puška je bila na svom mjestu. Na stolu u jednoj maloj kutiji oduzeto je 3 ili 4 kutije metaka 7,65 mm, a nestao mu je i jedan vojnički nož koji se montira na automatsku pušku. On je događaj prijavio policiji kasnije je obavješten da je puška pronađena kod J. I. i to obavještenje je dobio sledećeg dana uveče, a nakon nekoliko dana, on je razgovarao sa jednim prijateljem koji se zove R., ne zna mu prezime, kome je objasnio što mu se desilo i on je njemu rekao da mu je J.I. poklonio vojnički nož jer ga je R. povremeno angažovao za obavljanje molerskih radova. R. mu je kasnije donio taj nož i ispostavilo se da je to njegov nož. Nije se pridružio krivičnom gonjenju i nije postavio imovinsko pravni zahtjev.</span>
</p>
<p class="p4"></p>
<p class="p4">
<span>Iz zapisnika o uviđaju UP PJ Bar br. KU 424/11 od 4.09.2011. godine utvrđeno je da su metalne škure na kupatilskom prozoru oštećene u dijelu brave, dok se okno prozora nalazi na podu-pločicama unutar kupatila. Poklopac šolje je polomljen, najvjerovatnije usled pada prozora. U spavaćoj sobi desno od kupatila uočena je premetačina, naslon kauča je zasukan. Prema riječima oštećenog u tom krevetu se nalazila oduzeta puška, dok druga puška dvocijevka nije oduzeta kao ni druge stvari.   </span>
</p>
<p class="p4"></p>
<p class="p4">
<span>Iz zapisnika UP PJ Bar ispostave Virpazar o pretresanju stana i drugih prostorija Ku 424/11 od 5.09.2011. godine utvrđeno je da pretresom kuće oštećenog nisu pronađene stvari koje potiču od krivičnog djela. </span>
</p>
<p class="p4"></p>
<p class="p4">
<span>Iz potvrde o privremeno oduzetim predmetima UP PJ Bar br. KU 424/11 od 5.09.2011. godine i potvrde UP PJ Bar o vraćanju privremeno oduzetih predmeta Ku 424/11 od 5.09.2011. godine utvrđeno je da su od optuženog oduzeti </span><span class="s3">lovački karabin »CZM 70« kalibar 8,57 mm, fab. br. 184796 i 29 metaka kalibra 8.57 mm. sa futrolom od kože, koji su vraćeni oštećenom. </span>
</p>
<p class="p4"></p>
<p class="p9">
<span>Iz izvoda iz kaznene evidencije na ime optuženog  UP PJ Bar br. 24-03/3-245/11-7093/2 od 22.11.2011. godine</span><span class="s3"> utvrđeno je da je prema optuženom rješenjem Osnovnog suda u Baru KM broj 17/02 od 03.02.2003. godine zbog krivičnog djela iz čl. 367 KZ RCG izrečena vaspitna mjera pojačan nadzor od strane roditelja i da je presudom Osnovnog suda u Baru K broj 765/06 od 04.03.2009. godine zbog krivičnog djela iz čl. 240/1/1 KZ, osuđen na kaznu zatvora od 6 mjeseci.</span>
</p>
<p class="p4"></p>
<p class="p4">
<span>Iz nalaza i mišljenja sudskog vještaka finansijske struke N. D. od 13.10.2011. godine utvrđeno je da vrijednost oduzetih stvari iznosi </span><span class="s3">566,10 €.</span>
</p>
<p class="p4"></p>
<p class="p4">
<span>Ocjenom izvedenih dokaza utvrđeno je da je optuženi učinio krivično djelo koje mu je stavljeno na teret, na način predstavljen u dispozitivu. Optuženi je u svojoj odbrani priznao neke činjenice vezane za izvršenje krivičnog djela, navodeći da jeste oduzeo predmetne stvari, ali da nije izvršio obijanje i da stvari nije oduzeo u namjeri pribavljanja imovinske koristi već da puca iz puške. </span>
</p>
<p class="p4"></p>
<p class="p4">
<span>Sud je navedene djelove odbrane optuženog cijenio kao neosnovane i kao pokušaj izbjegavanja krivice. </span>
</p>
<p class="p4"></p>
<p class="p4">
<span class="s3">Optuženi je izjavio da se nakon provlačenja ruke i otvaranja prozora, kroz prozor provukao i ušao u kupatilo, kojom prilikom je prilikom ulaska - uskakanja kroz prozor ramenom zakačio gornji okvir od prozora i polomio šarku na istom. Iz iskaza oštećenog J.S. utvrđeno je da je optuženi da bi ušao u kuću prvo morao da podigne metalne roletne, nakon toga da pomjeri metalnu ručicu, nakon otvaranja roletne podigne mrežu za komarce i upotrijebi fizičku snagu da bi polomio metalnu šipku koja je prozor držala zatvorenim u položaju tzv. kip i da nakon otvaranja prozora uđe u unutrašnjost kupatila.  Optuženi u svojoj odbrani nije naveo da su </span><span>se na prozoru nalazile roletne, već da je samo </span><span class="s3">provukao kroz prozor i prozor otvorio, nakon čega se kroz prozor se provukao i ušao u kupatilo, a da je tom prilikom ramenom zakačio gornji okvir od prozora i polomio šarku na prozoru. Opšte poznata činjenica je da kada je prozor otvoren na kip da je isti otvoren samo u gornjem dijelu nekoliko centimetara i da je odbrana optuženog neosnovana da se kroz tako mali otvor mogao provući i slučajno zakačiti okvir od prozora. Iz načina na koji je optuženi ušao u kuću utvrđeno je da radnje  savlađivanja prepreka oko ulaska u kuću nije preduzimao slučajno, već u namjeri obijanja zatvorenog prostora. </span>
</p>
<p class="p4"></p>
<p class="p4">
<span class="s3">Optuženi je u svojoj odbrani izjavio i da je pušku oduzeo ne da bi pribavio imovinsku korist već da bi iz iste pucao. I navedeni dio odbrane sud je cijenio kao neosnovan. Optuženi je stvari oštećenog oduzeo u selu Utrg. Optuženi je prvo pušku odnio u svoju porodičnu kuću u istom selu, a nakon toga u svoju kuću u Baru. Da bi došao do Bara iz sela Utrg optuženi je znao da mora koristiti put preko brda Sutorman, ili kroz tunel Sozina ili put Virpazar Petrovac i da će prenošenje puške koja je većih dimenzija biti povezano sa povećanim rizikom od otkrivanja od strane policije koja se nalazi na navedenim putnim pravcima. Takođe mu je bilo poznato da odnošenje puške iz svoje porodične kuće u Baru i pucanje predstavlja prvo rizik od otkrivanja puške prilikom transporta kao i rizik od otkrivanja prilikom pucanja. Sve to je bio preveliki rizik za okrivljenog da obijanjem kuće dođe do puške i izloži se riziku oko prenošenja puške do Bara i do mjesta na kome bi pucao samo iz razloga što je imao želju da puca iz puške. Optuženi je ako je već imao želju da puca mogao zamoliti oštećenog da mu pozajmi pušku i iz iste pucati u selu u kome se ista nalazila, a kako se optuženi na pitanje suda zbog čega pušku nije tražio od oštećenog nije mogao izjasniti o razlozima, za sud je očigledno da je oduzimanje puške od strane optuženog bilo motivisano namjerom pribavljanja protivpravne imovinske koristi. Stav suda potvrđuje se i činjenicom da je optuženi oštećenom oduzeo i vojnički nož, iako to nije predmet ovog postupka. </span>
</p>
<p class="p14"></p>
<p class="p14">
<span class="s3">Optuženi je u kuću oštećenog ušao obijanjem zatvorenog prostora </span><span>postupajući sa direktnim umišljajem jer je bio svjestan da oduzima tuđe pokretne stvari, a utvrđena je i njegova namjera da oduzimanjem tuđih pokretnih stvari pribave sebi protivpravnu imovinsku korist. </span>
</p>
<p class="p4"></p>
<p class="p15">
<span>Sud je precizirao optužnicu u pogledu načina izvršenja, prema iskazu oštećenog J. S. koji je detaljno opisao izgled lica mjesta, oštećenja koja su posledica radnji optuženog, a iskaz oštećenog je potvrđen zapisnikom o uviđaju. Sud je izostavio dio optužnice u kome je navedeno da su oružje u travi </span><span class="s4">pronašli OPS - PJ u Baru, jer je ocijenio se radi o detaljima sa kojima ne treba opterećivati izreku presude. </span><span class="s5">Ocijenjeno je da se navedenim preciziranjem ne narušava identitet optužnice i presude. </span>
</p>
<p class="p4"></p>
<p class="p4">
<span>Sud je optuženog osudio</span><span class="s1"> </span><span>na kaznu zatvora u trajanju od 1 godine. Za predmetno krivično djelo propisana je kazna zatvora u trajanju od 1 do 8 godina. Na strani optuženog cijenjene su sve olakšavajuće i otežavajuće okolnosti iz čl. 42. Krivičnog zakonika. Olakšavajućih okolnosti nije bilo. Optuženi je djelimično priznao izvršenje krivičnog djela. Priznanje krivičnog djela da bi se cijenilo kao olakšavajuća okolnost, mora biti potpuno, što je u konkretnom slučaju izostalo, pa odbranu optuženog sud nije cijenio kao olakšavajuću okolnost. Od otežavajućih okolnosti sud je cijenio raniji život jer je optuženi osuđivan i javlja se kao specijalni povratnik. </span><span class="s6">Izrečena kazna zatvora po ocjeni suda odgovaraju težini izvršenog krivičnog djela i krivici optuženog i predstavlja mjeru koja je neophodna da bi se postigla svrha kažnjavanja.</span>
</p>
<p class="p4"></p>
<p class="p4">
<span>Odluka o troškovima krivičnog postupka zasniva se na odredbi čl. 229 st.1 ZKP, a ista se odnosi na troškove za izradu nalaza i mišljenja vještaka finansijske struke u iznosu od 50,05 € i troškove rada suda koji su određeni prema trajanju, složenosti krivičnog postupka i imovinskim prilikama optuženog.</span>
</p>
<p class="p4"></p>
<p class="p8">
<span>Na osnovu izloženog odlučeno je kao u izreci presude</span>
</p>
<p class="p16"></p>
<p class="p16">
<span class="s1">OSNOVNI SUD U BARU</span>
</p>
<p class="p16">
<span class="s1">Dana 19.04.2012. godine</span>
</p>
<p class="p6"></p>
<p class="p6"></p>
<p class="p10">
<span class="s1"> ZAPISNIČAR,				                                      S U D I J A</span>
</p>
<p class="p6">
<span class="s1">M. M.				                                                               G. Š.</span>
</p>
<p class="p17"></p>
<p class="p17"></p>
<p class="p17"></p>
<p class="p17"></p>
<p class="p17">
<span class="s1">PRAVNA POUKA</span><span>:Protiv ove presude može se </span>
</p>
<p class="p17">
<span>izjaviti žalba Višem sudu u Podgorici u roku od</span>
</p>
<p class="p17">
<span>15 (petnaest) dana od dana prijema pismenog otpravka.</span>
</p>
<p class="p17">
<span>Žalba se predaje ovom sudu u dva primjerka.</span>
</p>
<p class="p10"></p>
<p class="p10"></p>
<p class="p10"></p>
<p class="p10">
<span class="s1">DNA</span><span>:-    1 x ODT, </span>
</p>
<p class="p18">
<span class="s7">-​&nbsp;</span><span>1 x optuženom </span>
</p>
<p class="p18">
<span class="s7">-​&nbsp;</span><span>u spise. </span>
</p>
<p class="p19"></p>


</body>
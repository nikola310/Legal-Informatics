<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span>
</p>
<p style="text-align:right">
<span class="span1">Posl. br. K.197/16</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U KOTORU, kao nadležni prvostepeni krivični sud po sudiji Sanji Čakanović, uz učešće zapisničara Jadranke Golub, u krivičnom predmetu protiv okrivljenog D.D., zbog krivičnog djela teška tjelesna povreda iz člana 151. stav 1. Krivičnog zakonika, koji se vodi po optužnom predlogu ODT-a Kotor Kt. br. 280/16 od 30.06.2016. godine, nakon održanog glavnog i javnog pretresa dana 29.03.2018. godine, u prisustvu državnog tužioca Kotor Ljiljane Milić, odsustvu okrivljenog shodno članu 457 ZKP-a i branioca okrivljenog adv. Dapčević Dimitrija, dana 03.04.2018. godine donio je i javno objavio  sledeću:</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni D.D, JMBG .... od oca M. i majke Dj.rodjene L., rodjen .... godine u K., stalno nastanjen u K., D. bb, državljanin R. S., trgovac, neoženjen, bez djece, sa završenom SSS, lošeg imovinskog stanja, ranije navodno neosudjivan, protiv kojeg se navodno ne vodi postupak za drugo krivično djelo, u pritvoru po rješenju Sudije za istragu Osnovnom suda u Kotorou Kri. broj 160/16 od 18.06.2016. godine, koji se ima računati od 17.06.2016. godine od 09:30 časova i dalje.</span>
</p>
<p>&nbsp;</p>
<p style="text-align:center;">
<span class="span1">K r i v   j e</span>
</p>
<p>
<span class="span1">Što je</span>
</p>
<p>&nbsp;</p>
<p>
<span class="span1">Dana 15.06.2016. godine oko 20,40 časova u Ul. S.a o., u blizini S.p. pored restorana “M .C. u B., teško tjelesno povrijedio ošt. D.M. iz B.pri čemu je bio uračunljiv i svjestan svoga djela i njegove zabranjenosti, a čije izvršenje je htio, na način što mu je zadao 5 do 6 udaraca pesnicom u predjelu vilice, kojom prilikom je oštećeni zadobio tešku tjelesnu povredu u vidu preloma donjovilične kosti u predjelu lijeve polovine tijela donjovilične kosti bez dislokacije, tj. bez pomjeranja prelomljenih koštanih okrajaka sa oštećenjem sluzokože desni u predjelu lijeve polovine donjovilične kosti i sa oštećenjem tri zuba u predjelu lijeve polovine donjevilične kosti u predjelu zadnje strane (zadnjeg zida) desne gornjevilične kosti sa krvnim podlivom kože u desnom jagodičnom predjelu.</span>
</p>
<p>&nbsp;</p>
<p>
<span class="span1">- Čime je izvršio krivično djelo teška tjelesna povreda iz čl. 151. st. 1. Krivičnog zakonika CG.</span>
</p>
<p>&nbsp;</p>
<p>
<span class="span1">Pa mu sud na osnovu naprijed navedene krivično pravne odredbe te odredbi čl. 3, 5, 13, 15, 32, 33, 36, 42, 45. st. l. tačka 3., te čl. 46. st. l. tačka 5., te čl.  52, 53. i 54. KZ-a CG i čl. 226., </span><span class="span1">239. st. 2, </span><span class="span1">368. i 374. ZKP-a, izriče</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu utvrđuje kaznu zatvora u trajanju od 4 ( četiti ) mjeseca  i istovremeno određuje da se ista neće izvršiti ukoliko okrivljeni za vrijeme od 2 ( dvije ) godine od dana pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span class="span1">Dužan je okrivljeni da na ime sudskog paušala uplati iznos od 30 eura, te na ime troškova krivičnog postupka iznos od 338,25 eura, u korist budžeta Crne Gore, na žiro račun broj 832-16-52 u roku od 15 dana od dana pravosnažnosti presude i dokaz o uplati dostavi ovom sudu s pozivom na broj K. 197/16.</span>
</p>
<p>&nbsp;</p>
<p>
<span class="span1">Oštećeni D. M.se sa postavljenim imovinskom pravnim zahtijevom upućuje na parnični postupak.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e n j e </span>
</p>
<p>&nbsp;</p>
<p>
<span class="span1">ODT Kotor aktom Kt. br. 280/16 od 30.06.2016. godine stavilo je na teret okr. D. D. izvršenje krivičnog djela teške tjelesne povrede iz člana 151. stav 1. KZ-a. </span>
</p>
<p>&nbsp;</p>
<p>
<span class="span1">U završnoj riječi DT Kotor je precizirao činjenični opis optužnog predloga na način kao je to predstavljeno dispozitivom presude a ističući da pravna kvalifikacija djela ostaje nepromjenjena, te smatra da je spovedenim dokazima nesporno utvrdjeno da je okrivljeni učinio navedeno krivično djelo i da je istim dokazana njegova krivica, a što prvenstveno proizilazi iz iskaza oštećenog D.M., koji je detaljan, logičan i u saglasnosti sa medicinskom dokumentacijom i nalazom i mišljenjem vještaka medicinske struke i da ostali dokazi djelimično upućuju na zaključak da je okrivljeni oštećenom zadao 5 do 6 udaraca pesnicom, da je uslijed tih udaraca isti zadobio tešku tjelesnu povredu, pa da su se time u njegovim radnjama stekla sva bitna obilježja bića krivičnog djela stavljenog mu na teret, a da je odbrana okrivljenog  neprihvatljiva i nelogična, i u suprotnosti sa iskazom oštećenog, a i sa ostalim dokazima provedenim tokom dokaznom postupka, a da sam intenzitet i broj udaraca što je i vještak naveo kao i mehanizam nastanka ovih povreda potvrdjuje kazivanje oštećenog zbog čega je predložio da ga sud oglasi krivim, da ga kazni po zakonu i da mu izrekne kaznu zatvora.</span>
</p>
<p>&nbsp;</p>
<p>
<span class="span1">Branilac okrivljenog u završnoj riječi je naveo da nema ništa da navede vezano za precizirani činjenični opis i da u tom dijelu nema primjedbi, te da smatra da je okrivljeni počinio predmetno krivično djelo koje mu se stavlja na teret, u stanju bitno smanjene uračunljivosti obzrom da je isti zadao više udaraca oštećenom nakon što je prethodno udario njegovu djevojku, što je izazvalo takvu njegovu uzvratnu reakciju, te je takodje predložio sudu da ima u vidu prilikom odmjeravanja kazne da je u pitanju relativno mlada osoba, i da isti ranije nije osudjivan.</span>
</p>
<p>&nbsp;</p>
<p>
<span class="span1">Postupajući po navedenom optužnom aktu, sud je održao glavni pretres, u odsustvu okrivljenog D.D, shodno članu 457. ZKP-a, i prisustvu njegobog branioca, a s </span><span class="span1">obzirom da je okrivljeni bio uredno pozvan na glavni pretres, a njegovo prisustvo nije bilo nužno jer je prethodno saslušan.</span>
</p>
<p>&nbsp;</p>
<p>
<span class="span1">U svojoj odbrani okrivljeni je naveo da je sa djevojkom M. S.došao u B. 06.06.2016. godine da bi se zaposlili kao sezonski radnici, da je imao privremeni boravak do 21.06.2016. godina, kao i da se S. zaposlila 13.06.2016. godine u ulici S.o. na štandu parfema, preko puta T., i da mu je odmah rekla da joj se ne svidja posao, jer je gazda štanda upućuje na nova pravila ponašanja, te da je 15.06.2016. godine, oko 19,00 časova pošao do S. na štand i kada je stigao, da im je prišao  vlasnik štanda M., koji je saopštio S. da mora biti u unutrašnjosti štanda, da se ne udaljava i da joj ne dozvoljava da joj niko sjedi pored štanda, te da joj je rekao  „ ja tako hoću, ja tako mogu, ja tako smijem“, da bi se posle toga udaljio, ali da se odmah vratio, te da je on sjeo u bašti restorana M. K. te da nije čuo dalji razgovor izmedju S. i M., ali da je vidio da je u pitanju rasprava, da bi nakon toga M. pošao sa štanda, a kada ga je S. pozvala rukom da dodje. Obasnio je da je kada joj je prišao primjetio  suze u njenim očima i da mu je ista na pitanje zašto plače, rekla da joj je M. dao otkaz i da neće da joj plati, na šta joj je on rekao da se smiri i da pozove M. telefonom kako bi ga pitali za isplatu. Objasnio je da se M. nije javljao na telefon, te da su odlučili da ga sačekaju kod štanda, a da je isti nakon 10-ak minuta došao, sjeo na neki plastičnu stolicu udaljenu 20-tak metara od štanda u pravcu hotela P.. i da mu je onda on prišao i pitao ga zbog čega njegova djevojka plače, na šta mu je M. odgovorio „šta me briga, pitaj je, ona će ti sama reći“. Objasnio je da ga je pitao zbog čega neće da je isplati, na šta mu je M. odgovorio da ona neće da radi kako joj je rečeno, te da ga je još jednom zamolio da joj plati kako bi prošli bez problema, na šta se isti uznemirio i rekao mu „šta oćeš ti mali“ a da je on njemu samo rekao „samo da nam platite neću probleme“, i da je tada M.ustao sa stolice i rekao mu „da li si normalan, znaš li ko sam ja?“, te da mu je tada Selena rekla da se smiri a da je  M. uznemiren krenuo u njegovom pravcu, da je bio  agresivan, da je počeo da se trese, i da mu se obratio riječima „Šta oćeš pizdo, oćeš li da te prebijem kao mačku?“. Objasnio je da je da je tada S.stala izmedju njih dvojice, pokušavajući da ih smiri, kada je M. krenuo da mu zada udarac pesnicom lijeve ruke, a da je  u desnoj  držao cigaretu, ali da ga je promašio i da je udario S. u predjelu gornje usne, pa da je kada je to vidio, istom uzvratio  udarac pesnicom lijeve ruke u predjelu glave, a da mu je zatim  zadao još dva tri udarca po tijelu, jer se isti savio i uhvatio rukom za vilicu, pa da mu je tako po tijelu zadavao udarce, nakon čega je sa S. pošao u pravcu S.g.. Dalje je naveo da ga je policija zaustavila kod T. i privela u stanicu, a naveo je i da mu je u trenutku kada se M.dogovao sa S. oko posla, rekao da ima jake veze, i da uvijek nosi pištolj sa sobom. Takodje je naveo da mu je žao što se to dogodilo, da bi želio da mu se izvini, ukoliko isti prihvata njegovo izvinjenje, jer da to smatra samoodbranom sebe i svoje djevojke. Na posebno pitanje branioca da li mu je nakon tih udaraca M. prijetio, naveo je da jeste, rekavši „Ubiću te za ovo“, a da mu je kada je došla policija, rekao „stoj D., sad si gotov“.</span>
</p>
<p>&nbsp;</p>
<p>
<span class="span1">Sud je u dokaznom postupku koji je sproveden radi utvrđivanja činjeničnog stanja i krivice okrivljenog proveo sledeće dokaze i to: neposredno je saslušan svjedok oštećeni D. M., kao i svjedok J.M., pročitan je izvještaj o povredama ljekara jedinice za HMP br. 7463 od 15.06.2016. godine na ime D.M., izvještaj o povredama ljekara jedinice za HMP br. 7462 od 15.06.2016. godine na ime M. S., izvještaj ljekara specijaliste JZU Opšta bolnica Kotor- ambulanta ORL br. 1664 od 16.06.2016. godine na ime M.D., izvještaj ljekara specijaliste JZU Opšte bolnice Kotor- </span><span class="span1">Radiološke dijagnostike br. 2630 od 16.06.2016. godine na ime D. M., uput za bolničko liječenje za KC CG- JZU Opšta bolnica Kotor- hirurgija br. uputa 67 od 16.06.2016. godine na ime D. M., otpusna lista sa epiklizom KC CG br. 13694/2,016 od 17.06.2016. godine na ime D. M., , zatim je pročitan izvještaj ljekara specijaliste DZ Budva- Centar za mentalno zdravlje br. 1097 od 30.06.2016. godine na ime D. M., , uz saglasnost stranaka pročitan je nalaz i mišljenje vještaka medicinske struke Krsta Nikolića od 29.06.2016. godine, kao i iskaz svjedoka M. S., pročitan je dopis dr. Marine Roganović od 18.01.2018. godine i pročitan je izvod iz KE UP Kragujevac od 08.07.2016. godine.</span>
</p>
<p>&nbsp;</p>
<p>
<span class="span1">Svjedok oštećeni D. M.,  je na glavnom pretresu izjavio u svemu kao kod DT-a odnosno da je tri dana prije kritičnog dogadjaja, na njegov štand koji drži u ul. Slovenska obala bb, u B., gdje prodaje torbe i parfeme, došla djevojka M.S., iznteresujući se za posao na štandu, jer je vidjela obavještenja koja je isti istakao po gradu, da traži radnicu, da je tada došla sa njenim momkom, čije ime ne zna, te da su se u kaficu M.K., koji se nalazi preko puta njegovog štanda okvirno dogovorili koji su uslovi rada, tj da su se u načelu usaglasili oko svega, i dogovorili da sledećeg dana uveče dodje na posao, što je ista i učinila, te se saglasila da će biti na probnom radu maksimalno tri dana, i da će joj to biti svakako plaćeno. Objasnio je da je sutra dan došla na posao na vrijeme, s tim što se nakon njenog dolaska brzo pojavio i njen dečko, za koga je znao da je D. D. i koji je uglavnom vrijeme provodio sjedeći u restoranu M. K. sa S., te da prvi dan nije odreagovao zbog toga, ali da se i drugog dana ponovilo isto, dje je S. gotovo neprekidno sjedjela u restoranu a ne na svom radnom mjestu. Dalje je naveo da je trećeg dana, a da misli da je to bio 15.06.2016. godine, došao na posao i donio novu robu, i to oko 17,00 časova, i da je očekivao da će mu S. pomoći oko te robe, i da će doći iz restorana na štand jer ga je vidjela sa robom, ali da ona to nije učinila narednih 15-20 minuta, kada je on pošao do restorana gdje je ista sjedala i pitao je da li joj treba neka posebna pismena molba da dodje da radi, na šta je ona odgovorila šaljivo „pa možda bi i bilo potrebno“, da bi on pošao do štanda i nastavio da radi, pa da je došla i S. posle nekih 15 minuta. Dalje je naveo da je kad je završio sa poslom oko nove robe, pitao zašto se ne pridržava njihovog dogovora o poslu i svo vrijeme provodi u restoranu sa momkom, a da posao trpi i da on gubi mušterije, na šta je ista navela da ta priča nema veze, i da ona za tri sekunde može doći iz restorana do štanda da usluži. Objasnio je da u prvi momenat nije vjerovao što govori, pa da joj je predložio da ako želi odradi smjenu, pošto je bilo kasno, a da se radi  do 22,00-22,30 časova, i da joj nakon toga isplati ono što je zaradila kod njega, na šta se ona složila pa da su se tako i rastali, te da je on otišao 15-ak metara dalje od štanda i sjeo na komšijske stolice koje su preko puta lokala, a sa suprotne strane štanda, gdje je sjedao nekih desetak minuta kada se pojavio D.D.sam, vidno uzrujan i nasilnički nastrojen i da mu se obratio riječima „zašto moja djevojka plače“, a da je on  i dalje sjedao na stolici, da mu je ispod lijeve ruke bila torbica, a ruka u džepu, a da je u desnoj ruci držao telefon, pa da je pošto je isti bio borilački nastrojen prema njemu, ustao  sa stolice, ne očekujući reakciju D.da ga fizički napadne i da je i dalje  držao jednu ruku u džepu, a telefoj u drugoj, pa da mu je kada je ustao rekao da ne zna zašto ona plače i da mogu to odmah da provjere, kada ga je zatim isti pitao zašto je njegovoj djevojci udario šamar, na šta mu je odgovorio da nema pojma o čemu priča, pa da ga je u tom momentu D. zasuo jakim udarcima pesnicom u predjelu glave, a da su udarci  bili tako siloviti da je već od prvog udarca bio ošamućen i da se nije mogao adekvatno zaštititi, a da su udarci bili toliko munjeviti i u kratkom vremenskom intervalu i jačeg intenzizeta. Dalje je naveo </span><span class="span1">da je D. vidio da ga je povrijedio, da mu je krv  išla iz usta i da mu je stvorio  veliki podliv sa desne strane lica. Objasnio je da je doživio šok, da je bio ošamućen, i da mu je D.zadao najmanje 5-6 udaraca, kada je ošamućen primijetio da se isti udaljava prema S.g.. Dalje je naveo da je kada je S.vidjela da mu zadaje udarce, prišlai zamolila D. da prestane,tj. da je došla kada je sve bilo završeno, kada je D.prestao sa udarcima i počeo da se udaljava, a da nije ni u jednom trenutku stijala izmedju njih niti je bila prisutna kada mu je zadavao udarce, jer je vjerovatno bila u restoranu ili na štandu. Objasnio je da je primjetio policijsko vozilo iz pravca restorana O., i kada je S. prišla da ju je pitao  oće li da pozove policiju, jer je povrijedjen, na šta mu je ista drsko odgovorila da ih zove sam, pa da je zaustavio službeno vozilo i pokazao im D. koji se udaljavao, pa da su isti odmah reagovali i priveli ga. Na posebno pitanje da li je i čime zadao udarac S. kritične prilike, odgovorio je da nije, da je kategoričan u tome da joj nije zadao udarac, niti da je na bilo koji način ugrozio. Takodje je naveo da se pridružuje krivičnom gonjenju i da postavlja imovinsko pravni zahtjev. Na glavnom pretresu je još na pitanje branioca okrivljenog naveo da je u momentu kada mu je okrivljeni prilazio, sjedio i da su mu obije ruke  bile zauzete, da mu je u jednoj ispod miške bila torbica, a u drugoj telefon, a da je okrivljeni borilački bio nastrojen, tj da je on drsko krenuo put njega i da je onda on  krenuo da ustane, ali da ga je okrivljeni udario više puta, kao i da ga je dok mu je prilazio,  pitao zbog čega njegova djevojka plače, i da mu je isti zadao od prilike od 5 do 6 vrlo jakih udaraca, da nije pao od tih udaraca, kao i da mu ih je zadavao u obije strane glave, da je imao sa obije strane hematome, da su mu sa lijeve strane slomljena cetiri zuba, a sa desne jagodična i vilična kost su napukle, dok je sa lijeve strane pukla villična kost. Dalje je na pitanje branioca okrivljenog naveo da se nalazio na udaljenosti od 15 metara od objekta Monte Karlo u momentu kada se to desio, i to na šetalištu, te da on nije zadao nikakav udarac S.M.. Na pitanje DT-a objasnio je da je sjedao na strani gdje se nalazi restoran M.K..</span>
</p>
<p>&nbsp;</p>
<p>
<span class="span1">Svjedok J.M. je izjavio u svemu kao u prethodnom postupku navodeći da poznaje M. D., koji u ulici S. o. bb u B. drži štand za prodaju robe, nekih 15 godina, te da je bio kritične noći na 20-ak metara udaljenosti od D., koji je sjedao na šetalištu pored restorana „M.C.“, i da misli da je bilo nedje izmedju 20,00-21,00 čas kada je D. prišao jedan momak, visočiji, krupnije gradje, da su nešto pričali, da bi tokom razgovora D. ustao, i da mu je taj mladić zadao više udaraca pesnicama u predjelu glave, te da je D. skoro ustao sa stolice i kada mu je momak zadao više udaraca u predjelu glave, i da misli da je bila serija udaraca jačeg intenziteta, a da je tada  vidio samo njih dvojicu, i da nikakvu djevojku tada nije vidio, odnosno nije vidio djevojku koja je radila kod D. na štandu, niti bilo koju djevojku u njihovoj blizini. Objasnio je da se on nalazio tačno na ulazu u luna park i da je mogao jasno vidjeti što se dešava izmedju njih dvojice, ali da nije čuo šta su pričali, da je samo  vidio da mu je momak zadao više udaraca u predjelu glave. Dalje je naveo da je D., kada je krenuo da ustane sa stolice, imao torbicu ispod ruke, da tako uvijek drži tu torbicu, i kao što je i naveo, da nije skoro ni ustao sa stolice kada je zasut udarcima, tako da nije imao vremena ni da se brani, ni da bježi, a da nije vidio da je ustao, pružio ruku ili da je na bilo koji način zada udarac tom momku, te da je ubrzo došla policija tako da pretpostavlja da su taj mladić i D. pošli u policiju. Dalje je naveo da je kasnije vidio D.a, koji je došao da zatvori štand, i da je tada primjetio na njegovom licu da je oteklo, i da mu je tada D.ispričao zbog čega mu je taj momak prišao i oko čega su se raspravljali. Objasnio je da te prilike nije vidio da je D. nekoga udario, pa ni tu djevojku, koja je radila na njegovom štandu, jer nju tada, kada su nanijeti udarci D. od strane momka nije ni </span><span class="span1">bilo. Na glavnom pretresu je na pitanje branioca okrivljenog, naveo  da je kritični dogadjaj neposredno vidio, da je od istih bio udaljen nekih 20 do 30 metara, da je oštećeni sjedao i da je vidio kada mu je okrivljeni prišao i da mu je nešto pričao, nakon čega je M. krenuo da se ustane, a da ga je okrivljeni  tom prilikom izudarao, i to zatvorenom rukom, krošeima, a da je oštećeni  dignuo ruku ili ruke da bi se zaštitio, kao i da nije vidio da li je bilo 3-4 ili više udaraca jer je prolazilo dosta ljudi, pa da nije mogao dobro da vidi, te da oštećenog poznaje sa šetališta ali da nije u prijateljskim odnosima sa istim.</span>
</p>
<p>&nbsp;</p>
<p>
<span class="span1">Svjedok M. S. navela je da je dana 15.06.2016. godine u 16,00 časova došla na posao, u ul. S. o. bb, u blizini . p., a pored restorana M.C., gdje je već tri dana radila na štandu za prodaju parfema kod M.D., da se sa njim dogovorila o visini plate ali da joj se u prva dva dana nije svidio njegov odnos prema njoj i prema radu, a da joj je u početku predočio da može da sjedi u bašti restorana M.C., preko puta štanda, i da odatle nadzire štand na kojem je radila. Objasnila je da je kritičnog dana oko 19,00 časova kod nje na štand došao njen momak D. D.i donio joj hranu, da je tada bila u bašti restorana M. C. kada im je prišao M. i kada joj je rekao „moraš stajati za štandom, jer gubim kupce“ na šta mu je ona rekla da je bio takav dogovor da mogu sjedati u bašti restorana, a da joj je isti na to odgovorio  da ga to ne zanima, da se on pita, jer on želi i hoće, da bi na kraju rekao ako joj se ne svidja da se može pokupiti i otići. Napomenula je da je odmah po M. dolasku u restoran, i stavljenih primjedbi, prešla za štand i da je pristala da je isplati za prethodni dan, tj za prethodna tri dana a da se on  okrenuo i rekao da neće, pa da je pošao prema restoranu T., kada je ona počela da plače i da je rukom  pozvala D. da dodje, i da mu je saopštila da više ne radi, da ide da se spakuje i da ide jer M.neće da je isplati, na šta je D. rekao da sačekaju, da će on razgovarati sa M.pa da su pošli u restoran Monte Carlo gdje su zatekli M. da sjedi za jednim stolom ispred brze hrane Keox i da puši i da mu je D.prišao i razgovarao sa njim a da je ona  krenula u njihovom pravcu, pa da je kada je prišla čula da mu je D. rekao da je isplati, a da je M.i dalje sjedio, da ništa nije govorio, da bi u jednom trenutku ustao sa cigaretom u desnoj ruci i rekao D. „Znaš li ti čovječe ko sam ja, šta će da bude“ i da mu se unio u lice i rekao „ajde pizdo, udari me“ i da mu je opet  rekao „znaš li ko sam ja“ na šta mu je D.odgovorio „ hoćete li vi platiti ili ne“ a da je ona stajala pored D.bočno u odnosu na M., kada je M.bacio cigaretu u pravcu D. i lijevom rukom  zamahnuo i pesnicom je udario u predjelu usne, sa desne strane. Navela je da je nakon toga  D. pogledao u nju, i kada je vidio da se izmakla, da je udario D. pesnicom u predjelu lica, a da se M.okrenuo na lijevu stranu ledjima ka njima i povio  prema zemlji i udarao rukama D., koji je stajao iza njega, a da ga je udarao u predjelu noga. Objasnila je da misli da mu je D. tada zadao dva udarca rukama u predjelu ledja, a da je posle toga  D. krenuo u pravcu Starog grada, a da je ona  svratila do restorana da pokupi svoje stvari i krenula za njim, da bi ubrzo došla patrola policije, i da im je ona prišla i zaustavila i pozvala D., pa da su sa patrolom pošli u stanicu policije. Na posebno pitanje da li je udarac, koji je zadobila od D.bio udarac koji je bio namjenjen D., navela je da ne zna, jer se to iznenada desilo prilikom rasprave izmedju D. i D.a da u tom trenutku nije stajala izmedju njih, nego kako je navela pored Dašića, a da je sa njene desne strane bio D., pored nje, a dok su se njih dvojica raspravljali, da je molila  D. da krenu kući, ali da je D.  već ustao i raspravljao se sa D. i unio mu se u lice, i da je cijelo vrijeme molila D.da idu kući, ali da je nije poslušao.</span>
</p>
<p>&nbsp;</p>
<p>
<span class="span1">Iz izvještaja o povredama ljekara jedinice za HMP br. 7463 od 15.06.2016. godine na ime D.M. proizilazi da se radi o licu iz tuče, da je isti naveo da je zadobio 5-6 udaraca zatvorenom pesnicom u predjelu glave, kao i da nije gubio svijest, te je istom uradjen pregled, data dijagnoza i neophodna terapija.</span>
</p>
<p>&nbsp;</p>
<p>
<span class="span1">Iz izvještaja o povredama ljekara jedinice za HMP br. 7462 od 15.06.2016. godine na ime M.S. proizilazi da se radi o licu iz tuče, koje je u ustanovu dovedeno u pratnji policije, koja je navela da je zadobila udarac u predjelu lica zatvorenom šakom, te da nije gubila svijest, pa je istoj uradjen pregled, te konstatovan hematom na usni.</span>
</p>
<p>&nbsp;</p>
<p>
<span class="span1">Iz izvještaja ljekara specijaliste JZU Opšta bolnica Kotor- ambulanta ORL br. 1664 od 16.06.2016. godine na ime M. D. proizilazi da je isti primljen u tu ustanovu predmetnog dana, da je zadobio udarac šakom po licu od strane poznate osobe, da rekonstruiše dogadjaj povrijedjivanja, te da je pregledan u HMP Budva, pa mu je dat klinički nalaz kojim je konstatovan hematom kože desnog jagodičnog predjela, orofaringoskopski-lezija sluznice sa lijeve strane mandibule, gdje se vidi lezija tri zuba, da otečeno otvara usta, te da je istom data dijagnoza i odgovarajuća terapija.</span>
</p>
<p>&nbsp;</p>
<p>
<span class="span1">Iz izvještaja ljekara specijaliste JZU Opšte bolnice Kotor- Radiološke dijagnostike br. 2630 od 16.06.2016. godine na ime D. M.proizilazi da je istome izvršen radiološki pregled, te dat nalaz kojim je konstatovana fisura na nivou tijela zigomatične kosti, posteriorni zid desnog maksilarnog sinusa sa znacima frakture, da nema tečnog patološkog sadržaja u maksilarnim sinusima kao i lijevo fraktura na nivou tijela mandibule, bez znakova dislokacije kosti.</span>
</p>
<p>&nbsp;</p>
<p>
<span class="span1">Iz uputa za bolničko liječenje za KC CG- JZU Opšta bolnica Kotor- hirurgija br. uputa 67 od 16.06.2016. godine na ime D. M. proizilazi da se isti upućuje na liječenje u Kliničko bolnički centar zbog frakture mandibule.</span>
</p>
<p>&nbsp;</p>
<p>
<span class="span1">Iz otpusne liste sa epiklizom KC CG br. 13694/2,016 od 17.06.2016. godine na ime D. M. proizilazi da je isti liječen od 16.06.2016. do 17.06.2016. godine uslijed frakture Corporie mandibulae l.sin, te da je primljen kao hitan slučaj zbog povreda lica zadobijenih u nasilju od strane poznate osobe dana 15.06.2016. godine, da je negirao gubitak svijesti, da rekonstruiše okolnost povrijedjivanja, kao i da je po povridjivanju pregledan u HMP Budva i OB Kotor odakle je upućen na dalje liječenje na njihovo odjeljenje, pa su po prijemu uradjene potrebne kliničke i laboratorijske pretrage, i da je u toku hospitalizacije tretiran paranteralnom antibiotskom i analgetskom terapijom i da mu je postavljnen kraniomandibularni zavoj, pa se isti otpušta kući dobrog opšteg stanja i zadovoljavajućeg lokalnog nalaza uz savjet i kraniomandibularni zavoj.</span>
</p>
<p>&nbsp;</p>
<p>
<span class="span1">Iz izvještaja ljekara specijaliste DZ Budva- Centar za mentalno zdravlje br. 1097 od 30.06.2016. godine na ime D.M. proizilazi da je isti primljen u ustanovu, pa je kontrolnim pregledom utvrdjeno da je istome medikacija redovna, da se ne osjeća dobro, i da ima panične napade sa depresivnom depolarizacijom, pa je istome data odgovarajuća dijagnoza i terapija.</span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka medicinske struke Krsta Nikolića od 29.06.2016. godine proizilazi da je D. M.zadobio sledeće povrede i to prelom donjovilične kosti u predjelu lijeve polovine tijela donjovilične kosti bez dislokacije, tj. </span><span class="span1">bez pomjeranja prelomljenih koštanih okrajaka sa oštećenjem sluzokože desni u predjelu lijeve polovine donjovilične kosti i sa oštećenjem tri zuba u predjelu lijeve polovine donjovilične kosti, kao i prelom desne donjovilične kosti u predjelu zadnje strane (zadnjeg zida) desne gornjovilične kosti sa krvnim podlivom kože u desnom jagodičnom predjelu, kao i da navedene povrede predstavljaju u vrijeme nanošenja, procijenjene kako pojedinačno tako i u ukupnom djelovanju, tešku tjelesnu povredu i da su iste nastale dejstvom tupine aktivno zamahnutog mehaničkog orudja u šta bi spadalo stisnuta pesnica i slično.</span>
</p>
<p>
<span class="span1"></span>
</p>
<p>
<span class="span1">Iz dopisa dr. Marine Roganović od 18.01.2018. godine proizilazi da je ista obavjestila sud da nije u mogućnosti da izvrši vještačenje okrivljenog jer klijent nije dostupan za eksploraciju jer je po riječima advokata stalno u Srbiji, te da vraća spise predmeta.</span>
</p>
<p>&nbsp;</p>
<p>
<span class="span1">Iz izvoda iz KE UP Kragujevac od 08.07.2016. godine proizilazi da prema okrivljeni dašić danilo nije evidentirano u kaznenoj evidenciji.</span>
</p>
<p>&nbsp;</p>
<p>
<span class="span1">Na osnovu rezultata cjelokupnog dokaznog postupka, cijeneći sve provedene dokaze pojedinačno i u uzajamnoj povezanosti, te u odnosu na odbranu okrivljenog, sud je utvrdio činjenično stanje kao u izreci presude. Krivično pravno ocijenjujući ovako utvrđeno činjenično stanje sud je našao da je okrivljeni D. D. kritične prilike</span><span class="span1"> </span><span class="span1">izvršio krivično djelo </span><span class="span1">teška tjelesna povreda iz čl. 151.st. 1. Krivičnog zakonika CG.</span>
</p>
<p>&nbsp;</p>
<p>
<span class="span1">Naime, okrivljeni u svojoj odbrani nije negirao da je kritične prilike nanio oštećenom udarce u  predjelu glave ili tijela medjutim istakao je  da  navedeno nije učinio bez razloga odnosno da je do  toga došlo jer je vidio da se  oštećeni  raspravlja sa njegovom djevojkom, da je  kada joj je prišao primijetio suze u njenim očima I  da mu je ista na pitanje zašto plače, rekla da joj je oštećeni dao otkaz I da neće da joj plati,  da su onda nakon što se oštećeni nije javljao na telefon istog odlučili sačekati kod štanda I da je on došao nakon lo-tak minuta, te da mu se onda obratio I pitao ga zašto njegova djevojka plače, a da mu je oštećeni rekao " što me briga, pitaj je ona će ti sama reći",  te da mu je on rekao zašto neće da je isplati,  a da mu je oštećeni odgovorio " što oćeš ti mali",  te da mu je rekao " samo da platite, neću probleme", a da je onda oštećeni ustao sa stolice na kojoj je sjedio, da ga je pitao da li je normalan, da li zna ko je on, da je tako  uznemiren krenuo u njegovom pravcu, da je bio agresivan, da mu je rekao " što oćeš pizdo, oćeš li da te prebijem kao mačku" I da je tada S. stala izmedju njih, da je oštećeni krenuo da mu zada udarac pesnicom lijeve ruke jer je u desnoj držao cigaretu, ali da ga je promašio I udario S. u predjelu gornje usne I da je on kada je to vidio, istog udario  pesnicom lijeve ruke u predjelu glave, a zatim da mu je zadao još 2-3 udarca po tijelu,a s obzirom da se oštećeni savio I uhvatio rukom za vilicu. Istakao je da mu je žao što se to dogodilo I da bi želio da se izvini oštećenom, mada da smatra da je samo branio sebe I svoju djevojku. </span>
</p>
<p>&nbsp;</p>
<p>
<span class="span1">Sud je prihvatio odbranu okrivljenog u  kojoj navodi  da je  oštećenom  nanio više udaraca kako u predjelu glave, tako I u predjelu tijela, jer se njegova odbrana potvrdjuje ostalim izvedenim dokazima I to prije svega medicinskom dokumentacijom na ime oštećenog te činjenicama koje proizilaze iz nalaza I mišljenja medicinske struke Krsta Nikolića,  kao I iskaza   svjedoka ošt. D. M., te svjedoka M.S.i  J.M..  </span>
</p>
<p>&nbsp;</p>
<p>
<span class="span1">Naime, na osnovu iskaza oštećenog D. M., te  svjedoka J. M. I M. S. sud je nesumnjivo utvrdio da je okrivljeni kritične prilike oštećenom zadao više udaraca u </span><span class="span1">predjelu glave, a što ni okrivljeni nije sporio u svojoj odbrani, a na način kako se to istom stavlja na teret optužbom, a navedeno se potvrdjuje I činjenicama koje proizilaze iz medicinske dokumentacije na ime oštećenog u kojoj su evidentirane povrede koje je isti zadobio kritične prilike, te činjenicama koje proizilaze iz nalaza I mišljenja sudskog vještaka medicinske struke. Kako su u tom dijelu iskazi navedenih svedoka bili saglasni, a istima se  potvrdjuje odbrana okrivljenog u kojoj je priznao da je  oštećenom zadao više udaraca sud je takve iskaze  svjedoka prihvatio kao I odbranu okrivljenog. Takodje je prihvaćena medicinska dokumentacija na ime oštećenog jer je izdata od nadležne medicinske ustanove I na istu nije bilo primjedbi, a takodje je prihvaćen I nalaz I mišljenje sudskog vještaka medicinske struke Krsta Nikolića koji je u istom kvalifikovao predmetne povrede kao  teške tjelesne povrede I dao mehanizam nanošenja istih odnosno da su iste nastale dejstvom tupine aktivno zamahnutog mehaničkog orudja u što bi spadala stisnuta pesnica I sl., te je takav nalaz I mišljenje sud cijenio kao nalaz koji je dat po pravilima struke I nauke.  Na osnovu navedenog sud je nesumnjivo utvrdio da je okrivljeni svojim radnjama  ostvario bitna obilježja krivičnog djela koje mu se optužbom stavlja na teret.    </span>
</p>
<p>&nbsp;</p>
<p>
<span class="span1">Valja istaći da je takodje iz odbrane okrivljenog, kao I iskaza saslušanih svjedoka nesumnjivo utvrdjeno da je kritičnom dogadjaju prethodila rasprava izmedju okrivljenog I oštećenog a do koje je došlo zbog  otkaza koji je oštećeni dao svjedoku M.S., djevojci okrivljenog. Okrivljeni je  tvrdio da je oštećeni udario njegovu djevojku doduše slučajno kada je krenuo njega da udari, a koji dio odbrane okrivljenog je sud prihvatio jer je bio saglasan sa iskazom svjedoka S. M. koja  je u svom iskazu potvrdila da ju je oštećeni udario u predjelu usne, a njenom iskazu kao I odbrani okrivljenog o navedenom, sud je poklonio vjeru jer je iz medicinske dokumentacije na ime iste utvrdjeno da je zadobila hematom u predjelu usne,  pa  u tom pravcu sud nije prihvatio iskaz svjedoka ošt. D. da kritične prilike nije udario svjedoka M.S. već je u tom dijelu njegov iskaz cijenjen smišljenim, a kako bi isti izbjegao eventualnu odgovornost za navedeno. Takodje je I svjedok J. tvrdio da svjedoka S.M.nije vidio na licu mjesta medjutim  sud smatra da je u tom dijelu iskaz istog bio neprecizan jer je po ocjeni suda  bilo sasvim moguće da svjedok J.  nije vidio S.ukoliko je bila izmedju okrivljenog I oštećenog u nekom momentu.</span>
</p>
<p>&nbsp;</p>
<p>
<span class="span1">Sud je cijenio I navode odbrane okrivljenog da je oštećenog udarao jer je branio svoju djevojku I sebe,  medjutim sud je  našao da se u konkretnom slučaju nije radilo o  samoodbrani kod činjenice da je okrivljeni sa  svjedokom M. S.prvi prišao oštećenom kako bi se sa istim raspravio oko njenog posla, dakle isti je inicirao predmetni dogadjaj, te kod činjenice da je oštećeni slučajno a kako je to sam okrivljeni naveo udario S.,  te kod činjenice da se ona onda izmakla,  da  oštećeni  više nije nasrtao na okrivljenog, te da  je okrivljeni pogledao prema S. I  da je nakon toga  umjesto da se sa istom skloni,    krenuo da udara oštećenog, koji udarci su bili kako je to naveo oštećeni, a I svjedok J. potvrdio, serijski  I jakog inteziteta, dakle takvog da oštećeni nije mogao od istih da se odbrani. </span>
</p>
<p>&nbsp;</p>
<p>
<span class="span1">Odbrana je u dokaznom postupku predlagala da se izvrši  vještačenje uračunljivosti okrivljenog a s obzirom  da je, kako je to odbrana isticala u toku postupka, isti bio isprovociran jer mu je kritične prilike  oštećeni napao djevojku, u kojem pravcu je sud odredio vještačenje okrivljenog po sudskom vještaku neuropsihijatriju dr Marini Roganović, medjutim kako  se okrivljeni nije odazivao pozivima suda sudski vještak Marina Roganović, vratila je ovom sudu spise predmeta uz obavještenje da klijent             </span><span class="span1">( okrivljeni ) nije dostupan za eksploraciju jer je po riječima advokata stalno u Srbiji, nakon čega je sud odustao od izvodjenja tog dokaza a kako se ne bi odugovlačio krivični postupak. Sud je cijenio  da je u interesu okrivljenog bilo  da dodje na glavni pretres I da se javi na poziv sudskog vještaka medjutim kako je isti ostao pasivan u tom pravcu sud je  odustao od izvodjenja predmetnog dokaza a kako je već navedeno iz razloga efikasnosti postupka, a prednju činjenicu da je okrivljeni bio isporovociran kritične prilike, sud je uzeo u obzir prilikom odluke o vrsti I visini kazne.  </span>
</p>
<p>&nbsp;</p>
<p>
<span class="span1">Na osnovu izvoda iz kaznene evidencije za okrivljenog, sud je utvrdio da isti nije osudjivan.</span>
</p>
<p>&nbsp;</p>
<p>
<span class="span1">S obzirom na sve napred navedeno, za sud nije bilo sporno da je okrivljeni na način kako je to opisano u   dispozitivu presude, svojim radnjama ostvario sva bitna obilježja  bića krivičnog djela teška tjelesna povreda iz čl .l5l. st .l. KZ-a, a s obzirom da je teško tjelesno povrijedio ošt. D. M.pa ga je sud za navedeno djelo oglasio krivim, a cijeneći psihički odnos okrivljenog prema počinjenom krivičnom djelu sud je našao da je isti postupao sa umišljajem, da je bio svjestan svoga  djela I njegove zabranjenosti, a čije izvršenje je htio.</span>
</p>
<p>&nbsp;</p>
<p>
<span class="span1">Prilikom odluke o vrsti i visini krivične sankcije koju okrivljenom treba izreći, sud je  cijenio sve okolnosti koje utiču kako na vrstu tako i na visinu kazne a u smislu odredbe čl. 42. KZ-a,  imajućiu vidu svrhu kažnjavanja, kao  i činjenicu da je za predmetno krivično djelo  u krivičnom zakoniku propisana kazna zatvora u trajanju od šest mjeseci do pet godina te je kao olakšavajuću okolnost kod okrivljenog cijenio činjenicu  da je isti u bitnom priznao krivično djelo koje mu je stavljeno na teret, da je isti neosudjivano lice i da je po ocjeni ovog suda  isti bio isprovociran od strane oštećenog  činjenicom da mu je udario djevojku, kao i da je bio isprovociran i njezinim ponašanjem jer je prije svega toga ista  plakala i požalila mu se da je dobila otkaz, cijenjena je i mladost okrivljenog   a koje je  sve olakšavajuće okolnostia  sud sveukupno cijenio kao naročito olakšavajuće u smislu odredbe čl .45. st .l. tačka 3. KZ-a,  a kako otežavajućih okolnosti nije bilo sud je istome  izrekao kaznu zatvora u trajanju  od  četiri mjeseca i istovremeno odredio da se ista neće izvršiti ukoliko  okrivljeni za vrijeme od dvije godine od dana pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span class="span1">Sud se dakle opredijelio za uslovnu kaznu kod okrivljenog a ne za efektivnu kaznu zatvora smatrajući da će se istom, kao mjerom upozorenja na istog dovoljno uticati  da ubuduće ne vrši krivična djela te da će se na opisani način ostvariti</span><span class="span1"> svrha izricanja uslovne osude propisane čl. 52 KZ-a u okviru opšte svrhe izricanja krivičnih sankcija propisanih čl. 4 istog Zakonika a sve prednje i na osnovu neposredne procjene  ličnosti okrivljenog i navedenih olakšavajućih okolnosti i u tom pravcu uvjerenja suda da se njegovo popravljanje može izvršiti i izricanjem uslovne osude.</span>
</p>
<p>&nbsp;</p>
<p>
<span class="span1">Oštećeni je  radi ostvarivanja imovinskopravnog zahtjeva koji je postavio upućen na parnični postupak, jer činjenice koje su utvrdjene u krivičnom postupku nisu pružile pouzdan osnov ni za potpuno ni za djelimično presudjenje, a njihovo utvrdjivanje bi vodilo znatnom odugovlačenju postupka.</span>
</p>
<p>
<span class="span1">S obzirom da je  okrivljeni oglašen krivim to ga je sud obavezao na isplatu </span><span class="span1">sudskog paušala koji je odredjen prema dužini I trajanju postupka te imovinskim prilikama </span><span class="span1">okrivljenog kao I na isplatu troškova postupka a koji se troškovi odnose na troškove izvršenog sudskog vještačenja po vještaku medicinske struke.  </span>
</p>
<p>&nbsp;</p>
<p>
<span class="span1">Imajući u vidu naprijed navedeno, sud je na osnovu navedene krivično pravne odredbe te odredbi člana </span><span class="span1">3, 5, 13, 15, 32, 33, 36, 42, 45. st. l. tačka 3., te čl. 46. st. l. tačka 5., te čl.  52, 53. i 54. KZ-a CG i čl. 226., </span><span class="span1">239. st. 2, </span><span class="span1">368. i 374. ZKP-a riješio kao u izreci.</span>
</p>
<p>&nbsp;</p>
<p>
<span class="span1">Na prednjim razlozima sud je zasnovao svoju odluku.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U KOTORU</span>
</p>
<p style="text-align:center;">
<span class="span1">Dana 03.04.2018. godine</span>
</p>
<p>&nbsp;</p>
<p>&nbsp;</p>
<p>
<span class="span1">Zapisničar                                                                                     S U D I J A </span>
</p>
<p>
<span class="span1">Jadranka Golub                                                                      Sanja Čakanović</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude dozvoljena je žalba Višem sudu u Podgorici, u roku od 8 dana od prijema iste, a preko ovog Suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
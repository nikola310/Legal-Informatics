<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.s1{font-family:Arial;}
.s2{font-family:Arial;font-weight:bold;}
.s3{font-weight:bold;}
.s4{font-weight:bold;color:black;}
.s5{color:black;}
.s6{font-family:Times New Roman;font-size:13pt;color:black;}
.p1{margin-right:0.03125in;text-align:end;hyphenate:auto;font-family:Times New Roman;font-size:12pt;}
.p2{margin-right:0.03125in;text-align:start;hyphenate:auto;font-family:Arial;font-size:12pt;}
.p3{margin-right:0.03125in;text-align:center;hyphenate:auto;font-family:Arial;font-size:12pt;}
.p4{text-indent:0.49027777in;margin-right:-0.010416667in;text-align:justify;hyphenate:auto;font-family:Arial;font-size:12pt;}
.p5{margin-right:-0.010416667in;text-align:center;hyphenate:auto;font-family:Arial;font-size:12pt;}
.p6{margin-right:-0.010416667in;text-align:justify;hyphenate:auto;font-family:Arial;font-size:12pt;}
.p7{margin-right:-0.010416667in;text-align:center;hyphenate:auto;font-family:Times New Roman;font-size:13pt;}
.p8{text-indent:0.37430555in;margin-right:-0.010416667in;text-align:justify;hyphenate:auto;font-family:Arial;font-size:12pt;}
.p9{text-indent:0.37430555in;margin-right:-0.010416667in;text-align:justify;hyphenate:auto;font-family:Times New Roman;font-size:13pt;}
.p10{margin-right:0.03125in;text-align:justify;hyphenate:auto;font-family:Arial;font-size:12pt;}
.p11{text-indent:0.5in;margin-right:0.03125in;text-align:start;hyphenate:auto;font-family:Arial;font-size:12pt;}
.p12{margin-right:-0.052083332in;text-align:justify;hyphenate:auto;font-family:Arial;font-size:12pt;}
.p13{text-indent:0.5in;margin-right:0.03125in;text-align:justify;hyphenate:auto;font-family:Arial;font-size:12pt;}
.p14{text-indent:0.41666666in;margin-right:0.03125in;text-align:justify;hyphenate:auto;font-family:Arial;font-size:12pt;}
.p15{text-indent:0.41527778in;margin-right:0.03125in;text-align:justify;hyphenate:auto;font-family:Arial;font-size:12pt;}
.p16{margin-right:-0.13541667in;text-align:start;hyphenate:auto;font-family:Arial;font-size:12pt;}
.p17{text-align:start;hyphenate:auto;font-family:Arial;font-size:12pt;}
.p18{text-align:justify;hyphenate:auto;font-family:Arial;font-size:12pt;}
.p19{text-align:center;hyphenate:auto;font-family:Arial;font-size:12pt;}
.p20{text-align:end;hyphenate:auto;font-family:Arial;font-size:12pt;}
.p21{margin-right:-0.13541667in;text-align:center;hyphenate:auto;font-family:Arial;font-size:12pt;}
.p22{margin-right:-0.13541667in;text-align:justify;hyphenate:auto;font-family:Arial;font-size:12pt;}
.p23{text-indent:0.5in;margin-right:-0.13541667in;text-align:justify;hyphenate:auto;font-family:Arial;font-size:12pt;}
.p24{text-align:start;hyphenate:auto;font-family:Times New Roman;font-size:12pt;}
.td1{width:2.7in;padding-start:0.075in;padding-end:0.075in;}
.td2{width:3.75in;padding-start:0.075in;padding-end:0.075in;}
.td3{width:1.95in;padding-start:0.075in;padding-end:0.075in;}
.td4{width:3.5in;padding-start:0.075in;padding-end:0.075in;}
.r1{keep-together:always;}
.t1{table-layout:fixed;border-collapse:collapse;border-spacing:0;}
</style>
<meta content="a" name="author">
</head>
<body class="b1 b2">
<p class="p1">
<span> HYPERLINK "http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg" </span><span class="s1">          </span><span class="s2">K. br. 243/10</span>
</p>
<p class="p2"></p>
<p class="p3">
<span class="s3">U IME CRNE GORE</span>
</p>
<p class="p3"></p>
<p class="p4">
<span class="s3">OSNOVNI SUD U PODGORICI</span><span>, kao prvostepeni, krivični, po sudiji Željki Jovović, uz učešće Danijele Rajković kao zapisničara, u krivičnom predmetu protiv okrivljenih </span><span class="s3">B.I.</span><span>, iz Podgorice, i </span><span class="s3">K.D.</span><span>, iz Subotice, zbog krivičnog djela teška krađa iz čl. 240 st.1 tač. 3 Krivičnog zakonika, rješavajući po optužnici ODT-a u Podgorici Kt. br. 1037/09 od 23. 02. 2010. godine, nakon završenog glavnog, javnog pretresa održanog dana 24. 01. 2013. godine, u prisustvu zastupnika optužbe Ivana Medojevića - zamjenika ODT-a, okrivljenog B.I., branioca okrivljenog K.D. po službenoj dužnosti adv. Č. V., a u odsustvu okrivljenog K.D., donio je i istog dana javno objavio,</span>
</p>
<p class="p5"></p>
<p class="p5">
<span class="s3">P R E S U D U</span>
</p>
<p class="p5"></p>
<p class="p6">
<span>         Okrivljeni</span>
</p>
<p class="p6">
<span>          </span><span class="s4">1. B.I.</span><span class="s5">, od oca S. i majke R., rođene Đ., rođen 31. 08. 19xx. godine u Nikšiću, sa prebivalištem u Podgorici Dajbabe bb, udovac, otac jednog mldb. djeteta, pismen, završio srednju školu, nezaposlen, lošeg imovnog stanja, osuđivan presudom Osnovnog suda u Podgorici K. br.  08/1773 od 30. 11. 2009. godine zbog krivičnog djela iz čl. 339 st. 3 u vezi st. 1 KZ (600,00 € novčana kazna).</span>
</p>
<p class="p6">
<span class="s4">	2. K.D.</span><span class="s5">, JMB xxxxxxxxxxxxxxxx, od majke Lj., rođene K., rođen 05. 04. 19xx. godine u Subotici, sa prebivalištem u mjestu rođenja Ul. Petra Čajkovskog br. xx, državljanin Republike Srbije, pismen, završio srednju školu, nezaposlen, srednjeg imovnog stanja,  neosuđivan.</span>
</p>
<p class="p7"></p>
<p class="p5">
<span class="s5">Krivi su</span>
</p>
<p class="p5"></p>
<p class="p6">
<span class="s5">	Što su: </span>
</p>
<p class="p8">
<span class="s5"> Dana 13. jula 2009. godine, oko 18:30 časova, u ul. Vaka Đurovića u Podgorici, svjesni svog djela, čije izvršenje su htjeli, znajući da je njihovo djelo zabranjeno, po prethodnom dogovoru, zajedno, na naročito drzak način, tuđu pokretnu stvar oduzeli drugom u namjeri da njenim prisvajanjem sebi pribave protivpravnu imovinsku korist, na način što su prolazeći putničkim vozilom marke "Golf III" reg. oznaka PG BV xxx, kojim je upravljao okrivljeni B., primijetili oštećenu S. T., koja je išla pješke, kada su se sa vozilom zaustavili, nakon čega je okrivljeni K. izašao iz vozila, prišao oštećenoj i sa ramana joj strgao torbu u kojoj su se nalazili novčanik sa novcem u iznosu od 80,00 €, mobilni telefon marke "Samsung", dvije bankovne kartice NLB banke i lična</span><span class="s6"> </span><span class="s5">dokumenta, sve u ukupnoj vrijednosti od 169,90 €, za koje vrijeme se okrivljeni B.sa vozilom kretao malom brzinom, pa kada je okrivljeni K. nakon oduzimanja torbe ušao u vozilo, udaljili su se istim velikom brzinom.</span>
</p>
<p class="p8">
<span class="s5">- čime su kao saizvršioci izvršili krivično djelo teška krađa iz čl. 240 st. 1 tač. 3  Krivičnog zakonika u vezi čl. 23 Krivičnog zakonika.</span>
</p>
<p class="p5"></p>
<p class="p8">
<span class="s5">Pa Sud okrivljenim za navedeno krivično djelo primjenom  čl. 4 st. 2, čl. 23 , 42 st.1, čl. 52 st.2, čl. 53 i 54 Krivičnog zakonika i čl. 226, 229 i 374 Zakonika o krivičnom postupku, izriče</span>
</p>
<p class="p9"></p>
<p class="p5">
<span class="s3">USLOVNU OSUDU</span>
</p>
<p class="p5"></p>
<p class="p8">
<span class="s5">Kojom im predhodno utvrđuje kazne zatvora u trajanju od po 1 (jedne) godine i istovremeno određuje da se ista neće izvršiti ako okrivljeni u roku od 3 (tri) godine po pravosnažnosti presude ne izvrši novo krivično djelo. </span>
</p>
<p class="p8"></p>
<p class="p8">
<span class="s5">Obavezuju se okrivljeni da solidarno plate na ime troškova krivičnog postupka iznos od 2.310,00 €, te po osnovu sudskog paušala iznos od po 30,00 €, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p class="p10"></p>
<p class="p11">
<span class="s3">                                             O b r a z l o ž e nj e</span>
</p>
<p class="p3"></p>
<p class="p12">
<span>          Optužnicom ODT Podgorica Kt. br. 1037/09 od 23. 02. 2010. godine, stavljeno je na teret okrivljenim B.I. i K.D., da su kao saizvršioci, izvršili krivično djelo teška krađa iz čl. 240 st.1 tač. 3 Krivičnog zakonika, pa je zamjenik ODT, zastupajući optužnicu na glavnom pretresu, izmijenio činjenični opis optužnog akta, kao u izreci presude, i ostajući pri tako izmijenjenoj optužnici, u završnoj riječi naveo, da je dokazima provedenim na glavnom pretresu utvrđeno da su okrivljeni izvršili krivično djelo stavljeno im na teret, te predložio sudu da okrivljene oglasi krivim i kazni po zakonu u granicama propisanim zakonom.</span>
</p>
<p class="p13">
<span>Glavni pretres je održan u odsustvu okrivljenog K.D., obzirom da isti nije dostupan državnim organima, da su bez uspjeha preduzete zakonske mjere da se isti pronađe i uhvati, te da postoje naročito važni razlozi da mu se sudi u odsustvu, imajući u vidu težinu krivičnih djela koja mu se stavljaju na teret kao i vrijeme izvršenja djela, a postojao je predlog ODT-a za suđenje u odsustvu, sve ovo shodno čl. 324. st. 2  Zakonika o krivičnom postupku.</span>
</p>
<p class="p10">
<span>          Okrivljeni B.I. je u svojoj odbrani, na zapisniku od 13. 07. 2009. i 15. 07. 2009. godine, naveo da je kritičnog dana, u ranim jutarnjim časovima, pošao u Sutomore kod svog druga D. K., koji je boravio na primoriju desetak dana. Negdje oko 15:00 časova, nakon što je boravio sa K. na plaži, uzeo je vozilo marke „Golf III“ crvene boje od tasta N. M.. Kada je uzimao vozilo rekao je svome tastu da će isto vratiti u večernjim časovima i da mu je isto potrebno da pođe do Podgorice. U Podgoricu su došli oko 18:00 časova, da bi se on i njegov drug K.dalje uputili sa vozilom na pumpu pod Goricom. U tom momentu primjetili su jednu ženu srednjih godina, koja je o ramenu nosila žensku tašnu, te kako nisu imali novca za povratak u Sutomore, njih dvojica su zajednički odlučili da toj gospođi ukradu tašnu, pošto je bila sama, a u blizini nije bilo nikoga. On je izašao iz vozila, pošao ubrzanim korakom u pravcu žene koja je nosila tašnu bijele boje, otrgao joj tašnu sa ramena i brzim korakom se uputio prema vozilu, nakon čega je startovao vozilo i krenuo u pravcu brda Gorica, u jednu njemu nepoznatu ulicu. Ubrzo ih je sustigla patrola policije, zaustavila ih, a zatim legitimisala i nakon toga privela. Pojasnio je da iz tašne nisu ništa otuđili, jer ih je policija par minuta poslije krađe lišila slobode. Na glavnom pretresu je naveo, da je kritičnog dana u Sutomoru bio u društvu K.D., nakon čega su došli u Podgoricu. U Podgorici su pili, i trebao je D., kome je tom prilikom nestalo novca, da vrati u Sutomore. On je upravljao vozilom „Golf“ koje je vlasništvo njegovog tasta, i kada su prolazili pored Hitne pomoći, D. mu je rekao da stane na sekund, da bi on zaustavio vozilo i tada je D. istrčao iz vozila i od nepoznate žene, koja je bila u prolazu, istragao torbicu. Kada je to vidio nije znao šta da radi, pa je startovao vozilo, a D. je uskočio kroz prozor na mjestu suvozača. Sve ovo je posmatrala oštećena i policajac koji se nalazio u blizini. U blizini je bila i patrola policije, koja ih zaustavili na nekih 500-600 m, nakon čega je torba ženi vraćena. Izjašnjavajući se na ukazane razlike u odnosu na odbranu u predhodnom postupku, je naveo da je tačno ono što je rekao na glavnom pretresu i da je D. otuđio torbu, a da je on predhodno izjavio drugačije jer je htio da zaštiti D.. Pojasnio je da je D. odmah izbacio torbu čim je ušao u vozilo, jer je vidio policiju. U završnoj riječi je istakao da mu je žao što se desila ova situacija i da nije osuđivan nakon izvršenja ovog djela. Zamolio je sud da ima u vidu okolnosti da je jedini hranilac mldb. kćerke, ukoliko nađe da je izvršio ovo djelo. </span>
</p>
<p class="p10">
<span>       Okrivljeni K.D. je u svojoj odbrani na zapisniku od 13. 07. 2009. i 15. 07. 2009. godine naveo da je sa svojim rođenim bratom M. i njegovom djevojkom došao iz Subotice u Crnu Goru na ljetovanje. Pošto je njegov drug B.I. živio u Nikšiću, on je ujutro 13. 07. 2009. godine stupio sa njim u kontakt i dogovorili su se da Ivan dođe u Sutomore. Njih dvojica su boravili na plaži u Sutomoru, i negdje oko 16:00 časova su odlučili da pođu za Podgoricu sa vozilom I. tasta. U Podgoricu su došli vozilom marke „Golf III“, crvene boje, malo prošetali kroz grad, a pošto nisu imali novca uputili su se prema brdu Gorica, da bi u jednom trenutku primijetili jednu ženu kako ide sama i kako o ramenu nosi tašnu. Tada su došli na ideju da istoj ukradu tašnu iz razloga što nisu imali novaca da se vrate u Sutomore. I. je izašao iz vozila, pošao do žene koja se kretala njemu nepoznatom ulicom, u blizini benzinske pumpe, otrgao ženi tašnu, istu ubacio u vozilo, a potom su se njih dvojica udaljili vozilom u nepoznatu ulicu. Ubrzo ih je patrola zaustavila, legitimisala i privela u policiju. Otuđenu tašnu odbacili su od sebe odmah, jer su se plašili da će ih policija uhvatiti, a istu nisu otvarali i nisu otuđili ništa iz nje. </span>
</p>
<p class="p10">
<span>           Branilac okrivljenog K.D. u završnoj riječi je naveo da je njegov klijent K.D., priznao izvršenje krivičnog djela, kako je to bilo precizirano činjeničnim opisom optužnice Kt. br. 1037/09 od 23. 02. 2010. godine. Na glavnom pretresu tužilac je izmjenio činjenični opis, na osnovu dokaza koji su provedeni na glavnom pretresu, a odbrana smatra da nije bilo dovoljno dokaza da bi se mogao mijenjati činjenični opis optužnice, pa je osnovno i suštinsko pitanje u ovoj krivičnoj stvari ostalo nerazjašnjeno i nejasno, odnosno nije nesumljivo utvrđeno ko je neposredni izvršilac, a ko je saizvršilac. Iz tog razloga smatra da nema dovoljno dokaza u ovoj krivičnoj stvari na osnovu kojih bi se nesumljivo moglo utvrditi da je K.D. neposredni izvršilac ovog krivičnog djela. Međutim, ukoliko sud nađe da je činjenično stanje u ovom predmetu dovoljno raščišćeno i ukoliko smatra da je njegov klijent počinio krivično djelo, na način kako mu je stavljeno činjeničnim stanjem izmjenjene optužnice, zamolio je sud da ima u vidu olakšavajuće okolnosti, da je njegov klijent priznao izvršenje krivičnog djela pred policijom i pred istražnim sudijom, te da ranije nije osuđivan i da nema otežavajućih okolnosti zbog kojih se ne bi primijenile norme ublažavanja krivične sankcije. </span>
</p>
<p class="p14">
<span> Sud je u dokaznom postupku, na saglasan predlog stranaka pročitao iskaz svjedoka oštećene S. T. dat na zapisniku od 30. 10. 2009. godine, saslušao svjedoka Đ. P., pročitao službenu zabilješku Uprave policije PJ Podgorica Ku.br.998/09 od 13. 07. 2009. godine, dvije službene zabilješke Uprave policije PJ Podgorica Ku.br.998/09 od 15. 07. 2009. godine, potvrdu o vraćanju privremeno oduzetih predmeta Uprave policije Podgorica na ime S. T.Ku.br.998/09 od 15. 07. 2009. godine, na saglasan predlog stranaka pročitao nalaz i mišljenje sudskog vještaka ekonomsko-finansijske struke Đ.D. od 31. 10. 2009. godine, pročitao izvod iz matičnog registra rođenih br. 257764 od 17. 12. 2012. godine, izvod iz matičnog registra umrlih br. 1330 od 17. 12. 2012. godine, izvještaj Uprave policije PJ Nikšić iz kaznene evidencije na ime okrivljenog B.I. i izvještaj Uprave policije Subotica iz kaznene evidencije na ime okrivljenog K.D..</span>
</p>
<p class="p14">
<span> Svjedok oštećena S. T. je na zapisniku od 30. 10. 2009. godine, navela da se kritičnog dana, negdje oko 18 časova kretala trotoarom pored javnog parkinga i biblioteke, iz pravca naselja Zagorič u pravcu grada. Tom prilikom bila je sama a u desnoj ruci je držala torbu. Osjetila je da se jedno vozilo kreće iza nje, ali nije obraćala pažnju, sve do momenta dok joj neko nije prišao sa leđa i iz desne ruke joj oteo torbu a potom ušao u pomenuto vozilo sa suvozačke strane. Vozilo je bilo marke „ Golf“ bordo boje, i isto je brzo skrenulo ulijevo, odnosno u pravcu Hitne pomoći i kružnog toka. Osoba koja joj je prišla sa leđa bio je nepoznati mladić, koji je ima papuče na nogama, i ona je pokušala da ga stigne, ali nije uspijela. Iz suprotnog pravca, tj. iz pravca grada, primijetila je da se zaustavilo jedno vozilo, iz kojeg je izašao uniformisani policajac koji je pitao šta se desilo i ubrzo je kontaktirao druge kolege. Poslije nekih sat vremena nju su zvali iz policije da dođe, gdje su joj vratili tašnu, koja je inače bijele boje od skaja, dvije kartice za bezgotovinsko plaćanje NLB Montenegro banke, ličnu kartu, zdravstvenu knjižicu, te ključevi od stana. U tašni se nalazilo još 80 </span><span class="s5">€ novca i mobilni telefon marke „Samsung“, a koji joj nisu vraćeni, što ukazuje da su taj novac i telefon otuđili mladići koji se sumnjiče za izvršenje predmetne krađe. Nije se pridružila krivičnom gonjenju i nije postavila imovinsko pravni zahtjev.</span>
</p>
<p class="p14">
<span class="s5"> Svjedok Đ. P. je u svom iskazu na glavnom pretresu, naveo da se ne sjeća u potpunosti događaja, ali da je sve što je napisao u službenoj zabilješci istina i sa sigurnošću može to da potvrdi. Pojasnio je da ne poznaje okrivljenog B.I., i da se ne sjeća njegovog lika a sjeća se da se kritičnom prilikom kretao u pravcu Zagoriča u blizini Hitne, kada je vidio da jedan momak izlazi sa mjesta suvozača, iz vozila „Golf“ koje mu je dolazilo u susret, i koje je nastavilo kretanje. Za to vrijeme jedna gospođa išla je trotoarom, pa joj je momak koji je istračao iz vozila otrgao tašnu, nakon čega je ušao u vozilo koje je bilo u pokretu. On nije neposredno učestvovao u lišavanju slobode dva lica, već je samo obavjestio dežurnu službu, pa su policajci koji se vršili dužnost saobraćajne policije, lišili slobode ova lica. Nakon toga, pošao je u Upravu policije, gdje je sačinio službenu zabilješku i tada prepoznao učesnike koji su i sami priznali šta su učinili.    </span><span>       </span>
</p>
<p class="p15">
<span> Iz službene zabilješke Uprave policije PJ Podgorica Ku.br.998/09 od 13. 07. 2009. godine, sud je utvrdio da je kritičnog dana, zaustavljeno PMV „Golf 3“ reg. oznaka PG-BV xxx kojim je upravljao B.I. od oca S., rođen 31. 08. 19xx. godine u Nikšiću, stalno nastanjen u Nikšiću, Mušovina br. xx. Sa njim je bilo lice K.D. od majke Lj., rođen 05. 04. 19... godine u Subotici, stalno nastanjen u Subotici, u ulici Petra Čajkovskog br. xx. Nakon obavještenja da se potražuje crveni golf i dva lica, ova dva lica su privedena u PJ sa patrolom M-56 po naređenju M-5, zbog sumnje da su kod Hitne pomoći, na drzak način otuđili torbu od jedne gospođe, tako što si joj otrgli torbu sa ramena.</span>
</p>
<p class="p15">
<span>Iz službene zabilješke Uprave policije PJ Podgorica Ku.br.998/09 od 15. 07. 2009. godine, koju je sačinio Đ. P., sud je utvrdio da se isti kritičnog dana, oko 18:20 h, kao službeno lice, kretao službenim vozilom „Golf III“  reg. oznaka PG CG-xxx ulicom S. D. prema naselju Zagorič. U neposrednoj blizini zgrade Hitne pomoći, sa njegove lijeve strane, primjetio je motorno vozilo „Golf III“ crvene boje. Ovo vozilo se kretalo malom brzinom i dok je bilo u pokretu jedno NN lice, muškarac, kratke kose, u bijeloj majici kratkih rukava i bermudama crvene boje, sa papučama na nogama, uskočilo je u vozilo na mjesto suvozača. Nakon toga, vozilo je velikom brzinom prošlo kroz raskrsnicu prema zgradi Hitne pomoći ka kružnom toku, a za njim su trčale dvije gospođe. Pošto je zaustavio svoje vozilo, upitao je iste da li im treba pomoć, da bi ga jedna od njih, obavjestila da su joj oteli tašnu i da je lice koje je izvršilo otimačinu ušlo u vozilo „Golf III“ koje je on prije toga primijetio. Odmah je obavjestio dežurnu službu PJ Podgorica i uputio se u pravcu stadiona „FK Budućnost“ u pretragu terena. </span>
</p>
<p class="p15">
<span> Iz službene zabilješke Uprave policije PJ Podgroica Ku.br.989/09 od 15. 07. 2009. godine, sud je utvrdio da je kritičnom prilikom oko 18:00 h po naređenju M-5 izvršen obilazak prostora oko crkve Svetog Đorđa i kompletne ulice „19 Decembar“ u cilju pronalaska ženske torbe koju su otuđila dva lica koja su upravljala motornim vozilom marke „Golf III“ crvene boje. Službena lica su dobila podatke od jednog lica u pomenutoj ulici, koje je primijetilo predmetno vozilo, pa su se prema tom obavještenju uputili u ulicu koja nema svoj naziv, a u kojoj se nalazi radio Antena M, u pravcu stadiona Malih sportova. Pregledom terena, preko puta ulaza u zgradu, radija Antena M, u žbunju pored teretnog vozila, pronađena je ženska kožna torba, bijele boje. </span>
</p>
<p class="p15">
<span>Iz potvrde o vraćanju privremeno oduzetih predmeta UP PJ Podgorica na ime S. T. od 15. 07. 2009. godine, sud je utvrdio da je S. T. vraćena ženska tašna bijele boje od skaja, dvije kartice NLB i Montenegro banke, lična karta i zdravstvena knjižica, te ključevi od stana. </span>
</p>
<p class="p15">
<span> Iz nalaza i mišljenja vještaka komercijalne struke D. Đ. utvrđeno je da je ukupna procijenjena vrijednost protivpravno oduzetih i prisvojenih stvari na dan izvršenja krivičnog djela iznosila 169,90 eura.</span>
</p>
<p class="p15">
<span> Iz izvoda iz matičnog registra rođenih br. 257764 od 17. 12. 2012. godine utvrđeno je, da je dana 26. 05. 2011. godine u 18:15 h rođena B. A., od oca I. B. i majke N. B. rođ. V.. </span>
</p>
<p class="p15">
<span> Iz izvoda iz matičnog registra umrlih br. 1330 od 17. 12. 2012. godine utvrđeno je, da je dana 27. 06. 2011. godine u 09:40 h preminula N. B., od oca M. V. i majke Z. V. rođ. R..   </span>
</p>
<p class="p8">
<span>  Cijeneći provedene dokaze, kako pojedinačno, tako i u njihovoj međusobnoj povezanosti i dovodeći ih u vezu sa odbranom okrivljenih, sud je nesumnjivo utvrdio da su okrivljeni B.I. i K.D. </span><span class="s5">dana 13. jula 2009. godine, oko 18:30 časova, u ul. Vaka Đurovića u Podgorici, po prethodnom dogovoru, zajedno, na naročito drzak način, tuđu pokretnu stvar oduzeli drugom u namjeri da njenim prisvajanjem sebi pribave protivpravnu imovinsku korist, na način što su prolazeći putničkim vozilom marke "Golf III" reg. oznaka PG BV xxx, kojim je upravljao okrivljeni B., primijetili oštećenu S. T., koja je išla pješke, kada su se sa vozilom zaustavili, nakon čega je okrivljeni K.izašao iz vozila, prišao oštećenoj i sa ramana joj strgao torbu u kojoj su se nalazili novčanik sa novcem u iznosu od 80,00 €, mobilni telefon marke "Samsung", dvije bankovne kartice NLB banke i lična</span><span class="s6"> </span><span class="s5">dokumenta, sve u ukupnoj vrijednosti od 169,90 €, za koje vrijeme se okrivljeni B. sa vozilom kretao malom brzinom, pa kada je okrivljeni K.nakon oduzimanja torbe ušao u vozilo, udaljili su se istim velikom brzinom, kojim radnjama su kao saizvršioci ostvarili sve elemente krivičnog djela teška krađa iz čl. 240 st. 1 tač. 3  Krivičnog zakonika u vezi čl. 23 Krivičnog zakonika.</span>
</p>
<p class="p10">
<span class="s5">          </span><span>Ovakvo činjenično stanje je utvrđeno iz iskaza svjedoka oštećene S. T., iskaza svjedoka Đ. P. i službene zabilješke Uprave policije PJ Podgorica Ku.br.998/09 od 15. 07. 2009. godine koju je sačinio svjedok kao službeno lice, kojima je utvrđeno da je u blizini Hitne pomoći iz pravca naselja Zagorič u pravcu grada, jedno lice izašlo sa mjesta suvozača iz vozila „Golf 3“, prišlo oštećenoj S. T. i otrglo joj tašnu sa ramena, da bi zatim ušlo na mjesto suvozača u vozilo, koje je bilo u pokretu. I sami okrivljeni u svojoj odbrani navode da su kritične noći, kada su prolazili vozilom „Golf 3“ pored brda Gorica, po predhodnom dogovoru otuđili oštećenoj S. T. torbu bijele boje, a potom su se vozilom udaljili, da bi nedugo zatim bili privedeni od strane policije, a što je konstatovano u službenoj zabilješci Uprave policije PJ Podgorica Ku.br.998/09 od 13. 07. 2009. godine, koja je sačinjena nakon što je vozilo u kome su bili okrivljeni zaustavljeno, a isti privedeni, a iz koje zabilješke je utvrđeno i da je okrivljeni B.I. upravljao vozilom a okrivljeni K.D. bio na mjestu suvozača, iz čega proizilazi zaključak da je upravo okrivljeni K.D. lice koje je, kako to navode svjedok oštećena i svjedok Đ. P., izašlo iz vozila sa mjesta suvozača i otrgnulo oštećenoj torbu sa ramena. Vrijednost stvari sud je utvrdio iz nalaza i mišljenja vještaka Đ. D., koji je sud cijenio kao jasan i dat shodno pravilima struke, i na koji stranke nisu imale primjedbi.</span>
</p>
<p class="p10">
<span>         Cijeneći subjektivni odnos okrivljenih prema izvršenom krivičnom djelu, sud je našao da su okrivljeni prilikom vršenja radnji krivičnog djela u potpunosti bili svjestni da zajednički, kao saizvršioci, čine zabranjenu djelatnost, na šta ukazuje i sam način izvršenja krivičnog djela, gdje je okrivljeni K.D. izašao iz vozila kojim je upravljao okrivljeni B.I., prišao oštećenoj i otrgao joj tašnu sa ramena, dok je za to vrijeme okrivljeni B.I. zaustavio vozilo, da bi potom nastavio da se kreće vozilom dok je okrivljeni K.D. ušao na mjesto suvozača, na koji način su preduzeli radnje i aktivnosti u cilju i sa namjerom pribavljanja protivpravne imovinske koristi, jer im je kako navode u odbrani, nestalo novca da se vrate u Sutomore, što ukazuje na to da su djelo koje su htjeli, izvršili po predhodnom dogovoru, pri tom postupajući na naročito drzak način, jer su djelo izvršili bezobzirno, kada je to oštećena najmanje očekivala, dok je hodala sama ulicom, postupajući dakle sa direktnim umišljajem kao oblikom vinosti, čime su se u njihovim radnjama pored objektivnih stekli i svi subjektivni elementi bića krivičnog krivičnog djela stavljenog im na teret.</span>
</p>
<p class="p10">
<span>        Sud je cijenio odbranu okrivljenih, datu u predhodnom postupku, u kojoj navode da je B.I. oštećenoj oduzeo torbu, i u tom pravcu navode branioca okrivljenog K. date u završnoj riječi koji je istakao da ne postoji dovoljno dokaza u ovoj krivičnopravnoj stvari na osnovu kojih bi se nesumljivo moglo utvrditi da je njegov branjenik K.D. neposredni izvršilac ovog krivičnog djela, ali sud ovakvu odbranu nije prihvatio jer je na osnovu iskaza oštećene, iskaza svjedoka kao i službene zabiljaške Uprave policije PJ Podgorica Ku.br.998/09 od 15. 07. 2009. godine, koju je sačinio svjedok kao službeno lice utvrđeno, da je sa mjesta suvozača izašlo jedno lice, prišao oštećenoj i otrgao joj tašnu sa ramena, a zatim ušao u vozilo koje je bilo u pokretu, kojim je upravljalo drugo lice, za koje je sud utvrdio da je B.I., a što je potvrđeno službenom zabiljaškom Uprave policije PJ Podgorica Ku.br.998/09 od 13. 07. 2009. godine koja je sačinjena nakon što je vozilo u kome su bili okrivljeni zaustavljeno, a isti privedeni, te iz odbrane okrivljenog K.D. u kojoj navodi da je bio suvozač, iz čega nesumnjivo proizilazi da je okrivljeni K.D., lice sa mjesta suvozača koje je neposredni izvršilac krivičnog djela, kako to u svojoj odbran na glavnom pretresu navodi i okrivljeni B..</span>
</p>
<p class="p10">
<span>         Sud je cijenio i ostale provedene dokaze, pa  je našao da su isti bez uticaja na nesumnjivo utvrđeno činjenično stanje u toku postupka.</span>
</p>
<p class="p10">
<span>         Prilikom izbora krivične sankcije sud je cijenio sve okolnosti iz čl. 42 Krivičnog zakonika, pa je od olakšavajućih okolnosti na strani okrivljenog B.I. cijenio njegove lične i porodične prilike tj. da je lošeg imovnog stanja, da je udovac, otac jednog mldb. djeteta čiji je jedini hranilac, a što je sud utvrdio uvidom u izvod iz matičnog registra rođenih br. 257764 od 17. 12. 2012. godine i izvod iz matičnog registra umrlih br. 1330 od 17. 12. 2012. godine, te njegovo korektno držanje pred sudom i prihvatanje odgovornosti, dok je od olakšavajućih okolnosti na strani okrivljenog K.D. cijenio njegovo ranije dobro ponašanje i s tim u vezi njegovu raniju neosuđivanost, a što je sud utvrdio uvidom u izvod iz kaznene evidenciju na ime okrivljenog. Na strani oba okrivljena, kao olakšavajuće okolnosti sud je cijenio njihovu nezaposlenost,  mladost u vrijeme izvršenja krivičnog djela, uz činjenicu da je okrivljeni B. imao dvadeset jednu a K.dvadeset godina, protek vremena od izvršenja djela, te stav oštećene koja se nije pridružila krivičnom gonjenju, dok je od otežavajućih okolnosti u sklopu ličnosti okrivljenog B.I. cijenio njegovu osudjivanost nakon izvršenja predmetnog krivičnog djela, pri čemu je sud imao u vidu da nije osuđivan za istovrsno krivično djelo</span><span class="s5">, već djelo iz oblasti saobraćaja, a na strani okrivljenog K.D. ostežavajuće okolnosti nije našao, pa</span><span> je imajući u vidu prednje olakšavajućih okolnosti na strani okrivljenih, sud primjenom odredbi čl. 53 i 54 Krivičnog zakonika okrivljenim izrekao uslovnu osudu kao u izreci, nalazeći da će se i sa prijetnjom izvršenja utvrdjene kazne zatvora od 1 (jedne) godine, te rokom provjeravanja okrivljenih u periodu od 3 (tri) godine, na okrivljene u dovoljnoj mjeri uticati da u buduće ne vrše krivična djela, čime će se sa uspjehom ostvariti svrha uslovne osude iz čl. 52 Krivičnog zakonika u okviru opšte svrhe izricanja krivičnih sankcija u smislu čl. 4 st. 2 Krivičnog zakonika.</span>
</p>
<p class="p10">
<span>         Shodno čl. 229 st. 1 u vezi čl. 226 Zakonika o krivičnom postupku sud je obavezao okrivljene da po osnovu troškova krivičnog postupka solidarno plate ukupan iznos od 2.310,00 €, koji troškovi se odnose na ime nagrade braniocu po službenoj dužnosti za odbranu u predkrivičnom postupku u iznosu od 2.200,00 €, i nagrade vještaku komercijalne struke u iznosu od 110,00 €, te da na ime paušala plate iznos od po 30,00€, odredjen shodno dužini trajanja postupka, složenosti predmeta i imovinskim prilikama okrivljenih. </span>
</p>
<p class="p10">
<span>       Na osnovu izloženog, u smislu čl. 374 Zakonika o krivičnom postupku, odlučeno je  kao u izreci presude.</span>
</p>
<p class="p10"></p>
<p class="p2">
<span class="s3">		OSNOVNI SUD U PODGORICI, dana 24. 01. 2012. godine</span>
</p>
<p class="p16"></p>
<p class="p17"></p>
<table class="t1">
<tbody>
<tr class="r1">
<td class="td1">
<p class="p18">
<span class="s3">   ZAPISNIČAR:</span>
</p>
</td><td class="td2">
<p class="p19">
<span class="s3">                                            S U D I J A:</span>
</p>
</td>
</tr>
<tr class="r1">
<td class="td1">
<p class="p17">
<span class="s3">Danijela Rajković,s.r.</span>
</p>
<p class="p17"></p>
</td><td class="td2">
<p class="p20">
<span class="s3">Željka Jovović,s.r.</span>
</p>
<p class="p17"></p>
</td>
</tr>
</tbody>
</table>
<p class="p18"></p>
<table class="t1">
<tbody>
<tr class="r1">
<td class="td3">
<p class="p20">
<span class="s3">PRAVNA POUKA:</span>
</p>
</td><td class="td4">
<p class="p17">
<span>Protiv ove presude dozvoljena je žalba u roku od 15 dana od dana prijema pismenog otpravka iste, preko ovog suda Višem sudu u Podgorici. </span>
</p>
<p class="p19"></p>
</td>
</tr>
</tbody>
</table>
<p class="p19">
<span class="s3">ZTO Danijela Rajković</span>
</p>
<p class="p17"></p>
<p class="p17"></p>
<p class="p17"></p>
<p class="p17"></p>
<p class="p17"></p>
<p class="p17"></p>
<p class="p17"></p>
<p class="p17"></p>
<p class="p17"></p>
<p class="p17"></p>
<p class="p17"></p>
<p class="p17"></p>
<p class="p17"></p>
<p class="p17"></p>
<p class="p17"></p>
<p class="p17"></p>
<p class="p17"></p>
<p class="p17"></p>
<p class="p17"></p>
<p class="p17"></p>
<p class="p17"></p>
<p class="p17"></p>
<p class="p17"></p>
<p class="p17"></p>
<p class="p17"></p>
<p class="p17"></p>
<p class="p17"></p>
<p class="p17"></p>
<p class="p17"></p>
<p class="p17"></p>
<p class="p17"></p>
<p class="p17"></p>
<p class="p17"></p>
<p class="p16"></p>
<table class="t1">
<tbody>
<tr class="r1">
<td class="td1">
<p class="p16">
<span class="s3">  ZAPISNIČAR:</span>
</p>
</td><td class="td2">
<p class="p21">
<span class="s3">                                                       S U D I J A:</span>
</p>
</td>
</tr>
<tr class="r1">
<td class="td1">
<p class="p16">
<span class="s3">Danijela Rajković</span>
</p>
<p class="p16"></p>
</td><td class="td2">
<p class="p21">
<span class="s3">                                                      Željka Jovović</span>
</p>
<p class="p16"></p>
</td>
</tr>
</tbody>
</table>
<p class="p22">
<span>DN-a: Po primjerak presude dostaviti:</span>
</p>
<p class="p22">
<span>- ODT Podgorica,</span>
</p>
<p class="p22">
<span>- Okrivljenim,  braniocu,</span>
</p>
<p class="p22">
<span>- A/a.</span>
</p>
<p class="p22">
<span>Postupljeno dana ______________</span>
</p>
<p class="p22">
<span>Radnik suda __________________</span>
</p>
<p class="p23"></p>
<p class="p16"></p>
<p class="p16"></p>
<p class="p16"></p>
<p class="p16"></p>
<p class="p16"></p>
<p class="p16"></p>
<p class="p16"></p>
<p class="p16"></p>
<p class="p16"></p>
<p class="p16"></p>
<p class="p16"></p>
<p class="p16"></p>
<p class="p16"></p>
<p class="p16"></p>
<p class="p16"></p>
<p class="p16"></p>
<p class="p16"></p>
<p class="p16"></p>
<p class="p16"></p>
<p class="p16"></p>
<p class="p16"></p>
<p class="p16"></p>
<p class="p16"></p>
<p class="p16"></p>
<p class="p23"></p>
<p class="p23"></p>
<p class="p23"></p>
<p class="p23"></p>
<p class="p23"></p>
<p class="p23"></p>
<p class="p23"></p>
<p class="p23"></p>
<p class="p23"></p>
<p class="p23"></p>
<p class="p23"></p>
<p class="p23"></p>
<p class="p23"></p>
<p class="p23"></p>
<p class="p23"></p>
<p class="p23"></p>
<p class="p23"></p>
<p class="p23"></p>
<p class="p23"></p>
<p class="p23"></p>
<p class="p23"></p>
<p class="p16"></p>
<p class="p16"></p>
<p class="p16"></p>
<p class="p16"></p>
<p class="p16"></p>
<p class="p24"></p>


</body>
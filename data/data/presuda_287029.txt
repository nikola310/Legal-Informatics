<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-weight:800}
.span2{;font-size:12pt;font-family:'Arial';font-weight:800}
.span3{;font-size:12pt;font-family:'Arial'}
.span4{;font-size:12pt;font-family:'Arial';font-weight:800;font-style:italic }
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span>K.br. 66/16</span>
</p>
<p>&nbsp;</p>
<p style="text-align:center;">
<span></span>
</p>
<p>&nbsp;</p>
<p>&nbsp;</p>
<p style="text-align:center;">
<span>U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span>VIŠI SUD U PODGORICI</span><span>, kao prvostepeni krivični, u vijeću sastavljenom od sudije Vesne Moštrokol, kao predsjednika vijeća</span><span>i </span><span>sudija Ognjane Boljević i Radonje Radonjića, kao članova vijeća, uz učešće zapisničara Sanje Radosavović, u krivičnom predmetu protiv optuženih K.R.iz N., koga brani adv. S. B. iz N., G.M. iz P. koga po službenoj dužnosti brani adv. B. J. iz N. i N.I.iz F. B i H Federacija, koga po službenoj dužnosti brani D. Č., advokat iz Podgorice, zbog krivičnog djela teško djelo protiv opšte sigurnosti iz čl. 338 st. 2 u vezi čl. 327 st. 2 Krivičnog zakonika, po optužnici VDT-a Podgorica, Kt. br. 121/10 od 19.10.2012. godine, koju je zastupao Grujo Radonjić Državni tužilac u VDT Podgorica, nakon održanog glavnog i javnog pretresazapočetog dana 24.05.2017. godinei završenog dana 08.11.2017. godine, u prisustvu optuženih K.R.i G.M., u odsustvu optuženog N.I.i u prisustvu branilacaoptuženih, nakon tajnog vijećanja i glasanja, donio je  24.11.2017.godine i istog dana javno objavio</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span>P R E S U D U</span>
</p>
<p>
<span>Optuženi:</span>
</p>
<p>&nbsp;</p>
<p>
<span>1. K.R., JMBG ...., od oca Dj. i majke S. rodj. Ž., rodjen ..... godine u N., sa prebivalištem u N., ul.J.O.broj 1, državljanin Crne Gore, oženjen, otac troje djece, penzioner, završio Fakultet za fizičku kulturu, srednjeg imovnog stanja, neosudjivan, lišen slobode od ..... godine do 12.06.2010. godine, </span>
</p>
<p>&nbsp;</p>
<p>
<span>2.G.M.zv. M., JMBG ..., od oca C. i majke Z. rodj.M., rodjen .... godine u P., sa prebivalištem u P., državljanin Crne Gore, zaposlen u parku Piva d.o.o, oženjen, otac troje maloljetne djece, završio srednju školu, srednjeg imovnog stanja, neosudjivan,lišen slobode od ..... godine do 12.06.2010. godine,</span>
</p>
<p>&nbsp;</p>
<p>
<span>3.N.I., JMBG ..., od oca I. i majke M. rodj. P., rodjen .... godine u F., sa prebivalištem u F., ulica NJ. bb, državljanin Federacije BiH, nezaposlen, završio elektrotehničku školu, neoženjen, srednjeg imovnog stanja, neosudjivan, lišen slobode od ..... godine do 12.06.2010. godine,</span>
</p>
<p>&nbsp;</p>
<p>&nbsp;</p>
<p style="text-align:center;">
<span>KRIVI SU</span>
</p>
<p>&nbsp;</p>
<p>
<span>Zato što su:</span>
</p>
<p>&nbsp;</p>
<p>
<span>Dana ..... godine, u mjestu B. – P., na rijeci T., na plovnom putu B. – Š.P., postupajući suprotno Uredbi o čamcima koju je donijela Vlada Crne Gore (Sl.list CG br. 51/04 i br. 44/09 od 10.07.2009. godine), doveli u opasnost život i tijelo ljudi i to: okrivljeni K.R. suprotno odredbi člana 37 stav 1 tačka 3 i člana 56 stav 4, a okrivljeni G.M.i N.I. iz člana 56 stav 4 iste Uredbe kojom je propisano obavezno posjedovanje dozvole za plovidbu čamcem i sertifikata o osposobljenosti za voditelja čamca za rafting izazvali opasnost za život ljudi – putnika na čamcima i to: S.I.U., M.K., K.G.K., O.N.C., S.K., K.J., M.J.P., S.P., na način što je okrivljeni K.R. kao odgovorno lice – predsjednika Rafting kluba „VKV“ i organizator rafting plovidbe za prevoz putnika čamcima za rafting, koji nijesu bili upisani u registar čamaca i koji nijesu imali dozvolu za plovidbu, za upravljanje rafting čamcima, angažovao okrivljene G.M. i N.I.a, iako</span><span class="span1"> </span><span>znao da nemaju dozvolu za plovidbu rafting čamcima, odnosno sertifikat osposobljenosti  za voditelja čamcem i da može doći do prevrtanja čamaca na mjestu gdje se to i dogodilo i time izazvati opasnost za živote ljudi, ali je olako držao da do toga neće doći, što su okrivljeni G. i N. prihvatili i uputili se u rafting plovidbu čamcima iako nijesu imali dozvolu za plovidbu čamcem i sertifikat o sposobnosti voditelja čamca za rafting, te su tako opšteopasnom radnjom upravljajući čamcima marke „Robi-fin“, na način što su neposredno nakon početka plovidbe, dolaskom u mjesto B., zbog neobučenosti, a što podrazumijeva komunikaciju sa putnicima na jednom stranom jeziku, pravilan raspored putnika na čamcu, odabiranje putanje čamca u zavisnosti od brzine vode, vodenih struja i rasporeda vodenih prepreka, te adekvatno izdavanje komande o načinu i dinamici veslanja, izgubili kontrolu nad čamcima, usled čega je okrivljeni G. udario u podvodni greben – kamen, a potom za njim i okrivljeni N.I., i udarom u isti prouzrokovali prevrtanje čamca, zbog čega je došlo do pada putnika u vodu, kojom prilikom je kod putnika S.I.U., sa čamca kojim je upravljao okrivljeni G. i putnika M.K., sa čamca kojim je upravljao okrivljeni N., nastupila smrt usled utopljenja, pa su okrivljeni u odnosu na osnovno krivično djelo postupali sa svjesnim nehatom, jer su znali da može doći do prevrtanja čamca i da time izazivaju opasnost za živote ljudi, ali su olako držali da do toga neće doći dok su i u osnosu na težu posledicu – smrt oštećenih S.I.U. i M.K.takodje postupali sa svjesnim nehatom,</span>
</p>
<p>
<span></span>
</p>
<p>
<span>-</span><span>čime su optuženi izvršili krivično djelo teško djelo protiv opšte sigurnosti iz člana 338 stav 4 u vezi člana 327 stav 2 u vezi stava 4 Krivičnog zakonika.</span>
</p>
<p>
<span>Pa im sud primjenom citiranih zakonskih odredbi, te odredbi člana 3, 4, 5, 13,16, 32, 36, 42, 52, 51,  53 i 54 Krivičnog zakonika, te odredbi člana 226, 229 i 374 Zakonika o krivičnom postupku, i z r i č e</span>
</p>
<p>
<span> </span>
</p>
<p>&nbsp;</p>
<p style="text-align:center;">
<span>USLOVNU OSUDU</span>
</p>
<p>&nbsp;</p>
<p>
<span>Kojom se optuženima K.R., G. M. i N.I.u prethodno utvrdjuju kazne zatvora u trajanju od po 1 (jedne) godine i istovremeno odreduje da se iste neće izvršiti ukoliko optuženi u roku od 3 (tri) godine, po pravosnažnosti presude, ne učine novo krivično djelo.</span>
</p>
<p>&nbsp;</p>
<p>
<span>U slučaju opoziva uslovne osude, optuženimaće se, u kaznu zatvora uračunati vrijeme lišenja slobode od ..... godine do 12.06.2010. godine.</span>
</p>
<p>&nbsp;</p>
<p>
<span>Obavezuju se optuženi da na ime troškova krivičnog postupka, Budžetu CG solidarno uplate novčani iznos od 850,15 € (osamstopedeseteurapetnaestcenti), a na ime paušala iznose od po 100,00 eura, a sve u roku od 15 dana od pravosnažnosti presude, pod prijetnjom prinudnog izivršenja.</span>
</p>
<p>&nbsp;</p>
<p>&nbsp;</p>
<p style="text-align:center;">
<span>O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span>Optužnicom VDT-a Podgorica, Kt.br. 121/10 od 19.10.2012. godine, koju je zastupnik iste izmijenio u završenoj riječi u pogledu činjeničnog opisa i pravne kvalifikacije, optuženima K.R., G. M. i N.I.u stavljeno je na teret izvršenje krivičnog djela teško djelo protiv opšte sigurnosti iz čl. 338 st. 4 u vezi čl. 327 st. 2 Krivičnog zakonika (Crne Gore).Zastupnik optužbe je do kraja glavnog pretresa ostao pri podignutoj optužnici i u završnoj riječi naveo da je tokom </span><span>dokaznog postupka nesumnjivo utvrdjeno da su optuženi izvršili krivično djelo stavljeno im na teret, predlažući da sud optužene oglasi krivima i istima odredi kaznu u granacima propisanim zakonom.</span>
</p>
<p>&nbsp;</p>
<p>
<span>Optuženom N.I.u sudjeno je u odsustvu shodno rješenju K.br.148/12 od 31.05.2013.godine, a sa razloga što jeoptuženi državljanin Federacije BiH, sa stalnim prebivalištem u F., da se isti nije odazivao pozivima suda, sa kojih razloga je za optuženim raspisana medjunarodna potjernica, što kada se u obzir uzme težinakrivičnog djela koje se optuženima stavlja na teret i protek vremena od izvršenja krivičnog djela, predstavlja naročito važne razloga da se ovom optuženom sudi u odsustvu.</span>
</p>
<p>&nbsp;</p>
<p>
<span>Okrivljeni K.R. u svojoj odbrani ističe da ga je dana 09.06.2010. godine pozvao predstavnik agenicije "M." iz Budve M.D.pitavši ga da li postoji mogućnost da organizuje spust za oko 110 ljudi koji su izrazili želju za raftingom. Rekao mu je da to može učiniti ..... godine i predočio mu uslove koje je ovaj prihvatio, da bi ga u medjuvremenu iz Budve pozvao D.G.i zamolio ga da organizuje rafting na istoj relaciji za prevoz 23 lica, da je on pozvao M.Đ.iz F. i sa njim se dogovorio da pošalje 10 skipera i jedan čamac, dok je druge čamce pozajmio, osim 4 čamca koji su vlasništvo njegovog Rafting kluba "VKV". Na svakom čamcu se nalazila kompletna i odgovarajuća oprema i tvrdi da je na svakom čamcu bio broj ljudi kako je to predvidjeno u sertifikatu, a što piše na svakom čamcu. Nije provjeravao da li su čamci registrovani jer to nije njegova obaveza, to su čamci koji se svakovremeno upotrebaljavaju od istih ljudi kao skiperi, a nije provjeravao ni da li skiperi imaju potrebno odobrenje, smatrajući da je to obaveza ljudi koji su ih angažovali. Dalje je naveo da svaki skiper obavijesti učesnika raftinga o ponašanju na vodi i o upotrebi opreme, da je on pošao poslednji sa polazišta i upravljao je čamcem koji je bio vlasništvo čovjeka iz F.. Poslije 2,5 km od B. sustigao je čamac kojim je upravljao N.I. i ovaj mu je odmah kazao da se prevrnuo i da su neki ljudi otplivali niz rijeku. Svratio je ulijevo, privezao svoj čamac, kada je naišao na prazan čamac koji je rijeka nosila i koji je on plivajući uhvatio i iznio na Bosansku stranu,kada na nekih 300 metara na obali nailazi na muški leš za koji je odmah bio siguran da je jedan od turista sa čamca kojim je upravljao M. G. i koji mu je takodje rekao da se prevrnuo, a sa njim su </span><span>bili ostali turisti i to njih osam. Organizovao je dalje prevoz turista do Šćepan Polja, a tokom puta nizvodno naišli su na čamac u kome se nalazio jedan ženski leš, gdje su utvrdili da se radi o čamcu kojim je upravljao N.I., a koji se takodje prevrnuo. Čamci su specijalno napravljeni za rafting, a na čamcu G.a je bilo 8 osoba plus skiper, dok je na čamcu N.a bilo 10 osoba plus skiper. Objasnio je da turisti ne mogu mijenjti mjesta u čamcu za vrijeme vožnje, o čemu vodi računa skiper, kao i o rasporedu turista zbog opterećenja čamca, a skiper se dogovara sa njima o načinu veslanja. Svi ljudi koji dodju na rafting su svjesni da je to ekstremni sport a odijela se daju samo zbog toga što je voda hladna. Od supruga žene koja se utopila je tek nakon ovog dogadjaja saznao da je bila neplivač, a madjar koji se utopio je rekao da voli ekstremne sporotove. On komunicira na 4 jezika a njegovi skiperi osnovne komande izdaju putnicima na nekoliko jezika, pa i na engleskom. Kada koristi skipere polazi od toga da su to ljudi koji su dugo „na vodi“. Za G.M. je znao da nema sertifikat, ali je računao da je on iskusan skiper imajući u vidu njegovu sportsku karijeru, a što se tiče N.I.to nije provjeravao, zna samo da je on dugo godina na rijeci, a njega je kao i ostale skipere iz F. poslao Đ.M.. Kritičnog dana na čamcu kojim je upravljao G., bilo je osam turista, a na čamcu kojim je upravljao N., deset ljudi. Potvrde za sertifikat se izdaju za deset osoba ili za 960 kg, a ne za 990 kg i on je tog dana imao 14 čamaca i 110 ljudi kao raftera, koji su došli sa tri autobusa i tri vodiča. Na Šćepan Polju im je podijeljena oprema i to neoprem odijela, čizmice ko ih je htio uzeti, dati su im prsluci, nudjene su im i kacige, ali ih nijesu htjeli. Često se dešava da ljudi hoće da budu u posebnoj grupi, tako da se grupe na čamcu formiraju neposredno na vodi, i po pravilu rasporedjuju tako što pet ljudi sjedi sa jedne, a pet ljudi sa druge strane. Veslo ne mora da uzme ko neće, medjutim dešava se da se ljudi bune, kad im se ne da veslo. Po pravilu ide osam vesala po čamcu, tako da dvoje ostaju bez vesla, ali se tokom spuštanja mijenjaju, što znači da 4 vesla treba da budu sa jedne, odnosno sa druge strane, a o tome se stara skiper. Rafteri često hoće da idu na dio rijeke koji je malo uzburkaniji, jer se ne radi o vodama koje nijesu mirne,  a oni hoće doživljaj i adrenalin. Što se tiče uredbi koje se navode u optužnici u saznanju je da takve uredbe postoje, jer je potpresjednik rafting saveza Crne Gore i vlasnik rafting kluba, ali tim uredbama nikada nije riješeno pitanje registracije za čamce. Tek u junu mjesecu 2012. Lučka kapetanija u Baru izdala je potvrde o ispravnosti čamaca, ne izdajući "brevet", a u Ministarstvu turizma su mu rekli da rafting kao djelatnost uopšte nije poznata, da nije regulisana zakonom, kao ni sama djelatnost raftera.Uz medjunarodnu pomoć koja je dobijena,2004.godine organizovana je edukacija raftera na rijeci T. i kurs koji je trajao 10 dana, i on se interesovao vazano za taj kurs, ali mu je tada rečeno da je to organizovano isključivo za opštine Žabljk, Kolašin, Šavnik i P.. Taj kurs je trajao nekih 10 dana i od Lučke kapetanije iz Kotora dobijen je sertifikat za voditelje čamca bez bliže oznake za koje vode, a nakon toga ni jedan kurs nije organizovan, niti je zvanično usvojena licenca za raftere na području Crne Gore sve do danas. On lično ima sertifikat za voditelje čamca koji je dobio od Lučke kapetanije iz Kotora i taj sertifikat se odnosi isključivo za voditelje čamca na mirnim vodama i za čamce dužine do 8,5 m. Dodao je da svim učesnicima raftinga pojašnjeno o čemu se radi, da sa sobom mogu ponijeti foto aparate, kamere ili slično i to preko vodiča koji su došli sa njima. Sam raspored učesnika raftinga na čamcu i pravilima čamca saopštava skiper nakon što sjednu na čamac, a nije bio prisutan kada su skiperi upoznali učesnike sa pravilima i ne zna da li je svaki skiper iste upoznao sa pravilima i na kom jeziku. Zna samo da je na raftingu bilo ljudi iz više zemalja koji su došli preko agencije, a kada se ovo desilo bilo je obavezno samo davanje prsluka, kacige i odijela, a to nije regulisano ni jednim zakonskim propisom, već je on to uradio </span><span>samoinicijativno. Prsluke nijesu mogli odbiti jer u protivnom skiperi im ne bi dozvoli da sjednu u čamac. Učesnici raftinga koji su na čamcu ne moraju uopšte da vesalju, ali ako već veslaju onda su dužni da poštuju komande skipera. Koliko mu je poznato na čamcu kojim je upravljao N.I. bio je vodič koji je grupu doveo sa primorja a u toj grupi je bilo 10 ljudi. Nije mu poznato da je tog dana na T. bilo drugih raftera ili kajakaša, jer on to nije vidio. N.I. je upravljao čamcem na kom je bila sada pokojna K.M.koja je Poljakina, a G.M.čamcem na kojem bio pokojni S.I., za koga misli da je bio Madjar. Niko se nije žalio da ima zdravstvenih problema, a rafteri se upoznaju sa pravilima veslanja, koje mora biti sinhronizovano, a tog dana od njegovih 14 čamaca prevrnulo se tri čamca i sa trećim čamcem je upravljao M.Đ.iz F. za koga ne zna bliže podatke, ali sa tog čamca niko nije stradao. Nekih 2 km od ulaska čamaca u vodu, a gledano nizvodno i na teritoriji Crne Gore postoji jedna stijena koja je bliže lijevoj obali, a da li su čamcem udarli u tu stijenu ne zna. Dva dana prije ovog dogadjaja na T. se prevrnulo 8 čamaca ali to je bilo u organizaciji jedne agencije iz F.. Spisak raftera nije pravljen, niko ga nije ni tražio, jer oni i ne izlaze iz Crne Gore. Kritičnom prilikom su mu oduzeta 2 čamca sa kojih su stradali učesnici raftinga, 7 vesala, 3 prsluka, 2 odijela i dvoje čizmica, i to je bila oprema koju su na sebe imali stradali K.M.i S.I.. Ta oprema mu nije vraćena a u saznaju je da se nalazi u P.ma. Ponovio je da je tog dana pozajmio 9 čamaca, i to od rafting kluba "Soko", jedan čamac, a od rafting kluba "Enecijan" iz F. 8 čamaca, a uz čamce je pozjamio i kompletnu opremu. Zna da je jedanput uradjen kurs od strane Centra za stručno osposobljavanje iz Podgorice 2006. godine, a poznato mu je da postoji ispostava Lučke kapetanije iz Bara, u Virpazaru koja bi trebalo da vodi računa o raftingu na T., odnosno da kontroliše čamce, medjutim nije mu poznato da su oni ikada kontrolisali čamce na T.. Rijeka Tara ne pripada kategoriji ekstremnih voda, ona je više poznata po svojoj ljepoiti, ali katregorija vode može da se mijenja zavisno od perioda. Kad je navjeća može da pripada kategoriji rijeka 3 do 4 , a po medjunarodnim pravilima navjeća kategorija se mjeri stepenom 9, i to se odnosi na nivo složenosti, odnosno opasnosti rijeke. Svi znaju da rafting nije bezopasan, a prilikom ulaska čamaca u vodu pravi se razmak izmedju istih, a on je kao skiper bio na čamcu na kom je bilo 10 ljudi, medju njima neki Rusi sa kojima je komunicirao na ruskom i oni su veslali. U slučaju da rafteri neće da poštuju komandu, skiper dobija još dva pomoćnika, a on je G.a pretekao, sa željom da ostalim rafterima pokaže kako se splavari i kako se vesla. Prsluk zavisno od modela može da se kopča na rafješlus ili na dvije - tri kopče, ali je njegovo nošenje obavezno, a isti su različite veličine, tako da često dolazi do izmjene prsluka izmedju samih raftera. U konkretnom slučaju je imao rezervne skipere, a obaveza organizora pa ni skipera nije da pita ko je plivač, a ko nije, medjutim kada bi to neko rekao onda mu ne bi bilo dozvoljeno da se nadje na čamcu, ali se ide od pretpostavke da svi koji idu na vodu znaju da plivaju. Do donošenja zakona o raftingu nije bilo uredjeno ograničenje početka i završteka sezone splavarenja, to je uredio ovaj zakon i sezona se otvara 01. maja a zatvara 01. oktobra. Na stijeni koju je pomenuo ne postoji nikakvo obilježje. Što se tiče visine vode u mjesecu kada se ovo dogodilo sve je to zavisilo od padavina, a ne zna da li je mjeren protok vode. Spuštanje čamca zavisi od nivoa vode, ako je veći nivo poziva se i drugi skiper i uvijek postoje 2 ili 3 rezervna skipera, a početak sezone je vezan za datum a ne za vodostaj. </span>
</p>
<p>&nbsp;</p>
<p>
<span>U završnoj riječi branilac okrivljenog K.R.adv. S. B. je tražio oslobadjajuću presudu za svog branjenika, navodeći da nema dokaza da je isti počinio djelo za koje je optužen.</span>
</p>
<p>&nbsp;</p>
<p>
<span>Optuženi K.R. je prihavtio završnu riječ svog branioca, nemajući šta da doda.</span>
</p>
<p>&nbsp;</p>
<p>
<span>Optuženi G.M.u svojoj odbrani ističe da ga je dana 09.06.2010. godine pozvao optuženi K.R. sa kojim je ranije saradjivao i u više navrata vozio njegove turiste, i kazao mu da će ..... godine imati veću grupu turista, te da mu je potreban, da će mu trebati i dva vozila koje on posjeduje da izvrši prevoz ovih lica od Š. P. do B., i da bude jedan od upravljača čamcem. Misli da je bilo negdje oko 13 sati kada je spuštio čamac u vodu i krenuo nizvodno, stim što je prilikom dolaska na vodu, a što inače praktikuje, turiste upozorio na ponašanje i na obaveznu upotrebu opreme čamca i da im je skrenuo pažnju da se upravljaju prema onome kako im on bude govorio prilikom spuštanja. Poslije nekih 2,5 km čamcem ga je prošao okrivljeni K.R., a on je uglavnom pokušao da turiste na čamcu oslobodi straha od vode. Nailaskom na jedan brzak dužine oko 50-tak metara turisti na čamcu su prestali da veslaju i tom prilikom je čamac krenuo u pravcu jednog većeg kamena, a čovjek koji je sjedio naprijed i vesalo, nagao se na suprotnu stranu nakon čega je čamac naišao preko kamenja i prevrnuo se. Nastala je panika i turiste je nosila voda nizvodno, a on je pokušavao da čamac vrati, ali mu to jačina vode nije dozvoljavala. Pustio je čamac niz vodu a zatim pokušao da spasi sebe i nekog od turista kojeg je matica veoma brzo nosila ispred njega. Potom je izašao na obalu i trčao nizvodno ne bi li nekog izvukao iz rijeke, ali u tome nije uspio. Ubrzo je došao i okrivljeni R.K.koji ga je obavijestio da je jedan od putinika sa čamca pronadjen nizvodno i da je smrtno stradao. Uspjeli su da pronadju sve putnike sa prevrnutog čamca, ukupno njih 7, i drugim čamcem ih je spustio nizvodno, a pri tom i utopljenika su prevezli do kampa na Grabu, gdje su trebali da čekaju policiju. Vidio je čamac sa lijeve strane nizvodno u kom se nalazio jedan ženski leš. Kao upravljač čamca radi oko 5 godina, bio je na više takmičenja, ali mu se nikada nije pružila prilika, niti je čuo da je u Crnoj Gori organizovano polaganje čamcima za rafting, tako da nema nikakav pisani dokument kojim bi potkrijepio bavljenje ovim poslom. Tog dana je bio zadnji od čamaca koji se prevrnuo, a bilo ih je 13 ili 14, ne zna tačno. Na njegovom čamcu bila su 3 muškarca i 5 žena i prije nego što su se ukrcali pregledao je njihovu opremu, a ravnomjerno ih je rasporedio sa lijeve i desne strane i objasnio da se ne smiju pomjerati tokom vožnje i da noge stave pod konop i prestanu sa veslanjem kad on kaže, jer uvijek računa na pomoć prilikom veslanja. Čamac se prevrnuo u djeliću sekunde, kada je jedan od gostiju promijenio stranu, i sjeća se da je baš Madjar koji je stradao znao ruski jezik, a da su sa njim bila četiri Madjara, dok su ostali znali ruski jezik, a bili su Rusi ili Bjelorusi. Naveo je da je u medjuvremenu i to 09.07.2010.god, stekao uvjerenje o osposobljenosti za voditelja čamca koje mu je izdala Lučka kapetanija Bar, i da je na tom polaganju bilo oko 30 kandidata od čega za rafting njih 6 ili 7. Dali su mu uvjerenje da bude voditelj rafting čamcem mada u tom uvjerenju nigdje se ne pominje riječ rafting, čiju kopiju prilaže, a nije mu poznato da u Crnoj Gori ima bilo ko uvjerenje drugačije od onog koje je on dobio. Raspitivao se za polaganje vezano za rafting čamac, ali niko nije znao za tu mogućnost. Okrivljeni je dodao da je kritičnom prilikom bio iza čamca N.a ali da nije vidio kada se ovaj prevrnuo, te da je vodostaj rijeke bio nešto malo veći od srednjeg. U slučaju da turista koji koristi usluge raftinga neće da uzme veslo, tada skiper pojačava čamac sa još jednim skiperom i čamac se može spustiti sa dva vesla. Nikada mu se nije desilo da turisti odbijaju da veslaju, jer uvijek traže veslo. A dobro se sjeća da je na jednom brzaku talas zapljusnuo čamac i čovjek koji je sjedio preko puta, a po lijevoj strani, je ustao, prešao na drugu stranu, što je dovelo do </span><span>debalansa čamca, nakon čega je čamac udario u stranu i prevrnuo se, to je bio čovjek koji se utopio i bio je Madjar. </span>
</p>
<p>&nbsp;</p>
<p>
<span>U završnoj riječi branilac optuženiG.M., adv. S. B. po zamjeničkom punomoćju adv. B. J., je tražio oslobadjajuću presudu za svog branjenika, navodeći da nema dokaza da je isti počinio djelo za koje je optužen.</span>
</p>
<p>&nbsp;</p>
<p>
<span>Optuženi G.M.je prihavtio završnu riječ svog branioca, nemajući šta da doda.</span>
</p>
<p>&nbsp;</p>
<p>
<span>O</span><span>ptuženi </span><span>N.I. u svojoj odbrani je naveo da ga je M.Đ.iz F., kog odavno poznaje i koji ga je vrlo često i ranije angažovao kao upravljača čamaca na T., pozvao i rekao mu da nekoliko njih izjutra trebaju da idu na Š.P. da voze za R.K.., da je pošlo njih 7, a Đ.M.uzeo je jedan čamac sa opremom, da su pošli na Š.P. i da su ostali čamci već bili tamo. Potom su pošli do B. i on je po dolasku rasporedio putnike na čamcu, upozorio ih kako da se ponašaju prilikom spuštanja, dao im 8 vesala, a na čamcu je bilo 10 ljudi a on je bio 11-ti. Prilikom prvih zaveslaja bio je zadovoljan veslanjem putnika na čamcu, jer bi u protivnom zaustavio čamac i ne bi nastavio sa spuštanjem što je i ranije činio u više navrata. Ljude na čamcu i njihov broj mu je odredio Đ.M.. Poslije nekih 2,5 km jedan od čamaca koji je bio ispred njega se prevrnuo i tada je medju putnicima na njegovom čamcu nastala panika, što nije mogao nikako da kontroliše, jer su prestali da veslaju i čamac se usukao, udario u jednu stijenu sa lijeve strane obale. Pokušao je da čamac vrati, ali su ljudi na čamcu otišli na jednu stranu na koju se čamac nakon toga prevrnuo, a putnici su popadali u vodu. Neki od putnika su se uhvatili za čamac jer im je on to sugerisao, a za ostalima je plivao niz maticu i privlačio ih obali. Sa čamcem Đ.M.a, koji je uzeo i ostale turiste sa obale, se spustio do kampa na Grabu i tu je saznao da jedna žena “fali”. Tamo je saznao za utopljenje jedne žene i misli da mu je muž te žene rekao da je ona bila na njegovom čamcu. Čamcima upravlja već 6-7 godina, a prošle godine je pohadjao kurs teoretske nastave u F., ali za to nije dobio nikakav papir i ne posjeduje nikakavu dozvolu za rad ovim poslom. Smatra da se ne bi prevrnuo da je čamac ispred njega prošao, jer je zbog prevrtanja tog čamca došlo do panike gostiju na njegovom čamcu i oni su prestali da veslaju i ako je insistirao da veslaju, a  bez njihove pomoći nije mogao izbjeći udar u stijenu. U vodu ne bi ušao da nije računao na pomoć putnika, što je odmah i rekao, koristeći se malo ruskim, malo engleskim, a malo i gestovima. Godišnje po sezoni napravi od 100 do 120 spustova na ovoj istoj dionici i ovo mu je prvo prevrtanje. Zna da se tog dana prevrnuo i treći čamac. Nikad ih niko nije kontrolisao, a i prije ovog je bilo prevrtanja. Gostima je podijelio 8 vesala.</span>
</p>
<p>&nbsp;</p>
<p>
<span>U završnoj riječi njegov branilac po službenoj dužnosti </span><span>adv.D. Č. je predložio oslobadjajuću presudu za njegovog branjenika, jer nema dokaza da je počinio djelo za koje je optužen.</span>
</p>
<p>&nbsp;</p>
<p>
<span>U dokaznom postupku pročitan je zapisnik o uvidjaju Osnovnog suda u N. Kr. 6/10 od ..... godine; zapisnik o uvidjaju Osnovnog suda u N. Kr.br. 7/10 od ..... godine; izvršen je uvid u fotoelaborat lica mjesta broj 508/2010 od ..... godine; na saglasan predlog stranaka pročitan je iskaz svjedoka Đ.G., R.M.,F.M., M.P., S.P., J.K., G.K., O.N.C., C.K.; pročitane su tri službene zabiljške Uprave policije - Ispostava P. od ..... godine, koje su sačinili službena lica M.S.i V,G.; potvrda Uprave policije - Ispostva P. broj 23-1004/2 od ..... godine o privremenom oduzimanju predmeta - stvari na ime K.R.;dva izvještaja o udesu - prevrtanju čamca za rafting, Ministarstva saobraćaja, pomorstva i </span><span>telekomunikacija - Lučke kapetanije Bar od 11.06.2010. godine; program rada za vrijeme obuke za vodjenje raftinga- splavarenja; pročitana je odluka Centra za stručno obrazovanje o formiranju ispitne komisije od 28.04.2006. godine; pročitani su razultati polaznika na ispitu programa obuke za vodju splava, održanog na Šćepan Polju dana 24.05.2006. godine; akt Lučke kaptenije Bar broj 0-49/2 od 04.03.2011. godine;na saglasan predlog stranaka pročitan je obdukcioni zapisnik KC CG - Odjeljenje za sudsku medicinu S.br. 86/2010 na ime U.Š.i izvršen uvid u prateći fotoelaborat i obdukcioni zapisnik KC CG - Odjeljenje za sudsku medicinu S.br.85/2010 na ime K.M.i izvršen uvid u prateći fotoelaborat; pročitan je nalaz KC CG - Odjeljenje za sudsku medicinu broj A 786 od 11.06.2010. godine o prisustvu alkohola u krvi oštećenog U.Š.;nalaz KC CG - Odjeljenje za sudsku medicinu broj A 785 od 11.06.2010. godine o prisustvu alkohola u krvi oštećene M.K.; pročitao potvrdu rafting kluba “soko” br. 01-02/10 od 26.08.2010.godine na ime G.M.; zapisnike o utzvrdjivanju alkohola u krvi od optuženih N.I.i G.M.; izvod iz kaznene evidencije Ministarstva pravde broj 02/2-5785/16 od 26.10.2016.godine na ime G.M.; izvod iz kaznene evidencije Ministarstva pravde broj 02/2-5784/16/1 od 26.10.2016.godine na ime K.R.i izvod iz kaznene evidencije Ministarstva unutrašnjih poslova Republike Srpske- CJB Istočno Sarajevo- Stanica javne bezbjednosti Foča broj 13-2/02-234-256/16 od 16.08.2016.godinena ime N.I.a.</span>
</p>
<p>&nbsp;</p>
<p>
<span>Svjedok Đ.G.u bitnom je naveo da je kritičnog dana na Š.P. došao na poziv R.K.. koji je gazda rafting kluba i koji inače organizuje rafting ture. U mjestu B. su se pripremili za ukrcavanje u čamce kojih je bilo 12 ili 13,  a bilo je dosta stranih turista i svi su se rasporedili u čamce koji su bili podijeljeni u grupe, da je on bio na čelu druge grupe koja je imala 4-5 čamaca, a na samom čamcu je bilo deset ljudi i on jedanaesti, da na 3-4 km od B. postoji brzak dugačak 300 metara, a na sredini brzaka je stijena koja viri iz vode i koja se uspješno može izbjeći s desne strane što zavisi od samog ulaska u brzak, a neophodno je i da ljudi na čamcu pomažu skiperu, odnosno veslaju slušajući njegove instrukcije, u suprotnom prevrtanje čamca je neminovno. Na svakom čamcu je osam vesala i deveto kojim vesla skiper. U blizini kritičnog mjesta  komandovao je ljudima sa čamca kako da veslaju, medjutim kako oni nisu poslušali njegove komande i istovremeno je dvoje ljudi ustalo sa čamca, čamac je zakačio stijenu, prevrnuo se i svi su se našli u vodi nakon čega je pomogao ljudima da se uhvate za čamac i na nekih 100 metara od mjesta prevrtanja su se svi izvukli. Dok su se izvlačili vidio je da se prevrnuo i čamac čiji je skiper bio Igor N., a niz rijeku su plivali gosti iz tog čamca a N.  im je pomagao da se izvuku ali nije znao da je neko stradao, a potom je zapazio još jedan prevrnuti čamac kojim je upravljao M. G., koji je takodje pomagao ljudima koji su se našli u rijeci, a kasnije je saznao da je iz G.evog čamca jedan čovjek stradao. Na istom mjestu je vidio i R.K.., ali ne i njegov čamac, a koliko se sjeća svi gosti su imali opremu potrebnu za rafting. Pojasnio je da su na čamac primali samo plivače, lica koja nemaju zdravstvenih, odnosno srčanih problema, dajući im prije ukrcavanja neophodnu opremu koja se sastoji iz neoprenskog odijela, prsluka, kacige i čizama, da su prsluci zaštita od utapanja izuzev slučaja kad neko padne u vodu na mjestu gdje su bukovi, u kom slučaju voda potapa čitavog čovjeka tj.buk ga uvlači u sebe. Dalje je naveo da posjeduje neophodnu dozvolu za vodioca čamca tj. skipera, da slabo govori strane jezike, osim po malo ruski, ali da se instrukcije za rafting gostima mogu saopštiti i gestikulacijom, da gostima objašnjavaju da prevrtanje čamca nikad nije isključeno, naročito pri većem vodostaju, što je bio slučaj kritičnog dana i da je komande gostima sa čamca kojim je upravljao davao na ruskom jeziku obzirom da su većina bili rusi. Za tri godine </span><span>koliko se bavi raftingom ovo mu je bio prvi put da se prevrnuo čamac kojim je upravljao, a samo iz razloga što su se gosti oglušili o njegove komande pa je prevrtanje bilo neminovno jer skiper, bez pomoći gostiju, ne može dovesti čamac do odredišta. </span>
</p>
<p>&nbsp;</p>
<p>
<span>Svjedok R.M.u svojim iskazima tokom postupka u bitnom je navela da je pravni okvir koji uredjuje djelatnost plovidbe čamcima u Crnoj Gori, do 2004. godine bio uredjen kroz dva pravilnika, a koji akti su svoju detaljniju razradu dobili u vidu uredbi objavljenih u Sližbenom listu Crne Gore, medju kojima je Uredba o izmjenama i dopunama Uredbe o čamcima (Sl.list CG br. 44/09) koja propisuje uslove plovidbe čamcima za rafting. U toku 2006.godine Centar za gradjansko obrazovanje je na inicijativu UNDP-a tražio da se organizuje odgovarajuća obuka a potom i polaganje ispita za voditelje čamaca, pa i rafting čamaca, odnosno za vodju raftinga kroz splavarenje. U tu svrhu imenovana je komisija čiji je predsjednik bio predstavnik Lučke kapetanije Bar, a članovi predstavnici Ministarstva rada i socijalnog staranja, Ministarstva turizma i Ministarstva pomorstva i saobraćaja sa zadatkom da izvrše provjeru znanja i vještina polaznika programa obuke za vodju splava. Jedino polaganje za vodju čamca, odnosno splava, obavljeno je na T. - na Šćepan Polju 24. maja 2006. godine nakon čega je 15 polaznika koji su uspješno položili testove dobilo uvjerenja za voditelje čamca, odnosno splava. Svjedok dalje pojašnjava da sve poslove vezane za bavljenje raftingom i upravljanje rafting čamcima, odnosno poslove vezane za upravnu i inspekcijsku nadležnost u vezi sa rafting plovidbom, obavljala Lučka kapetanija Bar, kao dislocirana jedinica Ministarstva saobraćaja i pomorstva, u čijoj nadležnosti je bavljenje raftingom na rijeci T., u dijelu koji se nalazi u Crnoj Gori. O evidenciji čamaca za rafting, svjedok se nije mogla precizno izjasniti, obzirom da je ista vodjena u ispostavi Lučke kapetanije Bar koja se nalazi u Virpazaru čije prostorije su poplavljene tokom 2010. godine a da još nije utvrdjeno šta je tom prilikom propalo od postojeće dokumentacije. </span>
</p>
<p>&nbsp;</p>
<p>
<span>Svjedok F.M.u svom svjedočkom iskazu u bitnom je naveo da je kao inspektor za sigurnost plovidbe pri Lučkoj kapetaniji Bar, povodom predmetnog dogadjaja, istog dana pošao u P., na lice mjesta, sa zadatkom da utvrdi odredjene okolnosti koje se tiču prekršajne odgovornosti, da je tim povodom sačinio dva izvještaja vezana za prekršaj, jedan na osnovu iskaza koji su dali K.R. i N.I. a koje je dobio od policije a drugi izvještaj koji se odnosi na čamac kojim je upravljao G.M.i da su izvještaji u kojima je konstatovao da je djelatnost obavljana nelegalno, poslati policiji u P.ma i Ministarstvu pomorstva. Svjedok dalje navodi da je 2009. godine izmijenjena Uredba o čamcima, i umjesto dotadašnjeg pojma splav uveden pojam čamac za rafting, a od iste godine, za izdavanje uvjerenja o osposobljenosti za voditelja čamca za rafting, nadležan je Centar za stručno obrazovanje odraslih, tijelo formirano u okviru Ministarstva prosvete, a koje je 2006. godine organizovalo obuku za polaganje ispita za vodju splava, odnosno rafting čamaca. Svjedok dodaje da je bio predsjednik Komisije koja je vršila provjeru znanja i vještina polaznika programa obuke za vodju čamca za rafting i da su licima koja su te godine polagala, izdata uvjerenja za voditelje čamca za rafting. Izjašnjavajući se o brzini upravljanja plovilom svjedok navodi da je pojam „sigurnosna brzina“ uveden od strane medjunarodne pomorske organizacije i da podrazumijeva obavezu lica koje upravlja plovilom da prilagodi njegovu brzinu tzv. preovladavajućim okolnostima koje u tom trenutku postoje na tom području, tačnije da brzinu prilagodi vremenskim uslovima, dubini ispod kobilice plovila, ispravnosti manevarskih uredjaja i sl., i da u principu, ne postoje neka </span><span>posebna i pisana pravila već je sve stvar procjene voditelja čamca koji može uticati na brzinu plovila tako što će na isto ukrcati još jednog ili više voditelja, odnosno usmjeravati plovilo gdje je voda mirnija.U vrijeme nastanka predmetne nezgode nije bilo vremenskog ograničenja u pogledu perioda kada se može organizovati rafting, već je to uradjeno tek 2011.godine, kada je donesen Zakon o raftingu Crne Gore. </span>
</p>
<p>&nbsp;</p>
<p>
<span>Svjedok G.K.u svom svjedočkom iskazu datim pred Okružnim sudom u Rzeszowu 12.12.2011.godine u bitnom je navela da je program njenog službenog puta u Crnu Goru predvidjao i rafting rijekom, da su se kritičnog dana autobusom dovezli do poljane iznad rijeke gdje su im od opreme podijeljeni samo pojasi za spasavanje i da ih niko od organizatora nije pitao za starosnu dob i da li umiju da plivaju. Kada su prišli čamcima, sami su se rasporedili u grupe i dobili su vesla a skiper je davao instrukcije na stranom jeziku, gestikulirajući kada i koja strana treba da vesla, tako da su razumjeli njegove komande. Kada su krenuli čamcima skiper je im je govorio da veslaju, ali ne može ocijeniti da li su to radili kako treba, da je skiper  bio nervozan i podvikovao je jer je rijeka bila vrlo nemirna noseći ih ka stijeni na sredini rijeke, da im nije pošlo za rukom da istu izbjegnu, jer je rijeka bila strašno divlja, nakon čega se čamac prevrnuo i voda je povukla ka dnu rijeke, a spasili su je ljudi koji su takodje bili na čamcu. Sjeća se da je na njenom čamcu bila žena koja je poginula.</span>
</p>
<p>&nbsp;</p>
<p>
<span>Svjedok O.N.C. u svom svjedočkom iskazu datim pred Okružnim sudom u Budimpešti 28.07.2011.godine u bitnom je navela da joj je sama rafting tura djelovala neorganizovano, da vodje čamaca nisu djelovali kao profesionalci i nisu znali strani jezik, da su trake za vezivanje nogu u čamcu, kao i pojasi za spasavanje bili neispravni, zaštitna odijela pocijepana a kacige nisu ni dobili, ali su im vodje čamaca rekli da tura nije opasna i ako je te godine bilo dosta padavina, i rijeka je bila nadošla. U čamcu je bilo devet osoba kao putnici i jedan vodič, niko od putnika nije znao da vesla a instrukcije prije ukrcavanja nisu dobili. Čamac je dva minuta nakon što su krenuli udario u stijenu jer nisu znali da veslaju a vodič nije znao da upravlja čamcem. Nakon prevrtanja, ostali čamci su pristali na obalu i pomogli im da se izvuku iz vode a od devet putnika jedan se udavio. Tura se uprkos ovoj nesreći nastavila, a na donjim etapama prevrnula su se jos dva čamca i takodje je bilo žrtava.</span>
</p>
<p>&nbsp;</p>
<p>
<span>Svjedok S.K. u svom svjedočkom iskazu datim pred Gradskim sudom u Sopronu 29.06.2011.godine u bitnom je navela da je tokom ljetovanja u Crnoj Gori sa društvom otišla na rafting turu, da su se prilikom dolaska na mjesto odakle kreće tura rasporedili u grupe, da je bila je sa društvom u čamcu za osam osoba a sa njima su bila i dva rusa kao i vodja čamca. Ukupno je bilo osam čamaca. Vodja čamca je pričao na svom jeziku a uputstva koja su se odnosila na ponašanje tokom plovidbe im je saopštio na engleskom jeziku. Od opreme su prije kretanja dobili neopren odijela i prsluke koji i nisu bili ispravni. Na mjestu početka ture voda je bila mirna i ništa nije ukazivali na bilo kakvu opasnost, medjutim nakon jedne krivine vodja čamca je rekao da stanu a potom naglo da veslaju a kako nisi bili sabrani došlo je do prevrtanja čamca i svi su se našli u vodi. Nakon što je uspjela da dopliva do jednog plićeg dijela, osmatrala je gdje su ostali kada je primijetila kako troje ljudi vade jedno tijelo iz rijeke. Sjeća se da je na stijeni vidjela U.S.koji je tada već bio mrtav. Kada su se ponovo okupili vodja grupe je rekao da moraju nastaviti da plove do krajnje tačke što su oni nerado prihvatili ukrcavajući se u čamac sa nastradalom osobom a drugu nastradalu osobu nije vidjela. Na kraju ture je pročitana lista putnika kada je utvrdjeno da neko nedostaje. Svjedok pojašnjava da su i oni bili neodgovorni jer su </span><span>trebali primijetiti da nema usaglašenog uputstva kako da se ponašaju u slučaju opasnosti, vodiči im nisu rekli šta ih očekuje, nisu ih pitali da li znaju da plivaju i veslaju a nakon nesreće organizatori nisu zvali ljekara, niti spasilačke ekipe.</span>
</p>
<p>&nbsp;</p>
<p>
<span>Svjedok M.P.u svom svjedočkom iskazu datim pred Okružnim sudom u Rzesovu  25.08.2011. godine u bitnom je navela da je te 2010. godine sa svojim mužem boravila u Crnoj Gori i da su im organizatori tog putovanja predložili izlet odnosno rafting na rijeci T.. Predstavnik turističke agencije koja je organizovala rafting, čovjek kojeg su zvali „R.“, ih je uvjeravao da je izlet tom rijekom bezbjedan, što joj je potvrdio i vodič koji je sakupljao pare za izlet. Za rafting su uplatili 60€ po osobi i još po euro za osiguranje za koje nisu dobili nikakvu uplatnicu.Kada su doputovali u kamp, požurivali su ih da obuku neoprenska odijela koja su bila poderana, kaciga nije bilo a neki pojasevi za spasavanje su imali samo jednu kopču. Tu je bilo oko 130 ljudi medju kojima se sjeća M.K. koja je izgledala kao osoba poslije udara, vukla je nogu, a i ruka joj je bila neprirodno iskrivljena. Čamci za rafting su bili na naduvavanje, kao čamci za djecu, bili su prljavi i pohabani, a tek kasnije su vidjeli kako ustvari izgleda pravi čamac za rafting. U jednom trenutku medju prisutnima je nastao haos jer se raširila informacija da se nece moći svi smjestiti u pripremljene čamce. Skiperi nisu govorili ni engleski, ni ruski jezik pa od njih nisu dobili odgovor na pitanje koliko osoba se može smjestiti na čamac ali su na čamcu vidjeli natpis da je predvidjen za 8 osoba. I pored toga u njihovom čamcu je bilo 12 ljudi, a u drugom čamcu su vidjeli muškarca sa nekih 120 kg sa kojim je u istom čamcu bilo još 12 osoba. Obzirom da je u čamcima bilo više osoba nego što je predvidjeno, nije bilo dovoljno sigurnosnih držača za noge pa su ljudi imali držač samo za jednu nogu a ona ga nije imala uopšte. Niko im prije ulaska u čamac nije kontrolisao da li su im sigurnosni pojasevi dobro vezani, da ranije nisu veslali niti su imali obuku. Na njihovom čamcu je bio jedan skiper s kojim uopšte nisu komunicirali obzirom da nije znao strane jezike, a kada su zaplovili on im je počeo objašnjavati kako da koriste vesla, ali ga nisu ništa razumjeli. Njihov skiper im se nije predstavio, od početka je bio uspaničen, znao je da je u čamcu previše ljudi i da se s gostima ne može sporazumjeti a takodje se i raspravljao sa drugim skiperima. Voda je odmah počela da ih nosi, bilo je mnogo virova i nakon nekih 100-200 metara udarili su u jednu manju a zatim i veću stijenu kada se čamac prevrnuo. Svjedok dalje navodi da je uspjela da dopliva do stijena pri obali gdje joj je u pomoć prišao jedan čovjek a zatim i kajakaši koji su imali trening. Kasnije su na njihovom kajaku nastavili nizvodno a poslije nekog vremena je saznala da je neki muškarac sa bradom poginuo. Sledećeg dana niko im se nije izvinio, obaviješteni su da će biti saslušani ali oni na saslušanje nisu otišli već su ranije otputovali kući.</span>
</p>
<p>&nbsp;</p>
<p>
<span>Svjedok S.P.u svom svjedočkom iskazu datim pred Okružnim sudom u Rzesovu 25.08.2011. godine u bitnom je naveo da je organizator njegovog putovanja u Crnu Goru bila Turistička agencija "Juwentur" a vodja puta je bio direktor agencije kojeg su svi zvali R.. Prvog dana boravka u Crnoj Gori dobili su ponudu za rafting turu rijekom Tarom i istog dana su za rafting uplatili novac uključujući i dodatno osiguranje. R. i još jedan vodič su im hvalili planirani izlet uvjeravajući ih da će biti lijep i bezbjedan. Na dan izleta došli su na jedno mjesto blizu granice Crne Gore i Srbije gdje im je rečeno da se presvuku u odijela koja su bila oštećena. Svjedok navodi da je dobio neke šuplje čizme bez kopči, da odijela nisu mogli zakopčati a pojasevi za spasavanje nisu imali specijalne trake koje omogućavaju da se drže uz tijelo, dok kacige nisu imali. Kada su se spustili do rijeke nastala je pometnja jer je čamaca bilo </span><span>nedovoljno za sve prisutne, a vodič je otplovio prije njih. Ko je bio mladji, brže je ulazio u čamac i zauzimao mjesto, pa se grupa podijelila na mlade i sT.je. U njihovom čamcu je bilo 12 osoba i ako je predvidjen za osam ljudi i svi čamci su bili pretrpani.Po ulasku u čamac svi su dobili vesla, ali tada nije znao da će veslati, a nije bilo prethodne obuke, pa kada su krenuli svako je veslao kako je htio, nije bilo nikakve uskladjenosti niti su imali snage za veslanje. Struja ih je nosila, skiper je pokušavao da upravlja ali nije mogao kontrolisati čamac, vikao im je ali ga oni nisu ništa razumjeli. Čamac je udario u stijenu i gornjom stranom se prevrnuo ka dnu. Dodaje da je imao brojne povrede, da mu je gospodin K. pomogao da izadje iz vode a gospodja K. je poginula. Kasnije je saznao da se od 8 čamaca 5 prevrnulo. Sa skiperima nakon ovog dogadjaja nisu imali kontakt a R. se ponašao kao da se ništa nije dogodilo.  Sledeće večeri su od R. dobili dokument o osiguranju a iste noći im je prišao neki poljak upozoravajući ih da bi im bolje bilo da ne svjedoče ukoliko žele da se vrate u Poljsku nakon čega su i odbili svjedočenje i sa grupom se nakon nekoliko dana avionom vratili kući. </span>
</p>
<p>&nbsp;</p>
<p>
<span>Svjedok J.K. u svom svjedočkom iskazu datim pred Okružnim sudom u Rzeszowu 06.10.2011.godine u bitnom je naveo da je sa suprugom bio na putovanju u Crnoj Gori, da su se tokom boravka u Crnoj Gori, kod vodiča A.K., prijavili za rafting na rijeci i za isti uplatili po 70€ plus euro za osiguranje. Na dan izleta kombijem su se dovezli do jednog mjesta gdje su im organizatori podijelili neoprenska odijela, čizme i pojaseve za spasavanje. Sa njima je  tu bila vodič A.K.i vodja puta iz turističke agencije "Logostrur" DOO, čovjek od nekih 40-45 godina, ridje kose, čije prezime ne zna. Kada su obukli opremu nastavili su još nekih 6-8 km do rijeke gdje je počelo popunjavanje čamaca, tačnije, skiperi su birali ljude u svoje čamce. On i supruga su ušli  u jedan čamac, ali im je rečeno da njegova supruga ne može u taj čamac, a to je bilo zbog toga što je skiper birao snažnije ljude za svoj čamac, pa su ušli u čamac koji je preostao i u kojem su bile žene,jedan sT.ji gospodin i dva mladja. Svjedok navodi da je u čamcu bio sa svojom i još nekim ženama, da je tu bio još jedan sT.ji i dva mladja čovjeka a da im je prije nego što su isplovili skiper dao uputstvo kad da veslaju, rekao im je to na svom jeziku ali su ga mogli razumjeti jer je vikao a i dalo se zaključiti iz same situacije. Kada su krenuli voda je bila prilično mirna i imao je utisak da skiper treba da upravlja čamcem sredinom rijeke ili desnom stranom kako su to učinili čamci koji su išli prije njih, medjutim oni su se kretali lijevom stranom kada je u jednom trenutku čamac naišao na stijenu i prevrnuo se naličjem ka dnu kojom prilikom su svi ispali. Uspio je da se spasi i izadje na obalu a svoju suprugu više nije vidio. Kasnije su mu kazali da je ona poginula.Svjedok pojašnjava da je u njihovom čamcu bilo 10 osoba a da je iz zapisnika iz crnogorskog tužilaštva saznao da je čamac namijenjen za 7 osoba. Njegova supruga je bila fizički sposobna, imala je ugradjen pejsmejker ali njena smrt nema veze sa tim jer se utopila i smatra da je uzrok ove nesreće što skiper jednostavno nije uspio da iskontroliše čamac koji je pošao i suviše ulijevo, a muškaraca je bilo samo trojica i nisu uspjeli veslanjem da pomognu da se nezgoda izbjegne. Vodja puta je nakon nesreće prema njemu bio korektan, nije vršio nikakav pritisak i ponudio mu je pomoć.</span>
</p>
<p>&nbsp;</p>
<p>
<span>Iz ZAPISNIKA O UVIDJAJU Osnovnog suda u N. Kr. 6/10 od ..... godine utvrdjuje se da je isti sačinjen od strane istražnog sudije Osnovnog suda u N. a povodom nezgode koja se dogodila u P.ma, na rijeci T., prilikom raftinga, kada je usled prevrtanja čamca smrtno stradala poljska državljanka M. K.. Lice mjesta se nalazi na rijeci T., u mjestu B., 1,5 km nizvodno od mjesta B., Opština P.. Na tom mjestu rijeka </span><span>teče u blagom desnom luku,u vidu brzaka, širina korita je u tom dijelu od 18 do 20 metara a sa lijeve strane riječnog korita ,u vodi, na 7 metara od lijeve obale nalazi se stijena visine 1,2 metra i širine 4 metra. Sa lijeve strane stijene voda je plitka i nemoguće je proći čamcem dok je s desne strane stijene, po sredini, voda dubine od 2,5 do 3 metra. Čamac u kojem je bila pokojna M. K. je gumeni, marke ROB-fin, namijenjen za prevoz deset osoba, čamac je vlasništvo M.Đ.a kritičnog dana njime je upravljao N.I.. Do prevrtanja je došlo nakon kontakta čamca sa stijenom koja se nalazi u koritu rijeke. Tijelo pokojne M.K. je zatečeno uz lijevu obalu rijeke, ispod mosta, u mjestu Š.P.. Bila je obučena u zaštitno odijela, preko tijela je bio zaštitni pojas a na nogama zaštitne čizme. Dat je nalog da se izvrši obdukcija tijela pokojnice, sačinjen je fotoelaborat koji je sastavni dio ovog zapisnika. Na licu mjesta istražnom sudiji se prijavio K.R. iz N. koji ga je informisao da je kao suvlasnik i direktor rafting kluba „VKV“ prihvatio turiste medju kojima i poljsku državljanku M. K. i organizovao im prevoz čamcem od B. do Šćepan polja. Vozač drugog čamca, Igor N., nije pokazao istražnom sudiji nikakva uvjerenja o osposobljenosti za voditelja čamca za rafting.</span>
</p>
<p>&nbsp;</p>
<p>
<span>Iz ZAPISNIKA O UVIDJAJU Osnovnog suda u N. Kr. 7/10 od ..... godine utvrdjuje se da je isti sačinjen od strane istražnog sudije Osnovnog suda u N. a povodom nezgode koja se dogodila u P.ma, na rijeci T., prilikom raftinga, kada je usled prevrtanja čamca smrtno stradao madjarski državljanin S.I.U.. Lice mjesta koje se nalazi na rijeci T., u mjestu B., 1,5 km nizvodno od mjesta B., Opština P.. Na tom mjestu rijeka teče u blagom desnom luku,u vidu brzaka, širina korita je u tom dijelu od 18 do 20 metara a sa lijeve strane riječnog korita ,u vodi, na 7 metara od lijeve obale nalazi se stijena visine 1,2 metra i širine 4 metra. Sa lijeve strane stijene voda je plitka i nemoguće je proći čamcem dok je s desne strane stijene, po sredini, voda dubine od 2,5 do 3 metra. Čamac u kojem je bio pokojni S.I.U. je gumeni, marke ROB-fin, namijenjen za prevoz deset osoba, a isti je vlasništvo privatnog preduzaća INCIAN iz Republike Srpske-Srbinje a kritičnog dana njime je upravljao G.M.iz P.. Do prevrtanja je došlo nakon kontakta čamca sa stijenom koja se nalazi u koritu rijeke. Tijelo pokojnog S.I.U.  je zatečeno uz lijevu obalu rijeke, u mjestu Grab, ispod kampa, a bio je obučen u zaštitno odijelo, preko tijela je bio zaštitni pojas a na nogama zaštitne čizme. Dat je nalog da se izvrši obdukcija tijela pokojnika, sačinjen je fotoelaborat koji je sastavni dio ovog zapisnika. Na licu mjesta istražnom sudiji se prijavio K.R. iz N. koji ga je informisao da je kao suvlasnik i direktor rafting kluba „VKV“ prihvatio turiste medju kojima i madjarskog državljanina S.I.U. i organizovao im prevoz čamcem od B. do Šćepan polja. Vozač drugog čamca, Igor N., nije pokazao istražnom sudiji nikakva uvjerenja o osposobljenosti za voditelja čamca za rafting.</span>
</p>
<p>&nbsp;</p>
<p>
<span>Uvidom u FOTOELABORAT Uprave policije PJ Nikšić broj 508/2010 od .....godine utvrdjuje se da je isti sačinjen povodom predmetne nesreće i da sadrži širi i bliži izgled lica mjesta kao i prikaz čamaca za rafting u kojima se nalaze tijela utopljenika.</span>
</p>
<p>&nbsp;</p>
<p>
<span>Iz sadržine tri SLUŽBENE ZABILJEŠKE Uprave policije - Ispostava P. od ..... godine utvrdjuje se da su iste sačinjene od strane ovlašćenih policijskih službenika M.S. i V,G.a a povodom predmetne nesreće na rijeci T.. Dolaskom na lice mjesta službenici policije zatekli su beživotna tijela poljske državljanke M.K. i madjarskog državljanina nakon čega su obezbijedili lice mjesta do dolaska istražnog sudije a nakon obavljenog uvidjaja, prisutne skiperiste kao i sva lica koja su učestvovala u </span><span>organizovanju raftinga, i prisutne svjedoke su priveli i predali kolegama u dežurnoj službi ispostave u P.ma.</span>
</p>
<p>&nbsp;</p>
<p>
<span>Iz POTVRDE Uprave policije-ispostava P. broj 23-1004/2 od .....godine o privremenom oduzimanju predmeta na ime K.R.utvrdjeno je da je ovlašćeni službenik Uprave policije, od K.R., privremeno oduzeo dva gumena čamca, plave i crne boje, sedam vesala, tri spasilačka prsluka, jedno vodonepropusno odijelo crne boje i jednan par vodonepropusnih čizama.</span>
</p>
<p>&nbsp;</p>
<p>
<span>Iz DVA IZVJEŠTAJA o udesu-prevrtanju dva čamca za rafting, Ministarstva saobraćaja, pomorstva i telekomunikacija-Lučke kapetanije Bar od 11.06.2010. godine utvrdjuje se da je dana ..... godine na rijeci T., izmedju B. i Šćepan Polja došlo do pomorske nezgode – prevrtanja dva čamca za rafting bez oznake, vlasništvo N.N lica, koji nijesu upisani u Lučkoj kapetaniji ili nekom stranom ekvivalent organu, a kojim su upravljali N.I. i G. M., koji nijesu posjedovali dozvole za plovidbu čamca, niti sertifikat o osposobljenosti što je protivno i kažnjivo odredbama Uredbe o čamcima, da su prevozili osobe bez posjedovanja potrebnih polisa o osiguranju, a prevoz putnika kao djelatnost je nelegalno obavljana, a N.I. i G.M.su kao voditelji čamaca za rafting bez oznaka udarili pramcem čamaca u podvodni greben, kojom prilikom su dva lica smrtno stradala.</span>
</p>
<p>&nbsp;</p>
<p>
<span>Uvidom u PROGRAM RADA za vrijeme obuke za vodju splava utvrdjuje se da je prvi dio obuke realizovan 19.i 20. aprila 2006. godine a drugi dio obuke od 25. aprila do 04. maja iste godine. </span>
</p>
<p>&nbsp;</p>
<p>
<span>Iz sadržaja ODLUKE Centra za stručno obrazovanje o formiranju ispitne komisije od 28. 04. 2006. godine utvrdjuje se da je komisija formirana sa zadatkom da izvrši provjeru znanja i vještina polaznika programa obuke vodja splava, a da istu čine M.F., kao predstavnik Lučke kapetanije Bar, koji je bio predsjednik komisije, Z.P. predstavnik Ministarstva rada i socijalnog staranja, M.V.-predstavnik Ministarstva turizma i I.Z.kao predstavnik Ministarstva pomorstva i saobraćaja.   </span>
</p>
<p>&nbsp;</p>
<p>
<span>Uvidom u REZULTATE polaznika na ispitu programa obuke za vodju splava održanog na Šćepan polju 24.05.2006.godine utvrdjuje se da je obuku uspješno završilo i test položilo deset polaznika kojima je izdata potvrda, odnosno uvjerenje o osposobljenosti za voditelja čamca. </span>
</p>
<p>&nbsp;</p>
<p>
<span>Iz AKTA koji je izdala Lučka kapetanija Bar pod brojem 01-49/2 od 04.03.2011. godine utvrdjuje se da u Upisniku čamaca koji vodi Lučka kapetanija-Ispostava Virpazar nije upisan nijedan čamac za rafting niti su toj ispostavi podnošeni zahtjevi za upis istih.</span>
</p>
<p>&nbsp;</p>
<p>
<span>Iz sadržine OBDUKCIONOG ZAPISNIKA Kliničkog centra Crne Gore- Odjeljenja za sudsku medicinu S.br. 86/2010 na ime U.S.proizlazi da je sudski vještak medicinske struke dr Dragana Čukić obdukcijom tijela pokojnog U.S. zaključila da je smrt kod oštećenog nasilna i da je nastupila neposredno usled utopljenja, a da u vrijeme umiranja kod oštećenog nije postojalo stanje alkoholisanosti.</span>
</p>
<p>&nbsp;</p>
<p>
<span>Iz sadržine OBDUKCIONOG ZAPISNIKA Kliničkog centra Crne Gore- Odjeljenja za sudsku medicinu S.br. 85/2010 na ime K. M.J., proizlazi da je sudski vještak </span><span>medicinske struke dr Dragana Čukić, obdukcijom tijela pokojnog K. M.J., zaključila da je smrt kod oštećene nasilna i da je nastupila neposredno usled utopljenja, a da u vrijeme umiranja kod oštećene nije postojalo stanje alkoholisanosti.</span>
</p>
<p>&nbsp;</p>
<p>
<span>Iz NALAZA Kliničkog centra Crne Gore – Odjeljenja za sudsku medicinu A.br.786 od 11.06.2010. godine o prisustvu alkohola kod oštećenog U.S. utvrdjeno je da je dana 11.06.2010.godine u 08h po metodi Widmark izvršena analiza krvi, a takodje i analiza urina i želudačnog sadržaja koje su pokazale da u organizmu oštećenog nije bilo prisustva alkohola.</span>
</p>
<p>&nbsp;</p>
<p>
<span>Iz NALAZA Kliničkog centra Crne Gore – Odjeljenja za sudsku medicinu A.br.785 od 11.06.2010. godine o prisustvu alkohola kod oštećene K. M.J.utvrdjeno je da je dana 11.06.2010.godine u 07h po metodi Widmark izvršena analiza krvi a takodje i analiza želudačnog sadržaja koje su pokazale da u organizmu oštećene nije bilo prisustva alkohola.</span>
</p>
<p>&nbsp;</p>
<p>
<span>Iz POTVRDE rafting kluba “Soko” broj 01-02/10 od 26.08.2010. godine, utvrdjeno je da je optuženi G.M.takmirač prvog tima rafting kluba “soko” i da je učestvovao na evropskim rafting kupovima, tokom 2006. Godine.</span>
</p>
<p>&nbsp;</p>
<p>
<span>Iz dva zapisnika o utvrdjivanju alkohola u krvi optuženih G.M. i N.I.utvrdjeno je da optuženi nisu imali alkohola u organizmu.</span>
</p>
<p>&nbsp;</p>
<p>
<span>Iz izvoda iz kaznene evidencije Ministarstva pravde, broj 02/2-5785/16 od 26.10.2016.godine na ime G.M., </span><span>utvrdjuje se da isti nije osudjivan.</span>
</p>
<p>&nbsp;</p>
<p>
<span>Iz izvoda iz kaznene evidencije Ministarstva pravde broj 02/2-5784/16/1 od 26.10.2016.godine na ime K.R.,</span><span>utvrdjuje se da isti nije osudjivan.</span>
</p>
<p>&nbsp;</p>
<p>
<span>Iz izvoda iz kaznene evidencije Ministarstva unutrašnjih poslova Republike Srpske- CJB Istočno Sarajevo-Stanica javne bezbjednosti Foča broj 13-2/02-234-256/16 od 16.08.2016.godinena ime N.I.a, </span><span>utvrdjuje se da isti nije osudjivan</span>
</p>
<p>&nbsp;</p>
<p>
<span>Cijeneći navode optužbe, odbrane optuženih, provedene dokaze i utvrdjeno činjenično stanje, sud nalazi da su optuženi izvršili krivično djelo koje im se stavlja na teret, na način, u vrijeme i na mjestu kako je to precizarano izrekom presude.</span>
</p>
<p>&nbsp;</p>
<p>
<span>U postupku je nesumnjivo utvrdjeno da je dana ..... godine, u mjestu B., opština P., na rijeci T., od strane optuženog K.R., kao predsjednika rafting kluba “VKV”, organizovana rafting plovidba većeg broja putnika čamcima za rafting, na plovnom putu B.-Š.P., sa kojim čamcima, izmedju ostalih, su upravljali optuženi G.M.i N.I. i na kojima su se nalazila i lica S.I.U., M.K., K.G.K., O.N.C., S.K., K.J., M.J.P., S.P., da bi prilikom upravljanja pomenutim čamcima, izgubili kontrolu nad istima, usled čega je optuženi G. udario čamcem u podvodni greben-kamen, a potom za njim i optuženi N.I., čime je prouzrokovano prevrtanje oba čamca, zbog čega je došlo do pada putnika u vodu, kojom prilikom je kod putnika S.I.U., koji se nalazio u čamcu kojim je upravljao optuženi G., i putnika M.K. koja se nalazila u čamcu kojim je upravljao optuženi N., nastupila smrt usled utopljenja, a koje činjenice nesumnjivo proizilaze iz dva zapisnika o uvidjaju Osnovnog suda u N. Kr.br. 6/10 od ..... godine u kojima je konstatovano da je priliko raftinga na rijeci T. došlo do prevrtanja čamaca, od kojih je </span><span>jednim upravljao optuženi N.I., a radi se o gumenom čamcu marke “Rod-fin”, namijenjen za prevoz deset osoba, na kojem je bila  poljska državljanka M.K., čije tijelo je zatečeno uz lijevu obalu rijeke, ispod mosta, u mjestu Š.P., dok je drugim gumenim čamcem marke “Rod fin”, namijenjen za prevoz deset osoba, upravljao optuženi G. M., na kojem čamcu se nalazio S.I.U., čije tijelo je zatečeno uz lijevu obalu rijeke, u mjestu Grad, ispod kampa, a lice mjesta se nalazi na rijeci T., u mjestu B.,  na 1,5km nizdvodno od mjesta B., opština P., na kojem mjestu rijeka Tara teče u blagom desnom luku, u vidu brzaka, a sa lijeve strane riječnog korita nalazi se stijena, a sa lijeve strane stijene voda je plitka i tuda je nemoguće proći čamcem, a koje mjesto dogadjaja je vjerodostojno prikazano u fodokumentaciji UP PJ Nikšić broj 508/10 od ..... godine, a koje činjenice proizilaze i iz izvještaja o udesu-prevratanju čamca za rafting Ministarstva saobraćaja, pomorstva i telekomunikacija-Lučke kapetanije Bar od 11.06.2010. godine, u kojem je konstatovano daje dana ..... godine, na rijeci T., izmedju B. i Šćepan Polja, došlo do nezgode, prevrtanja čamaca za rafting, a koje činjenice se potvrdjuju i iskazom svjedoka Đ.G., koji je izjavio da je kritičnog dana na Š.P. došao na poziv optuženog K., koji je organizovao rafting turu, a vidio je da se prevrnuo čamac čiji je skper bio optuženi N. i kako niz rijeku plivaju putnici iz čamca, a potom je zapazio još jedan prevrnuti čamac kojim je upravljao optuženi G. M., svjedoka G.K.koja je izjavila da je bila na čamcu koji se prevrnuo i sa kojeg je jedna žena poginula, što se svakako odnosi na pok. M. K., svjedoka M.P., koja je izjavila da se na čamcu za rafting na kojem je ona bila, nalazila i pok.M.K., te da je čamac udario u jednu manju a zatim jednu veću stijenu i prevrnuo se, svjedok S.P.,koji je bio na čamcu gdje se nalazila pok.K. i koji je naveo da je čamac udario u stijenu gornjom stranom i prevrnuo se prema dnu, te da je tom prilikom gospodja K. poginula, svjedoka J.K.a, supruga pok.M.K., koji se nalazio na čamcu sa svojom suprugom, navodeći da se čamac kretao lijevom stranom i u jednom trenutku naišao na stijenu i prevrnuo se, kojom prilikom su svi ispali iz čamca, a njegova supruga je smrtno stradala, svjedoka  O.N.C., iz čijeg iskaza proizilazi da je bila u istom čamcu sa pok. S.I.U., a dva minuta nakon što je čamac krenuo je udario u stijenu i prevrnuo se, svjedoka S.K., koji izjavljuje da je na početku ture voda bila mirna, a nakon jedne krivine došlo je to prevrtanja čamca i svi su se našli u vodi, a sjeća se da je na stijeni vidjela pok. S.I.U., koji je bio mrtav.</span>
</p>
<p>&nbsp;</p>
<p>
<span>Ove činjenice ne spore ni optuženi K.R. koji navodi da je kritičnog dana organizovao rafting za oko 130 ljudi, a da je kao skipere, izmedju ostalog, angažovao i optužene N.I.i G.M., optuženi G.M.koji je potvrdio da ga je pozvao optuženi K.R. da bude jedan od upravljača čamcem dana ..... godine kada će imati veću grupu turista, te da je prilikom upravljanja čamcem, nailaskom na jedan brzak, čamac udario u jedan veći kamen i prevrnuo se, te optuženi N.I. koji je izjavio da ga je pozvao M.Đ.i rekao mu da ide na Šćapan Polje da vozi za R.K.., te da je čamac kojim je upravljao udario u jednu stijenu sa lijeve strane i prevrnuo se, te da je kasnije saznao da je sa njegovog čamca utopila jedna žena.</span>
</p>
<p>&nbsp;</p>
<p>
<span>Da je kod pok.K. M.J.i S.I.U., smrt bila nasilna i da je nastupila neposredno usled utopljenja, utvrdjeno je iz obdukcionih zapisnika KC CG odjeljenja za sudsku medicinu S.br. 85/10 i 86/10.</span>
</p>
<p>&nbsp;</p>
<p>
<span>Iz odbrane optuženog K.R.proizilazi da je dana .....godine, organizovao rafting za oko 130 osoba, sa kojeg razloga je pozvao M.Đ.iz F. da mu pošalje 10 skipera i jedan čamac, da je sam imao četiri čamca, dok je 10 čamaca pozajmio, da nije provjeravao </span><span>da li su čamci registrovani i da li skiperi imaju potrebno odobrenje-sertifikat za upravljanje čamcima, s tim što je za G.M. znao da isti nema sertifikat, a što se tiče optuženog N.a, to nije provjeravao.</span>
</p>
<p>&nbsp;</p>
<p>
<span>I optuženi G.M.ne negira da u to vrijeme nije imao uvjerenje o osposobljenosti za voditelja čamca, već je isto stekao tek nakon kritičnog dogadjaja dana 09.07.2010. godine, dok je optuženi N.I. naveo da je 2009. godine, pohadjao kurs teoretske nastave u F., ali da ne posjeduje nikakvu dozvolu za rad  ovim poslom-raftingom.</span>
</p>
<p>&nbsp;</p>
<p>
<span>Pomenuti čamci za rafting nijesu imali dozvole za plovidbu čamcem jer se u čamcima takva dozvola nije nalazila, a morala je shodno čl.56.st.4 Uredbe o čamcima, dok iz izvještaja o udesu-prevrtanju čamca za rafting Ministarstva saobraćaja, pomorstva i telekomunikacija-Lučke kapetanije Bar od 11.06.2010. godine proizilazi da je kritičnog dana, došlo do pomorske nezgode-prevrtanja čamaca za rafting bez oznaka, koji čamci nisu bili upisani u Lučkoj kapetaniji ili nekom stranom ekvivalent organu, a kojim čamcima su upravljali optuženi N.I. i G. M., koji nijesu posjedovali  dozvolu za upravljanje čamcima, niti sertifikat o osposobljenosti, dok je iz akta koji je izdala Lučka kapetanija Bar, broj 01-49/2 od 04.03.2011. godine utvrdjeno da u upisniku čamaca koji vodi Lučka kapetanija-Ispostava Virpazar nije upisan ni jedan čamac za rafting, niti su pomenutoj ispostavi podnošeni zahtjevi za upis istih.</span>
</p>
<p>&nbsp;</p>
<p>
<span>U postupku je nesumnjivo utvrdjeno da se pok. S.I.U. nalazio u čamcu u kojem su bili svjedoci S.K. i O.N.S., a iz iskaza svjedoka S.K. utvrdjeno da je ista bila sa društvom u čamcu za osam osoba, u kojem su bila i dva Rusa i vodja čamca, koji je pričao na svom jeziku, dok je uputstva koja su se odnosila na ponašanje tokom plovidbe saopštio na engleskom jeziku, da je na početku ture voda bila mirna, a nakon jedne krivine vodja čamca im je rekao da stanu a zatim da naglo veslaju, što oni nisu uradili, nakon čega je došlo do prevrtanja čamca, a prije toga nisu dobili nikakva uputstva kako da se ponašaju u slučaju opasnosti, vodiči im nisu rekli šta ih očekuje i nisu ih pitali da li znaju da plivaju i veslaju, što u bitnom potvrdjuje i svjedok O.N.S., koja je izjavila da je pomenuta rafting tura bila neorganizovana, a vodje čamca nisu djelovali kao profesionalci i nisu znali strani jezik, s tim što su im saopštili da tura nije opasna, iako je te godine bilo dosta padavina i rijeka je bila nadošla, s tim što se u čamcu u kom se ona nalazila bilo devet osoba, putnici i jedan vodja čamca, a niko od putnika nije znao da vesla, niti su prije ukrcavanja dobili instrukcije kako to da rade, a nakon dva minuta po kretanju čamac je udario u stijenu, jer nisu znali da veslaju.</span>
</p>
<p>&nbsp;</p>
<p>
<span>U postupku je takodje nesumnjivo utvrdjeno da je K. Maria Jozef nalazila u čamcu u kojem su bili svjedoci G.K., M.P., S.P.i J.K., pa se iz iskaza svjedoka G.K.utvrdjuje da ih prilikom dolaska na rijeku niko od organizatora nije pitao za starosnu dob i da li umiju da plivaju, a kada su prišli čamcima samo su se rasporedjivali u grupe, nakon čega su dobili vesla, a skiper je instrukcije davao na njima nepoznatom jeziku, gestikulirajući kada i koja strana treba da vesla, tako da je ona razumjela njegove komande, a kada su krenuli sa čamcem i počeli da veslaju, ona ne zna da li su to radili kako treba, jer je skiper bio nervozan i vikao je, a sama rijeka je bila nemirna i nosila ih je ka stijenama, tako da im nije pošlo za rukom da te stijene izbjegnu, jer je rijeka bila strašno divlja, zbog čega se čamac prevrnuo, što u bitnom potvrdjuju svjedoci M.P. koja izjavljuje da je na mjestu gdje je trebao da se odvija rafting bilo oko 130 ljudi, da su pomislili da svi neće moži da se smjeste u pripremljene čamce, pa kako skiperi nisu govorili ni engleski ni ruski, od njih nisu mogli dobiti potrebne </span><span>informacije u smislu koliko osoba može biti na čamcu, da ranije nisu veslali, niti su prethodno imali obuku u veslanju, a da skiper koji je bio na njihovom čamcu sa njima uopšte nije komunicirao jer nije znao strane jezike, tek kada su zaplovili, on je počeo da im objašnjava kako da koriste vesla ali ga ona nije ništa razumjela, tako da je voda odmah počela da ih nosi, a nakon 100-200 m udarili su u jednu manju stijenu, a zatim i u jednu veću i prevrnuli se, svjedok S.P.koji navodi da kada su došli do rijeke, nastala je pometnja, jer je čamaca bilo nedovoljno, pa su mlade osobe prve uskočile u čamce i zauzele mjesto tako da se grupa podijelila na mlađe i sT.je osobe, da su svi u čamcu dobili vesla, ali da nije bilo prethodne obuke kako da ta vesla koriste, tako da je svako veslao kako je htio, zbog čega ih je struja nosila, ali skiper koji je pokušavao da upravlja čamcem, isti nije mogao kontrolisati, a čuo je da im viče nešto što nisu razumjeli, nakon čega je čamac udario u stijenu i prevrnuo se, a koje činenice proizilaze iz iskaza svjedoka K.J.a koji je izjavio da su skiperi birali ljude za čamce pa kada su on i supruga ušli u jedan čamac, skiper mu je rekao da njegova žena ne može, a to je bilo zbog toga što je taj skiprer birao snažnije ljude za čamac, pa su ušli u čamac koji je preostao i u  kojem su bile žene, jedan sT.ji gospodin i dva mladja, ukupno deset osoba, te da im je skiper, prije nego što su krenuli, na svom jeziku rekao kada da veslaju, ali da ga je on mogao razumjeti jer je skiper vikao i dalo se zaključiti iz same situacije, a nakon kretanja čamac nije išao sredinom rijeke ili desnom stranom kako su prethodno išli čamci, već se kretao lijevom stranom, kada je naišao na jednu stijenu u koju je udario, nakon čega se čamac prevrnuo, a skiper nije jednostavno uspio da iskontroliše čamac jer je na tom čamcu bilo samo još trojica muškaraca, tako da veslanjem nisu mogli da pomognu da se nezgoda izbjegne.</span>
</p>
<p>&nbsp;</p>
<p>
<span>Svjedok M.P. navodi da sa skiperom koji je bio na njihovom čamcu uopšte nisu komunicirali jer nije znao strane jezike, a kada su zaplovili, on im je počeo objašnjavati kako da koriste vesla ali da nisu ništa razumjeli, a svjedok S.P.navodi da dok ih je struja nosila niz vodu, skiper je nešto vikao ali ga oni nisu ništa razumjeli, što po mišljenju suda nije u suprostosti sa iskazom svjedoka K.J.a koji je izjavio da je skiper dao uputstva kad da veslaju na svom jeziku, ali da su ga mogli razumjeti jer je vikao i dalo se zaključiti iz same situacije, jer su sva tri svjedoka saglasna u tome da skiper koji je upravljao njihovim čamcem, u konkretnom slučaju optuženi N.I., nije znao strani jezik, da je govorio na svom jeziku, pokušavajući da im objasni kako da koriste vesla, a to što su uputstva svjedoci J.K. i G.K.razumjeli, navodeći da se to dalo zaključiti iz same situacije, odnosno gestikulacije kada i koja strana treba da vesla, samo po sebi ne znači da je bilo razumljivo i za svjedoke M. i S.P. i ostale putnike na čamcu.</span>
</p>
<p>&nbsp;</p>
<p>
<span>Da je kritičnom prilikom, vodostaj na rijeci T. bio veći, kako se to vidi na slikama fotodokumentacije broj 508/10, što je svakako moralo uticati na brzinu vode i vodenih struja, proizilazi i iz iskaza svjedoka Đ.G., jednog od skipera na čamcu koji je kritičnog dana vozio putnike rijekom Tarom i  koji je izjavio da je instrukcije za rafting gostima saopštava na ruskom jeziku i gestikulacijom, te da su na njegovom čamcu većinom bili Rusi, pri čemu im je objasnio i da prevrtanje čamca nikad nije isključeno, naročito pri većem vodostaju, što je bio slučaj kritičnog dana, kada se prevrnuo i njegov čamac, iz kojeg na sreću niko nije stradao, a da su ove činjenice istinite, proizilazi  i iz iskaza svjedoka O.N.S. koja je izjavila da je te godine bilo dosta padavina i da je rijeka bila nadošla, a što se posredno može zaključiti i iz odbrane </span><span>optuženog K.R., koji je izjavio da se kritičnog dana, od njegovih 14 čamaca prevrnulo 3 čamca, a da se dva dana prije ovog dogadjaja na T. prevrnulo osam čamaca.</span>
</p>
<p>&nbsp;</p>
<p>
<span>Iz naprijed navedenog proizilazi da su optuženi G.M.i N.I. upravljajući čamcima bez dozvole za plovidbu čamcima i bez sertifikata osposobljenosti za voditelja čamcem, doveli u opasnost život i tijelo putnika na čamcima S.I.U., M.K., K.G.K., O.N.C., S.K., K.J., M.J.P., S.P. opšteopasnom radnjom, jer nijesu na adekvatan način ostvarili komunikaciju sa putnicima na svojim čamcima, kako bi im, prije svega, dali odgovarajuće instrukcije o načinu i dinamici veslanja, niti su izvršili pravilan raspored putnika na čamcu, u smislu odnosa izmedju broja muškaraca i žena i sT.jih i mladjih osoba, obzirom da jednak broj vesala treba da bude i sa jedne i sa druge strane čamca, vodeći računa da svi učesnici raftinga ne moraju da veslaju, u kojem slučaju skiper dobija pomoćnika, pri čemu nisu ni odabrali bezbjedne putanje da se kreću u zavisnosti od brzine vode, vodenih struja i rasporeda vodenih prepreka, zbog čega su izgubli kontrolu nad čamcima, usled čega je optuženi G. udario u podvodni greben-kamen, a potom i optuženi N.I., kojim udarom su prouzrokovali prevrtanje čamaca, zbog čega je došlo do pada putnika u vodu, kojom prilikom je kod putnika S.I.U. i M.K. nastupila smrt usled utopljenja.</span>
</p>
<p>&nbsp;</p>
<p>
<span>Naprijed citirani propusti optuženih G.M. i N.I.a, upućuju na zaključak, da optuženi i pored toga što su i ranije upravljali čamcima za rafting, nisu bili u dovoljnoj mjeri obučeni za radnje koje su preduzimali.</span>
</p>
<p>&nbsp;</p>
<p>
<span>Kako je u konkretnom slučaju optuženi Kosić organizovao rafting plovidbu čamcima koji nisu bili upisani u registar čamaca i koji nisu imali dozvolu za plovidbu, da je ta plovida organizovana na brzim vodama čamcima na kojima su voditelji čamca-skiperi bili optuženi G. i N., koji nijesu imali dozvolu za plovidbu rafting čamcima i sertifikat osposobljenosti za voditelja čamcem, a dogadjaj se desio u dijelu rijeke Tare na mjestu gdje voda teče u desnom luku, u vidu brzaka, sa stijenama koje vire izi vode, to je u konkretnom slučaju upravljanje optuženih G.a i Nikliča takvim čamcima predstavljalo opšte opasno sredstvo kojim je izazvana konkretna opasnost za život oštećenih.</span>
</p>
<p>&nbsp;</p>
<p>
<span>Postupajući na naprijed opisan način, optuženi R.K.kao odgovrno lice-predsjednik rafting kluba “VKV”i organizator rafting plovidbe, koja je bila organizovana za veliki broj ljudi (oko 130), zbog čega je optuženi Rajko Kosić, kako je to sam naveo u svojoj odbrani, pored svoja četiri čamca angažovao još deset čamaca i deset skipera, od Đ.M.iz F., objašnjavajući da nije provjeravao da li su čamci registrovani i da li angažovani skiperi imaju potrebno odobrenje za upravljanje čamcem, što nije učinio ni za optuženog I. N.a iz F., bio svjestan da dozvoljavajući rafting plovidbu brzim vodima-rijekom Tarom,u mjestu B.-P., na rijeci T., na plovnom putu B. – Š.P., čamcima koji nisu bili upisani u registar čamaca i na kojima se nije nalazila dozvola za plovidbu, znajući da za njihovo upravljanje angažuje oputžene G.a i N.a, koji nisu imali potrebno odobrenje za upravljanje čamcem, kako je to propisano odredbama člana 37 stav 1 tačka 3 i čl. 56 stav 4 Uredbe o čamcima koji je donijela Vlada Crne Gore, (Sl.list CG broj 51/04 i broj 44/09), može doći do prevrtanja čamca na mjestu gdje se to dogodilo i time izazvati opasnost za život ljudi, ali je olako držao da do toga neće doći, kojom prilikom su stradali pok.M.K. i S.I.U., postupajući u konkretnom slučaju i u odnosu na osnovno djelo i na težu posledicu sa svjesnim nehatom, čime su se u njegovim radnjama stekli svi bitni elementi bića krivičnog djela teško djelo </span><span>protiv opšte sigurnosti iz člana 338 stav 4 u vezi člana 327 stav 2 u vezi stava 4 Krivičnog zakonika (KZ).</span>
</p>
<p>&nbsp;</p>
<p>
<span>I optuženi M. G. i Igor N., kao odgovorna lica –voditelji čamca, suprotno odredbi člana 56 stav 4 Uredbe o čamcima koji je donijela Vlada Crne Gore, (Sl.list CG broj 51/04 i broj 44/09), postupajući na način kako je to naprijed opisano, nemajući potrebno odobrenje za upravljanje čamcima za rafting i sertifikat o osposobljenosti voditelja čamca za rafting, bili svjesni da preduzetim radnjama u konkretnoj situaciji, bez obzira što su posjedovali iskustvo u njihovom upravljanju, može doći do prevrtanja čamaca na mjestu gdje se to i dogodilo, pogotovo što su bili svjesni da je za bezbjedno upravljanje čamcem bila potrebna pomoć i ostalih lica koja su se nalazila na čamcima, ali su olako držali da do toga neće doći, tj. da neće doći do prevrtanja čamaca, što se u konkretnom slučaju dogodilo, a nakon čega su padom u vodu i utopljenjem nastupile smrtne posledice kod pok.M.K.i S.I.U., postupajući u konkretnom slučaju i u odnosu na osnovno djelo i na težu posledicu sa svjesnim nehatom, čime su se u njihovim radnjama stekli svi bitni elementi bića krivičnog djela teško djelo protiv opšte sigurnosti iz člana 338 stav 4 u vezi člana 327 stav 2 u vezi stava 4 KZ. </span>
</p>
<p>&nbsp;</p>
<p>
<span>Kako je predmetno krivično djelo izvršeno .....godine, kada je u primjeni bio Krivični zakonik, te da je naziv Krivičnog zakonika izmijenjen Zakonom o izmjenama i dopunama Krivičnog zakonika ( Sl.list CG 40/13) u “Krivični zakonik Crne Gore”, to je sud izostavio iz izreke presude, u dijelu pravne kvalifikacije i zakona koji je važio u vrijeme izvršenje krivičnog djela riječi “Crne Gore”, jer Krivični zakon Crne Gore, kako je to naprijed objašnjeno, nije bio u primjeni u vrijeme nastanka konkretnog dogadjaja, već je u primjeni bio zakon čiji je naziv bio Krivični zakonik, a imajući u vidu da je djelo izvršeno iz nehata sud je u izreci presude, kada je u pitanju pravna kvalifikacija, poslije riječe poslije “…člana 327 stav 2…” dodao riječi” u vezi stava 4”, jer je to ispušteno optužnicom.</span>
</p>
<p>&nbsp;</p>
<p>
<span>Sud nije prihvatio navode svjedoka M.P. i S.P., koji svjedoci su se nalazili u čamcu sa pok. M. K., u dijelu da je na tom čamcu bilo 12 osoba, posebno kod činjenice koja proizilazi iz iskaza svjedoka J.K.a, supruga pok. M. K., koji je bio decidan da je njihovom čamcu bilo deset osoba, koji je po mišljenju suda u tom pravcu bio objektivan, posebno kod činjenice da se radi o licu čija je supruga smrtno stradala u predmetnom dogadjaju i koji svakako nema razloga da svjedoči u korist optuženih, pa ni u pogledu ove činjenice koliko je osoba bilo na čamcu, što kad se dovede u vezu sa navodima svjedoka M.P. da je kritičnom prilikom bilo prisutno oko 130 ljudi, a koje činjenice proizilaze i iz odbrane optuženog K.R.koji navodi da je organizvao spust za oko 130 ljudi i u tom pravcu obezbijedio 14 čamaca, prostom računicom dolazi se do podataka da ni na jednom od tih čamaca nije moglo biti više od 10 ljudi, naprotiv na nekim od njih je bilo i manje od 10, što svakako ne dovodi u sumnju iskaze svjedoka M.P. i S.P. u pogledu ostalih činjenica, jer ovi svjedoci na skoro identičan način te činjenice predstavljaju kao i svjedok J.K. I G.K..</span>
</p>
<p>&nbsp;</p>
<p>
<span>U pogledu broja putnika na čamcu kojim je upravljao optuženi G. M., svjedoci O.N.S. i S.K. su bili saglasni da je na tom čamcu bilo devet osoba, odnosno putnici i jedan vodič-vodja čamca, pa imajući u vidu naprijed utvrdjeno činjenično stanje, sud iz izreke presude izostavio riječi koje stoje u optužnici “...na kojima se nalazilo više od </span><span>deset osoba, a koji su bili namijenjeni za deset osoba...” i riječ “...preopterećenosti i...” u dijelu gdje se one pojavljuju u činjeničnom opisu dispozitiva optužnice.</span>
</p>
<p>&nbsp;</p>
<p>
<span>Kako je Uredbom o čamcima, konkretno članom 37 stav 1 tačka 3 propisano,da lice koje upravlja čamcem mora biti osposobljeno i ovlašćeno kao voditelj čamca za rafing, ako upravlja čamcem za rafting, to su iz izreke presude izostavljene riječi”...na brzim vodama...” u dijelu gdje se one pojavljuju u činjeničnom opisu dispozitiva optužnice.</span>
</p>
<p>&nbsp;</p>
<p>
<span>Optuženi K.R. nije negirao da nije vršio provjeru da li su čamci registrovani i da li skiperi imaju potrebna odobrenja za upravljanje tim čamcima, navodeći da je za optuženog G.a znao da nema sertifikat, objašnjavajući da to nije bila njegova obaveza, jer se čamci svakodnevno upotrebljavaju, a da li skiperi imaju potrebna odobrenja je obaveza ljudi koji su ih angažovali, pa kako je to u konkretnom slučaju bio optuženi K., samim tim proizilazi da je to bila njegova obaveza, posebno da je kao potpredsjednik Rafting Saveza Crne Gore i vlasnik rafting kluba znao za postojanje Uredbe o čamcima i da je on lično imao sertifikat za voditelja čamca koji je dobio od Lučke kapetanije iz Kotora.</span>
</p>
<p>&nbsp;</p>
<p>
<span>Sud takodje nije prihvati ni navode odbrane optuženih G.M. i N.I.a, imajući u vidu da su iste opovrgnute izjavama saslušanih svjedoka, putnika sa čamaca kojim su upravljali ovi optuženi, te nesumnjivo utvrdjene činjenice da ovi optuženi nisu imali sertifikat o osposobljenosti za voditelja čamca za rafting, što nisu ni negirali,te da ti čamci nisu imali dozvole za plovidbu, odnosno nisu bili upisani u registar čamaca, a pomenuta dozvola se morala nalaziti u čamcu za rafting, a lica koja upravljaju čamcem su morala kod sebe imati sertifikat o osposobljenosti za voditelja čamca.</span>
</p>
<p>&nbsp;</p>
<p>
<span>Odlučujući o kazni koju će izreći optuženom sud je cijenio sve okolnosti koje utiču da ona bude manja ili veća, pa kako otežavajućih okolnosti nije bilo, kao olakšavajuće okolnosti je cijenio raniji život optuženih koji se ogleda u tome da nisu osudjivani, njihove lične prilike koje se kod optuženog K.R.ogledaju u tome da se radi o porodičnom čovjeku koji je otac troje djece i penzioner, njegovo ponašanje nakon što je saznao za prevrtanje čamaca koji se ogleda u tome da je na obalu iznio čamac kojim je prethodno upravljao N.I., a nakon 300m na obali naišao na muški leš, jednog od turista koji je bio na čamcu optuženog G.a, te da je organizovao dalji prevoz turista do Šćepan Polja, kod optuženog G.M., njegove lične prilike koje se ogledaju u tome da se u medjuvremenu zaposlio u Parku “Piva AD”, da je otac troje maloljetne djece koje je po zakonu dužan da izdržava, njegovo ponašanje nakon prevrtanja čamca koje se ogleda u tome da je pokušao da izvuče iz rijeke putnike koji su bili na njegovom čamcu, a nakon toga sa optuženim K. uspio da pronadje sve putnike sa prevrnutog čamca; kod optuženog N.I.njegove lične prilike koje se ogledaju u tome da je nezaposlen, te njegovo ponašanje nakon što je došlo do prevrtanja čamca kojim je on upravljao koji se ogleda u tome da je nekima od putnika sugerisao da se uhvate za čamac, dok je za ostale plivao niz maticu i privlačio ih obali, stepen krivične odgovornosti optuženih koji se ogleda u tome da su djelo izvršili sa svjesnim nehatom, kao i protek vremena od izvršenja krivičnog djela, koji se ne može pripisati krivici optuženih, u kojem periodu isti nisu vršili nova krivična djela kako se to utvrdjuje iz izvoda iz kaznene evidencije na ime optuženih, što o optuženima govori kao o ličnostima koja nisu sklona asocijalnom ponašanju, pa imajući u vidu da se radi o porodičnim ljudima koji ranije nisu osudjivani, njihovo ponašanje posle izvršenog </span><span>krivičnog djela i njihov stepen krivice, sud smatra da optuženima treba izreći uslovnu osudu, kojom je optuženima prethodno utvrdjena kazna zatvora u trajanju od po jedne godine i istovremeno odredjeno da se ista neće izvršiti ukoliko optuženi u roku od 3 godine po pravosnažnosti presude, ne izvrše novo krivično djelo,  jer smatra da u konkretnom slučaju prema optuženima ne treba primijeniti kaznu jer to nije nužno radi krivičnopravne zaštite, obzirom da se u konkretnom slučaju može osnovano očekivati da će upozorenje uz prijetnju kazne, u dovoljnoj mjeri uticati na optužene da više ne vrše krivična djela, shodno odredbi člana 52 stav 2 KZ, a u okviru opšte svrhe krivičnih sankcija iz člana 4 stav 2 KZ.</span>
</p>
<p>&nbsp;</p>
<p>
<span>U slučaju opoziva uslovne osude, optuženima će se u kaznu zatvora uračunati vrijeme lišenja slobode od .....godine do 12.06.2010.godine, shodno odredbi čl. 51 KZ.</span>
</p>
<p>&nbsp;</p>
<p>
<span>Odluka o troškovima donijeta je shodno odredbi člana 226 i 229 Zakonika o krivičnom postupku ( ZKP) a isti se odnose na nagradu tumaču za prevod zamolnice na engleski jezik Tatjani Djikanović u izinosu od 80 eura, nagradu vještaku sudske medicine za izradu dva obdukciona nalaza u iznosima od po 110,00 eura, putne troškove svjedoka Đ.G. u iznosima od 54 i 55 eura, nagradu tumaču za madjarski jezik Batok Laslu od 140,00 eura, nagradu tumaču za poljski jezik Tijani Turković u iznosu od 191,15 eura, nagradu tumaču za engleski jezik Ani Tabaš u iznosu od 60,00 eura, nagradu tumaču za madjarski jezik Mariji Brailo Judit u iznosu od 40,00 eura i putne troškove svjedoka F.M. u izinosu od 10 eura, što ukupno iznosi 850,50 eura, dok je paušal odredjen imajući u vidu složenost i dužinu trajanja postupka, kao i imovinske prilike optuženih.</span>
</p>
<p>&nbsp;</p>
<p>
<span>Sud je cijenio i ostale provedene dokaze ali je ocijenio da su bez uticaja na drugačiju odluku suda.</span>
</p>
<p>&nbsp;</p>
<p>
<span>Na osnovu izloženog, a na osnovu člana 374 ZKP, odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span>VIŠI SUD U PODGORICI</span>
</p>
<p style="text-align:center;">
<span>Dana, 24.11.2017.godine</span>
</p>
<p>&nbsp;</p>
<p>&nbsp;</p>
<p>
<span>                                                                             PREDSJEDNIK VIJEĆA - SUDIJA</span>
</p>
<p>
<span>                                                                                              Vesna Moštrokol s.r.</span>
</p>
<p>&nbsp;</p>
<li>
<span class="span2">PRAVNA POUKA:</span>
</li>
<li>
<span class="span3">Protiv ove presude dozvoljena je</span>
</li>
<li>
<span class="span3">žalba Apelacionom sudu Crne Gore</span>
</li>
<li>
<span class="span3">u roku od 15 dana od dana prijema pismenog otpravka iste, a preko ovog suda.</span>
</li>
<p>&nbsp;</p>
<p>&nbsp;</p>
<li style="text-align:center;">
<span class="span3">Tačnost otpravka ovjerava</span>
</li>
<p>&nbsp;</p>
<li style="text-align:center;">
<span class="span4">Sanja Radosavović</span>
</li>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
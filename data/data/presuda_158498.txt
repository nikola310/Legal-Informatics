<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-indent:0.5in;text-align:center;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:center;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-align:center;hyphenate:auto;keep-with-next.within-page:always;font-family:Arial;font-size:12pt;}
.p7{text-indent:0.5in;text-align:justify;hyphenate:auto;font-family:Arial;font-size:12pt;}
.p8{text-indent:0.5in;text-align:start;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Times New Roman;font-size:12pt;}
.s1{text-decoration:underline;}
</style>
<meta content="ivan.adamovic" name="author">
</head>
<body class="b1 b2">
<p class="p1">
<span>	       </span>
</p>
<p class="p2">
<span>                                                                                                          </span><span class="s1">K. br. 512/11</span>
</p>
<p class="p2"></p>
<p class="p2"></p>
<p class="p3"></p>
<p class="p4">
<!--Image link to '0.jpg' can be here-->
</p>
<p class="p5"></p>
<p class="p4">
<span>U IME CRNE GORE</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span>	  OSNOVNI SUD U BIJELOM POLJU, sudija pojedinac Ivan Adamović, uz učešće namještenika suda Jovanke Raičević kao zapisničara u krivičnom predmetu protiv okrivljenog S.Z.a, iz Bijelog Polja, zbog dva krivična djela nedavanje izdržavanja iz čl. 221 st. 1 Krivičnog zakonika, po optužnom predlogu Osnovnog državnog tužilaštva u Bijelom Polju, Kt. br. 85/10 od 17. 05. 2010. godine,  nakon održanog usmenog, glavnog i javnog pretresa, u prisustvu, zamjenika ODT-a Tanje Nišavić i branioca okrivljenog adv K.D.a a u odsustvu okrivljenog i zakonske zastupnice mldb. oštećenih, dana 06. 06. 2012. godine,  donio je i objavio, </span>
</p>
<p class="p3"></p>
<p class="p3"></p>
<p class="p6">
<span>P R E S U D U</span>
</p>
<p class="p3"></p>
<p class="p3"></p>
<p class="p7">
<span>Okrivljeni S.Z., od oca B., majke D., rođene N., rođen .... godine u P.opština Bijelo Polje, sa prebivalištem u mjestu rođenja, Srbin, državljanin CG, neoženjen otac petoro djece, završio OŠ, nezaposlen, osuđivan presudama Okružnog suda u Bijelom Polju K br. 87/79 od 24. 10. 1973 godine, zbog KD iz člana 39/1 KZ-a na 7 godine zatvora i presudama Osnovnog suda u Bijelom Polju K br. 67/09, kojom mu je izrečena uslovna osuda,  koja je preinačena odlukom Višeg suda u Bijelom Polju, Kž br. 694/09,  na novčanu kaznu od 2.400,00€, koja je zamijenjena zatvorskom kaznom u trajanju od 96 dana.  </span>
</p>
<p class="p7"></p>
<p class="p8">
<span>-na osnovu člana 373 stav 1 tačka 1 Zakonika o krivičnom postupku,</span>
</p>
<p class="p8"></p>
<p class="p5"></p>
<p class="p4">
<span>OSLOBAĐA SE OD OPTUŽBE</span>
</p>
<p class="p4"></p>
<p class="p5"></p>
<p class="p7">
<span>-Kojom je predstavljeno da:</span>
</p>
<p class="p7">
<span>	</span>
</p>
<p class="p3">
<span>	-U periodu od 05.10. 2006 godine do 29. 01. 2010 godine, iz opravdanih razloga, nije davao izdržavanje za svoje dvoje djece S.D.a i S.D., koje je po zakonu dužan da izdržava, a ta dužnost je utvrđena, izvršnom sudskom odlukom, presudom Višeg suda u Bijelom Polju, Gž br. 356/06 od 04. 10. 2006 godine, kojom je obavezan na plaćanje iznosa od 250,00€, mjesečno, počev od 09. 07. 2003 goine,  </span>
</p>
<p class="p3">
<span>   </span>
</p>
<p class="p3">
<span>	-čime bi izvršio dva krivična djela nedavanje izdržavanja  iz čl. 221 st. 1 Krivičnog zakonika,</span>
</p>
<p class="p3"></p>
<p class="p3">
<span>	-Jer djela za koja je optužen po zakonu nijesu krivična djela.</span>
</p>
<p class="p3"></p>
<p class="p3">
<span>	Troškovi krivičnog postupka padaju na teret budžetskih sredstava suda.</span>
</p>
<p class="p3"></p>
<p class="p3">
<span>	Zakonska zastupnica mldb. oštećenih R.G.a,  radi ostvarivanja imovinsko - pravnog zahtjeva, upućuje se na parnični postupak.</span>
</p>
<p class="p3"></p>
<p class="p3"></p>
<p class="p6">
<span>O b r a z l o ž e nj e</span>
</p>
<p class="p9"></p>
<p class="p3"></p>
<p class="p3">
<span>	Optužnim predlogom Osnovnog državnog tužilaštva u Bijelom Polju, Kt. br. 85/10 od 17. 05. 2010. godine, okrivljenom S.Z.u, iz Bijelog Polja,  stavljeno je na teret izvršenje dva krivična djela nedavanje izdržavanja  iz čl. 221 st. 1 Krivičnog zakonika, s tim što je zamjenik u ODT-u prije zaključenja ranijeg glavnog pretrersa, promijenila činjenični opis, a sud je shodno utvrđenom činjeničnom stanju intervenisao u činjeničnom opisu, pa je u tom smislu sadržano u izreci presude.  </span>
</p>
<p class="p3"></p>
<p class="p3">
<span>	Glavni pertres je zaključen u prisustvu, zamjenika ODT-a Tanje Nišavić i branioca okrivljenog, a u odsustvu okrivljeng shodno članu 453 Zkp-a i zakonske zastupnice mldb oštećenih, R.G.e. </span>
</p>
<p class="p3"></p>
<p class="p3">
<span>	Zamjenik ODT-a u završnij riječi izjavila je da ostaje pri preciziranoj optužbi protiv okrivljenog S.Z.a. Iz izvedenih dokaza proizilazi da je isti izvršio krivična djela koja su mu stavljena na teret. Takodje, tokom postupka nije dokazano postojanje opravdanih razloga na strani okrivljenog zbog kojih nije davao izdržavanje, s obzirom na to da je utvrdjeno da okrivljeni posjeduje značajnu imovinu i to više nepokretnosti na područiju opštine Bijelo Polje, kao i na područiju opštine Budva, te deviznu štednju. Predlažila je sudu da okrivljenog oglasi krivim i osudi na kaznu po zakonu.</span>
</p>
<p class="p3">
<span>	 </span>
</p>
<p class="p3">
<span>	Zakonska zastupnica  oštećenih,R.G.a tokom postupka izjavila je da se pridružuje krivičnom gonjenju protiv okrivljenog i da postavlja imovinsko pravni zahtjev.  </span>
</p>
<p class="p3"></p>
<p class="p3">
<span>	Okrivljeni S.Z., u svojoj odbrani ne priznaje izvršenje krivičnih djela, niti krivicu, a u svojoj odbrani, na ranijem glavnom pretresu je istakao da je presudom Višeg suda u Bijelom Polju obavezan da plaća na ime izdržavanja svoje dvoje mldb. djece ukupno iznos od 250,00 eura. Navodi da obzirom da nigdje ne radi a da je njegovo zdravstveno stanje takvo, da se ne može zaposliti, zbog čega je bivšoj supruzi dao kuću na korišćenje koja se nalazi u Nikoljcu, da istu izda i da kiriju od te kuće uzima na ime njegovog doprinosa za izdržavanje dvoje djece. Kuća, kako navodi, se izdaje za iznos od 100,00 eura, izvjesnom V.. Kazao je i da je septembru mjesecu 2010 godine, svojoj djeci koja idu u školu u Budvi kupio poklone u vidu garderobe u vrijednosti od oko 1.200,00 eura i iste je htio da im uruči u prostorijama škole koju pohađaju u Budvi. Međutim, kada je to htio da učinim njegova bivša supruga je pozvala policiju, predočila činjenice koje nijestu stojale u tom trenutku, zbog čega je policija došla u prostorije škole i tu ga lišila slobode. Poklone koje je donio njegova bivša supruga nije htjela da primi. Naveo je i da je na ime svoje obaveze za izdržavanje svoje dvoje djece, bivšoj supruzi G. nudio da koristi njegovo imanje koje se nalazi u Pripčićima i da od tog prihoda namiri preostali dio njegove obaveze prema djeci, s tim što je ona to odbila tražeći da joj se prepiše zemlja u svojinu. Dalje je naveo i da smatra da njegova  bivša supruga ne želi da mu omogući da ispuni svoju obavezu prema djeci. Devizna sredstva koja je svojevremeno deponovao kod Bjelopoljske Banke, su od države "zarobljena" s tim što po tom osnovu godišnje dobija jednokratnu isplatu od nekih 5-6 hiljada eura. Navodi i da je kod ovog suda u toku izvršni postupak koji je pokrenula zak. zastupnica oštećenih R.G.a radi naplate potraživanja u ime mldb. djece. Po tom osnovu sud je odredio prodaju kuće. Smatra i da u ovom slučaju nema krivice na njegovoj strani obzirom da nije u mogućnosti da plaća izdržavanje u punom iznosu kako je obavezan parničnom presudom Višeg suda.  </span>
</p>
<p class="p3">
<span>	U Ponovnom postupku ponovio je ranije datu odbranu dodajući da ja nije vlasnik nikakvih firmi, niti živi u inostranstvu a tačno je da je svojevremeno boravio u inostranstvu, s tim što od 1997 godine, ne boravi u inostranstvu, obzirom da je odlukom suda u Švajcarskoj, protjeran iz svih evropskih zemalja. Kazao je i da je boravio u inostranstvu, negdje u periodu od 2006 do 2010 godine, obzirom da u Sloveniji i Njemačkoj, ima djecu koju je tom prilikom posjećivao, s tim što tada nije ništa radio, niti zaradjivao u tim državama, jer je, kako navodi nesposoban za rad. Kazao je i da su njegova djeca S. -K.V.a i S. K.V., koji su inače blizanci, na redovnom školovanju u državi Sloveniji i on je u obavezi izdržavanja njih, iako na to nije obavezan nikakvom odlukom suda. U Njemačkoj boravi njegov sin S. M., s tim što je on student na post-diplomskim studijama, pa on (okrivljeni) nema nikakvu zakonsku obavezu da njega izdržava, s tim što je on(okrivljeni) i  njega pomagao svo vrijeme trajanja studija, kao i prije toga i to kada je za to imao mogućnosti i u mjeri u kojoj je mogao.  Dodao je i da ne zna kolike je novčane iznose dao djeci koja borave u Sloveniji i Njemačkoj, niti o tome ima dokaze, niti posjeduje uplatnice, jer se radi o periodu od 23 godine.</span>
</p>
<p class="p3"></p>
<p class="p3">
<span>	Završne riječi okrivljenog nije bilo a njegov branilac u završnoj riječi je predložio sudu da optuženog oslobodi od optužbe obzirom da je utvrdjeno da su postojale osobito opravdane okolnosti zbog kojih optuženi u periodu koji mu se stvlja na teret nije u cjelosti plaćao izdržavanje, mada je za cio period plaćao dio izdržavanja od po 100,00 €. U prilog tome da su postojale osobite okolnosti, dokaz je i pravosnažna presuda parničnog suda kojom je po tužbi ovdje optuženog, preinačena presuda prvostepenog suda kojom je obavezan da plaća po 250,00 € na iznos od 150,00 €. Taj predmet je išao po reviziji i kod Vrhovnog suda i presuda je potvrdjena. Suvišno je naglašavati da su te osobite okolnosti morale postojati u vrijeme podnošenja tužbe za promjenu visine izdržavanja, a što proizilazi iz samih spisa parničnog predmeta jer nijedna činjenica od koje je zavisila promjena visine izdržavanja nije nastala nakon podnošenja tužbe već prije podnošenja tužbe. Kazao je i da bi se moglo raditi jedino o stavu dva krivičnog djela koje se optuženom stavlja na teret kojim je propisano da se optuženi neće kazniti a ukoliko sud smatra da to znači i nepostojanje krivičnog djela onda ga treba osloboditi od optužbe zbog toga što djelo koje mu se stavlja na teret nije krivično djelo.</span>
</p>
<p class="p3"></p>
<p class="p7">
<span>Radi utvrđivanja odlučnih činjenica i krivice okrivljenog sud je u dokaznom postupku, na glavnom pretresu, izveo dokaze: pročitai iskaz zakonske zastupnice, mldb. oštećenih R.G.e; pročitao presudu Višeg suda u Bijelom Polju Gž br. 356/06,  pročitao  LN br. 2542 i br. 2467 KO B. Polje; pročitao uvjerenje o posjedu na ime okrivljenog, od 02. 11. 201 godine, pročitao izvod iz stanja registra CDA; pročitao dopis Minsitarstva finansija Vlade CG br. 06/1491/1, saslušao vještaka med. struke Dr G.K., pročitao svjedočanstvo na ime okrivljenog, pročitao dopis Zavoda za zapošljavanje, CG, od 11. 04. 2012 godine, pročitao izvještaj ljekara spec. Dr M.a LJ.a, pročitao dopis Opštine Budva, od 11. 05. 2012 godine, pročitao nalaz i mišljenje vještaka med. struke dr. LJ.B. od 29. 05. 2012 godine i saslušao istu na glavnom pretresu, izvršio uvid u spise predmeta ovog sud I br 713/06, i P br. 145/10/07 i izvršio uvid u izvod iz kaznene evidencije na ime okrivljenog.  </span>
</p>
<p class="p7"></p>
<p class="p3">
<span>	Cijeneći odbranu okrivljenog i dokaze pojedinačno i u međusobnoj vezi, shodno čl. 370 ZKP-a, sud je utvrdio činjenično stanje na osnovu kojeg je i zaključio da svoju obavezu okrivljeni nije izvršavao u punom iznosu iz opravdanih razloga. </span>
</p>
<p class="p3"></p>
<p class="p3">
<span>	Naime, sud je cijenio iskaz zakonske zastupnice mldb. oštećenih R.G., iz čijeg iskaza proizilazi, da okrivljeni S.Z. od 05.10. 2006. godine, iako je presudom obavezan da na ime doprinosa za izdržavanje plaća iznos od 250 €, daje iznos od 100 €, i to na način što taj iznos na njen žiro račun uplaćuje V.V.koji stanuje u kući okrivljenog. Navela je i da okrivljeni navedenom periodu nije davao nikakve poklone oštećenima, niti je na bilo koji drugi način doprinosio njihovom izdržavanju. Poznato joj je da S.Z. posjeduje više nepokretnosti u naselju Pripčići i Nikoljac, te da  od jedne kuće u Nikoljcu koju je izdao V. plaća pomenutih 100,00 €, s tim što je od 05.10.2006. do 01.01.2007. godine plaćao iznos od 80 €.   Kazala je i da joj je poznato, da je okrivljeni vlasnik zemljišta površine 4 ha i 32 ari u Bijelom Polju u mjestu Pripčići, a jednu od kuća koje posjeduje izdaje J.M., a posjeduje i stan od 42 m2 u naselju Sveti Stefan, opština Budva, i staru deviznu štednju od 70.000,00 €. Navela je i da je kod ovog suda pokrenut izvršni postupak za prodaju nepokretnosti u vlasništvu okrivljenog, radi namirenja po osnovu obaveza izdržavanja, s tim što postupak nije okončan, jer sud u nekoliko navrata nije uspio da proda predmetnu nepokretnost, a misli da je predlog za izvršenje podnijet prije nego što je podnijeta krivična prijava,  s tim što iznos koji je obavezan da plati presudom nije platio ni u roku od godinu dana iz kog razloga je pokrenut postupak izvršenja. </span>
</p>
<p class="p3">
<span> </span>
</p>
<p class="p3">
<span> 	Uvidom u presudu Višeg suda u Bijelom Polju Gž br. 356/06 od 04. 06. 2006 godine, koja je izvršna,  utvrđeno je da je istom S.Z. obavezan da na ime doprinosa za izdržavanje mldb. S.D.a, svakomjesečno plaća iznos od 150,00€, a S. D. iznos od 100,00€, do 10-tog u mjesecu za prethodni mjesec, na ruke njihove zakonske zastupnice majke R.G.e. </span>
</p>
<p class="p3">
<span> </span>
</p>
<p class="p3">
<span>	Uvidom u spise predmeta ovog suda I br. 713/06, utvrđeno je, da je na osnovu izvršne presude Višeg suda u B. Polju,  Gž br. 356/06 od 04. 06. 2006 godine određeno izvršenje na nepokretnostima, izvršnog dužnika S.Z.a. Po pravosnažnosti rješenja i utvrđivanja vrijednosti nepokretnosti, sud je određivao više prodaja koje nijesu uspjele, jer se nije javio niko od kupaca. Izvršni povjerilac je dana 26. 04. 2011 godine, podnio predlog za promjenu sredstava izvršenja, koji je sud usvojio i odredio izvršenje na hartijama od vrijednosti u vlasništvu izvršnog dužnika. Izvršni dužnik(okrivljeni) je dana 26. 05. 2011 godine, na račun zakonskog zastupnika povjerilaca R.G.e uplati iznos od 14.870,00€.</span>
</p>
<p class="p3"></p>
<p class="p3">
<span>	Uvidom u spise predmeta ovog suda P br 145/10/07 utvrđeno je da je okrivljeni dana 25. 01. 2007 godine, podnio ovom sudu tužbu radi prestanka obaveze izdržavanja. Osnovni sud u Bijelom Polju je dana 14. 02. 2011 godine donio presudu P br 145/10/07 kojom je djelimično usvojio tužbeni zahtjev, te je snizio iznos izdržavanja za S.D.a i S.D., na ukupan iznos od 150,00€, počev od dana presuđenja. Viši sud u Bijelom Polju je presudom Gž br. 700/11, potvrdio presudu Osnovnog suda u Bijelom Polju P br. 145/10/07. </span>
</p>
<p class="p3"></p>
<p class="p3">
<span>	Uvidom u LN br 2467 KO B. Polje, sud je utvrdio da je okrivljeni, upisan kao držalac stambenog prostora spratnost, P i P1, površina od po 81m2, koji se nalazi u Ul N. M.a, dok uvidom u LN br. 2542 za KO Bijelo Polje, sud je utvrdio da je okrivljeni vlasnik nestambenog prostora od 15 m2 i stambenog prostora od 92m2, koji se nalaze u Pripčićima. </span>
</p>
<p class="p3"></p>
<p class="p3">
<span>	Iz uvjerenja o posjedu na ime okrivljenog proizilazi da isti posjeduje nepokretnosti na području KO Sveti Stefan, površine 42m2. </span>
</p>
<p class="p3"></p>
<p class="p3">
<span>	Iz izvoda iz stanja registra, izdatog od CDA, sud je utvrdio da su na ime okrivljenog evidentirane obveznice konvertovane devizne štednje, dok iz dopisa Ministarstva finansija Vlade CG od 09. 05. 2011 goine, proizilazi da je okrivljenom dana 25. 08. 2008 godine isplaćen iznos od 14. 634,00€, za priod od 2004 do 2008 godine a dana 02. 11. 2009 godine, isplaćen mu je iznos od 5.518,00 €, za 2009 godinu. 	 </span>
</p>
<p class="p7">
<span>  </span>
</p>
<p class="p7">
<span>Uvidom u svjedočanstvo izdato od OŠ »Dušan Korać«  na ime okrivljenog utvrđeno je da je okrivljeni školske 1997 godine, završio osmi razred Osnovne škole. </span>
</p>
<p class="p7"></p>
<p class="p7">
<span>Iz dopisa Zavoda za zapošljavanje, CG, od 11. 04. 2012 godine, proizilazi da se okrivljeni ne nalazi na evidenciji nezaposlenih, biroa rada Bijelo Polje. </span>
</p>
<p class="p7"></p>
<p class="p7">
<span>Iz dopisa Opštine Budva, od 11. 05. 2012 godine, proizilazi da okrivljenom, nadležni organ Opštine Budva nije izdavao odobrenje za izdavanje ležajeva turistima, niti da je okrivljeni zahtjev podnosio. </span>
</p>
<p class="p7"></p>
<p class="p7">
<span>Iz izvještaja ljekara spec. Dr M.a LJ.a, te nalaza i mišljenje vještaka med. struke dr. LJ.B. od 29. 05. 2012 godine i pojašnjenja datog na glavnom pretresu utvrđeno je da je okrivljeni liječen od stalnih sumanutih duševnih oboljenja, povratnih depresijskih poremećaja i mješovitih anksioznih i depresijskih poremećaja, da se okrivljeni nalazi na liječenju, da je pod terapijom i da je imao faze pogoršanja i da bolest ima hronični tok(nema izlječenja). Vještak dr. D. u svom nalazu navodi da je ocjena radne sposobnosti postupak kojim se procjenjuje usklađenost bioloških karakteristika organizma sa zahtjevima radnog mjesta i obrnuto. Dalje navodi da gubitak radne sposobnosti za bilo kakav rad, postoji kod svih psihotičnih (duševnih) bolesnika sa učestalim epizodama, hroničnim, progredijentnim psihopatološkim sadržajima i sa dezintegracijom ličnosti. Dalje je navela da okrivljeni nije radio, te nema ocjene radne sposobnosti zbog čega nema zakonskih osnova da bude upućen na ocjenu radne sposobnosti ljekarskoj Komisiji Fonda PIO. Mišljenja je da S.Z. koji se liječio od predhodno opisanih bolesti za vrijeme trajanja i liječenja bolesti nije bio sposoban za bilo koji rad. Imajući u vidu postavljenu dijagnozu duševne bolesti, česta pogoršanja i održavanje simptoma, dužinu trajanja i hroničan tok, mišljenja je da kod S.Z.a postoji potpuna radna nesposobnost za bilo kakav samostalan i kontuiran rad. U pojašnjenju nalaza kazala je da obzirom da S.Z. nije zasnivao radi odnos, zbog toga ne postoji zakonski osnovi da se on uputi na prvostepenu ljekarsku Komisiju Fonda PIO Nalaz i mišljenje ovog vještaka sud je u potpunosti prihvatio kao objektivan. </span>
</p>
<p class="p7"></p>
<p class="p7">
<span>Sud je cijenio nalaz i mišljenje vještaka med. struke Dr G.K., ali isti nije posebno obrazlagao, imajući u vidu nalaz i mišljenje vještaka dr D..</span>
</p>
<p class="p7"></p>
<p class="p7">
<span>Iz izvoda iz kaznene evidencija na ime okrivljenog sud je utvrdio da isti do sada kažnjavan i to presudama Okružnog suda u Bijelom Polju K br. 87/79 od 24. 10. 1973 godine, zbog KD iz člana 39/1 KZ-a na 7 godine zatvora i presudama Osnovnog suda u Bijelom Polju K br. 67/09, kojom mu je izrečena uslovna osuda,  koja je preinačena odlukom Višeg suda u Bijelom Polju, Kž br. 694/09,  na novčanu kaznu od 2.400,00€, koja je zamijenjena zatvorskom kaznom u trajanju od 96 dana.</span>
</p>
<p class="p7"></p>
<p class="p3">
<span>	Nakon sprovedenog dokaznog postupka, ocjene navoda iz izmijenjenog optužnog predloga, te svih izvedenih dokaza, cijeneći svaki dokaz pojedinačno i u sklopu jedan sa drugim, sud je donio odluku kojom je okrivljenog S.Z.a  oslobodio od optužbe za dva  krivična djela nedavanje izdržavanja  iz čl. 221 st. 1 Krivičnog zakonika, jer je izvedenim dokazima utvrđeno, da okrivljeni svoj doprinos za izdržavanje, djelimično nije davao iz opravdanih razloga.</span>
</p>
<p class="p3"></p>
<p class="p3">
<span>	Naime, tokom postupka nesporno je utvrđeno da okrivljeni u periodu od 05. 10. 2006 godine, do 29. 01. 2010 godine, koji je i naveden u izmijenjenoj optužbi, davao na ime svog doprinosa za izdržavanje, mldb oštećenih S.D.a i D., novčani iznos od 100,00€. Pomenuti novčani iznos okrivljeni je ostvarivao po osnosu kirije za iznajmljeni stambeni prostor u naslju Nikoljac.  Nesporno je i da je okrivljeni presudom Višeg suda u Bijelom Polju, Gž br. 356/06 od 04. 10. 2006 godine, obavezan na plaćanje ukupno, iznosa od 250,00€ i to na ime izdržavanja mldb. S.D.a iznos od 150,00€ a za mldb S.D., iznos od 100,00€. mjesečno, počev od 09. 07. 2003 godine. Dakle u periodu 05. 10. 2006 godine, do 29. 01. 2010 godine, okrivljeni je bio u obavezi da plaća ukupan iznos od 250,00€, svakomjesečno a on je plaćao iznos od 100,00€. Kod ovakvog stanja stvari a imjući u vidu odredbe člana 221 Kz-a ovaj sud je mišljenja da djelimičnim plaćanjem svoje obaveze, bez obzira što je taj iznos podudaran sa iznosom obaveze prema mldb S. D., okrivljeni bi, da su ostvareni i drugi bitni elementi bića predmetnog krivičnog djela, počinio dva krivična djala, jer korisnici izdržavanja kojih je dvoje, nijesu djelimično ostavrivali pravo na izdržavanje.  </span>
</p>
<p class="p3">
<span>	Međutim kako je utvrđeno da je okrivljeni S.Z., potpuno radno nesposoban,  za bilo kakav samostalan i kontuiran rad, zbog zdravstvenog stanja a što je utvrđeno iz nalaza i mišljenja vještaka medicinske struke dr LJ.B., kao i da ne radi, niti ostvaruje redovan-mjesečni prihod, to je sporno, da li je okrivljeni iz prihoda koje je povremeno ostvarivao, te i iz imovine koju posjeduje, mogao izvršiti svoju obavezu u cjelokunom iznosu, kako je i obavezan presudom Višeg suda u Bijelom Polju  Gž br. 356/06 od 04. 10. 2006 godine. </span>
</p>
<p class="p3">
<span>	Okrivljeni se branio da nigdje ne radi, te da je njegovo zdravstveno stanje takvo, da se ne može zaposliti a da je svojoj bivšoj supruzi dao kuću na korišćenje koja se nalazi u Nikoljcu, da istu izda i da kiriju od te kuće, u iznosu od 100,00 eura, uzima na ime njegovog doprinosa za izdržavanje dvoje djece. Branilac okrivljenog je naveo da novčani iznos koji okrivljeni ostvaruje, po osnovu stare devizne štednje, okrivljeni koristi za svoje izdržavanje i liječenje te i za izdržavanje djece iz drugih brakova. </span>
</p>
<p class="p7">
<span>Po ocjeni ovog suda nesporno je da okrivljeni nije zaposlen a zdravstveno stanje okrivljenog je takvo da nije sposoban za rad i privređivanje. Uvidom u spise predmeta P br. 145/10/07 ovog suda, proizilazi da je okrivljeni S.Z., osim, ovdje oštećenim S.D.u i D., otac i S. K.V.i i V. koji su rođeni u Kranju, 28 08. 1990 godine,  kao i M.F., rođenom 12. 04. 1988 godine u Frankfurtu, koji je punoljetan. Kod ovakvog stanja stvari, proizilazi da je okrivljeni u obavezi izdržavanja još dvoje djece iz drugih brakova,  dakle ukupno četvoro djece i sebe. </span>
</p>
<p class="p7">
<span>Iz dopisa Ministarstva finansija, utvrđeno je da je okrivljenom za period od 2004 pa zaključno sa 2009 godinom, isplaćeno ukupno 20.152,00€, po osnovu stare devizne štednje okrivljenog, s tim što je isplata za period 2004-2008 godina, izvršena dana 25. 08. 2008 godine, u iznosu od 14. 634,00€, a za 2009 godinu ispalata je izvršena dana 02. 11. 2009 godine, u iznosu od 5.518,00€. Uvidom u uvjerenje o posjedu  na ime okrivljenog utvrđeno je da isti posjeduje nepokretnosti na području KO Sveti Stefan, površine 42m2, od koje kako je to utvrđeno iz dopisa opštine Budva, ne ostvaruje nikakve prihode.  </span>
</p>
<p class="p7">
<span>Takođe tokom postupka nesporno je utvrđeno da je nepokrtnost upisana u LN br. 2467 KO B. Polje, koji se nalazi u Ul N. M.a-Nikoljac, izdata, te da kiriju od te nekretnine u iznosu od 100,00€, dobija zakonska zastupnica mldb. oštećenih, dok u nekretnini, koja je upisana u LN br. 2542  KO Bijelo Polje, stanuje okrivljeni.</span>
</p>
<p class="p7"></p>
<p class="p7">
<span> Kod ovakvog činjeničnog stanja, po ocjeni ovog suda, okrivljeni, svoju obavezu utvrđenu izvršnom sudskom odlukom-presudom Višeg suda u Bijelom Polju, Gž br. 356/06 od 04. 10. 2006 godine, nije izvršavao u punom iznosu iz opravdanih razloga.</span>
</p>
<p class="p7">
<span> Kod činjenice da je okrivljeni osoba nesposobna za rad i privređivanje, te da nema stalan-mjesečni izvor prihoda, to njegovi prihodi po osnovu stare devizne štednje, koji su isplaćeni u dvije rate, nijesu dovoljni za potpuno i redovno izmirenje obaveze okrivljenog, iz razloga što je okrivljeni od tih prihoda izdržavao sebe, kao i djecu iz drugih brakova. Takođe uvidom u spise I br. 713/06,.utvrđeno je da je postupak izvršenja sprovođen, upravo radi izvršenja odluke Višeg suda u Bijelom Polju Gž br. 356/06 od 04. 10. 2006 godine, pa okrivljeni na taj postupak nije mogao imati uticaja, već je u spisma konstatovano da određene prodaje nijesu uspjele, jer se kupci nijesu javljali. Na ubjeđenje suda da okrivljeni iz opravdanih razloga nije davo doprinos za izdržavanje u punom iznosu a za period naveden u dispozitivu ove presude, upućuje i činjenje okrivljenog koji je nakon ostvarenog prihoda po osnovu stare devizne štednje svoju obavezu izmirio u cjelokupnom iznosu, uplatom od  20. 05. 2011. godine u iznosu od 14.870,00€.</span>
</p>
<p class="p7"></p>
<p class="p7">
<span> Sa navedenih razloga, sud je okrivljenog oslobodio od optužbe primjenom člana 221 st. 2 Kz-a kojim je pripisano da se neće kazniti učinilac djela iz stava 1 člana 221 Kz-a ako iz opravdanih razloga nije davao izdržavanje. Termin "Neće se kazniti" ovaj sud je tumačio u smislu odredbe člana 142 st 29 Krivičnog zakonika, pa je sud primjenom odredbe čl. 373 st. 1 tač. 1 ZKP-a okrivljenog oslobodio od optužbe.</span>
</p>
<p class="p3"></p>
<p class="p7">
<span>Troškovi krivičnog postupka padaju na teret budžetskih sredstava suda,  shodno čl. 230 ZKP-a.</span>
</p>
<p class="p3"></p>
<p class="p3">
<span>	Shodno čl. 239  ZKP-a  zakonski zastupnik mldb. oštećenih majka R.G.a radi osvrarivanja imovinsko pravnog zahtjeva upućuje se  na parnični postupak.</span>
</p>
<p class="p3"></p>
<p class="p3">
<span>	Sa iznijetog je odlučeno kao u izreci presude, shodno čl. 373  st. 1  tač. 1 ZKP-a.</span>
</p>
<p class="p3"></p>
<p class="p3"></p>
<p class="p4">
<span>OSNOVNI SUD U BIJELOM POLJU</span>
</p>
<p class="p4">
<span>Dana 06. 06. 2012. godine,  </span>
</p>
<p class="p4"></p>
<p class="p3">
<span>ZAPISNIČAR,								S U D I J A,</span>
</p>
<p class="p3">
<span>Jovanka Raičević ,s.r.    							Ivan Adamović,s.r. </span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3">
<span>										</span>
</p>
<p class="p3"></p>
<p class="p5"></p>
<p class="p9"></p>


</body>